Trešmetāls (angļu: Thrash metal) ir viens no smagā metāla mūzikas apakšžanriem, par kura rašanās laiku uzskatāmas 1970. gadu beigas un 80. sākums, kad vairākas grupas sāka spēlēt mūziku, kurā bija vēsmas no New Wave of British Heavy Metal un smagā pankroka mūzikas elementi (pārsvarā bungu partijas un to temps), radot jaunu žanru un attīstot to neatkarīgi no pankmūzikas. Šis mūzikas žanrs ir agresīvāks, salīdzinot ar tam tuvu stāvošo spīdmetālu. Trešmetāls ir viens no vissarežģītākajiem, ātrākajiem un, tehniski kombinētākajiem smagā roka un metāla apakšžanriem, līdz ar nāves metālu. Trešmetālu spēlējošās grupas izceļas ar oriģinalitāti mūzikas pilnveidošanā, kā rezultātā daudzas trešmetāla grupas, piemēram, Metallica, Megadeth, Slayer, Testament, un Watchtower bieži var tikt pieskaitītas progresīvajam metālam un tam atbilstošajai teorijai par to, kas ir progresīvais metāls. Par pirmo soli šajā rokmūzikas žanrā var uzskatīt grupas Black Sabbath 1975. gada albumu Symptom of the Universe, kā arī viņu Into the Void un Children of the Grave (1971). Var minēt arī Queen 1974. gada dziesmu Stone Cold Crazy (no albuma Sheer Heart Attack). Albums, kurš tam laikiem bija par smagu un ātru, drīz vien tika aizmirsts, bet albumu galu galā daudzus gadus vēlāk atklāja trešmetāla slavenākā un veiksmīgākā grupa, Metallica, kas ierakstīja tā kaverversiju. Pieminēšanas vērts ir arī Iggy Pop & The Stooges, no kuriem zināmā mērā ietekmējās grupa Motörhead. Precīzāk viņu dziesmās "I Got A Right" un "Gimme Some Skin" (1973). Iedvesmu žanra izveidē devusi arī grupa Judas Priest ar dziesmu Exciter, no Stained Class albuma. Lai arī Judas Priest paši sevi neuzskata par trešmetāla grupu, vairākas trešmetāla grupas kā Slayer, Venom, Anthrax, Metallica, Megadeth viņus ir minējuši kā savus iedvesmas avotus. Par pirmo ierakstīto trešmetāla demo tiek uzskatīta Metal Church 1981. gada Red Skies. Metallica ar savu 1983. gadā izdoto pirmo studijas albumu Kill 'Em All ir uzskatāma par trešmetāla žanra īsteniem aizsācējiem. Taču tajā pat laikā 1983. gada novembrī Eiropā Artillery ierakstīja demo. Lai gan viņu spēlētā mūzika nebija tik ātra un agresīvā kā Metallica, izpildījums un ideja bija līdzīga. Trešmetāls oficiāli kā žanrs aizsākās 1984. gadā ar Metallica un viņu albumu Ride the Lightning, Anthrax ar savu thrash korāli Fistful of Metal, kā arī Overkill izlaižot otro demo ierakstu (Feel the Fire), arī Slayer Haunting the Chapel albums, kurā ir dziesma Chemical Warfare. Līdz ar šiem ierakstiem viss vēl kļuva ātrāks un smagāks, kas pierādās ar grupas Exodus izveidošanos un viņu albuma Bonded by Blood, kā arī Slayer ar 1985. gada albumu Hell Awaits. Citviet pasaulē, Vācijā grupa Kreator izdeva savu debijas albumu Endless Pain un Brazīlijā grupa Sepultura ierakstīja minialbumu Bestial Devastation. Kanādā grupa, Eudoxis. Vēl pieminēšanas vērta ir grupa Megadeth, kuru izveidoja bijušais grupas Metallica dalībnieks Deivs Masteins, kas 1985. gadā debitēja ar albumu Killing Is My Business... And Business Is Good!. 1986. gads uzskatāms par visražīgāko gadu trešmetāla vēsturē, gads, kurā iznāk ievērojamākie šī žanra albumi. Grupa Dark Angel ierakstīja savu augsti novērtēto albumu Darkness Descends, kas tiek uzskatīts par smagāko un ātrāko thrash/speed metal albumu kāds jebkad ierakstīts. Slayer ar savu Reign in Blood neapšaubāmi dēvējams par albumu ar pasaules slavu, arī vāciešiem Kreator Pleasure to Kill, kuri nāca ar jauniem priekšlikumiem un piedāvāja spēlēt vēl brutālāku mūziku, tādējādi radot iespēju izveidoties nāves metāla žanram. Megadeth ierakstīja Peace Sells... But Who's Buying?, un Metallica Master of Puppets, kas ir viens no pirmajiem trešmetāla albumiem, kurš guva kritiķu uzslavas, kā arī ir apbalvots kā viens no labākajiem jebkad ierakstītajiem trešmetāla albumiem. 1980. gadu vidū trešmetāls sadalījās vairākos apakšžanros. Radās nāves metāls ar tādām grupām kā Death un Possessed priekšgalā. Citas grupas meklēja savu stilu, kombinējot spīdmetālu un trešmetālu, piemēram, Helstar, Testament, Heathen. 1988. gadā bija daudz jaunu grupu, kuras it kā spēlēja trešmetālu, lai arī to skanējums jau bija atšķirīgs. Tomēr joprojām pastāvēja grupas, kuras stingri turējās pie trešmetāla un par šī žanra klasiku saucami ir Sepultura ar trešo, 1989. gadā izdoto studijas albumu Beneath the Remains. Metallica ...And Justice for All 1988. gada albums, kurš izceļas ar ļoti sarežģītu spēles stilu, un tāpēc šis albums tiek uzskatīts par progresīvā metāla pionieri. Daudzas šī žanra grupas, tai skaitā, Dream Theater ir oficiāli paziņojuši, ka Metallica ir viņu galvenie iespaidotāji jaunā žanra radīšanā.[nepieciešama atsauce] 1988. gadā Slayer izlaida lēnāku, vairāk death metālisku albumu South of Heaven. Deviņdesmitajos daudzas thrash grupas mainīja savu spēlēšanas stilu, uz visiem saprotamu stilu (vairāk vai mazāk populāru), tādējādi palielinot žanra popularitāti. Šis fakts neapmierināja ilggadējos grupu fanus, kuri šo stila maiņu nodēvēja par pārdošanos masām. Iespējams, visskaļākā 'pārdošanās masām' ir bijusi Metallica. Arī Megadeth un Anthrax dažādu apsvērumu dēļ mainīja savu spēlēšanas stilu. Megadeth kļuva populāri ar albumu Countdown To Extinction, kas bija ierakstīts smagā metāla, roku un trešmetāla stilā un izpelnījās kritiķu uzslavas, kā arī bija komerciāli panākumiem bagāts. Anthrax, nomainot solistu ieguva lielāku popularitāti. Ar 1993. gada albumu Sound Of White Noise prezentēja jaunu lappusi Anthrax karjerā. Trešmetāls atgriezās 1990. beigās ar tādām Eiropas kā grupām Hypnosia (skaņas ziņā līdzīgi Pleasure to Kill) vai Carnal Forge, kas bija ātrs death-thrash kopražojums. Citas grupas kombinēja Swedish death metal rifus un pankmūziku, taču tā uzskatāma par tālu noklīšanu no tā, kas ir trešmetāls. Tai pat laikā, grupas ar trešmetāla ideāliem uz lūpām, piemēram, Overkill, kuri 2005. gadā izdeva savu četrpadsmito studijas albumu, Relixiv un Destruction, kuras 2001. gada albums The Antichrist trešmetāla klasisko skanējumu papildināja ar jaunām skaņām. Visbiežāk nosauktās 4 trešmetāla grupas, tā sauktais „trešmetāla lielais četrinieks” (angļu: Big Four of Thrash): Anthrax Megadeth Metallica Slayer Citas pazīstamas trešmetāla grupas: Acid Reign Annihilator Artillery Coroner Dark Angel Death Angel Demolition Hammer Destroyer 666 Epidemic Eudoxis Exhorder Exodus Flotsam and Jetsam Forbidden (Forbidden Evil) Forced Entry Hallow's Eve Heathen Hexx Hirax Hobbs' Angel of Death Lääz Rockit Metal Church Morbid Saint Mortal Sin Nuclear Assault Onslaught Overkill Razor Sabbat Sacrifice Sadus Sepultura Slaughter Lord Stone Tankard Testament Toxik Venom Vio-Lence Voivod (agrīnais materiāls) Watchtower Grupas, kuras apvieno trešmetāla elementus ar smago pankroku, pazīstamas arī kā crossover thrash: Amebix Carnivore Corrosion of Conformity Counterblast Discharge D.R.I. Dr. Know The Exploited (vēlākais materiāls) G.B.H. GWAR Ludichrist Municipal Waste Six and Violence Stormtroopers Of Death (S.O.D.) Suicidal Tendencies Chad Bowar. «What Is Thrash Metal?». heavymetal.about.com (angliski). Arhivēts no oriģināla, laiks: 2012. gada 21. Februāris. Skatīts: 2015. gada 6. februārī. Trešmetāla vēsture (angliski). Iegūts 2010-08-09. Reign in Blood - Slayer Arhivēts 2011. gada 4. augustā, Wayback Machine vietnē. (angliski) Peace Sells...But Who's Buying? - Megadeth[novecojusi saite] (angliski) Get Thrashed: The Story of Thrash Metal Arhivēts 2008. gada 25. decembrī, Wayback Machine vietnē. (angliski). Stylus Magazine. 2007. gada 7. maijs. Iegūts 2010-08-10.