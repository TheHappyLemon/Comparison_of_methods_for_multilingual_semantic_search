Tlumača (ukraiņu: Тлумач) ir pilsēta Ukrainas rietumos, Ivanofrankivskas apgabala Tlumačas rajona centrs. Rakstos pirmoreiz minēta 1213. gadā kā Galīcijas-Volīnijas apdzīvotā vieta. No 14. gadsimta - Polijas sastāvā. Pēc Polijas Pirmās dalīšanas 1772. gadā pilsētu iekļāva Austrijas impērijā (Austroungārijā), kur tā ietilpa līdz Pirmā pasaules kara beigām. Pēc Pirmā pasaules kara Tlumača iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā, un Tlumača tika iekļauta Ukrainas PSR. No 1941. līdz 1944. gadam Tlumača atradās vācu okupācijā. Kara laikā tika iznīcināti pilsētas ebreju iedzīvotāji. Pēc kara poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Vikikrātuvē par šo tēmu ir pieejami multivides faili. Skatīt: Tlumača. Ukrainas iedzīvotāju skaits 2019. gada 1. janvārī; pārbaudes datums: 25 jūnijs 2019.