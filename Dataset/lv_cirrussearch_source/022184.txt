Roberts Bolbijs Bleiks (dzimis 1969. gada 10. decembrī Simcejā, Kanādā) ir bijušais kanādiešu hokejists, aizsargs, Kanādas hokeja izlases dalībnieks. Karjeras laikā Bleiks aizvadījis 20 sezonas Nacionālās hokeja līgas klubos Losandželosas "Kings", Kolorādo "Avalanche" un Sanhosē "Sharks". 2001. gadā kļuvis par Stenlija kausa ieguvēju, 1998. gadā izcīnījis Džeimsa Norisa balvu, savukārt 2002. gadā Kanādas izlases rindās kļuvis par olimpisko čempionu. 2014. gadā Bleiks iekļauts Hokeja slavas zālē. Viņš ir arī neformālā Trīs zeltu kluba biedrs. No 1989. līdz 2000. gadam viņš spēlēja Losandželosas "Kings", tad sezonas vidū tika aizmainīts uz Kolorādo "Avalanche", kurā nospēlēja līdz 2005.—2006. gada sezonas beigām un atkal nonāca "Kings" sastāvā. Savas karjeras laikā tikai vienreiz viņam izdevies izcīnīt Stenlija kausu, tas viņam izdevās 2000.—2001. gada sezonā Kolorādo "Avalanche" sastāvā. Sešas reizes (1994, 1999, 2000, 2001, 2002, 2003) piedalījies NHL zvaigžņu spēlē. 1998. gadā izcīnījis Džeimsa Norisa balvu. No 1996. līdz 2001. gadam bija Losandželosas "Kings" kapteinis. Kanādas hokeja izlases sastāvā piedalījies 1994, 1994, 1997., 1998. un 1999. gada Pasaules čempionātos, 1994. un 1997. gadā izcīnot zelta medaļas. Piedalījies arī 1996. gada Pasaules kausa izcīņā, kur izcīnīja sudraba medaļu. Olimpiskajās spēlēs piedalījies trīsreiz (1998, 2002, 2006), 2002. gadā izcīnot zelta medaļu. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)