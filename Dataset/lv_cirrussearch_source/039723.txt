GSAT-19 ir Indijas GSAT sistēmas sakaru pavadonis. Tas ģeostacionārajā orbītā palaists 2017. gada jūnijā nesējraķetes GSLV Mk III pirmajā orbitālajā izmēģinājumu lidojumā. Pavadoni izgatavojusi un apkalpo Indijas Kosmosa pētījumu organizācija (ISRO). Tas paredzēts sakaru pakalpojumiem Indijā un jaunu tehnoloģiju izmēģināšanai. Kosmiskā aparāts izgatavots uz platformas I-3K bāzes ar eksperimentālām sistēmām, ko izmantos I-6K platformā. Tā izmēri (saliktā stāvoklī) bija 2,0 × 1,77 × 3,1 m, starta masa 3136 kg. Tam resursi paredzēti 10 gadu darbībai. GSAT-19 uzstādīti Ku un Ka joslas raidītāji, kas ir jaudīgāki par agrāk GSAT izmantotajiem. Pavadonī bija uzstādīts arī kosmiskās radiācijas spektrometrs Geostationary Radiation Spectrometer (GRASP) GSAT-19 tika palaists 2017. gada 5. jūnijā 11:58 UTC ar nesējraķeti GSLV Mk.III (lidojums D1) no Satiša Dhavana kosmosa centra 2. palaišanas laukuma. Šis bija pirmais GSLV Mk III orbitālais lidojums. Pavadonis tika novietots ģeostacionārajā orbītā punktā 48° austrumu garuma, blakus GSAT-9‎. GSAT-19 Arhivēts 2017. gada 31. jūlijā, Wayback Machine vietnē. ISRO, (angliski) GSat 19 Gunter's Space Page, (angliski)