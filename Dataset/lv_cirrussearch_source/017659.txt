Drūkšu ezers (lietuviešu: Drūkšiai) vai Drisvjatu ezers (baltkrievu: Дрысвяты) ir ezers uz Baltkrievijas un Lietuvas robežas. Ezers veidojies ledāja darbības rezultātā. Lielākais dziļums ir ezera centrālajā daļā, dienvidu daļa ir sekla. Lielā dziļuma dēļ lielākā daļa ezera ziemā neaizsalst. Mezotrofs. Ūdens kopumā tīrs, dzidrs, ūdens apmaiņas periods — 3 gadi. Reģistrētas 95 ūdensaugu un piekrastes augu sugas. Zooplanktons pārstāvēts ar 250 sugām. 25 sugu zivis, vairāk, kā 140 sugu putni. Ezera ūdeni izmanto Ignalinas atomelektrostacijas dzesēšanai. Izmantotais ūdens daudzums gadā deviņas reizes pārsniedz ezera tilpumu. Atomelektrostacija piesārņo ezeru gan termiski - uzsildot ūdeni un veicinot eitrofikāciju, gan arī ar ķīmiskām vielām. Informācija par ezeru (angliski)