Laila Robiņa (dzimusi 1959. gada 14. martā), pazīstama kā Laila Robins, ir latviešu izcelsmes ASV teātra, TV un kino aktrise. Viņu uzskata par pazīstamāko latviešu aktrisi Holivudā. Dzimusi 1959. gada 14. martā Sentpolā, Minesotas štatā, ķīmiķa Jāņa Robiņa un viņa sievas Brigitas (dzim. Švarcas) četru bērnu ģimenē. Viņai ir trīs māsas Daina, Baiba un Zaiga. Kopā ar vecākiem apmeklēja Latviju jau 1982. gadā. Viņa mācījās Jeila Universitātes drāmas skolā un Viskonsinas Universitātē Oklērā. Debitēja filmā A Walk on the Moon (1987), lielākās lomas filmās An Innocent Man (1989), Welcome Home, Roxy Carmichael (1990), Trial: The Price of Passion (1992), Oxygen (1999). Lielākos panākumus guvusi ar savām teātra lomām izrādēs "Venēcijas tirgonis" (Joe A. Callaway Award, 1995), Mrs. Klein un Frozen. TV seriālā "Soprano ģimene" (The Sopranos) viņa tēloja Līviju Soprāno jaunībā (epizodēs 1999, 2001). 2004. gadā piedalījusies vienā seriāla "Sekss un lielpilsēta" sērijā. 2014. gadā tēlojusi Martas Boidas lomu divpadsmit TV seriāla "Svešais starp savējiem" sērijās. 2022. gadā Robiņa pievienojās AMC drāmas seriāla Staigājošie miroņi dalībniekiem, Sadraudzības gubernatores Pamelas Miltones lomā. Actors' Equity Foundation Joe A. Callaway Award (1995) Jefferson Award Drama League Award Helen Hayes balva (nominācija; 1997) Lucille Lortel balva (nominācija; 2004) Varbūt tāpēc, ka esmu latviete SestDiena «`Summer' star Robins has deep state roots.(VARIETY) — Star Tribune (Minneapolis, MN) — HighBeam Research». Arhivēts no oriģināla, laiks: 2011. gada 17. maijā. Skatīts: 2012. gada 22. jūlijā. Arhivēts 2011. gada 17. maijā, Wayback Machine vietnē. Laila Robins Biography (1959-) Latvian lady Laila. I.Lūsiņa diena.lv, 2007. gada 2. jūnijā https://screenrant.com/walking-dead-season-11-governor-milton-laila-robins-cast/ IMDb profils (angliski) Internet Broadway Database profils (angliski) AllMovie profils (angliski) List of stage credits and other information (angliski) Varbūt tāpēc, ka esmu latviete. Dita Rietuma, Sestdiena, diena.lv 2012. gada 20. jūlijā (foto)