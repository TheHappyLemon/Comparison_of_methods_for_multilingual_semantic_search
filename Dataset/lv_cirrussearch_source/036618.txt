Hosē Fēlikss Viljarreals (spāņu: José Félix Villarreal; dzimis 1956. gadā, miris 5. maijā 2022. gadā) bija Meksikas starptautiskais meistars šahā (1980). 1974. gadā uzvarējis Meksikas junioru šaha čempionātā. 1975. gadā Buenosairesā izcīnījis 2. vietu Panamerikas junioru šaha čempionātā. Pārstāvējis Meksiku Pasaules junioru šaha čempionātos (1973, 1975). Pārstāvējis Meksikas komandu lielākajos komandu šaha turnīros: Pasaules šaha olimpiādēs piedalījies 5 reizes (1978-1982, 1994, 2000). 1980. gadā individuālajā vērtējumā izcīnījis zelta medaļu; Pasaules studentu šaha čempionātā piedalījies 1977. gadā; Pasaules jauniešu šaha čempionātā U26 vecuma grupā piedalījies 1978. gadā. Par panākumiem turnīros FIDE 1980. gadā Viljarrealam piešķīrusi starptautiskā meistara (IM) nosaukumu. Pēc profesijas bijis celtniecības inženieris. Kopš 1983. gada šaha turnīros piedalījies neregulāri. Darbojies Meksikas šaha federācijā. Miris 2022. gada 5. maijā, pēc tam, kad tika sašauts bruņotā uzbrukumā 16. martā Tihuanā savas partneres, advokātes un cilvēktiesību aizstāves Patrīcijas Susanas Riveras mājā. Pati Rivera tika nogalināta notikuma vietā. Wch U20 Tjentiste 1975 OlimpBase :: Men's Chess Olympiads :: José Félix Villarreal OlimpBase :: World Student Team Chess Championship :: José Félix Villarreal OlimpBase :: World Youth U26 Team Chess Championship :: José Félix Villarreal Ofrecerá exhibición campeonísimo de ajedrez «Federación Nacional de Ajedrez de México». Arhivēts no oriģināla, laiks: 2018. gada 3. septembrī. Skatīts: 2016. gada 13. decembrī. «Tras casi 50 días de haber sido baleado fallece catedrático del ITT». Cadena Noticias (es-MX). 2022-05-05. Skatīts: 2022-07-06. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)