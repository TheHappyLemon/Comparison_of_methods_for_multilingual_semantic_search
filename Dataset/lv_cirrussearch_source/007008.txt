Pasiene (arī Pasīne, Posīne) ir apdzīvota vieta Ludzas novada Pasienes pagastā, pagasta centrs. Izvietojusies Zilupes kreisajā krastā pie autoceļa P52 44 km no novada centra Ludzas un 314 km no Rīgas. Pasienē ir pagasta pārvalde, pamatskola, bērnudārzs, tautas nams, bibliotēka, pasts. Pasiene (Posine) vēstures avotos pirmo reizi minēta 16. gadsimtā. Straujāka attīstība sākās 17. gadsimtā, kad dominikāņu mūki uzbūvēja baznīcu un klosteri, kas kļuva par tā laika nozīmīgu katolicisma centru (pašreizējā Pasienes Svētā Dominika Romas katoļu baznīca celta 1761. gadā; klosteris slēgts 1832. gadā). Attīstību veicināja arī 17. gadsimtā izveidotā Posines muiža. Kopš 19. gadsimta otrās puses Posiņas pagasta centrs. 1933. gadā Pasienei piešķīra biezi apdzīvotas vietas (ciema) statusu, 1935. gadā tajā bija 328 iedzīvotāji. Esošajās robežās, pēc CSP un OSP datiem. «Vietvārdu datubāze: Informācija par Pasieni». Latvijas Ģeotelpiskās informācijas aģentūra. LĢIA vietvārdu datubāze «Pasienes pagasts». Arhivēts no oriģināla, laiks: 2012. gada 22. jūnijā. Skatīts: 2011. gada 18. martā. «Pasienes muiža». Arhivēts no oriģināla, laiks: 2016. gada 5. martā. Skatīts: 2011. gada 18. martā. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP