Erta Meja Kita (angļu: Eartha Mae Kitt; dzimusi 1927. gada 17. janvārī, mirusi 2008. gada 25. decembrī) bija amerikāņu aktrise, dziedātāja, kabarē zvaigzne, dejotāja, stand-up komiķe, aktīviste. Pazīstama ar 1953. gadā ierakstīto dziesmas C'est si bon kaverversiju un Ziemassvētku dziesmu Santa Baby. Abas dziesmas iekļuva ASV topa pirmajā desmitniekā. Vēl populāra ir viņas dziedātā I Want to Be Evil. Kita kļuva par zvaigzni ar šo dziesmu izpildīšanu un lomu Brodvejas izrādē New Faces of 1952. Bija sekmīga dejotājas karjera naktsklubos, teātra iestudējumos, filmās, TV seriālos. 20. gadsimta 60. gadu beigās attēloja Kaķsievieti seriāla Batman pēdējā sezonā. Pēc Vjetnamas kara publiskas kritizēšanas dziedātājas karjera piedzīvoja lejupslīdi, 70. gados, kad parādījās ziņas, ka viņu novēro ASV Slepenais dienests, bija karjeras uzplaukums. Līdz pat dzīves beigām uzstājās naktsklubos, teātra izrādēs, filmās. Divas reizes saņēma Daytime Emmy balvu (2007, 2008). Trešo reizi Daytime Emmy balvu saņēma jau pēc nāves 2010. gadā. Sarakstījusi trīs autobiogrāfiskas grāmatas. Vikikrātuvē par šo tēmu ir pieejami multivides faili. Skatīt: Erta Kita. Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)