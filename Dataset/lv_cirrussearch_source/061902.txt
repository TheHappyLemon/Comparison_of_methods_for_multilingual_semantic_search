Pedvāles mākslas parks, līdz 2018. gadam Pedvāles brīvdabas mākslas muzejs, ir valsts nozīmes kultūras piemineklis, kas kopā ar Firkspedvāles un Briņķpedvāles muižu ēkām ietilpst īpaši aizsargājamā kultūrvēsturiskā teritorijā "Abavas ieleja". 150 hektāru teritorijā iekārtotas pastaigu takas ar garumu no 1 km līdz 5 km. Parku 1992. gadā sāka veidot tēlnieks Ojārs Feldbergs, pakāpeniski pārveidojot Abavas upes senlejas dienvidu pusi netālu no Sabiles pilsētas. Katru vasaras sezonu parkā notiek mākslinieku plenēri, simpoziji un radošās darbnīcas, izstādes, notiek izrādes, koncerti un citi mākslas pasākumi. Firkspedvāles muižas ēkā atrodas krodziņš „Dāre" un viesu nams. travelnews.lv