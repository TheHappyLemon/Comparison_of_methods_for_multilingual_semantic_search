Kims Čenirs (korejiešu: 김정일, Kim Chŏngil/Gim Jeong-il, dzimis 1941. gada 16. februārī, miris 2011. gada 17. decembrī) bija faktiskais Ziemeļkorejas līderis (oficiālais Ziemeļkorejas valsts vadītājs viņa valdīšanas laikā bija mirušais Čenira tēvs Kims Irsens). Kims Čenirs bija arī Korejas strādnieku partijas (komunistu partijas) ģenerālsekretārs. Pēc viņa nāves varu valstī pārņēma viņa jaunākais dēls Kims Čonins. Oficiālā Ziemeļkorejas versija par Kima Čenira dzīvi stipri atšķiras no biogrāfiskiem dokumentiem citur. Piemēram, ir zināms, ka viņš ir dzimis Habarovskas novadā, Padomju Savienībā, bet ziemeļkorejieši apzināti ir mainījuši dzimšanas gadu uz 1942. gadu, pirmkārt, lai būtu 30 gadu starpība starp viņu un viņa tēvu Kimu Irsenu, otrkārt, lai varētu apgalvot, ka viņš ir dzimis Korejā, konkrēti, Samdžijonas apgabalā, Rjangando provincē. Vikikrātuvē par šo tēmu ir pieejami multivides faili. Skatīt: Kims Čenirs. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) (angliski) «Biography of Kim Jong Il». GlobalSecurity.org. Skatīts: 2011-01-31.