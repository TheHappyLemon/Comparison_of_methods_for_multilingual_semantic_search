Milošs Teodosičs (serbu: Милош Теодосић, Miloš Teodosić; dzimis 1987. gada 19. martā Valjevo, Serbijas SR, Dienvidslāvijā) ir profesionāls serbu basketbolists, spēlē saspēles vadītāja un uzbrūkošā aizsarga pozīcijās, Serbijas valstsvienības dalībnieks. Pašlaik (2012) pārstāv Krievijas Superlīgas klubu Maskavas CSKA. Karjeru uzsācis 2004. gadā FMP Železnik sastāvā, spēlēja 2004.—2005. gada sezonā startēja Serbijas līgā. Nākamajā sezonā pārstāvēja KK Borac Čačak klubu, kā sastāvā arī spēlēja Serbijas līgā. 2006.—2007. gada sezonā viņš atgriezās FMP Železnik sastāvā. Laikā no 2007. līdz 2011. gadam pārstāvēja Grieķijas līgas klubu Pirejas "Olympiacos". 2010. gadā tika atzīts par iepriekšējā gada labāko Eiropas basketbolistu. 2009.—2010. gada Eirolīgas sezonā viņš tika atzīts par sezonas vērtīgāko spēlētāju. 2011. gada 6. jūlijā viņš parakstīja līgumu ar Krievijas Superlīgas klubu Maskavas CSKA. Serbijas izlases sastāvā izcīnīja sudraba medaļu 2009. gada Eiropas čempionātā. «Teodosic Voted Player Of The Year». fibaeurope.com. 2011. gada 18. februārī. Skatīts: 2011. gada 9. martā. Milošs Teodosičs - 2010. gada labākais basketbolists Eiropā, sportacentrs.com Māris Noviks. «Milošs Teodosičs – ULEB Eirolīgas MVP 2010». sportacentrs.com, 2010. gada 9. maijs. Skatīts: 2010. gada 6. decembris. Teodosičs pievienojas CSKA, sportacentrs Eirolīgas profils (angliski) Eurobasket profils (angliski)