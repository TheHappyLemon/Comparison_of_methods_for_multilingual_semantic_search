Gustavs Husāks (slovāku: Gustáv Husák; dzimis 1913. gada 10. janvārī, miris 1991. gada 18. novembrī) bija Čehoslovākijas Komunistiskās partijas vadītājs pēc Prāgas pavasara sagrāves no 1969. gada līdz 1987. gadam un Čehoslovākijas prezidents no 1975. gada līdz 1989. gadam, kad t.s. samta revolūcijā valstī krita sociālisms un par prezidentu kļuva Vāclavs Havels. Dzimis strādnieku ģimenē. Komunistiskās partijas biedrs no 1933. gada, kad studēja Komeniusa Universitātē Bratislavā. 1944. gadā piedalījās Slovāku nacionālajā sacelšanās pret Vāciju un Tiso režīmu. Pēc kara darbojās valsts iestādēs. 1950. gadā staļiniskajās "tīrīšanās" tika apcietināts un no 1954. līdz 1960. gadam pavadīja ieslodzījumā Leopoldovas cietumā. 1963. gadā reabilitēts. Prāgas pavasara laikā kļuva par premjerministra vietnieku. Pēc PSRS iebrukuma Čehoslovākijā izvirzījās par partijas grupējuma līderi, kurš centās "normalizēt" attiecības ar PSRS, un kļuva par valsts vadītāju līdz pat sociālisma norietam. Vikikrātuvē par šo tēmu ir pieejami multivides faili. Skatīt: Gustavs Husāks. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)