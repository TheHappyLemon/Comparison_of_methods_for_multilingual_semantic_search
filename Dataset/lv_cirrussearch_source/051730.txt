Uropodi ir vēžveidīgo abdomena sestā segmenta ekstremitātes, kas morfoloģiski un funkcionāli atšķiras no pārējām abdomena ekstremitātēm. Uropodi sastāv no diviem atzariem - endopodīta un eksopodīts. Eksopodīts (ārējais zars) reizēm ar šķērsenisku vagu var būt sadalīts divos segmentos. Endopodīts sastāv no viena segmenta. Lielai vēžveidīgo daļai uropodiem ir horizontāli plakana lāpstveida forma un tie kopā ar telsonu veido astes spuru, ar kuras palīdzību vēzis briesmu brīžos ar straujām vēdera kustībām var atmuguriski aizpeldēt prom. Taču ir vēžveidīgo grupas, kurām uropodi ir zariņu veidā un tie nav piemēroti airēšanas funkcijai. Vientuļniekvēžiem uropodi kalpo par balsta orgāniem, bet lielākai krabju daļai un Lithodidae uropodi ir reducējušies. Zooloģija — 1. sēj. (Bezmugurkaulnieki), red. G. Abrikosovs un L. Levinsons — LVI, Rīga, 1964. g., 323.lpp.