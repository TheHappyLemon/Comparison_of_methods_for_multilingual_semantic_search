Esperanto jubilejas simbols (jubilea simbolo) ir kultūras simbols, kas izveidots 1987. gadā, lai atzīmētu Esperanto starptautiskās valodas 100 gadadienu. Pēc tās formas simbols dažkārt neoficiāli tiek saukts arī par meloni (melono), olu (ovo) vai regbija bumbu (rugbea pilko). Lai izveidotu šo Jubilejas simbolu tika rīkots speciāls konkurss, kurā uzvarēja brazīliešu esperantists Hilmars Iltons S. Ferreira 1983. gadā. Sākotnējais simbols nebija pilnīgi simetrisks. Ar latīņu alfabēta E burtu un kirilicas alfabēta Э (no Эсперанто) burtu no otras puses šis jubilejas simbols interpretē kopību starp Austrumiem un Rietumiem. Simbola izveidošanas brīdī — saistāms ar auksto karu starp ASV un PSRS, kas bija lielākās lielvaras tajā laikā. Nepieciešamība pēc esperanto simbola radās, jo daudz Esperanto runātāji uzskatīja, ka Esperanto karogs ir pārāk sektantisks. Mūsdienās daudzi cilvēki Jubilejas simbolu izmanto, lai pārstāvētu starptautisko Esperanto kultūru kopumā. Piemēram, Pasaules Esperanto asociācija un Esperanto-ASV biedrība simbolu izmanto kā savu atpazīšanas zīmi. Variācijās par simbolu ietverta arī zaļa zvaigzne un teksts "ESPERANTO", kas ir nacionālais vai vietējais simbols. Piemēram, Lielbritānijas Esperanto asociācijas simbols ietver zaļo zvaigzni un vārdu "ESPERANTO". Jubilejas simbola dažādas versijas Pasaules Esperanto asociācijas versija un Flandrijas Esporanto līgas pašreizējais simbols. Viena no simbola variācijām. Simbola variācija ar zaļo zvaigzni un vārdu "ESPERANTO". Pamata versija.