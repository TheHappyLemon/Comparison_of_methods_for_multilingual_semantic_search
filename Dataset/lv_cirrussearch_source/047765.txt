Barencburga (norvēģu: Barentsburg, krievu: Баренцбург) ir kalnraču ciemats Svalbārā, arhipelāga otra lielākā apdzīvotā vieta. Izvietojies arhipelāgā lielākās salas Špicbergenas rietumdaļā Nordenšelda Zemē, Grenfjorda austrumu krastā 55 km no Longjērbīenes. Ciematu saskaņā ar Svalbāras līgumu pārvalda Krievijas valsts uzņēmums Arktikugol. Barencburgā atrodas Krievijas ģenerālkonsulāts, ogļu spēkstacija, osta, heliports, slimnīca, skola, bērnudārzs, viesnīca, kultūras un sporta koplekss, pareizticīgo baznīca, kā arī Krievijas Zinātņu akadēmijas pētniecības centrs un Pomoru muzejs. Barencburgu 1920. gadā dibināja Nīderlandes kompānija Nederlandsche Spitsbergen Companie akmeņogļu raktuvju ekspluatēšanai un nodēvēja to par godu arhipelāga pirmatklājējam Villemam Barencam. 1932. gadā ogļu ieguves koncesiju pārpirka PSRS trests Arktikugol. Mūsdienās raktuves iegūst ap 120 000 tonnu ogļu gadā, kas lielākoties tiek piegādātas patērētājiem Eiropā. Kopš 2007. gada, kad samazinājās ogļu ieguves apjoms, Barencburgas darbība tiek diversificēta. Tiek attīstīts tūrisms un zinātniskā un pētnieciskā darbība. Pastāvīgi darbojas hidrometeoroloģiskā observatorija un Polārās ģeofizikas institūta observatorija. Kopš 2013. gada darbojas Krievijas zinātniskais centrs Špicbergenā. Баренцбург «Российский научный центр на архипелаге Шпицберген». Arhivēts no oriģināla, laiks: 2017. gada 2. februārī. Skatīts: 2019. gada 24. martā. Российская научная арктическая экспедиция на архипелаге Шпицберген