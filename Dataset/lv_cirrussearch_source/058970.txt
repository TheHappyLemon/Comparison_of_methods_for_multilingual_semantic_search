Kinoakadēmijas balva "Labākā dziesma" jeb "Oskara" balva labākajai dziesmai tiek pasniegta katru gadu kopš 7. Kinoakadēmijas balvu pasniegšanas ceremonijas 1935. gadā, kurā tika pasniegtas balvas par 1934. gadā iznākušajām filmām. Balvu pasniedz dziesmas mūzikas un teksta autoriem. Dziesmas izpildītāji balvu nesaņem, izņemot gadījumus, kad izpildītāji ir devuši ieguldījumu kā dziesmas autori. Dziesmai jābūt sarakstītai tieši kinofilmai un tā nedrīkst būt publicēta citur. Šī iemesla dēļ labākajai dziesmai netika nominēta tādā slavena dziesma kā "I Will Always Love You" no filmas "Miesassargs", kuru izpilda Vitnija Hjūstone. Ja filma ir balstīta uz mūziklu, tad neviena mūzikla dziesma netiek nominēta. Lai apietu šo noteikumu, dažas mūziklu adaptācijas izmanto oriģināldziesmas, piemēram, dziesma "You Must Love Me" no filmas "Evita", kuru izpilda Madonna. Nominācijas izvirza tie akadēmijas locekļi, kas ir komponisti vai dziesmu autori, bet par uzvarētāju balso visi akadēmijas locekļi. Balvai nominēto dziesmu skaits dažādos gados ir bijis atšķirīgs — no 1945. gadā iznākušajām filmām tika nominētas 14 dziesmas, bet no 2011. gada filmām — tikai 2 dziesmas. Tomēr biežāk tiek nominētas 5 dziesmas. Vairāk kā vienu reizi Amerikas Kinoakadēmijas balvu šajā kategorijā ieguvuši: 4 balvas Semijs Kāns (no 26 nominācijām) (teksts) Alans Menkens (no 14 nominācijām) (mūzika) Džonijs Mērsers (no 18 nominācijām) (teksts — 16, mūzika un teksts — 2) Džeimss van Hēsens (no 14 nominācijām) (mūzika) 3 balvas Rejs Evanss (no 7 nominācijām) (mūzika un teksts) Džejs Livingstons (no 7 nominācijām) (mūzika un teksts) Tims Raiss (no 5 nominācijām) (teksts) Harijs Vorens (no 11 nominācijām) (mūzika) Pols Frānsiss Vebsters (no 16 nominācijām) (teksts) 2 balvas Hauards Ešmens (no 7 nominācijām) (teksts) Bērts Bekaraks (no 5 nominācijām) (mūzika) Alans Bergmens (no 15 nominācijām) (teksts) Merilina Bergmena (no 15 nominācijām) (teksts) Semijs Feins (no 10 nominācijām) (mūzika) Oskars Hammerstains II (no 5 nominācijām) (teksts) Eltons Džons (no 4 nominācijām) (mūzika) Džoels Hēršhorns (no 3 nominācijām) (mūzika un teksts) Vills Dženingss (no 3 nominācijām) (teksts) Els Keša (no 3 nominācijām) (mūzika un teksts) Džeroms Kērns (no 7 nominācijām) (mūzika) Henrijs Mansīni (no 11 nominācijām) (mūzika) Džordžo Moroders (no 2 nominācijām) (mūzika) Rendijs Ņūmens (no 12 nominācijām) (mūzika un teksts) Stīvens Švarcs (no 5 nominācijām) (teksts — 4, mūzika un teksts — 1) Neds Vašingtons (no 11 nominācijām) (mūzika) Kristena Endersone-Lopesa (no 2 nominācijām) (mūzika un teksts) Roberts Lopess (no 2 nominācijām) (mūzika un teksts) Billija Ailiša (no 2 nominācijām) (mūzika un teksts) Oscars.org Oficiālā Kinoakadēmijas mājaslapa (angliski) Oficiālā Kinoakadēmijas balvu datubāze Arhivēts 2008. gada 13. septembrī, Wayback Machine vietnē. (angliski)