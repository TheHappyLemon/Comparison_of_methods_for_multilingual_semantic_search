1994. gada FIFA Pasaules kauss notika ASV no 18. jūnija līdz 17. jūlijam. Tas bija pēc skaita 15. Pasaules kausa finālturnīrs. Šis turnīrs kļuva par visu laiku visapmeklētāko Pasaules kausa finālturnīru. Finālspēlē pirmoreiz uzvarētāju nācās noskaidrot pēcspēlēs 11 m sitienu sērijā, kur pēc neizšķirta 0-0 pamatlaikā, Brazīlija uzvarēja Itāliju ar 3-2. Rose Bowl, Losandželosa - 91 000 Pontiac Silverdome, Detroita - 80 000 Stanford Stadium, Sanfrancisko - 80 000 Giants Stadium, Ņūdžersija - 77 000 Citrus Bowl, Orlando - 70 000 Soldier Field, Čikāga - 67 000 Cotton Bowl, Dalasa - 67 000 Foxboro Stadium, Foksboro - 61 000 RFK Stadium, Vašingtona - 33 900 Tālāk minētās 24 izlases piedalījās 1994. gada FIFA Pasaules kausa izcīņā. Turnīram automātiski kvalificējās laukuma saimnieki ASV izlase un 1990. gada Pasaules čempioni Vācijas izlase. Turnīrā piedalījās 24 komandas un formāts bija tāds pats kā pirms četriem gadiem 1990. gada čempionātā Itālijā. Šis bija pirmais Pasaules čempionāts, kurā par uzvaru tika piešķirti 3 nevis 2 punkti. 24 komandas tika sadalītas 6 grupās, no katras grupas astotdaļfinālam kvalificējās divas labākās, kā arī četras labākās no sešām trešo vietu ieguvējām. Turnīra lielākais pārsteigums bija Zviedrijas un Bulgārijas iekļūšana pusfinālā. Vēl pusfinālā pārliecinoši iekļuva Brazīlija un Itālija, kas iepriekš ar 2-1 bija sīvās cīņās pieveikusi gan nigēriešus, spāņus. Pusfinālā brazīļi ar 1-0 pieveica zviedrus, bet itāļi ar 2-1 uzvarēja bulgārus. Spēlē par trešo vietu zviedri bez ierunām ar 4-0 sagrāva Bulgāriju. Finālā tikās Brazīlija pret Itāliju. Gan pamatlaiks, gan papildlaiks beidzās ar bezvārtu neizšķirtu 0-0, tādēļ uzvarētāju pirmoreiz Pasaules kausa vēsturē nācās noskaidot 11m sitienu sērijā. Itāļiem izšķirošo sitienu nerealizēja Roberto Badžo, tādējādi Brazīlijas izlase 4. reizi kļuva par Pasaules čempioniem. Labākais futbolists: Romariu Labākie vārtu guvēji: Hristo Stoičkovs un Oļegs Saļenko Labākais vārtsargs: Mišels Predoms Atraktīvākā komanda: Brazīlija Godīgākā komanda: Brazīlija Labākie vārtu guvēji Hristo Stoičkovs - 6 Oļegs Saļenko - 6 Romariu - 5 Jirgens Klinsmans - 5 Roberto Badžo - 5 Kennets Andešons - 5 1994. gada FIFA Pasaules kauss FIFA mājaslapā Arhivēts 2006. gada 11. augustā, Wayback Machine vietnē.