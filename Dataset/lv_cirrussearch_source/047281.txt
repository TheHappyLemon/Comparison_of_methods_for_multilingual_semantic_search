Jūrasgrunduļu dzimta (Gobiidae) ir viena no jūrasgrunduļveidīgo kārtas (Gobiiformes) dzimtām, kas apvieno apmēram 1200 zivju sugas, kas tiek iedalītas apmēram 175 ģintīs. Dzimtas zivis sastopamas tropiskajos un mērenās joslas ūdeņos, gan jūrās, gan saldūdens ūdenstilpēs Vecajā un Jaunajā pasaulē. Lielākās jūrasgrunduļu sugas tiek makšķerētas un arī zvejotas izmantošanai pārtikā. Daudzas sugas ir ļoti populāras akvāriju zivtiņas, īpaši krāsainās. Kā jau tas raksturīgs okeāna zivīm, šīs sugas ir neiespējami pavairot nebrīves apstākļos. Jūrasgrunduļu dzimtai 2016. gadā saskaņā ar jaunākajiem ģenētiskajiem atklājumiem veiktas ievērojamas izmaiņas. Nesenā pagātnē dzimtai bija 6 apakšdzimtas. Mūsdienās dalījums apakšdzimtās likvidēts, atstājot jūrasgrunduļu dzimtā divu bijušo apakšdzimtu ģintis (jūrasgrunduļu apakšdzimtas (Gobiinae) un kurkuļgrunduļu apakšdzimtas (Benthophilinae) ģintis), bet pārējās četras izdalītas dūņlēcēju dzimtā (Oxudercidae). Savukārt dzimtu Kraemeriidae, Microdesmidae, Ptereleotridae un Schindleriidae sugas pievienotas jūrasgrunduļu dzimtai. Latvijā sastopamas 5 jūrasgrunduļu dzimtas zivju sugas: melnais jūrasgrundulis (Gobius niger), divplankumu jūrasgrundulis (Gobiusculus flavescens), apaļais jūrasgrundulis (Neogobius melanostomus), jūrasgrundulis (Pomatoschistus microps) un mazais jūrasgrundulis (Pomatoschistus minutus). Lielākā daļa jūrasgrunduļu dzimtas sugas ir neliela auguma zivtiņas, tipiski mazākas par 10 cm. Mazākā dzimtā ir liliputgrundulis (Trimmatom nanus), kura pieaugušie īpatņi ir apmēram 1 cm gari un ir vieni no mazākajiem mugurkaulniekiem pasaulē. Lielākais dzimtā ir plakangalvas jūrasgrundulis (Glossogobius giuris), kura ķermeņa garums var sasniegt 50 cm. Iezīmīgākā jūrasgrunduļu pazīme ir tā, ka daudzām sugām vēdera spuras ir saaugušas kopā, veidojot piltuvveida piesūcekni, ar kura palīdzību jūrasgrundulis turas pie kāda grunts objekta, piemēram, pie akmens vai koraļļa. Lielākajai daļai sugu ir divas muguras spuras: pirmajai asi, dzeloņaini stari, otrajai pirmie stari asi, bet pēc tam seko vairāki mīksti stari. Dažas jūrasgrunduļu dzimtas sugas ir ļoti krāsainas, bet citas kriptiskas (ar maskējošiem raibumiem). Ķermeni sedz zvīņas. Jūrasgrunduļu dzimtas sugas galvenokārt sastopamas tropu un subtropu jūrās un siltajos okeānu reģionos, dažas sugas mājo saldūdens ūdenstilpēs (upēs un ezeros). Tās kopumā ir bentiskas zivis un galvenokārt uzturas seklos piekrastes ūdeņos virs grunts. Tikai pelaģiskajam jūrasgrundulim (Sufflogobius bibarbatus), kā jau tā nosaukums norāda, ir samērā pelaģisks dzīves veids. Lielākā daļa sugu slēpjas iedobēs, alās un spraugās un ir teritoriālas. Jūrasgrunduļi ir plēsīgi un barojas ar nelieliem bentiskiem bezmugurkaulniekiem, kā arī ar zooplanktonu. Dažos gadījumos jūrasgrunduļi dzīvo simbiozē ar citiem neradniecīgiem jūras dzīvniekiem, piemēram, vēžveidīgajiem. Jūrasgrunduļu dzimta (Gobiidae) Aboma Acentrogobius Afurcagobius Aioliops Akko Amblyeleotris Amblygobius Amoya Anatirostrum Ancistrogobius Antilligobius Aphia Arcygobius Arenigobius Aruma Asterropteryx Aulopareia Austrolethops Babka Barbulifer Barbuligobius Bathygobius Benthophiloides Benthophilus Bollmannia Bryaninops Buenia Cabillus Caffrogobius Callogobius Caspiosoma Cerdale Chriolepis Chromogobius Clarkichthys Corcyrogobius Coryogalops Coryphopterus Cristatogobius Croilia Cryptocentroides Cryptocentrus Crystallogobius Cryptopsilotris Ctenogobiops Deltentosteus Didogobius Discordipinna Dotsugobius Drombus Ebomegobius Echinogobius Economidichthys Egglestonichthys Ego Elacatinus Eleotrica Evermannia Eviota Exyrias Favonigobius Feia Fusigobius Gammogobius Ginsburgellus Gladiogobius Glossogobius Gobiodon Gobiopsis Gobiosoma Gobitrichinotus Gobius Gobiusculus Gobulus Gorogobius Grallenia Gunnellichthys Gymneleotris Hazeus Hetereleotris Heterogobius Heteroplopomus Hyrcanogobius Istigobius Kelloggella Knipowitschia Koumansetta Kraemeria Larsonella Lebetus Lesueurigobius Lobulogobius Lophiogobius Lophogobius Lotilia Lubricogobius Luposicya Lythrypnus Macrodontogobius Mahidolia Mangarinus Mauligobius Mesogobius Microdesmus Microgobius Minysicya Myersina Navigobius Nemateleotris Nematogobius Neogobius Nes Nesogobius Obliquogobius Odondebuenia Ophiogobius Oplopomops Oplopomus Opua Oxymetopon' Padogobius Palatogobius Palutrus Parachaeturichthys Paragobiodon Paragunnellichthys Paratrimma Pariah Parkraemeria Parioglossus Parrella Pascua Phoxacromion Phyllogobius Platygobiopsis Pleurosicya Polyspondylogobius Pomatoschistus Ponticola Porogobius Priolepis Proterorhinus Psammogobius Pseudaphya Psilogobius Psilotris Ptereleotris Pterocerdale Pycnomma Rhinogobiops Risor Robinsichthys Schindleria Signigobius Silhouettea Siphonogobius Speleogobius Stonogobiops Sueviota Sufflogobius Thorogobius Tigrigobius Tomiyamichthys Trimma Trimmatom Tryssogobius Valenciennea Vanderhorstia Vanneaugobius Varicus Vomerogobius Wheelerigobius Yoga Yongeichthys Zagadkogobius Zebrus Zosterisessor «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 26. februārī. J. S. Nelson; T. C. Grande; M. V. H. Wilson (2016). Fishes of the World (5th ed.). Wiley. p. 752. ISBN 978-1-118-34233-6. Thacker, Christine E.; Dawn M. Roje (2011). "Phylogeny of Gobiidae and identification of gobiid lineages". Systematics and Biodiversity. 9 (4): 329–347. doi:10.1080/14772000.2011.629011 Fish Base: Family Gobiidae - Gobies Latvijas Daba: Jūrasgrunduļu dzimta Fish Base: Trimmatom nanus Winterbottom & Emery, 1981 Fish Base: Glossogobius giuris (Hamilton, 1822) Tank goby Fish Base: Sufflogobius bibarbatus (von Bonde, 1923) Pelagic goby Shibukawa, K., Suzuki, T. & Senou, H. (2014): Dotsugobius, a New Genus for Lophogobius bleekeri Popta, 1921 (Actinopterygii, Gobioidei, Gobiidae), with Re-description of the Species. Bulletin of the National Museum of Nature and Science, Ser. A., 40 (3): 141-160. Tornabene, L. & Van Tassell, J.L. (2014): Redescription of the goby g Gobiosoma (Teleostei: Gobiidae: Gobiosomatini), with the synonymy of the genus Enypnias. Journal of Natural History, 48 (23-24): 1413-1437. Gobiidae Research Institute Arhivēts 2019. gada 24. aprīlī, Wayback Machine vietnē. Brackish water aquarium FAQ entry on gobies