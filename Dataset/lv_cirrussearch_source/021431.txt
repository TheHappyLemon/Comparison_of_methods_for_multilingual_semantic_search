Mohameds el Modīahkī (arābu: محمد أحمد المضيحكي; dzimis 1974. gada 1. jūnijā, Katarā) ir Kataras starptautiskais lielmeistars šahā (GM, 1998). 1986. gadā izcīnījis pirmo panākumu starptautiskajā arēnā, ieņemot 4. vietu Pasaules junioru šaha čempionātā (U-12) Sanhuanā (Puertoriko). 1990. gados kļuvis par Kataras šahistu līderi, bet 1998. gadā par pirmo Kataras šahistu, kuram FIDE piešķīrusi starptautiskā lielmeistara nosaukumu (GM). Kataras izlases sastāvā no 1988. līdz 2014. gadam 12 reizes piedalījies Pasaules šaha olimpiādēs, kur ieguvis 4 individuālās medaļas: 2 zelta (1996, 1998) un 2 bronzas (1994, 2002). Pārstāvējis savu valsti arī Āzijas komandu šaha čempionātos, kur izcīnījis 2 individuālās medaļas: zeltu (1993) un sudrabu (1995). Četras reizes piedalījies Pasaules šaha čempionātos pēc izslēgšanas sistēmas (1999, 2000, 2001, 2004), bet visos cietis zaudējumus jau 1. kārtā. Četras reizes uzvarējis Arābu valstu šaha čempionātā (1994, 1997, 2000, 2002). 2003. gadā kļuvis par Āzijas vīriešu šaha čempionāta bronzas laureātu. 2014. gada marta beigās Rīgā piedalījās Latvijas dzelzceļa organizētajā starptautiskajā ātrā šaha turnīrā "Latvian Railway Open", kurā spēcīgā lielmeistaru konkurencē ieņēma 13. vietu. Precējies ar Ķīnas šahisti Džu Čeņu, kura bija Pasaules čempione šahā (2001–2004). World Chess Championship: Index of players «Grandmaster Mohammed AL-Medaihki». Arhivēts no oriģināla, laiks: 2013. gada 26. novembrī. Skatīts: 2013. gada 11. novembrī. Latvian Railway Open A Mohameds el Modīahkī šahista profils vietnē fide.com Mohameds el Modīahkī šahista profils vietnē chessgames.com Mohameds el Modīahkī šahista profils vietnē 365chess.com Mohameds el Modīahkī šahista profils vietnē chesstempo.com Mohameds el Modīahkī šahista profils vietnē olimpbase.org (Pasaules šaha olimpiādes) Mohameds el Modīahkī šahista profils vietnē olimpbase.org (Āzijas komandu šaha čempionāti) Mohameds el Modīahkī. Atjaunināts: 2014. gada 13. oktobrī šahista profils vietnē olimpbase.org (Šaha komandu turnīrs Āzijas spēles)