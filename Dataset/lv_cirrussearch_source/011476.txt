1962. gada FIFA Pasaules kauss notika Čīlē no 30. maija līdz 17. jūnijam. Tas bija pēc skaita 7. Pasaules kausa finālturnīrs. Otro reizi pēc kārtas par Pasaules čempioniem kļuva Brazīlijas izlase, kas finālspēlē ar 3-1 uzvarēja Čehoslovākiju. Šis čempionāts iegājis vēsturē kā turnīrs, kurā pārsvarā dominēja aizsardzības futbols. Estadio Nacional de Chile, Santjago — 77 000 Estadio Carlos Dittborn, Arika — 26 339 Estadio Sausalito, Vinja del Mara — 21 000 Estadio de la Braden Copper Co., Rankagva — 8 234 Tālāk minētās 16 izlases piedalījās 1962. gada FIFA Pasaules kausa izcīņā. Turnīram automātiski kvalificējās laukuma saimnieki Čīles izlase un 1958. gada Pasaules čempioni Brazīlijas izlase. Turnīra izspēles formāts bija nedaudz atšķirīgs no 1958. gada Pasaules kausa: 16 komandas tika sadalītas 4 grupās pa četrām komandām. No katras grupas ceturtdaļfinālā iekļuva divas spēcīgākās. Šajā čempionātā dominēja fiziska cīņa un aizsardzības futbols. No grupu turnīra spēlēm īpaši atzīmējama Itālijas un Čīles izlašu spēle, kas bija viena no huligāniskākajām Pasaules kausa vēsturē. Spēlē uzvarēja laukuma saimnieki čīlieši un iekļuva ceturtdaļfinālā. Ļoti sekmīgi šajā turnīrā spēlēja Austrumeiropas valstis un 4 no tām arī iekļuva ceturtdaļfinālā. Dienvidslāvijas izlase ar 1-0 pārspēja vāciešus, čehoslovāki ar tādu pašu rezultātu pārspēja Ungāriju, bet iepriekšējie Pasaules čempioni Brazīlijas izlase bez savainotā Pelē sastāvā ar 3-1 pieveica Angliju. Vislielākais ceturtdaļfinālu pārsteigums bija Čīles izlases uzvara pār tābrīža Eiropas čempioniem PSRS valstsvienību. Pusfinālā divu Eiropas komandu duelī Čehoslovākijas izlase ar 3-1 uzvarēja Dienvidslāviju, savukārt divu Dienvidamerikas izlašu spēlē Brazīlija ar 4-2 pārspēja čīliešus. Spēlē par 3. vietu laukuma saimnieki Čīles futbolisti ar 1-0 tomēr uzveica Dienvidslāviju. Finālspēlē Brazīlijas izlase spēja atspēlēties no rezultāta 0-1, un ar 3-1 uzvarēja Čehoslovākiju, otro reizi pēc kārtas kļūstot par Pasaules čempioniem. Labākie vārtu guvēji Valentīns Ivanovs — 4 Floriāns Alberts — 4 Dražans Jerkovičs — 4 Garrinča — 4 Vava — 4 Leonels Sančess — 4 1962. gada FIFA Pasaules kauss FIFA mājaslapā