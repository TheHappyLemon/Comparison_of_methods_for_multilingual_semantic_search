Koordinātas: 43°40′01″N 40°17′19″E﻿ / ﻿43.667°N 40.28857°E﻿ / 43.667; 40.28857 Kamaniņu sporta centrs "Sanki" (krievu: Центр санного спорта «Санки») ir bobsleja, kamaniņu un skeletona trase, kas atrodas Krasnodaras novadā, Krievijā, apmēram 60 km uz ziemeļaustrumiem no Sočiem pie Krasnaja Poļanas pilsētciemata, kalnu slēpošanas kūrortā "Alpika-Serviss". Pirmās Pasaules kausa sacensības bobslejā, skeletonā un kamaniņu sportā notika 2013. gadā. 2014. gadā šeit tika aizvadītas 2014. gada ziemas olimpisko spēļu sacensības attiecīgajos sporta veidos. Kamaniņu sporta centrā "Sanki" ir 5000 skatītāju vietas. Pirmoreiz par kamaniņu sporta trašu celtniecību paziņoja 2006. gadā, kad bija doma uzcelt divas trases — Paramonovā un Krasnaja Poļanā. Kamaniņu sporta centrs "Sanki" ir pirmā bobsleja, kamaniņu un skeletona trase Krievijā, kurā var notikt starptautiska mēroga sacensības. Trase ir uzcelta 704-836 metrus virs jūras līmeņa. Trasē ir 17 virāžas. Trases kopējais garums 1814 metri, no tiem 314 metri ir bremzēšanas zona. Maksimālais ātrums trasē ir 139 km/h. Kādreiz vēlējās šo trasi uzcelt visātrāko pasaulē, bet pēc gruzīņu sportista Nodara Kumaritašvilli nāves 2010. gada ziemas olimpiskajās spēlēs Vankūverā organizatori nolēma necelt tik ātru trasi un samazināja vidējo ātrumu par 5-6 km/h. 2012. gada 14. novembrī Kamaniņu sporta centrā "Sanki" noslēdzās pirmā Starptautiskā kamaniņu sporta nedēļa. Vēl 2013. gada februārī notika Kamaniņu sporta pasaules čempionāta posms. Soču Olimpiskās spēles Arhivēts 2014. gada 10. februārī, Wayback Machine vietnē.