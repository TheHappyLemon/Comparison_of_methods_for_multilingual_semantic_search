Nikolas Georgalis (grieķu: Νικόλαος Γεωργαλής, Nikolaos Georgalis; dzimis 1957. gada 23. jūlijā ASV), plašāk pazīstams kā Niks Galis (grieķu: Νίκος Γκάλης, Nikos Galis), ir bijušais grieķu basketbolists, spēlējis uzbrūkošā aizsarga pozīcijā, Grieķijas izlases dalībnieks. N. Galis tiek uzskatīts par vienu no visu laiku izcilākajiem Eiropas basketbolistiem. Lielāko karjeras daļu aizvadījis Aris Thessaloniki sastāvā, karjeras beigu posmā pārstāvēja Panathinaikos Athens. Karjeras laikā kļuva par astoņkārtēju Grieķijas čempionu, kā arī septiņas reizes izcīnīja Grieķijas kausu. Piecas reizes ticis atzīts par Grieķijas līgas vērtīgāko spēlētāju. N. Galis 11 sezonas bijis Grieķijas līgas rezultatīvākais spēlētājs, astoņas sezonas bijis rezultatīvākais arī Eirolīgā. Četrās sezonās bijis Grieķijas čempionāta labākais piespēļu devējs (1991, 1992, 1993, 1994), Eirolīgā šo titulu izpelnīdamies 1994. gadā. Viņš ir uzstādījis vairākus rezultativitātes rekordus. N. Galis ir visu laiku rezultatīvākais Eirolīgas spēlētājs gan karjerā kopumā gūtajos punktus, gan vidēji spēlē gūtajos punktos. Tāpat viņam pieder Pasaules čempionātu rezultativitātes rekords vidēji spēlē gūtajos punktos, 1986. gada Pasaules čempionātā viņš uzstādīja viena čempionāta rezultativitātes rekordu (vidēji spēlē 33,7 punkti). Grieķijas izlases sastāvā izcīnīja zelta medaļu 1987. gada Eiropas čempionātā Grieķijā un sudrabu 1989. gada Eiropas čempionātā Dienvidslāvijā. Ticis uzņemts FIBA slavas zālē. 2008. gadā tika atzīts par vienu no 50 izcilākajiem Eirolīgas dalībniekiem. FIBAEurope.com "The Iron Man". «Nikos Galis Aris». Arhivēts no oriģināla, laiks: 2009-10-25. Skatīts: 2009-10-25. Interbasket.net Galis Thedraftreview.com Nick Galis Birthplace: Union City, New Jersey. Psarakis, Yannis, Fibaeurope.com, Nikos Galis - Europe's Greatest - Ever Scorer,[1] «FIBA Hall Of Fame Class of 2007». Arhivēts no oriģināla, laiks: 2007. gada 7. jūlijā. Skatīts: 2007. gada 19. jūnijā. «Euroleague official website, Experts decide European Club Basketball's 50 greatest contributors». Arhivēts no oriģināla, laiks: 2009. gada 6. augustā. Skatīts: 2011. gada 26. jūlijā. Vikikrātuvē par šo tēmu ir pieejami multivides faili. Skatīt: Nikos Galis. FIBA Europe profils (angliski)