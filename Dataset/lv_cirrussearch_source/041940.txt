Ģirliči, ģirliču ģints (Serinus) ir žubīšu dzimtas (Fringillidae) ģints, kas pieder dadzīšu apakšdzimtai (Carduelinae). Apvieno 8 neliela auguma sugas, kas izplatītas Eirāzijā un Āfrikā, turklāt lielākā sugu dažādība sastopama Āfrikā. Šīs grupas tuvākie radinieki ir krustknābji, ķeģi un ķivuļi. Ģints zinātniskais nosaukums atvasināts no latīņu valodas un latviski nozīmē "kanārijdzeltens". Latvijā sastopama viena ģirliču ģints suga — ģirlicis (Serinus serinus). Tas izplatīts nevienmērīgi — vietām parasts ligzdotājs, vietām nav sastopams nemaz. Ģirliču ģints sugas ir nelieli vai vidēji lieli dziedātājputni. Vieni no mazākajiem ģintī ir ģirlicis (mazāko īpatņu garums 11 cm, svars 8,5 g) un sarkanpieres ģirlicis (Serinus pusillus) (mazāko īpatņu garums 10,5 cm, svars 9,5 g). Vieni no lielākajiem ir Dienvidāfrikas kanārijputniņš (Serinus canicollis) (lielāko īpatņu garums 14 cm, svars 19,7 g) un kanārijputniņš (Serinus canaria) (lielāko īpatņu garums 13,5 cm, svars 20 g). Lielākajai daļai apspalvojumā ir kaut kas dzeltens vai zaļš. Izņēmums ir melngalvas kanārijputniņš (Serinus alario), kura apspalvojums ir brūns ar baltu un melnu. Ģirliču ģints (Serinus) Dienvidāfrikas kanārijputniņš (Serinus canicollis) Dzeltengalvas kanārijputniņš (Serinus flavivertex) Etiopijas ķivulis (Serinus nigriceps) Ģirlicis (Serinus serinus) Kanārijputniņš (Serinus canaria) Mājas kanārijputniņš (Serinus canaria domestica) Melngalvas kanārijputniņš (Serinus alario) Sarkanpieres ģirlicis (Serinus pusillus) Sīrijas ģirlicis (Serinus syriacus) World Bird List: Finches, euphonias, longspurs, Thrush-tanager, 2018 Avian survivors: The History and Biogeography of Palearctic Birds Jobling, James A. (2010). The Helm Dictionary of Scientific Bird Names. London, United Kingdom: Christopher Helm. p. 354. ISBN 978-1-4081-2501-4. [https://www.latvijasdaba.lv/putni/sistematiskais-raditajs/fringillidae/ Latvijas Daba: Žubīšu dzimta «Ornitofaunistika: Ģirlicis Serinus serinus». Arhivēts no oriģināla, laiks: 2018. gada 26. februārī. Skatīts: 2018. gada 7. martā. Alive: European Serin (Serinus serinus) Alive: Cape Canary (Serinus canicollis) Beauty of birds: Serins Alive: Black-headed Canary (Serinus alario) iNaturalist: Eurasian Serins and Canaries Genus Serinus) Xeno-Canto: Genus Serinus