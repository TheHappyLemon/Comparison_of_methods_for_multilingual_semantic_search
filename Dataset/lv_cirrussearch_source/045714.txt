Rūdolfs Ronis (dzimis 1897. gada 7. martā (pēc vecā stila — 23. februārī), miris 1970. gada 30. martā) bija latviešu cīkstonis, startējis grieķu—romiešu cīņā. Dzimis Pukas dzelzceļa stacijā (Bockenhof) Vidzemes guberņas Tērbatas apriņķī (tagadējā Valgas apriņķa Pukas ciemā) Pētera Roņa un viņa sievas Kristīnes, dzimušas Poķes, ģimenē, kaut Latvijas pasē bija ieraksts, ka dzimis Valkā. Kristīts Valkas—Lugažu luterāņu baznīcā. Pirmā pasaules kara gados devās bēgļu gaitās uz Petrogradu, kur 1916. gadā kopā ar citiem latviešu sportistiem piedalījās sporta biedrības "Latvija" dibināšanā, kuru uzskata par pirmsākumu vēlākajai atlētu vidū populārajai sporta biedrībai "Krauze". Bija 1916. un 1918. gada Krievijas čempions, 1917. gada Krievijas vicečempions un 1918. gada Petrogradas čempions. Pēc kara atgriezās Latvijā. Bija pieckārtējs Latvijas olimpiādes uzvarētājs, astoņkārtējs Latvijas meistars: 1920., 1921., 1923. un 1926. gadā pussmagajā; 1924. un 1930. gadā vidējā un 1925. gadā vieglajā svarā. 1921. gada 5.—8. novembrī Helsinkos notika Pasaules meistarsacīkstes grieķu-romiešu cīņā. Tajās piedalījās arī trīs Latvijas cīkstoņi: J. Polis (smagais svars), A. Muskats (pussmagais svars) un R. Ronis (vieglais svars). Rūdolfs Ronis 12 dalībnieku konkurencē ieguva otro vietu. Būdams robežsargs uz Latvijas—Igaunijas robežas, no 1923. gada dzīvoja Rūjienā, tur nodibināja sporta kluba "Krauze" Rūjienas nodaļu un trenēja jaunos cīkstoņus. Vairāki viņa audzēkņi vēlāk bija pazīstami Latvijas cīkstoņi: E. Bietags, P. Atars un citi. 1924. gada vasaras olimpiskajās spēlēs viņš guva četras uzvaras, bet piektajā cīņā, tiesnešu domām daloties, uzvaru piešķīra pretiniekam. Latvijas delegācija un R. Ronis, protestējot pret netaisnīgo lēmumu, no turpmākām cīņām atteicās un palika dalītajā 6.—9. vietā. 1926. gadā Eiropas čempionātā Ronis vidējā svarā izcīnīja 4. vietu. 1928. gadā pārcēlās uz dzīvi Rīgā, sacensībās pārstāvēja Rīgas policijas darbinieku sporta klubu (RPDSK) un kļuva par Rīgas čempionu vidējā svarā. Aktīvās sporta gaitas beidza 1930. gadā pleca traumas dēļ. Bijis cīņas sporta tienesis. Miris 1970. gada 30. martā Rīgā. Rūdolfa Roņa nozīmīgāko sacensību saraksts: Valkas-Lugažu ev. lut. draudzes kristīto reģistrs. - 1897.g. - Nr.29 Rīgas Prefektūras pasu lietu kolekcija - Latvijas Valsts vēstures arhīvs, 2996. f., 16. apr., 17205. l «Olimpieši. Rūdolfs Ronis». https://cinas-sports.webnode.lv. Skatīts: 2018-11-04. "Smagatlētika. Pasaules meistaru sacīkstes grieķu-romiešu cīņā". Latvju sports (Nr. 9 (01.12.1921)): 5.—6. lpp. "Sports. Vīrs pret vīru". Austrālijas Latvietis (Nr.694 (20.07.1963): 9. lpp. «1908. gada 28. februārī. Dzimis Berlīnes olimpisko spēļu medaļnieks». LA.LV. 2018-02-28. Skatīts: 2018-11-04. "Miris Pāvils Atars". Laiks (Nr. 75 (19.09.1976)): 6. lpp. "Olimpiskie raibumi". Laiks (Nr. 50 (23.06.1984)): 6. lpp. "Sports". Latvis (Nr.2096 (11.10.1928)): 6. R. Roņa nozīmīgākās sacensības Arhivēts 2018. gada 9. oktobrī, Wayback Machine vietnē. (krieviski) Olympedia profils (angliski) LOK profils FILA profils (angliski)