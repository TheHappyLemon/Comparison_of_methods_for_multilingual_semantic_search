Āsi (senskandināvu: Æsir, vsk. Áss, siev. dz. Ásynja, siev. dz. dsk. Ásynjur) ir galvenā dievu grupa skandināvu mitoloģijas dievu panteonā. Āsu valdnieks ir Odins, un tajā ietilpst arī tādi dievi kā Friga, Tors, Baldrs un Tīrs. Pastāv arī otra dievu grupa — vāni —, no kuriem daži dievi (Njords, Freirs, Freija) nonāca pie āsiem pēc āsu un vānu kara. Vāni pamatā saistīti ar auglību, savukārt āsi ar spēku un karu. Āsi saglabāja jaunību, ēdot Idunas ābolus (taču viņus varēja nogalināt). Tiek uzskatīts, ka etimoloģiski vārds áss radies no protoindeiropiešu *ansu- 'elpa, dievs'. Baldrs (nevainības un skaistuma dievs) Brāgi (dzejas dievs) Forseti (taisnības dievs) Freija (mīlas un auglības dieviete; sākotnēji vānu grupā) Freirs (auglības un mīlas dievs; sākotnēji vānu grupā) Friga (ģimenes un auglības dieviete) Hēds (aklais aukstuma un tumsas dievs) Heimdals (sargs) Hēnirs (neizlēmīgais dievs) Iduna (jaunības, auglības un nāves dieviete) Loki (jokdaris) Nanna (Baldra sieva) Njords (jūrniecības dievs; sākotnēji vānu grupā) Odins (dievu valdnieks, gudrības un kara dievs) Siva (Odina sieva) Tīrs (kaujas un drošsirdības dievs) Tors (pērkona un kaujas dievs) Ulls (medību dievs) Vāli (atriebības dievs) Vē (deva cilvēkiem runasspējas) Vidars (klusuma un atriebības dievs) Vili (deva cilvēkiem prātu un emocijas)