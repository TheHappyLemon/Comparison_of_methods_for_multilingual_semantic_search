Luksemburgas armija ir Luksemburgas Lielhercogistes karaspēks. Luksemburgas armijai nav jūras spēki, jo nav izejas pie jūras, un nav arī gaisa spēku, kaut gan tai ir vairākas lidmašīnas. Luksemburgas armija ir integrēta policijas spēkos (Force Publique), kuros ietilpst arī žandarmērija un policija. Kopš 1967. gada armijā dien tikai brīvprātīgie, obligātais karadienests nav. Pašlaik armijas sastāvu veido 450 profesionāli karavīri, 340 brīvprātīgie un 100 civilpersonas. Šī ir pati mazākā NATO valstu armija. Armija atrodas civilajā kontrolē. Armijas virspavēlnieks ir lielhercogs. Armijas struktūru veido četri kaujas formējumi, kurus pārvalda militārais centrs (Centre Militaire), kurš atrodas Dikirhā. A rota ir pirmā no divām strēlnieku rotām, kura veido Luksemburgas armijas kontingentu ''Eurocorps'' korpusā. Rota sastāv no apakšvienību pavēlniecības un trim izlūkošanas vadiem, kuros katrā iekļaujas 4 nodaļas un pavēlniecības daļa. Katras nodaļas rīcībā ir 2 M1114 HMMWV, kuri aprīkoti ar M2 Browning ložmetēju. Armijas mācību vienība, kurā pasniedz dažādus mācību kursus, kas būtu nepieciešami lai sagatavotos karjerai armijā. Lai apmeklētu Armijas skolu (L'Ecole de l'Armee) karavīram ir jānodien vismaz 18 mēneši. Skola ir sadalīta divos līmeņos: B līmenis - pieejams visiem karavīriem pēc 18 mēnešu dienesta. Karavīri pēc diviem sešu mēnešu apmācības periodiem, kuros apguvuši vispārējos un militāros mācību priekšmetus kārto pārbaudījumus. Ja sasniegti vismaz 75% no iespējamā vērtējuma karavīram ir iespēja doties mācīties uz A līmeni. A līmenis - pieejams karavīriem, kuri pārbaudījumos ieguvuši vismaz 75% no maksimālā iespējamā vērtējuma vai arī pirms iestāšanās armijā, nokārtojuši pārbaudījumus tikpat sekmīgi būdami civilisti. Šī ir Luksemburgas armijas galvenā mācību vienība, kur karavīriem tiek sniegta: pamatapmācība transportlīdzekļa vadīšanas apmācība fiziskais treniņš Rota ir atbildīga arī par armijas elites sporta daļu, vienību, kurā militāro dienestu veic sportisti, kuri nolēmuši iestāties armijā. Pabeidzot pamatapmācību sportisti nokļūst šajā vienībā. Šī ir otra Luksemburgas armijas strēlnieku rota, kura līdz 2002. gadam darbojās NATO ātrās reaģēšanas spēkos un šo spēku sastāvā rotas nosaukums bija Luksemburgas izlūkrota. Ar šo rotu Luksemburga piedalās dažādās Eiropas Savienības, NATO un ANO misijās. Rotas struktūra ir tieši tāda pati kā A rotai.