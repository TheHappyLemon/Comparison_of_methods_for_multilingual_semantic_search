Čuhujiva (ukraiņu: Чугуїв) ir pilsēta Ukrainas austrumos, Harkivas apgabalā. Izvietojusies apgabala vidienē Siverskijdoņecas krastos 20 km uz austrumiem no apgabala centra Harkivas. Čuhujivas rajona centrs. Čuhujivas pilsētas padomei pakļauti divi ciemi. Apdzīvotā vieta tagadējās Čuhujivas vietā pastāvēja jau 13. gadsimtā un piederēja Perejaslavļas un Čerņihivas kņazistēm. Nosaukums, domājams, cēlies vai nu no austrumu vīriešu ceļojumu tērpa «čuga», vai no tjurku «čugune» — pierobeža. 1638. gadā senpilsētas vietā uzbūvēja nocietinājumu, pie kura vēlāk izauga apmetne. 1765. gadā Čuhujiva kļuva par Belgorodas guberņas apriņķa centru, bet 1780. gadā tai piešķīra pilsētas statusu. Tā attīstījās kā kazaku karaspēka apmetne, kurā bija karaskola. Pēc 1857. gada Čuhujiva zaudēja savu nozīmi un apriņķa pilsētas statusu. Sāka attīstīties rūpniecība un 1938. gadā Čuhujivai atkārtoti piešķīra pilsētas tiesības. http://kh.ukrstat.gov.ua/index.php/chyselnist-naselennia-shchomisiachna-informatsiia. Офіційний сайт Чугуївської міської ради.[novecojusi saite] Vikikrātuvē par šo tēmu ir pieejami multivides faili. Skatīt: Čuhujiva.