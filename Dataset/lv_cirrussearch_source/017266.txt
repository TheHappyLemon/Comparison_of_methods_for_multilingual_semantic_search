Šis raksts ir par dzelzceļa pieturu. Par apdzīvotu vietu skatīt rakstu Zvejniekciems. Zvejniekciems ir dzelzceļa pieturas punkts Limbažu novada Skultes pagastā dzelzceļa līnijā Zemitāni-Skulte. Attālums līdz Skultes stacijai ir 3 km. Attālums no Rīgas Pasažieru stacijas — 53 km, no Zemitāniem — 49 km. Zvejniekciemā pietur visi vilcieni uz Skulti. Pie pieturas punkta atrodas vasarnīcu ciemata Mežvīns Pagasta ielas pārbrauktuve. Aptuveni 2 km attālumā no pieturas punkta atrodas apdzīvota vieta Zvejniekciems, bet tas atrodas jau citā novadā. Pieturas punktā biļešu kase ir slēgta. Pieturas punkts tika atklāts 1934. gadā. No 1971. gada šeit bija elektrovilcienu galapunkts. Lai netraucētu tālāk Limbažu virzienā braucošajiem vilcieniem, elektrovilcieni līdz braukšanai pretējā virzienā stāvēja pie galvenā ceļa izbūvētā strupceļā, kas mūsdienās vairs nepastāv. Tehniski Zvejniekciems bija Saulkrastu stacijas vadībā esošs ceļa postenis. 1991. gadā, pagarinot elektrifikāciju līdz Skultei, stacija tika pārveidota par pieturas punktu. Pēc Saulkrastu apvedceļa izbūves nekas vairs neliecina, ka šeit bijis elektrovilcienu galapunkts. Zvejniekciema pasažieru nojume 2012. gadā Elektrovilciens Skulte - Rīga pie Zvejniekciema pieturas punkta Sliežu ceļš Skultes virzienā Sliežu ceļš Rīgas virzienā «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. http://railwayz.info/photolines/photo/8888 Zvejniekciema pietura ar strupceļu PSRS Ģenerālštāba kartē