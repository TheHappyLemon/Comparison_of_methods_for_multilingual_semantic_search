BMP-1 (БМП-1, Боевая Mашина Пехоты-1) ir PSRS radītā pasaulē pirmā kājnieku kaujas mašīna. Tā paredzēta kājnieku transportēšanai kaujas laukā, spējot aizsargāt tos no strēlnieku ieročiem un nelielām artilērijas šķembām, kā arī aizsardzībai no atomieroču ietekmes. Tās bruņojumu izmanto kājnieku atbalstam. Bruņumašīnai ar kāpurķēdēm ir paaugstinātas pārejamības spējas un tā var pārvarēt arī ūdens šķēršļus. Vajadzību pēc šāda arī no augšas slēgta un viegli bruņota transporta līdzekļa pierādīja Padomju armijas pieredze, apspiežot sacelšanos Ungārijā 1956. gadā, kad ielu kaujās pilsētās smagā kara tehnika izrādījās mazefektīva, savukārt kājnieku transporta atsegtās kravas kastes ar karavīriem bija neaizsargātas pret strēlnieku ieroču uguni, granātām un degmaisījumu pudelēm no ēku augšējiem stāviem. Kopš tā laika tika pārskatīta PSRS militāra doktrīna, akcentu liekot uz motorizetajiem strēlniekiem. Vaļējās bruņumašīnas modernizēja, pārklājot ar bruņotu jumtu (BTR-40, BTR-50), kā arī radīja jaunu bruņutransportieri (BTR-60), kas bez tam bija ļoti manevrētspējīgs. Šīs bruņumašīnas bija paredzētas tikai kājnieku transportēšanai, to bruņojums bija viegls (ložmetējs), tāpēc tika nolemts izstrādāt kājnieku kaujas mašīnu, kas būtu apbruņota ar nelielu lielgabalu, lai atbalstītu karavīrus pret tankiem. Bez tam mašīnai bija jāiztur radiācijas iedarbība atomkara gadījumā, kā arī ķīmisko vai bioloģisko ieroču uzbrukumā. BMP-1 izstrādāja 1960. gados. Sākotnēji vairāki konstruktoru biroji izgatavoja eksperimentālus modeļus uz riteņu un kāpurķēžu bāzes. 1965. gadā izvēlējās Čeļabinskas traktoru rūpnīcā konstruēto "objektu 765", kuram par prototipu kalpoja polārais visurgājējs. To bruņojumā pieņēma 1966. gadā ar nosaukumu "BMP-1". Bruņumašīnu masveida ražošanu veica Kurgānas mašīnbūves rūpnīca Kurganmaš. Pirmo eksemplāru saražoja 1967. gadā, un ražošana turpinājās līdz 1979. gadam, kad to nomainīja jaunāks modelis BMP-2.  Abhāzija  Afganistāna  Albānija  Alžīrija  Angola  Armēnija  Azerbaidžāna  Baltkrievija  Bulgārija  Čehija Dienvidosetija  Ēģipte  Eritreja  Etiopija  Grieķija  Gruzija  Irāka  Irāna  Izraēla  Jemena Kalnu Karabaha  Kambodža  Kazahstāna  Kirgizstāna  Kongo Demokrātiskā Republika  Korejas TDR  Kotdivuāra  Krievija  Kuba  Ķīna  Lībija  Maroka  Mjanma  Moldova  Mongolija  Mozambika  Polija  Rietumsahāra  Rumānija  Sīrija  Slovākija  Sudāna  Šrilanka  Tadžikistāna  Turkmenistāna  Ukraina  Ungārija  Urugvaja  Uzbekistāna  Vjetnama  Dienvidslāvija Čečenija Čehoslovākija  Indija Dienvidjemena Ziemeļjemena  PSRS  Somija  VDR  VFR/ Vācija  Zviedrija «Боевая машина пехоты БМП-1 (Infantry Fighting Vehicle BMP-1)». Arhivēts no oriģināla, laiks: 2007. gada 18. decembrī. Skatīts: 2014. gada 31. decembrī. BMP-1 Fighting Vehicle Vikikrātuvē par šo tēmu ir pieejami multivides faili. Skatīt: BMP-1. Encyclopædia Britannica raksts (angliski) BMP-1 modernizācijas iespējas rūpnīcā Kurganmaš Arhivēts 2008. gada 14. septembrī, Wayback Machine vietnē. (krieviski)