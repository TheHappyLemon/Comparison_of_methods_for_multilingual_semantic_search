Lembits Olls (igauņu: Lembit Oll; 1966. gada 23. aprīlis, Kohtla-Jerve - 1999. gada 17. maijs, Tallina) bija Igaunijas starptautiskais lielmeistars šahā (1990). Tallinas sporta internātskolas audzēknis. 1982. gadā kļuvis par jaunāko čempionu Igaunijas šaha čempionātu vēsturē. 1982. gadā viņam piešķirts PSRS sporta meistara nosaukums šahā, bet 1983. gadā Olls kļuvis par FIDE starptautisko meistaru. 1987. gadā dalījis 2.-3. vietu PSRS jauno meistaru turnīrā. Pēc Igaunijas neatkarības atgūšanas 1990. gados nacionālās izlases sastāvā piedalījies Pasaules šaha olimpādēs (1992, 1994, 1996, 1998) un Eiropas komandu šaha čempionātos (1997), turklāt 1994. un 1998. gadā šajās sacensībās viņš bija Igaunijas izlases pirmais numurs. 1995. gadā pārliecinoši uzvarējis FIDE Baltijas zonas turnīrā Rīgā. 1997. gadā piedalījies Pasaules šaha čempiona nosaukuma izcīņā Groningenā, kur aizkļuvis līdz 3. raundam. Savā pēdējā šaha turnīrā 1999. gadā, Novagoricā, Olls dalīja 2. vietu. Olls beidzamos dzīves gadus sirga ar depresiju. Tā vēl vairāk pastiprinājās pēc šķiršanās no sievas. Nespējot rast risinājumu personīgajām problēmām, Olls izdarīja pašnāvību, izlecot no savas mājas piektā stāva loga. Savas pašnāvības brīdī viņš pēc Starptautiskās šaha federācijas FIDE ranga bija 42. šahists pasaulē. Olls ir apglabāts Metsakalmistu kapsētā Tallinā, netālu no slavenākā Igaunijas šahista Paula Keresa. «Championship of Estonia - Tallinn 1982». Arhivēts no oriģināla, laiks: 2016. gada 5. martā. Skatīts: 2013. gada 17. maijā. «Championship of USSR's young masters - Uzhgorod January-February 1987». Arhivēts no oriģināla, laiks: 2014. gada 18. oktobrī. Skatīts: 2013. gada 17. maijā. Riga 1995 «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2013. gada 17. maijā. OLL, LEMBIT[novecojusi saite] Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)