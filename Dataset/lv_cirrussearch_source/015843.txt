Šis raksts ir par pilsētu Krievijā. Par pilsētu Ukrainā, kas no 1951. līdz 1992. gadam tika saukta par Ņesterovu skatīt rakstu Žovkva. Ņesterova (krievu: Нестеров, līdz 1938. gadam - Štallupēnene (vācu: Stallupönen), no 1938. līdz 1946. gadam Ēbenrode (vācu: Ebenrode)) ir pilsēta un rajona centrs Kaļiņingradas apgabala dienvidaustrumos, netālu no Lietuvas robežas. Dzelzceļa robežpunkts ar Lietuvu. Līdz 1945. gadam Ņesterovas (Štallupēnenes) vēsture ir Austrumprūsijas (Vācijas) vēstures sastāvdaļa. Rakstos pirmoreiz minēta 1539. gadā. 1914. gada 17. augustā pie pilsētas notika Štallupēnenes kauja - pirmā pasaules kara kauja Austrumu frontē. Starp pasaules kariem pilsētā dzīvoja ievērojama lietuviešu minoritāte. Nacistu valdīšanas laikā pilsētas nosaukums tika "vāciskots", nosaucot to par Ēbenrodi. Pēc Austrumprūsijas piešķiršanas PSRS, 1946. gadā Ēbenrode tika pārdēvēta kāda kaujās par pilsētu kritušā padomju pulkveža Stepana Ņesterova vārdā. Ņesterova (Štallupēnene) ir vācu karavīra Fēliksa Šteinera (Felix Steiner, 1896-1966) dzimtā pilsēta. http://www.gks.ru/free_doc/doc_2019/bul_dr/mun_obr2019.rar. Vikikrātuvē par šo tēmu ir pieejami multivides faili. Skatīt: Ņesterova. Krievijas Lielās enciklopēdijas raksts (krieviski) Ņesterova enciklopēdijā Мой Город (krieviski)