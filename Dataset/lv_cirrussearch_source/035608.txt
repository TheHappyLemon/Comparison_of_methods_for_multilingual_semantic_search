Praporščiks (no baznīcslāvu valodas: пра́поръ — ‘karogs’) jeb karodznieks ir jaunāko virsnieku dienesta pakāpe vairāku slāvvalodīgo valstu bruņotajos spēkos. Krievijas armijā šī pakāpe tika lietota no 17. gadsimta līdz mūsdienām. Padomju armijā šo pakāpi atjaunoja 1972. gadā, bet 1981. gadā ieviesa vecākā praporščika (старший прапорщик) dienesta pakāpi. Tie nebija vairs virsnieki, bet gan apakšvirsnieki. Latviešu nacionālajos bruņotajos spēkos šī pakāpe pastāvēja līdz 1919. gada 28. februārim, kad ar apsardzības ministra pavēli Nr. 13 tā tika aizvietota ar leitnanta pakāpi. Polijas armijā praporščika pakāpei atbilst horunžija (poļu: chorąży) pakāpe, Vācijas armijā feldfēbeļa (vācu: Feldwebel) pakāpe. Krievijas impērijas armijas dienesta pakāpes