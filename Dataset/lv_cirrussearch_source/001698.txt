Rīgas dome ir Rīgas pilsētas pašpārvaldes augstākā iestāde. Sastāv no 60 deputātiem, ko ievēl reizi četros gados pašvaldību vēlēšanās. Kopš 2003. gada tā darbojas atjaunotajā Rātsnama ēkā Rātslaukumā 1, Vecrīgā. Pašreizējais Rīgas domes priekšsēdētājs ir Vilnis Ķirsis (Jaunā Vienotība). Rīgas pašpārvaldi agrāk veica Rīgas rāte (1225—1878), Rīgas pilsētas dome (1878—1917), Rīgas strādnieku deputātu padome (1919), Rīgas pilsētas dome (1919—1940), Rīgas pilsētas pagaidu izpildkomiteja (1941), Rīgas pilsētas darbaļaužu deputātu padome, Rīgas pilsētas Tautas deputātu padome (1944—1992). Domes darbību nodrošina Domes priekšsēdētājs, Domes priekšsēdētāja vietnieki, Rīgas pilsētas izpilddirektors un viņa vietnieks, kā arī Pašvaldības administrācijas darbinieki. Rīgas domes priekšsēdētājam šajā sasaukumā ir divi vietnieki. Finanšu un administrācijas lietu komiteja, Sociālo jautājumu komiteja, Pilsētas attīstības komiteja, Mājokļu un vides komiteja, Pilsētas īpašuma komiteja, Izglītības, kultūras un sporta komiteja, Satiksmes un transporta lietu komiteja, Drošības, kārtības un korupcijas novēršanas jautājumu komiteja. Pašvaldības administrācija sastāv no Pašvaldības centrālās administrācijas, Pašvaldības kompetencē esošo nozaru vadošajām iestādēm un Domes departamentiem pakļautām Pašvaldības iestādēm, Pašvaldības aģentūrām, kā arī Pašvaldības administrācijas institūcijām ar īpašu statusu. Pašvaldības administrācija ir organizēta vienotā hierarhiskā sistēmā. Rīgas pilsētas izpilddirektors nodrošina normatīvo aktu, kā arī citu Domes lēmumu, Domes priekšsēdētāja rīkojumu izpildi pakļautībā esošajās Pašvaldības iestādēs, Centrālās administrācijas struktūrvienībās. Pamatraksts: 2020. gada Rīgas domes vēlēšanas Pēc 2020. gada Rīgas domes vēlēšanām Rīgas domē iekļuva deputāti no septiņiem vēlēšanu sarakstiem. Vislielāko vēlētāju atbalstu ieguva Attīstībai/Par! un Progresīvo saraksts. Kopš 2023. gada 31. maija Rīgas domē darbojas septiņas deputātu frakcijas, viens deputātu bloks, kā arī seši pie frakcijām nepiederoši deputāti. Pamatraksts: Rīgas pašvaldības vadītāji Andris Teikmanis (1990—1994); Māris Purgailis (1994—1997); Andris Bērziņš (1997—2000); Andris Ārgalis (2000—2001); Gundars Bojārs (2001—2005); Aivars Aksenoks (2005—2007); Jānis Birks (2007—2009); Nils Ušakovs (2009—2019); Dainis Turlais (2019); Oļegs Burovs (2019—2020); Pagaidu administrācija: Edvīns Balševics, Artis Lapiņš, Aleksejs Remesovs (2020); Mārtiņš Staķis (2020—2023); Vilnis Ķirsis (2023—pašlaik) «Par Rīgas mēru ievēlēts Ķirsis». www.diena.lv. Skatīts: 2023-08-17. Rīgas domes koalīcija nodrošinājusi pārsvaru visās komitejās Diena, LETA 2017. gada 23. jūnijā CVK https://www.riga.lv/lv/frakcijas-un-bloki https://www.la.lv/stakis-savus-vardus-atpakal-nenems https://jauns.lv/raksts/zinas/523654-pliners-izslegts-no-lks-rigas-domes-frakcijas https://www.delfi.lv/news/national/politics/konservativo-rigas-domes-frakciju-pametis-valters-bergs.d?id=54949298 https://www.lsm.lv/raksts/zinas/latvija/rigas-dome-bijusie-konservativie-kopa-ar-micerevski-veidos-jaunu-bloku.a493279/ Vikikrātuvē par šo tēmu ir pieejami multivides faili. Skatīt: Rīgas dome. Rīgas dome[novecojusi saite] pilsētas pašvaldības portālā Rātslaukums un Melngalvju nams portālā "Cita Rīga"