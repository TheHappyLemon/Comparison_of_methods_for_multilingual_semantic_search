Maksims Ribins (krievu: Максим Рыбин; dzimis 1981. gada 15. jūnijā) ir krievu hokejists, kreisās malas uzbrucējs. Pašlaik (2017) Ribins spēlē Kontinentālās hokeja līgas kluba Toljati "Lada" sastāvā, pildot arī tās kapteiņa funkcijas. Profesionāļa karjeru Ribins sāka 1996.—97. gada sezonā, kad vien 16 gadu vecumā aizvadīja sešas spēles Krievijas Superlīgas kluba Maskavas "Spartak" sastāvā. 1998.—99. gada sezonā uzbrucējs nostiprinājās "Spartak" rindās, sezonu noslēdzot ar 21 rezultativitātes punktu 41 spēlē. No 1999. līdz 2001. gadam Ribins spēlēja OHL vienībā Sarnijas "Sting", taču tad atgriezās Krievijā, pievienojoties Ufas "Salavat Julajev". Laika posmā no 2002. līdz 2007. gadam Ribins paspēja pārstāvēt gan "Spartak", gan Čerepovecas "Severstal", Omskas "Avangard" un Novokuzņeckas "Metallurg". 2007.—08. gada sezonā atgriezās "Spartak" rindās, kļūstot par vienu no komandas vadošajiem uzbrucējiem. 2009. gada vasarā pievienojās Sanktpēterburgas SKA rindām. SKA sastāvā Ribins aizvadīja četras sezonas. 2013.—14. gada sezonu hokejists uzsāka kā Čehovas "Vitjaz" kapteinis, taču sezonas gaitā pārcēlās uz Ņižņekamskas "Ņeftehimik". 2014. gadā sāka pildīt "Neftekhimik" kapteiņa funkcijas. "Neftekhimik" spēlēja līdz 2016. gada vasarai, kad pievienojās Toljati "Lada", kļūstot par tās kapteini. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)