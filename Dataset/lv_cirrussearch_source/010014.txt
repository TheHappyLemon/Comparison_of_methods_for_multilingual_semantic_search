Donalds Džons Tramps vecākais (angļu: Donald John Trump, Sr.; dzimis 1946. gada 14. jūnijā Ņujorkā, ASV) ir ASV uzņēmējs un politiķis, 45. ASV prezidents, ievēlēts no Republikāniskās partijas. Vienīgais ASV prezidents, kuru ASV Kongress divas reizes atstādinājis, bet abas reizes ASV Senāts attaisnojis. Dzimis 1946. gadā Ņujorkā vācu izcelsmes uzņēmēja Frederika Trampa un viņa skotu izcelsmes sievas Mērijas Annas, dzimušas Maklaudas, ģimenē. 1968. gadā viņš absolvēja Pensilvānijas Universitātes Vārtonas biznesa skolu jau studiju laikā strādāja sava tēva Freda Trampa nekustamo īpašumu un celtniecības firmā. 1973. gadā pārņēma vadību tēva uzņēmumā, pārdēvējot to par The Trump Organization. Nodibināja arī uzņēmumu Trump Entertainment Resorts, kas darbojas izklaides biznesā visā pasaulē, pārvaldot daudz viesnīcu, kazino, golfa laukumu u.c. Tramps atrodas finanšu žurnāla Forbes veidotajā pasaulē bagātāko cilvēku sarakstā. Viņa īpašumu vērtība 2016. gada maijā bija novērtēta 4,5 miljardu ASV dolāru apjomā. Trampa dzīvesveids viņu padarīja par slavenību. No 2004. līdz 2015. gadam viņš vadīja realitātes šovu The Apprentice. Īsu brīdi bijis Reformu partijas kandidāts 2000. gada ASV prezidenta vēlēšanās. 2015. gada jūnijā Tramps paziņoja par kandidēšanu 2016. gada ASV prezidenta vēlēšanās. Priekšvēlēšanās bija viens no Republikāniskās partijas kandidātu līderiem. 2016. gada maijā, pēc citu republikāņu kandidātu — Teda Krusa un Džona Keisika izstāšanās no priekšvēlēšanu cīņas, nodrošināja savu kandidatūru. 19. jūlijā Republikāniskā partija oficiāli apstiprināja Trampu par savu kandidātu. Vēlēšanās viņš apsteidza savu konkurenti no Demokrātiskās partijas — Hilariju Klintoni. Vēlēšanu kampaņas laikā Tramps vairākkārt solīja uzbūvēt mūri uz ASV un Meksikas robežas, lai samazinātu latīņamerikāņu imigrantu plūsmu, un ieviest musulmaņu reģistru, kurā reģistrēt Savienotajās Valstīs dzīvojošos musulmaņus. Viņš apšaubīja klimata pārmaiņas un to saistību ar cilvēka darbību, tomēr divas nedēļas pēc vēlēšanām atzina, ka "tur ir kaut kāda saistība". 2016. gada decembrī Tramps tikās ar vides aktīvistu un bijušo ASV viceprezidentu Elu Goru. Sīrijas pilsoņu kara risināšanai Tramps solīja sadarboties ar Sīrijas diktatoru Bašāru al Asadu cīņā pret Islāma valsti un nosodīja Baraka Obamas administrācijas īstenoto Sīrijas nemiernieku bruņošanu, kura esot novedusi pie teroristisko organizāciju izplešanās. 2017. gada 20. janvārī Tramps tika inaugurēts par 45. ASV prezidentu. Prezidentūru Tramps sāka kā visnepopulārākais prezidents pēdējās četrās desmitgadēs un vecākais prezidents amatā stāšanās brīdī. 2019. gadā ASV parlamenta Pārstāvju palātas Izlūkošanas komiteja sagatavoja prezidenta Donalda Trampa impīčmenta izmeklēšanas ziņojumu, kurā konstatēts, ka prezidents Tramps aizkavējis militārās palīdzības sniegšanu Ukrainai, lai ar sava personīgā advokāta Rūdolfa Džuliāni palīdzību piespiestu jauno Ukrainas prezidentu Volodimiru Zelenski sākt izmeklēšanu pret Trampa politisko konkurentu Džo Baidenu. Tramps apsūdzības kategoriski noraidīja, sakot, ka vēršanās pret viņu ir "raganu medības". Demokrātu kontrolētā Amerikas Savienoto Valstu parlamenta Pārstāvju palāta 19. decembrī nobalsoja par prezidenta Donalda Trampa atstādināšanu no amata, tomēr 2020. gada 5. februārī Senāts prezidentu attaisnoja un viņš saglabāja savu amatu. Trampa prezidentūra pārklājās ar globālo COVID-19 pandēmiju un viņa darbība tās ierobežošanā tika vērtēta kā neefektīva. 2020. gada 2. oktobrī tika paziņots, ka pats Tramps saslimis ar COVID-19. Pēc triju dienu ārstēšanās militārajā hospitālī viņš atgriezās Baltajā namā. 2020. gada novembra vēlēšanās Tramps zaudēja Džo Baidenam. 2021. gada 6. janvārī štatu elektoru balsojums bija jāapstiprina ASV Kongresa balsojumā, pirms kura Tramps aicināja viceprezidentu Maiku Pensu neapstiprināt Džo Baidena uzvaru prezidenta vēlēšanās. Reaģējot uz Trampa sacīto, Penss paziņoja, ka neiejauksies, lai apturētu Baidena uzvaras apstiprināšanu Kongresā. Laikā, kad notika abu palātu kongresmeņu sesija, Trampu atbalstošajiem protestētājiem izdevās ielauzties Kapitolijā, pēc kā Kongresa sesija tika apturēta. Kad Kapitolija ēku atbrīvoja no protestētājiem, parlamenta deputāti atsāka sēdi, kurā naktī uz 7. janvāri apstiprināja demokrātu partijas pārstāvja Džo Baidena uzvaru prezidenta vēlēšanās. Virkne ASV politiķu pieprasīja otrreizēju prezidenta Trampa atstādināšanas procedūras sākšanu. 13. janvārī Pārstāvju palātā par Trampa impīčmentu nobalsoja 232 pārstāvji: visi 222 Demokrātiskās partijas un 10 ASV Republikāniskās partijas deputāti, pret bija 197, bet nebalsoja 4 republikāņi. Tramps kļuva par pirmo ASV prezidentu, par kura atstādināšanu Kongress nobalsojis divreiz. Pēc iebrukuma ASV Kapitolijā pret Trampu sāka vairākas citas izmeklēšanas saistībā ar mēģinājumiem mainīt 2020. gada prezidenta vēlēšanu rezultātus un negodīgu biznesa praksi. ASV Federālie prokurori Trampu apsūdzēja arī par to, ka viņš nelikumīgi glabājis simtiem slepenu dokumentu par ASV kodolprogrammām un aizsardzības programmām. 2023. gada 14. augustā D.Tramps tika apsūdzēts un arestēts Džordžijas štatā par mēģinājumu ieteikmēt 2020. gada ASV prezidenta vēlēšanas. Fultonas apgabala cietumā tika uzņēmta ASV vēsturē pirmā pēcaresta fotogrāfija ar bijušo prezidentu. Precējies trīs reizes, ar pašreizējo sievu slovēņu modeli Melāniju Trampu apprecējies 2005. gadā. Kopā ir pieci bērni. Donalda Trampa filmogrāfija Donalda Trampa dzimšanas apliecība Fox News 2011. gada 9. aprīlī. ASV Senāts attaisno Trampu impīčmenta prāvā TVNET/LETA 2021. gada 13. februārī «In Step With: Donald Trump». Parade. 2004. gada 14. novembris. Arhivēts no oriģināla, laiks: 2010. gada 14. oktobris. Sara McIntosh Wooten. Donald Trump: From Real Estate to Reality TV, 2009. 28. lpp. ISBN 0-7660-2890-9. Hoover's coverage by Diane Ramirez. «The Trump Organization information and related industry information from Hoover's United Kingdom (UK)». Hoovers.com, 2008-01-02. Skatīts: 2011-09-25. «Tramps atkārtoti sola būvēt mūri uz robežas ar Meksiku». LSM. Skatīts: 2016. gada 6. decembrī. «Trump and a Muslim registry: does he want one – and is it even possible?» (angliski). The Guardian. Skatīts: 2016. gada 6. decembrī. «Trump admits 'some connectivity' between climate change and human activity» (angliski). CNN. Skatīts: 2016. gada 6. decembrī. «Trump Meets With Al Gore on Climate Change While House G.O.P. Rebuffs Tariff Plan» (angliski). The New York Times. Skatīts: 2016. gada 6. decembrī. «Donald Trump On ISIS: Defeating Islamic State, Not Assad In Syria, Part Of Proposed Presidential Foreign Policy» (angliski). International Business Times. Skatīts: 2016. gada 6. decembrī. «Donald Trump will be least popular incoming president in four decades, says new poll» (angliski). The Independent. Skatīts: 2017. gada 21. janvārī. «Trump’s health: What we could expect with the oldest incoming president» (angliski). The Washington Post. Skatīts: 2017. gada 21. janvārī. ASV Pārstāvju palāta atbalsta Trampa atstādināšanu no amata lsm.lv 2019. gada 19. decembrī Trampa impīčmenta prāvā Senāts attaisno ASV prezidentu lsm.lv 2020. gada 5. februārī «Tramps: Covid-19 krīze ASV «kļūs ļaunāka, pirms tā kļūs labāka»». www.lsm.lv (latviešu). Skatīts: 2020-10-20. «Trampam atklāj Covid-19; ASV prezidents ievēros karantīnu». www.lsm.lv (latviešu). Skatīts: 2020-10-20. «Tramps pēc izrakstīšanas no slimnīcas apšauba Covid-19 bīstamību». www.lsm.lv (latviešu). Skatīts: 2020-10-20. Elektoru kolēģija apstiprina Baidena uzvaru ASV prezidenta vēlēšanās lsm.lv 2020. gada 15. decembrī Trampa atbalstītāju un policijas sadursmju dēļ slēgta Kapitolija ēka lsm.lv 2021. gada 6. janvārī ASV parlaments pēc nemieriem Vašingtonā atsāk darbu; sadursmēs 4 bojāgājušie lsm.lv 2021. gada 7. janvārī Tramps sola cīnīties tālāk; demokrāti grib viņu atstādināt lsm.lv 2021. gada 7. janvārī ASV Pārstāvju palāta nobalso par Trampa impīčmentu 2021. gada 14. janvārī Pret Trampu slepeno dokumentu lietā izvirzītas 37 apsūdzības; dokumentus glabājis arī dušā lsm.lv 2023. gada 10. jūnijā «Tramps Džordžijā apcietināts un atbrīvots pret drošības naudu». www.lsm.lv (latviešu). Skatīts: 2023-08-26. Vikikrātuvē par šo tēmu ir pieejami multivides faili. Skatīt: Donalds Tramps. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne (angliski) Biogrāfija Trump Organization mājaslapā (angliski) IMDb profils (angliski) Internet Broadway Database profils (angliski) AllMovie profils (angliski) DMOZ ieraksts (angliski)