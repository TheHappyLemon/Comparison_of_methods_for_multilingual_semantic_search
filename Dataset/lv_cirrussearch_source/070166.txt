Mulāža (no franču: moulage — moule — ‘veidot’) ir kāda objekta precīzs atveidojums ģipsī, vaskā, papjēmašē, plastmasās u.c. Tēlniecībā par mulāžu reizēm sauc arī precīzu pēcnāves masku vai rokas, piemēram, slavena mūziķa rokas atveidojumu, arī klasikas darbu sērijveida atkārtojumus. Medicīnā mulāžas plaši izmanto anatomijas studijās, dažādu slimību un patoloģiju atveidošanai, glābēju un medicīnas darbinieku apmācīšanai. Mulāžas izmanto par uzskates līdzekļiem, kā arī situācijās, kad oriģinālu izmantot nav lietderīgi. Milosas Venēras kopija, ģipsis Mēles patoloģija, vasks, 1877 Cilvēka torsa mulāža RSU Anatomijas muzejā, kopš tā dibināšanas 1920. gadā, ir uzkrāta nozīmīga patoloģiju ģipša atlējumu kolekcija. Savukārt klasisko skulptūru mulāžu kolekcija, kas kādreiz bija skatāma Valsts Aizrobežu mākslas muzejā Rīgas pilī, tagad ir izvietota apskatei Muzeju krātuvē izstādē "Skulptūru mežs". Pieejama arī virtuālā ekskursija šajā "mežā". Latvijas Padomju enciklopēdija, 7. sēj. Rīgā, 1986 Latvijā plāno uzstādīt fotoradaru mulāžas un papildu radarus, tos pēc vajadzības rotējot Muzeju krātuve un SKULPTŪRU MEŽS Vikikrātuvē par šo tēmu ir pieejami multivides faili. Skatīt: Mulāža.