Vladimirs Petkovičs (horvātu: Vladimir Petković; dzimis 1963. gada 15. augustā Sarajevā) ir horvātu izcelsmes Bosnijas un Hercegovinas futbola treneris un bijušais futbolists, spēlējis pussarga pozīcijā. Ieguvis arī Šveices un Horvātijas pilsonību. Kopš 2024. gada februāra ir Alžīrijas futbola izlases galvenais treneris. Spēlētāja karjeru sāka klubā FK Sarajevo. Vēlāk pārstāvēja arī citus bijušās Dienvidslāvijas klubus Rudar un Koper, bet divreiz atgriezās savā pirmajā klubā. 1985. gadā, pārstāvot FK Sarajevo, kļuva par Dienvidslāvijas čempionu. 1987. gadā pārcēlās uz Šveici. Tur pārstāvēja klubus Chur 97, FC Sion, Martigny-Sports, AC Bellinzona, FC Locarno un SC Buochs, pārsvarā spēlējot zemākajās līgās. Vēl būdams aktīvs futbolists, 1997. gadā kļuva par AC Bellinzona treneri. Pēc tam trenēja Malcantone Agno, bet pēc tā apvienošanās ar FC Lugano 2004. gadā kļuva par apvienotās komandas galveno treneri. 2005. gadā atgriezās Bellinzona un 2008. gadā aizveda komandu līdz Šveices kausa finālam. 2008. gadā kļuva par Young Boys galveno treneri, ar šo klubu divreiz pēc kārtas izcīnīja 2. vietu Šveices Superlīgā. 2011. gadā neilgi pirms čempionāta beigām tika atbrīvots no amata. Tajā paša gadā kļuva par Turcijas kluba Samsunspor galveno treneri, taču nostrādāja tajā tikai nedaudz ilgāk par pusgadu. 2012. gadā uz laiku kļuva par FC Sion galvenā trenera pienākumu izpildītāju. 2012. gada 2. jūnijā kļuva par Itālijas A sērijas kluba Romas "Lazio" galveno treneri. 2013. gadā uzvarēja Itālijas kausa izcīņā. 2013. gada decembrī tika paziņots, ka pēc 2014. gada FIFA Pasaules kausa finālturnīra Petkovičs nomainīs Otmāru Hicfeldu Šveices futbola izlases galvenā trenera amatā. Petkoviča vadībā Šveices izlase 2016. gada Eiropas čempionātā iekļuva astotdaļfinālā un kvalificējās 2018. gada FIFA Pasaules kausam. PK finālturnīrā izlase aizkļuva līdz astotdaļfinālam. 2020. gada Eiropas čempionātā pirmo reizi izlasi aizveda līdz ceturtdaļfinālam, astotdaļfinālā pēcspēles 11 metru sitienu sērijā pieveicot Francijas izlasi. Pēc Eiropas čempionāta darbu ar izlasi atstāja un kļuva par Francijas 1. līgas kluba Bordo "Girondins" galveno treneri. Šajā amatā nostrādāja līdz 2022. gada februārim. 2024. gada februārī tika apstiprināts par Alžīrijas izlases galveno treneri. Sarajevo Dienvidslāvijas Pirmā līga: 1984—85 Malcantone Agno Šveices Pirmā līga: 2002—03 Lazio Coppa Italia: 2012—13 «Petkovic wird neuer Sion-Trainer!». blick.ch (vācu). 2012. gada 12. maijā. Arhivēts no oriģināla, laiks: 2018. gada 13. jūnijā. Skatīts: 2018. gada 9. jūnijā. «Petkovic named Lazio manager». espn.com (angļu). 2012. gada 2. jūnijā. Skatīts: 2018. gada 9. jūnijā. «Petkovic to become Switzerland coach». espn.com (angļu). 2013. gada 23. decembrī. Skatīts: 2018. gada 9. jūnijā. «Switzerland coach Vladimir Petkovic leaves to join Bordeaux». apnews.com. 2021. gada 28. jūlijs. Vikikrātuvē par šo tēmu ir pieejami multivides faili. Skatīt: Vladimirs Petkovičs. Munzüger Sport profils (vāciski) WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski)