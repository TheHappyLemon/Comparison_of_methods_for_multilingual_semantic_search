Ģerģs Silāģi (ungāru: Szilágyi György; 1921. gada 4. jūlijs Budapešta — 1992. gada 30. septembris Budapešta) bija Ungārijas starptautiskais meistars šahā (1956). Pirmo panākumu šahā guvis 1937. gadā, kad MTK komandas sastāvā uzvarējis Ungārijas komandu šaha čempionātā. Divpadsmit reizes piedalījies Ungārijas šaha čempionātos. Labākos rezultātus sasniedzis 1950. un 1955. gadā, kad dalījis 3.-4. vietu. Vairākkārt bijis Budapeštas pilsētas šaha čempionātu laureāts: dalīta 1.-3. vieta 1961. gadā, 3. vieta 1972. gadā, dalīta 2.-3. vieta 1973. gadā. Daudzu starptautisko šaha turnīru laureāts, tajā skaitā uzvarējis turnīros Amsterdamā (1965), Parīzē (1969) un Primorsko (Bulgārija) (1975). Pārstāvējis Ungārijas komandu Pasaules šaha olimpiādē 1956. gadā un komandu vērtējumā izcīnījis bronzas medaļu. Par panākumiem turnīros FIDE 1956. gadā Silāģi piešķīrusi starptautiskā meistara (IM) nosaukumu. OlimpBase :: Men's Chess Olympiads :: György Szilágyi Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)