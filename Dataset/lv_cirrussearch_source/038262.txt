Piejūra ir īpaši aizsargājama dabas teritorija (dabas parks) Pierīgā. Izvietojusies gar Rīgas līča krastu Rīgas ziemeļos, Ādažu novadā un Saulkrastu novadā. Aizsargājamā teritorija izveidota 1962. gadā. Uz austrumiem no Daugavas grīvas parka teritorijā ietilpst starptautiskā putniem nozīmīgaā vieta "Piejūra". Piejūras dabas parkā sastopami reti piejūras biotopi (embrionālās kāpas, priekškāpas, mežainās jūrmalas kāpas un veci boreālie meži), mezotrofi ezeri ar oligotrofu līdz mezotrofu augu sabiedrībām minerālvielām nabadzīgās ūdenstilpēs un to krastmalās. Vakarbuļļos sastopami piejūras zālāji ar zemeņu āboliņu, jūrmalas pienzāli, purva pieneni, jūrmalas armēriju u.c. Augu valsts pētījumi Buļļos uzsākti jau 18. gadsimta beigās. 1894. gadā botāniķis Kupfers dokumentēja jūrmalas armērijas atradni Buļļu salā. Buļļugala piekrastes teritorija bija un ir nozīmīga caurceļojošo bridējputnu un ūdensputnu atpūtas vieta. Lai saglabātu kāpu mežus, priekškāpas un pludmali, 1962. gadā no Vecāķiem līdz Gaujas grīvai izveidoja dabas parku "Piejūra". 1993. gadā izveidoja Daugavgrīvas un Vakarbuļļu liegumus. Dabas aizsardzības pārvalde Vakarbuļļu lieguma Dabas aizsardzības plāns, 2003. — Rīga: izstrādātājs SIA "Estonian, Latvian & Lithuanian Environment" pēc Rīgas domes pasūtījuma, kopā 49. lpp. Pieejams: Dabas aizsardzības pārvaldes mājas lapā http://www.dap.gov.lv/public/files_uploaded/aizsardzibas_plani/vakarbulli_dap.pdf[novecojusi saite] Dabas parka "Piejūra" individuālie aizsardzības un izmantošanas noteikumi (2006) Piejūra, BirdLife International Vikikrātuvē par šo tēmu ir pieejami multivides faili. Skatīt: Piejūra.