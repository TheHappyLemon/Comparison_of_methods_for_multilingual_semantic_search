2021. gada Toronto Starptautiskais kinofestivāls jeb 46. Toronto Starptautiskais kinofestivāls norisinājās no 2021. gada 9. līdz 18. septembrim. Tā kā Kanāda turpinājās COVID-19 pandēmija, festivāls tika organizēts gan klātienē, gan tiešsaistē. Mākslinieciskais vadītājs Kemerons Beilijs norādīja, ka, lai gan 2021. gada kinofestivāls pilnībā neatgriezīsies pie programmas apjoma, ko tas piedāvāja 2019. gada Toronto Starptautiskajā kinofestivālā, tas tomēr būs ievērojami lielāks par 2020. gada kinofestivālu. Kopumā festivālā tika demonstrētas vairāk nekā 100 filmas, tostarp īpaša retrospektīvu programma, kas veltīta Kanādas dokumentālo filmu veidotājai Alanisai Obomsavinai. Klātienes seansi notika kinofestivāla tradicionālajās norises vietās, tostarp TIFF Bell Lightbox, Velsas princeses teātrī un Roja Tomsona zālē, no kurām pēdējās divās notika pasaules pirmizrāde Brodvejas mūzikla Dear Evan Hansen Stīvena Čboska kino adaptācijai, kinofestivāla svinīgajā atklāšanā. Kinoteātrī Cinesphere notika Denī Vilnēva filmas "Kāpa" IMAX pasaules pirmizrāde. Tāpat kā 2020. gadā, digitālie seansi notika platformā Digital TIFF Bell Lightbox. Papildu Toronto festivāls pirmo reizi rīkoja arī vairākus satelīta seansus citās Kanādas pilsētās. Festivāls pasniedza TIFF Tribute Awards balvas, kas tika ieviestas 2019. gadā, lai godinātu aktierus un filmu veidotājus par izciliem sasniegumiem karjeras laikā. Ceremonija notika 18. septembrī un tāpat kā 2020. gadā, to pārraidīja CTV. Alanisa Obomsavina saņēma Džefa Skolles balvu, bet Denī Vilnēvs saņēma Ebert Director balvu. Džesika Česteina un Benedikts Kamberbačs vēlāk tika izziņoti kā aktieru balvu saņēmēji. Īpašo Tribute balvu saņēma Daiona Vorvika, Jauno talantu balvu saņēma kinorežisors Denī Gulē, bet kinooperators Arī Vegners saņēma Variety Artisan balvu. Festivāla galvenās balvas tika paziņotas 18. septembrī, dažas tiešraidē Tribute balvas translācijas laikā, bet citas sociālajos medijos pēc ceremonijas noslēguma. Dažas augsta līmeņa kinofestivāla programmā iekļautās filmas, tādas kā "Kāpa", "Vakarnakt Soho" un "Spensere", nevarēja saņemt Tautas izvēles balvu, jo to izplatītāji neļāva filmas demonstrēt tiešsaistes digitālajā platformā. Pirmās 13 kinofestivālam izvēlētās filmas tika izziņotas 2021. gada jūnijā. Īpašo pirmizrāžu programmu izziņoja 20. jūlijā, savukārt Mūsdienu pasaules kino un Atklājumu programmas filmu nosaukumus paziņoja 28. jūlijā, TIFF Dokumentālo filmu, Midnight Madness un Wavelengths programmu filmas paziņoja 4. augustā, Shortcuts and Platform — 11. augustā, bet Primetime — 13. augustā. Volta Bekera filma "Sarkanais suns Klifords" sākotnēji tika izvēlēta kā viena no svinīgajām pirmizrādēm, tomēr filmu izņēma no kinofestivāla programmas, pēc tam, kad ASV izplatītājs Paramount Pictures pārcēla tās pirmizrādes datumu, jo palielinājās COVID-19 Delta varianta pieaugums. Kinofestivāls paziņoja par īpašu pasākumu, kurā tiks demonstrēta Stīvena Soderberga jauna, nenosaukta filma. Sīkāka informācija par filmu iepriekš netika paziņota, izņemot to, ka tā nebūs viņa gaidāmā filma KIMI. Galu galā pirmizrādi piedzīvoja 1991. gada filmas "Kafka" rediģētā versijā ar nosaukumu Mr. Kneff. Barry Hertz, "TIFF planning ‘substantially bigger’ 2021 film festival compared to last year’s hybrid event". The Globe and Mail, May 3, 2021. "Toronto film festival plans return to in-person, digital hybrid model for 2021". Toronto Star, May 6, 2021. Peter Howell, "TIFF cautiously rebounds from pandemic with 100-plus features planned, but no popcorn" Arhivēts 2021. gada 23. jūnijā, Wayback Machine vietnē.. Toronto Star, June 23, 2021. Victoria Ahearn, "Alanis Obomsawin, Denis Villeneuve to get TIFF Tribute Awards at Toronto film fest". Toronto Star, July 22, 2021. Etan Vlessing, "Toronto: Jessica Chastain to Receive TIFF Tribute Actor Award". The Hollywood Reporter, August 5, 2021. Etan Vlessing, "Toronto: Benedict Cumberbatch to Receive TIFF Tribute Actor Award". The Hollywood Reporter, August 12, 2021. Selome Hailu, "Dionne Warwick and Danis Goulet to Receive TIFF Tribute Awards". Variety, August 26, 2021. Pat Saperstein, "‘Power of the Dog’ Cinematographer Ari Wegner to Be Honored With TIFF Variety Artisan Award". Variety, September 2, 2021. Steve Pond, "‘Belfast’ Wins Toronto Film Festival’s People’s Choice Award". TheWrap, September 18, 2021. Anthony D'Alessandro, "‘Dune’, ‘Last Night In Soho’ & ‘Spencer’ Among Those Movies Not Eligible To Compete For TIFF’s Top Prize, The People’s Choice Award". Deadline Hollywood, September 14, 2021. Mike Fleming Jr. «2021 Toronto Festival Unveils 'Dear Evan Hansen' As Opening Night Premiere; Check Out First Slated Films». Deadline (en-US), 2021. gada 20. jūlijs. Skatīts: 2021-07-20. Rebecca Rubin. «Toronto Film Festival Lineup Adds 'Dear Evan Hansen,' 'The Eyes of Tammy Faye' and 'Clifford the Big Red Dog'». Variety (en-US), 2021-07-20. Skatīts: 2021-07-20. Rebecca Rubin, "Toronto Film Festival Unveils Contemporary World Cinema and Discovery Lineup". Variety, July 28, 2021. Anthony D'Alessandro, "TIFF Unveils Docs, Midnight Madness & Wavelengths Lineup With Palme d’Or Winner ‘Titane’, Liz Garbus’ ‘Becoming Cousteau’ & More". Deadline Hollywood, August 4, 2021. Brian Welk, "‘Spencer,’ Princess Diana Film Starring Kristen Stewart, Added to Toronto Lineup". TheWrap, August 11, 2021. "Julia Child doc, Colin Kaepernick drama, CBC genderfluid dramedy join TIFF lineup" Arhivēts 2021. gada 14. augustā, Wayback Machine vietnē.. Victoria Times-Colonist, August 13, 2021. Erik Pedersen and Anthony D'Alessandro, "‘Clifford The Big Red Dog’ Pulled From Paramount Release Schedule Over Delta Concerns; Pic Looking For New Date". Deadline Hollywood, July 30, 2021. Anthony D'Allessandro, "Steven Soderbergh Surprise Movie To Premiere At TIFF". Deadline Hollywood, September 2, 2021. Tina Hassannia. «Steven Soderbergh Reintroduces His Cult Classic ‘Kafka’ After Decades of Tinkering». IndieWire (angļu), 2021-09-18. Skatīts: 2021-09-18. Oficiālā tīmekļa vietne