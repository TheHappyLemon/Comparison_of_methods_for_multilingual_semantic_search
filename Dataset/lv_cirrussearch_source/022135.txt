Jāps de Hops Shefers (nīderlandiešu: Jakob Gijsbert "Jaap" de Hoop Scheffer; dzimis 1948. gada 3. aprīlī) ir bijušais nīderlandiešu politiķis. Laikā no 2004. gada janvāra līdz 2009. gada augustam ieņēmis NATO ģenerālsekretāra amatu. Izglītību ieguvis Leidenes universitātē. Bijis Nīderlandes Pārstāvju palātas loceklis (1986—2002), no 1997. līdz 2001. gadam bija Nīderlandes Kristīgo demokrātu partijas (Christen-Democratisch Appèl) līderis. 2002. gada jūlijā kļuva par ārlietu ministru Jana Petera Balkenendes vadītajā kabinetā. No amata atkāpās 2003. gada decembrī, kad kļuva par NATO ģenerālsekretāru. Viņa NATO vadības laikā organizācijai pievienojās arī Latvija. 2004. gada novembrī ticis apbalvots ar Triju Zvaigžņu ordeni. Pēc NATO ģenerālsekretāra amata pamešanas 2009. gadā kļuva par profesoru Leidenes universitātē. Vikikrātuvē par šo tēmu ir pieejami multivides faili. Skatīt: Jāps de Hops Shefers. Encyclopædia Britannica raksts (angliski) Brockhaus Enzyklopädie raksts (vāciski) Biogrāfija (angliski)