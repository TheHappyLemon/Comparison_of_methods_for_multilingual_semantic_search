Nikola Preskovia Elikolani Šercingere (angļu: Nicole Prescovia Elikolani Valiente Scherzinger; dzimusi 1978. gada 29. jūnijā) ir amerikāņu dziedātāja, dziesmu autore, dejotāja un aktrise, kas galvenokārt pazīstama kā grupas Pussycat Dolls līdere. Pirms pievienošanās grupai Nikola piedalījās realitātes šovā un kļuva par dalībnieci meiteņu grupā Eden's Crush, kuru gan vēlāk pameta. Tad viņa pievienojās Pussycat Dolls, kas tad vēl bija deju grupa. Nikola Šercingere dzimusi Honolulu, Havaju salās. Viņas tēvs Alfonso Valiente ir filipīnietis, bet viņas māte Rozmarija havajiešu un krievu izcelsmes. Kādā intervijā Nikola teikusi: "Es esmu filipīniešu — krievu - havajiešu izcelsmes, bet cilvēki uzskata, ka esmu no Pakistānas." Nikolas vecāki izšķīrās, kad viņa vēl bija bērns. Nikolas mātes ģimene pārcēlās uz Kentuki, kad viņai bija seši gadi. 2001. gadā Nikola piedalījās televīzijas šovā Popstars, kurā viņa ieguva vietu meiteņu popgrupā Eden’s Crush, grupā viņa kļuva par vienu no vadošajām vokālistēm. Viņu singls ”Get over yourself (Goodbye)” sasniedza top 10 Billboard Hot 100 topā. Grupa uzstājās kā *N Sync un Džesikas Simpsones iesildītāji. Drīz tika izdots grupas otrais singls ”Love This Way”, tomēr pēc tā izdošanas grupa izjuka. Pēc grupas izjukšanas Nikola iedziedāja pāris solo dziesmas ar skatuves vārdu Nicole Kea. 2003. gada maijā Nikola pievienojās meiteņu grupai The Pussycat Dolls, kas tolaik vēl bija deju grupa. 2005. gadā tika izdots grupas pirmais albums PCD, kas ieguva divkāršu platīna statusu. Albumā vokālus iedziedāja gan Karmita Bahara, gan Melodija Torntona, tomēr galvenā vokālistes loma tika piešķirta Nikolai. Nikola ir vienīgā, kas ir arī grupas dziesmu līdzautore, viņa ir piedalījusies dziesmu ”Buttons” un ”I Don’t Need a Man” radīšanā. Pussycat dolls panākumi nostādīja Šercingeri mediju uzmanības centrā. Tas deva iespēju piedalīties kopprojektos ar citām pasaules slavenībām. 2006. gadā Nikola iedziedāja vokālu Avant dziesmā ”Lie About Us”, un Diddy ”Come to Me”. 2008. gadā Nikola ierakstīja kaver versiju Duran Duran dziesmai ”Rio”. Vēlāk viņa piedalījās arī singla ”Yes We Can” ierakstīšanā, kas bija paredzēts Baraka Obamas atbalstam. 2008. gada piektajā septembrī Šercingere kopā ar citām slavenībām iedziedāja dziesmu ”Just Stand Up”, kas bija veltīta labdarībai. 2010. gadā līdz ar citiem māksliniekiem, Nikola iedziedāja dziesmu ”We Are the World”, kas bija veltīta Haiti zemestrīcē cietušo palīdzībai. No 2006. līdz 2008. gadam Nikola strādāja pie sava pirmā solo albuma Her Name Is Nicole. Par pirmo albuma singlu kļuva ”Whatever U Like” (piedaloties T.I.), bet tas neguva cerētos panākumus, ierindojoties 57. vietā Kanādā un 104. vietā ASV. ”Baby Love” bija nākamais albuma singls, tas sasniedza Top 15 vairākās Eiropas valstīs, tomēr ASV topos tas nespēja iekļūt. Trešais singls "Supervillain" tika izdots tikai iTunes 2007. gada novembrī. 2010. gada 1. martā tika paziņots, ka Šercingere piedalīsies TV šova Dancing With The Stars 10. sezonas šovā kopā ar 7. sezonas uzvarētāju Dereku Hofu. 2010. gada 25. maijā Nikola un Dereks tika pasludināti par šova uzvarētājiem. Nikola ierindojās žurnāla Maxim Hot 100 topā 22. vietā 2006. gadā, bet 2007. gadā 21. vietā. Pēdējo gadu laikā Nikola satikās ar F1 braucēju Luisu Hamiltonu, viņi izšķīrās 2010. gadā sākumā, bet pēc pāris mēnešiem savas attiecības atjaunoja. «Nicole Scherzinger Details». «People think I'm from Pakistan». Arhivēts no oriģināla, laiks: 2010. gada 16. maijā. Skatīts: 2010. gada 14. jūlijā. Pussycat Doll Nicole Scherzinger says she's only '5 out of 10 for looks'! | The Sun |Features «Eden's Crush biogrāfija». Arhivēts no oriģināla, laiks: 2010. gada 16. maijā. Skatīts: 2010. gada 14. jūlijā. Eden's Crush: Rising Popstars Will.I.Am Gathers Common, Nick Cannon, Scarlett Johansson For Barack Obama Video «Music superstars unite to re-record ‘We Are the World’». Arhivēts no oriģināla, laiks: 2010. gada 5. februārī. Skatīts: 2010. gada 5. februārī. Nicole Sherzinger album preview Nicole Scherzinger Calls 'Dancing With The Stars' Win 'Surreal' Latvian Top 40 Nikolas Šercingeres oficiālā mājaslapa Arhivēts 2009. gada 5. jūnijā, Wayback Machine vietnē. (angliski)