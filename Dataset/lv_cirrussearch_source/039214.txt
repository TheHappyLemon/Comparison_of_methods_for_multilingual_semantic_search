Šarleruā Briseles Dienvidu lidosta (Brussels South Charleroi Airport, franču: Aéroport de Charleroi Bruxelles-Sud), saukta arī Goseljē lidosta (nīderlandiešu: Luchthaven van Gosselies), ir starptautiska lidosta Beļģijā. Izvietojusies 7 km uz ziemeļiem no Šarleruā centra un 46 km uz dienvidiem no valsts galvaspilsētas Briseles. Pēc pasažieru plūsmas un apkalpoto lidojumu skaita otra lielākā valsts lidosta pēc Briseles Nacionālās lidostas. Šarleruā lidostai ir divi termināļi un 1 skrejceļš. Lidostā darbojas arī trīs lidotāju skolas. 1919. gadā Šarleruā piepilsētā Goseljē izveidota lidotāju skola. Otrā pasaules kara laikā izmantots kā sabiedroto spēku lidlauks. Pēc kara lidlauks izmantots galvenokārt kā aviobūves un avioremonta vieta. 1970. gados uz neilgu laiku lidosta izmantota regulāriem lidojumiem maršrutā Ljēža—Šarleruā—Londona. Lidosta strauji attīstījās pēc zemo cenu aviokompānijas Ryanair ienākšanas 1997. gadā, kas dažus gadus vēlāk šeit izveidoja savu pirmo kontinentālo bāzi. 2008. un 2017. gadā lidostā nodoti ekspluatācijā divi jauni termināļi. AIP Belgium & Luxembourg[novecojusi saite] Vikikrātuvē par šo tēmu ir pieejami multivides faili. Skatīt: Šarleruā lidosta.