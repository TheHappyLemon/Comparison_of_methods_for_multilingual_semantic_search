Edīte Vitkovska (poļu: Edyta Witkowska; dzimusi 1979. gada 24. jūlijā) ir bijusī poļu brīvās cīņas un sumo cīkstone. 20. gadsimta deviņdesmito gadu beigās un 21. gadsimta pirmajā desmitgadē Edīte Vitkovska bija vadošā poļu cīkstone. Savu karjeru viņa sāka 1994. gadā. Viņa apmeklēja Borkovices sporta klubu "Platan", kur viņu trenēja Juzefs Macejčaks. Viņa sacentās 75 kg svara kategorijā. 1997. gadā viņa pirmo reizi piedalījās Eiropas junioru čempionātā, izcīnot bronzas medaļu. Gadu vēlāk viņa bija Eiropas junioru čempione, viņa arī izcīnīja bronzas medaļas pasaules junioru un pieaugušo čempionātos. 1999. gadā viņa kļuva par Eiropas čempioni un pasaules junioru čempioni, un pieaugušo čempionātā viņa ieguva 5. vietu. 2000. gadā viņa ieguva pasaules un Eiropas vicečempiones titulus, bet 2001. gadā ieguva savus visvērtīgākos titulus karjerā - kļuva par pasaules un Eiropas čempioni. 2002. gada viņa pārgāja 72 kg svara kategorijā, kurā iepriekšējos panākumus vairs nesasniedza, bet 2002. gadā izcīnīja pasaules čempionāta bronzas medaļu, bet 2003. gadā šajās sacensībās bija septītā. Viņa bija arī vairākkārtēja Polijas medaļniece brīvajā cīņā. 1998. un 2001. gadā tā ieņēma pirmo vietu, 1996. un 1999. gadā - otro vietu. No 2000. gada vienlaicīgi ar brīvo cīņu viņa sāka trenēties arī sumo un jau 2000. gadā kļuva par Eiropas čempioni 80 kg kategorijā, bet 2002. gadā uzvarēja arī pasaules čempionātā. 2004. un 2005. gadā viņa kļuva par pasaules čempionāta sudraba medaļnieci, 2008. gadā par bronzas medaļnieci. Eiropas čempionātos individuāli viņa ieguva arī vienu sudraba (2009) un astoņas bronzas medaļas (2005., 2006., 2007., 2008. gadā +80 kg kategorijā, 2005., 2008., 2010. gadā atklātajā kategorijā). 2005. gadā viņa triumfēja Pasaules spēļu sacensībās, bet 2009. gadā šajās sacensībās ieņēma trešo vietu. Viņa ir arī daudzkārtēja Polijas čempione šajā sporta veidā. Viņa absolvēja Staņislava Stašica vārdā nosaukto Lauksaimniecības skolu Borkovicē un Fiziskās audzināšanas akadēmiju Gožovā Velkopolskā. «Edyta Witkowska mistrzynią świata» (poļu). sport.pl. 2001. gada 25. novembris. Skatīts: 2020-05-02. Poļu cīņas sporta medaļnieki olimpiskajās spēlēs, Pasaules un Eiropas čempionātos. Arhivēts 2019. gada 7. aprīlī, Wayback Machine vietnē. (poliski) «Sumo - Edyta Witkowska» (angļu). the-sports.org. Skatīts: 2020-05-01. FILA profils (angliski) Poļu cīņas sporta medaļnieki olimpiskajās spēlēs, Pasaules un Eiropas čempionātos. (poliski)