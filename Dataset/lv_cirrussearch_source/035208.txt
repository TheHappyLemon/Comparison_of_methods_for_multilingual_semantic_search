Burjatu valoda (pašnosaukums — буряад хэлэн, ᠪᠣᠷᠢᠶᠠᠳ ᠬᠡᠯᠡ ) ir mongoļu valodu saimes valoda, kurā galvenokārt runā burjati. Tā tiek klasificēta arī kā mongoļu valodas dialekts. Burjatu valoda ir izplatīta Baikāla ezera apkārtnē pie Krievijas—Mongolijas robežas — teritorijā, kur galvenokārt dzīvo burjati. Tā ir Burjatijas, Krievijas federālās republikas, oficiālā valoda. Neliela daļa no cilvēkiem, kas runā burjatu valodā, dzīvo arī Mongolijā un Ķīnā. Krievijas burjatu valoda ir kļuvusi par burjatu valodas literāro valodu, kas tiek pierakstīta kirilicā. Vēl tiek izdalītas Mongolijas burjatu valoda un Ķīnas burjatu valoda. Kopējais burjatu valodā runājošo skaits ir aptuveni 300 000. Saskaņā ar 2010. gada Krievijas tautas skaitīšanas datiem Burjatijas Republikas teritorijā tikai 13,7% iedzīvotāju runā burjatu valodā (2002. gadā — 23,6%). Arī pašu burjatu vidū Krievijā saskaņā ar statistikas datiem pēdējo desmitgažu laikā ir ievērojami samazinājies dzimtās valodas lietotāju īpatsvars — no 81,4 % līdz 43,6 %. Vikipēdijā ir burjatu valodas sadaļa, kas pirmo reizi tika rediģēta 2010. gadā. 2023. gada 18. jūnijā šajā sadaļā bija 2773 raksti. «ВПН-2010». gks.ru. Arhivēts no oriģināla, laiks: 2022-04-08. Skatīts: 2023-06-26. "Нюур хуудаһан". Wikipedia, the free encyclopedia. 2022-04-16. Vikikrātuvē par šo tēmu ir pieejami multivides faili. Skatīt: Burjatu valoda. Encyclopædia Britannica raksts (angliski) Krievijas Lielās enciklopēdijas raksts (krieviski)