"Sarkanie" (angļu: Reds) ir 1981. gada ASV episka vēsturiska drāmas filma, kuras režisors, producents, viens no scenāristiem un galvenās lomas atveidotājs ir Vorens Bītijs. Citas lomas filmā atveido Daiena Kītone, Edvards Hermans, Ježijs Kosiņskis, Džeks Nikolsons, Pols Sorvino, Morīna Steipltona un Džīns Hekmens. Filma stāsta par amerikāņu žurnālista Džona Rīda, kurš bija Oktobra revolūcijas liecinieks un 1919. gada grāmatas "Desmit dienas, kas satricināja pasauli" (Ten Days That Shook the World) autors, karjeru un dzīvi. Filmas "Sarkanie" pirmizrāde notika 1981. gada 4. decembrī un to izplatīja Paramount Pictures. Filma guva lielu kritiķu atzinību un to nominēja Amerikas Kinoakadēmijas balvai 12 kategorijās, saņemot to kategorijās "Labākais režisors", "Labākā aktrise otrā plāna lomā" (Stepltona) un "Labākais operatora darbs". Filma tika nominēta arī kategorijās "Labākā filma", "Labākais aktieris galvenajā lomā" (Bītijs), "Labākā aktrise galvenajā lomā" (Kītone) un "Labākais aktieris otrā plāna lomā" (Nikolsons). Bītijs kļuva par trešo personu, kas nominēts kategorijās "Labākais režisors", "Labākais aktieris" un "Labākais oriģinālscenārijs". Tīmekļa vietnē Rotten Tomatoes filmai ir 90% vērtējums. 2008. gadā Amerikas Kinoinstitūts filmu "Sarkanie" iekļāva savā AFI 10 Top 10 sarakstā kā devīto labāko episko filmu. «Reds». Box Office Mojo. Skatīts: 2023. gada 26. novembrī. «Reds - Rotten Tomatoes». www.rottentomatoes.com (angļu). 1981-12-04. Skatīts: 2023-11-26. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)