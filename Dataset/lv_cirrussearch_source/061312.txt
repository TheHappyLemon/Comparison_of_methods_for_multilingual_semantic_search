Šis raksts ir par grāmatu. Par filmu skatīt rakstu Oza zemes burvis (filma). Brīnumainais burvis no Oza zemes (The Wonderful Wizard of Oz) ir Laimena Frenka Bauma sarakstīta bērnu grāmata. Šo grāmatu ilustrēja Viljams Voless Denslovs (William Wallace Denslow). To pirmo reizi publicēja Čikāgā Džordža M. Hila kompānija (George M. Hill Company) 1900. gadā. Kopš tās reizes grāmata ir vairākas reizes atkārtoti laista tirgū, dažreiz arī ar nosaukumu Ozas burvis vai Oza zemes burvis (The Wizard of Oz). Grāmatā ir stāstīts par meitenes, kuras vārds ir Dorotija, piedzīvojumiem Ozas zemē (Land of Oz). Šī grāmata ir kļuvusi par vienu no vislabāk zināmajiem stāstiem Amerikas popkultūrā un ir iztulkota daudzās valodās. Grāmata kļuva tik populāra, ka pat 1903. gadā Baums to pielāgoja Brodvejas mūziklam. Grāmatas popularitātes dēļ Baums sarakstīja vēl trīspadsmit grāmatas par Ozu. 1900. gada 17. maijā šī literārā darba kopija pirmo reizi iznāca presē; Baums pats to nokomplektēja un uzdāvināja to savai māsai, Marijai Luīzei Baumai Brjūsterei. Grāmata sabiedrībā pirmo reizi nonāca Palmera ēkas grāmatu tirdziņā, kas norisinājās no 5. līdz 20. jūlijām Čikagā. Grāmatas autortiesības tika reģistrētas 1. augustā; vairumtirdzniecība sekoja tikai septembrī. Katharine M. Rogers, L. Frank Baum, pp. 73-94.