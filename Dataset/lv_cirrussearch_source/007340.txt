Ada Neretniece (Armīda Neretniece; dzimusi 1924. gada 2. jūnijā, mirusi 2008. gada 29. decembrī) bija latviešu kinorežisore. Ada Neretniece, īstajā vārdā Armīda Neretniece, dzimusi 1924. gada 2. jūnijā Ļeņingradā. Adas tēvs bija kara komisārs, bijušais latviešu strēlnieks. Strādāja dažādos administratīvajos amatos, represēts 1937. gadā. Māte bija grāmatvede. Lielā Tēvijas kara laikā Ada Neretniece strādāja Kirovas pilsētas kara hospitālī. 1942. gadā beigusi Ļeņingradas 24.vidusskolu. 1949. gadā beidza Vissavienības valsts kinematogrāfijas institūta režisoru fakultāti. Kopš 1949. gada strādāja Rīgas Kinostudijā, līdz 1954. gadam darbojās kā kinožurnālu un dokumentālo filmu režisore, bet vēlāk sāka veidot arī spēlfilmas. Adas Neretnieces pirmā spēlfilma "Rita", kas uzņemta 1957. gadā pēc Fjodora Knores scenārija, tika apbalvota Vissavienības kinofestivālā Kijivā 1959. gadā. Spēlējusi nelielas lomas dažās no savām filmām. Ieguvusi dažādas godalgas un apbalvojumus ("Lielais Kristaps" (1988)), kā arī citus apbalvojumus. Apbedīta Rīgas Meža kapos. Spēlfilmas 1957 — "Rita" 1958 — "Svešiniece ciemā" 1960 — "Tava laime" 1961 — "Pieviltie" 1963 — "Viņš dzīvs" 1965 — "Hipokrāta zvērests" 1966 — ""Ciklons" sāksies naktī" 1968 — "Ilgās dienas rīts" 1970 — "Vārnu ielas republika" 1972 — "Kapteinis Džeks" 1974 — "Pirmā vasara" 1976 — "Nāve zem buras" 1978 — "Lielā Jaungada nakts" 1981 — "Izmeklēšanā noskaidrots" 1984 — "Pēdējā vizīte" 1985 — "Pēdējā indulgence" 1988 — "Zīlēšana uz jēra lāpstiņas" 1991 — "Suns, kas mācēja dziedāt" 1992 — "De Granšānu ģimenes noslēpumi" Dokumentālās filmas 1964 — "Pārliecinoši fakti" 1969 — "Esiet sveicināti Latvijā!" Pasūtījuma filmas 1963 — "Izniekotā jaunība" 1963 — "Viņi ir jūsu draugi" 1969 — "Latvijas PSR. Centrālais ekonomiskais rajons" 1955 — "Uz jauno krastu" Nekrologs avīzē "Diena" Latvijas Enciklopēdija. Rīga. SIA «Valērija Belokoņa izdevniecība». — 2007. g. ISBN 9984-9482-0-X IMDb profils (angliski) Kino Muzejs[novecojusi saite]