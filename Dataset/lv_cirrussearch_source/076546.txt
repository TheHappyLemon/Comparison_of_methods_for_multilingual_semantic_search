Progress M-02M (Прогресс М-02М) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Šis bija otrais modernizētais transportkuģis, kura uzstādītas datorizētas vadības sistēmas. Ar to tika turpināti sistēmu izmēģinājumi, kas aizsākās ar kuģi Progress M-01M 2008. gadā (tad SKS tuvošanās laikā radās problēmas). Kopējā kravas masa starta brīdī bija 2259 kg. Tajā ietilpa degviela pašam kuģim (880 kg) un stacijas dzinējsistēmai (870 kg), skābeklis (51 kg). Kravas telpā (pavisam 1338 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Tajā atradās modernizētais skafandrs iziešanai kosmosā Orlan MK (pirms tam divi tādi jau ir nogādāti uz SKS). Bez tam 466 kg bija materiāli ASV segmentam. Palaišana notika no Baikonuras kosmodroma 2009. gada 7. maijā 18:37:09 UTC ar nesējraķeti Sojuz-U. Saslēgšanās ar SKS notika 2009. gada 12. maijā 19:24 UTC, transportkuģim automātiskajā režīmā pieslēdzoties pie Pirs moduļa. Progress M-02M no stacijas atvienojās 2009. gada 30. jūnijā 18:29:43 UTC. Autonomajā lidojumā tika turpināti modernizētā kuģa sistēmu izmēģinājumi reālā lidojumā. 12. jūlijā notika transportkuģa pietuvošanās pie Zvezda moduļa jaunā pieslēgšanās porta, lai pārbaudītu tā sistēmu darbību. 17:04 UTC Progress pietuvojās saslēgšanās mezglam 17 metru attālumā, pēc tam to novirzīja atpakaļ. Mehāniskais kontakts nebija paredzēts; visas darbības notika automātiskā režīmā. Kā atzīmēja Lidojuma vadības centra darbinieki, operācija notika pēc plāna, un nekādas anomālijas netika novērotas. 2009. gada 13. jūlijā notika Progress M-02M novadīšana no orbītas. Dzinējs bremzēšanai tika iedarbināts 15:43:00 UTC. Kuģa nesadegušās daļas iekrita Klusā okeāna dienvidu daļā aptuveni 16:28 UTC. Успешный пуск РКН «Союз-У» с ТГК «Прогресс М-02М» Arhivēts 2016. gada 4. martā, Wayback Machine vietnē. ФГУП "ЦЭНКИ" 2009-05-07 «ПЕРЕЧЕНЬ ГРУЗОВ, ДОСТАВЛЯЕМЫХ КОРАБЛЁМ "ПРОГРЕСС М-02М"». Arhivēts no oriģināla, laiks: 2009. gada 15. jūlijā. Skatīts: 2009. gada 8. maijā. "Прогресс М-02М": эксперимент прошёл успешно CNews R&D 2009-07-13 "Прогресс М-02М": полет завершен Arhivēts 2016. gada 4. martā, Wayback Machine vietnē. CENKI 2009-07-13 "Прогресс М-02М" затоплен в Тихом океане lenta.ru 2009-07-13 Progress M-02M lapa SKS Lidojumu vadības centrā Arhivēts 2009. gada 15. jūlijā, Wayback Machine vietnē.