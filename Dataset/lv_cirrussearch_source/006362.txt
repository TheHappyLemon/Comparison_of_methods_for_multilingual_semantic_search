Andris Nelsons (dzimis 1978. gada 18. novembrī Rīgā) ir latviešu diriģents. Dzimis Rīgā 1978. gada 18. novembrī mūziķu ģimenē. Mācījās Emīla Dārziņa mūzikas skolā, bija Latvijas Nacionālās operas orķestra trompetists. Studēja Latvijas Mūzikas akadēmijā, pēc kuras beigšanas 2001. gadā papildinājās diriģēšanas mākslā pie diriģentiem Aleksandra Titova, Nēmes Jervi, Jormas Panula un Marisa Jansona. No 2003. līdz 2007. gadam Andris Nelsons bija Latvijas Nacionālās operas galvenais diriģents, šajā laikā operas repertuārā bija Verdi "Aīda", Pučīni "Madama Butterfly", Pučīni "Turandota", Čaikovska "Pīķa dāma", Vāgnera "Valkīra" u.c. 2007.gadā Nelsons debitēja Berlīnes Vācu operā ar Pučīni "Bohēmas" izrādi, 2008. gadā Hamburgas Valsts operā un Berlīnes Valsts operā ar "Turandotas" un Vīnes Valsts operā ar "Pīķa dāmas" izrādēm. Nelsons kļuvis par vienu no starptautiski pieprasītākajiem mūsdienu diriģentiem, darbojoties gan operas, gan koncertžanrā. 2009. gadā Berlīnes Vācu operā viņš diriģēja Čaikovska "Jevgeņiju Oņeginu", Vīnes Valsts operā Pučīni "Tosku" un "Madama Butterfly", bet Ņujorkas Metropoles opernamā Pučīni "Turandotu" un Londonas karaliskajā Koventgārdena operā Pučīni operu "Bohēma". Kopš 2008. gada viņš ir Birmingemas Simfoniskā orķestra muzikālais vadītājs, līdztekus vadot arī Ziemeļrietumu Vācijas filharmonijas orķestri Herfordā (Nordwestdeutsche Philharmonie, 2007-2009). Nelsons diriģējis arī daudzus citus slavenus orķestrus. 2009. gadā Nelsons Zalcburgas festivālā diriģēja orķestri Camerata Salzburg, 2010. un 2011. gadā Baireitas festivālā viņš diriģēja Riharda Vāgnera operas "Loengrīns" jauniestudējumu. 2011./2012.gada sezonā diriģents debitēja pie Leipcigas "Gewandhaus" orķestra pults. Kopš 2014. gada ir Bostonas simfoniskā orķestra un kopš 2018. gada arī Leipcigas "Gewandhaus" orķestra mākslinieciskais vadītājs. Nelsons 2011. gadā Rīgā salaulājās ar operdziedātaju Kristīni Opolais un 2011. gada 28. decembrī viņiem piedzima meita Adriana Anna. 2018. gadā izšķīrušies. Latvijas Lielā Mūzikas balva par izciliem sasniegumiem mūzikā (2001, 2010) Latvijas Republikas Ministru kabineta balva par izciliem sasniegumiem atskaņotājmākslā un nopelniem Latvijas valsts tēla veidošanā (2009) Vācijas fonoakadēmijas balva Echo Klassik kā gada labākajam diriģentam par Igora Stravinska baleta "Ugunsputns" un "Psalmu simfonijas" ieskaņojumu kopā ar Birmingemas simfonisko orķestri (2011) Baltijas asamblejas balva mākslā (2011) Latvijas Zinātņu akadēmijas Goda loceklis (2012) Grammy balva nominācijā Labākais orķestra sniegums par «Deutsche Grammophon» izdoto Dmitrija Šostakoviča 10. simfonijas ierakstu (2016). Grammy balva nominācijā Labākais orķestra sniegums par «Deutsche Grammophon» izdoto Dmitrija Šostakoviča 5., 8. un 9. simfonijas ierakstu (2017). ASV klasiskās mūzikas žurnāls Musical America Worldwide atzina par 2018. gada mākslinieku. Latvijas Nacionālās operas orķestris 2003-2007 Nordwestdeutsche Philharmonie, Herford, 2007-2009 Birmingemas simfoniskais orķestris (CBSO) 2007-2014 Bostonas simfoniskais orķestris, ASV (kopš 2014) Leipcigas "Gewandhaus" orķestris (kopš 2018) «LNSO - Latvijas Nacionālais Simfoniskais orķestris». Arhivēts no oriģināla, laiks: 2012. gada 26. februārī. Skatīts: 2012. gada 6. jūlijā. Arhivēts 2012. gada 26. februārī, Wayback Machine vietnē. «Latvijas Kultūras portāls www.kultura.lv». Arhivēts no oriģināla, laiks: 2008. gada 24. septembrī. Skatīts: 2012. gada 6. jūlijā. GROSSES CONCERT Kristīnei Opolais - meitiņa! www.tvnet.lv, 2011. gada 29. decembrī «LZA Rudens pilnsapulce 2012. gada 29. novembrī». Arhivēts no oriģināla, laiks: 2020. gada 12. Maijs. Skatīts: 2012. gada 17. Decembris. «Grammy» ieguvējs Andris Nelsons: Man ir ārkārtīgs gods Arhivēts 2016. gada 17. februārī, Wayback Machine vietnē. LETA 2016. gada 16. februārī «59TH ANNUAL GRAMMY AWARDS WINNERS&NOMINEES». grammy.com (angļu). 75. sadaļa, Best Orchestral Performance. Arhivēts no oriģināla, laiks: 2017. gada 13. februārī. Skatīts: 2017. gada 13. februārī. «Diriģents Andris Nelsons otro reizi iegūst prestižo "Grammy" balvu». leta.lv (latviešu). LETA. 2017. gada 13. februārī. Arhivēts no oriģināla, laiks: 2017. gada 13. februārī. Skatīts: 2017. gada 13. februārī. Arhivēts 2017. gada 13. februārī, Wayback Machine vietnē. «Musical America Names Andris Nelsons 2018 Artist of the Year». musicalamerica.com. 2017. gada 17. oktobrī. Skatīts: 2017. gada 4. novembrī. Andris Nelsons diriģē "Karmenas" uvertīru Vīnes Valsts operā (2010) IMDb profils (angliski)