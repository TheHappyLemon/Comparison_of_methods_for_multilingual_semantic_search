Leptoni (grieķu: λεπτός - viegls, plāns) ir elementārdaļiņas ar pusveselu spinu, kas nepiedalās stiprajā mijiedarbībā. Visi leptoni pieder pie fermioniem. Kopā ar kvarkiem leptoni sastāda fundamentālo fermionu klasi, no kuriem sastāv viela. Terminu leptons ieteica Leons Rozenfelds 1948. gadā, lai atspoguļotu faktu, ka visi tolaik pazīstamie leptoni bija daudz vieglāki par barioniem. Pašlaik tas vairs nav īsti pareizi, jo 1977. gadā atklātā tau daļiņa ir apmēram divas reizes smagāka par vieglākajiem barioniem - protonu un neitronu. Pazīstamas trīs leptonu "ģimenes": pirmā ģimene - elektrons un elektronu neitrīno, otrā ģimene - mions un mionu neitrīno, trešā ģimene - tau daļiņa un tau neitrīno. Katram leptonam atbilst sava antidaļiņa. Teorētiski nav izslēgta arī citu leptonu, kuri nepiedalās vājajā mijiedarbībā, eksistence. Teorētiski iespējami arī ļoti smagi (par spīti nosaukumam) leptoni ar masu desmitiem GeV. Vikikrātuvē par šo tēmu ir pieejami multivides faili. Skatīt: Leptoni. Encyclopædia Britannica raksts (angliski) Krievijas Lielās enciklopēdijas raksts (krieviski)