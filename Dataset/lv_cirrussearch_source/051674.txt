"Lemāna-'66: Lielais izaicinājums" (angļu: Ford v Ferrari) ir 2019. gada ASV drāmas filma. Filmas režisors ir Džeimss Mengolds, scenārija autori Džezs Batervorts, Džons Henrijs Batervorts un Džeisons Kellers. Galvenās lomas atveido Mets Deimons un Kristians Beils, pārējās lomās: Džons Berntāls, Katrīna Balfa, Treisijs Letss, Džošs Lukass, Noa Džūps, Remo Džirone un Rejs Makinons. Sižets seko apņēmīgai amerikāņu inženieru un dizaineru komandai, kuru vada automobiļu dizaineris Kerols Šelbijs un viņa britu šoferis Kens Mailss, kuriem Henrijs Fords II un Lī Jakoka dod uzdevumu uzbūvēt Ford GT40, jaunu sacīkšu automobili, kuram ir iespēja beidzot uzvarēt ilgstoši dominējošo Ferrari sacīkšu komandu 1966. gada Lemānas 24 stundu sacīkstēs. Filmas tapšanas sākumposmā galvenajām lomām bija izvēlēti Toms Krūzs un Breds Pits. 2018. gada februārī tika noslēgts līgums ar Mengoldu, un tajā pašā vasarā aktieru sastāvam pievienojās Deimons, Beils un pārējie. Filmēšana sākās 2018. gada jūlijā Kalifornijā un ilga nedaudz vairāk par diviem mēnešiem. Filmas "Lemāna-'66: Lielais izaicinājums" pirmizrāde norisinājās Teluraidas kinofestivālā 2019. gada 30. augustā. ASV un Latvijas kinoteātros filmu sāka demonstrēt tā paša gada 15. novembrī. Filmas vispasaules ienākumi pārsniedz 200 miljonus ASV dolāru un tā ir saņēmusi pozitīvas kritiķu atsauksmes, sevišķi par aktierspēli un sacīkšu ainām. ASV Nacionālā kinokritiķu padome ir izvēlējusies šo filmu kā vienu no desmit labākajām 2019. gada filmām. Tāpat filma ir saņēmusi četras nominācijas 92. Kinoakadēmijas balvai, tostarp arī kategorijā "Labākā filma". Beils par savu tēlojumu tika nominēts 77. Zelta globusa balvai kā labākais aktieris drāmā un 26. Ekrāna aktieru ģildes balvai kā labākais aktieris galvenajā lomā. «Ford v Ferrari». TIFF. Arhivēts no oriģināla, laiks: 2019. gada 23. jūlijs. Skatīts: 2019. gada 25. augusts. «Film and Television Tax Credit Program Program 2.0». California Film Commission. November 2018. 20. lpp. Arhivēts no oriģināla, laiks: 2019. gada 19. septembrī. Skatīts: 2019. gada 19. jūlijs. «Ford v Ferrari (2019) - Financial Information». The Numbers. Skatīts: 2020. gada 15. janvāris. «Ford v Ferrari (2019)». Box Office Mojo. Skatīts: 2022. gada 7. jūlijā. Variety Staff, Variety Staff. «Oscar Nominations 2020: The Complete List». Variety (angļu), 2020-01-13. Arhivēts no oriģināla, laiks: 2020. gada 13. janvāris. Skatīts: 2020-01-13. «Best Motion Picture - Musical or Comedy - Golden Globes: Full List of Nominations». The Hollywood Reporter (angļu). 2019. gada 9. decembris. Arhivēts no oriģināla, laiks: 2019. gada 9. decembris. Skatīts: 2019. gada 9. decembris. «National Board of Review 2019: ‘The Irishman’ Wins Best Film, Adam Sandler Named Best Actor». National Board of Review. 2019. gada 3. decembris. Arhivēts no oriģināla, laiks: 2019. gada 3. decembris. Skatīts: 2019. gada 3. decembris. IMDb profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)