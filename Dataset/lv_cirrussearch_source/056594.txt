Trosku pils (čehu: Hrad Trosky) ir 14. gadsimtā celtas un 17. gadsimtā nopostītas gotiskās pils drupas Čehijas ziemeļos, Liberecas apgabalā. Pils ir viens no Čehijas Paradīzes reģiona simboliem. Pils drupas atrodas divu bazalta neku virsotnēs. Pili, izbūvējot pa tornim katrā virsotnē, 14. gadsimta otrajā pusē cēla husītu utrakistu līderis Čeneks no Vartenberkas. Abus torņus savienoja aizsardzības mūri. Husītu karu laikā pils bija katoļu piekritēju rokās, tāpēc 1424. gadā to aplenca husīti. 1428. gadā pils, izņemot vienu torni, nodega. Pēc tam pils vairākkārt mainīja īpašniekus, līdz Trīsdesmitgadu kara laikā 1648. gadā to nopostīja zviedru karaspēks un tā vairs netika atjaunota. Vikikrātuvē par šo tēmu ir pieejami multivides faili. Skatīt: Trosku pils.