Aila Langa Fišere (angļu: Isla Lang Fisher; dzimusi 1976. gada 3. februārī Maskatā) ir austrāliešu aktrise. Dzimusi skotu izcelsmes ģimenē Omānā, kur viņas tēvs strādāja kā finansists Apvienoto Nāciju Organizācijas labā, bet sešu gadu vecumā ģimene pārcēlās uz Pērtu Austrālijā. Karjeras sākumā tēlojusi ziepju operās Paradise Beach un Home and Away. Kopš 2002. gada pazīstama ar lomām Holivudas filmās, pārsvarā dažādās komēdijās, tai skaitā "Skubijs Dū" (2002), "Es mīlu Hakabijus" (2004), "Nelūgtie viesi" (2005), "Karstgalvis Rods" (2007), "Noteikti, varbūt" (2008), "Šopaholiķes atzīšanās" (2009), Rango (2011), "Vecmeitas" (2012), kā arī lomu TV seriāla Arrested Development (2013) ceturtajā sezonā. 2013. gadā filmējusies filmās "Lielais Getsbijs" un "Krāpšanas ilūzija". Par tēlojumu filmā "Nelūgtie viesi" saņēmusi MTV Movie Awards. Precējusies ar komiķi un aktieri Sašu Baronu Koenu, ģimenē 3 bērni. «Isla Fisher maintains she is not a shopaholic | STV Video». web.archive.org. 2009-12-29. Arhivēts no oriģināla, laiks: 2009-12-29. Skatīts: 2023-02-05. Vikikrātuvē par šo tēmu ir pieejami multivides faili. Skatīt: Aila Fišere. IMDb profils (angliski) AllMovie profils (angliski) Box Office Mojo profils (angliski)