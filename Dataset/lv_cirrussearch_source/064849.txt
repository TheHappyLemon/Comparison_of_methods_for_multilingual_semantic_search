Daiena Īvija Vorena (angļu: Diane Eve Warren; dzimusi 1956. gada 7. septembrī) ir amerikāņu dziesmu autore. Viņa saņēmusi vairākas balvas, tostarp Grammy balvu, Primetime Emmy balvu, divas Zelta globusa balvas, trīs Billboard mūzikas balvas un Kinoakadēmijas goda balvu. Vorenas plašu atpazīstamību ieguva 1985. gadā ar grupas DeBarge dziesmu Rhythm of the Night. Astoņdesmito gadu beigās viņa apvienoja spēkus ar Apvienotās Karalistes mūzikas kompāniju EMI, kļūstot par pirmo dziesmu autoru žurnāla Billboard vēsturē, kurai singlu topā vienlaikus ir septiņi dažādu izpildītāju hiti, kā rezultātā EMI Apvienotās Karalistes priekšsēdētājs Pīters Reičards viņu nodēvēja par "vissvarīgāko dziesmu autoru pasaulē". Viņa novērtēta kā trešā veiksmīgākā Apvienotās Karalistes māksliniece. Vorena sarakstījusi deviņas dziesmas, kas bijušas top1, un 32 dziesmas, kas bijušas top10, Billboard Hot 100 topā, tostarp If I Could Turn Back Time (Šēra, 1989), Because You Loved Me (Selina Diona, 1996), How Do I Live (LeAnn Rimes, 1997) un I Don't Want to Miss a Thing (Aerosmith, 1998). Divus no 13 populārākajiem hitiem Hot 100 57 gadu vēsturē komponējusi Vorena. Viņa ir uzņemta Dziesmu autoru slavas zālē un saņēmusi zvaigzni Holivudas Slavas alejā. Apvienotajā Karalistē 2008. gadā Aivora Novello balvas pasniegšanas ceremonijā viņa ieguva Īpašo starptautisko balvu. 2022. gada 21. jūnijā paziņoja, ka pēc 13 bez uzvaru nominācijām Kino mākslas un zinātnes akadēmija piešķirs viņai Kinoakadēmijas goda balvu, ko viņa saņēma tā paša gada novembrī Governors Awards ceremonijā. Viņa kontrolē tiesības uz radīto mūziku, izmantojot savu izdevniecību Realsongs. Viņas debijas albums izdots 2021. gada 27. augustā. «Diane Warren - Biography». AllMusic. Skatīts: 2014. gada 15. jūlijs. «THE ACADEMY TO HONOR MICHAEL J. FOX, EUZHAN PALCY, DIANE WARREN AND PETER WEIR WITH OSCARS® AT GOVERNORS AWARDS IN NOVEMBER». Oscars.org. Skatīts: 2022. gada 7. augusts. Dorian Lynsky. «'I'm a one in a billion' – how Diane Warren penned windswept power ballads for Cher, Gaga and Dion». The Guardian, 2021. gada 26. augusts. Vikikrātuvē par šo tēmu ir pieejami multivides faili. Skatīt: Daiena Vorena. IMDb profils (angliski) Internet Broadway Database profils (angliski)