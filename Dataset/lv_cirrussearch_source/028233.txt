Talasas apgabals (kirgīzu: Талас облусу) ir viena no Kirgizstānas pirmās pakāpes administratīvajām vienībām. Izvietojusies valsts ziemeļrietumos, austrumos robežojas ar Čujas apgabalu, dienvidos — Džalalabadas apgabalu, dienvidrietumos — Uzbekistānas Taškentas vilajetu, bet rietumos un ziemeļos — ar Kazahstānas Dienvidkazahstānas un Žambilas apgabaliem. Apgabala centrs ir Talasas pilsēta. Iedzīvotāju lielākā daļa ir kirgīzi (91,9%; 2009), kā arī kurdi (2,4%), krievi (1,9%), kazahi (1,3%) u. c. Ģeogrāfiski apgabals izvietojies starp Kirgīzu Alatau ziemeļos un Talasas Alatau grēdu dienvidos, starp kurām atrodas Talasas upes ieleja. Ceļi, kas ved pāri kalnu pārejām uz dienvidiem un austrumiem, ziemā nav izbraucami, un satiksme ar pārējo Kirgizstānas teritoriju iespējama tikai caur Kazahstānu. Apgabals pirmoreiz izveidots 1944. gadā, bet 1956. gadā likvidēts, pārveidojot to par republikas pakļautības rajoniem. Atjaunots 1997. gadā. Vikikrātuvē par šo tēmu ir pieejami multivides faili. Skatīt: Talasas apgabals.