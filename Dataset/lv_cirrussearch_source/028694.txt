Koordinātas: 38°28′8″N 28°23′56″W﻿ / ﻿38.46889°N 28.39889°W﻿ / 38.46889; -28.39889 Piku (portugāļu: Montanha do Pico) ir aktīvs stratovulkāns Portugālei piederošajā Piku salā Azoru salu arhipelāgā Atlantijas okeānā Piku vulkāns ir Portugāles augstākā virsotne (2351 m vjl.). Pieskaitāms Vidusatlantijas okeāniskajai grēdai un ir viena no tās nedaudzajām virsūdens daļām — grēdas augstākā virsotne. Piku sala, ko veido Piku vulkāns, izveidojusies pirms aptuveni 230 000 gadiem. Vulkāna krāteris ir 500 m diametrā un 30 m dziļumā; krātera vidū ir 70 m augsta virsotne Mazais Piku (Pico Pequeno). Vēsturē dokumentāli fiksēti divi vulkāna izvirdumi — 1562.—1564. un 1718.—1720. gadā; abos gadījumos no vulkāna izvirdusī lava sasniedza salas ziemeļu piekrasti. Visnesenākās vulkāniskās aktivitātes novērotas 1963. gadā. «Global Volcanism Program. Pico». Arhivēts no oriģināla, laiks: 2015. gada 6. aprīlī. Skatīts: 2015. gada 12. aprīlī.