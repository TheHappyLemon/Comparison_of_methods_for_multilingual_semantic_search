Sojuz-9 (Союз-9) bija PSRS Sojuz sērijas pilotējams kosmosa kuģis. Tas orbītā tika palaists 1970. gada 1. jūnijā. Apkalpe Andrijans Nikolajevs un Vitālijs Sevastjanovs kosmosā pavadīja gandrīz 18 diennaktis, pārspējot piecu gadu seno Gemini 7 kosmiskā lidojuma ilguma rekordu. Šis kosmosa kuģa autonoma lidojuma (bez saslēgšanās ar orbitālo staciju) ilgums līdz šim vēl nav pārspēts. Kuģa Sojuz-9 apkalpe augšupceļā un lejupceļā: Dublējošā apkalpe: Anatolijs Fiļipčenko Georgijs Grečko Rezerves apkalpe: Vasilijs Lazarevs Valērijs Jazdovskis Sojuz-9 tika palaists 1970. gada 1. jūnijā 19:00:00 UTC ar nesējraķeti Sojuz no Baikonuras kosmodroma 31. starta laukuma 6. palaišanas iekārtas. Apkalpe kosmosā veica dažādus fizioloģiskus un biomedicīniskus eksperimentus, kā arī pētīja pagarinātā kosmosa lidojuma sociālās sekas. Viņi fotografēja Zemi, veica astronomiskus novērojumus un tehniskus eksperimentus. Kosmonautiem bija iespējams sazināties ar savām ģimenēm divvirzienu televīzijas seansos, vērot 1970. gada FIFA Pasaules kausa futbola spēles, spēlēt šahu (tā bija pirmā šaha spēle, ko spēlēja starp Zemi un kosmosu) ar Lidojumu vadības centru, un balsot padomju vēlēšanās. Lidojuma laikā viens no eksperimentiem bija varbūtējā pretinieka kosmiskā aparāta pārtveršanas programma. No V. Sevastjanova intervijas: Piemēram, Sojuz-9 mums sadzīves nodalījumā bija datoraparāts, it kā spēle, mērķu pārtveršanai. Šis aparāts tika izstrādāts Aizsardzības ministrijas interesēs, un tajā bija izveidoti iznīcinātāja pilota vadības elementi. Ar šo aparatūru orbītā mums bija jāveic tēmēšana uz varbūtējā pretinieka kosmiskā aparāta pusmetra modeli un tas jāpavada tēmekļa krustā pēc iespējas ilgāk. Modelis bija izšauts no kosmosa kuģa ar atsperes izgrūdējiem, un Andrijans vadīja kuģi, lai iluminators būtu vērsts pret to, bet es tēmēju iekārtu uz mērķi. Visas mūsu darbības tika ierakstītas, lai redzētu, kā notiek tēmēšana. Kopā bija 3 mērķi. Vienu no tiem mums izdevās izsekot līdz 8 km. Tas bija redzams kā punktiņš, tomēr mēs varējām atšķirt modeli no zvaigznes. Lidojumam bija negaidīta fiziska ietekme uz kosmonautiem; lai taupītu orientācijas kontroles dzinēju gāzi ilgstošā lidojuma laikā orbītā, Soyuz-9 tika ievadīts rotācijas stabilizācijas režīmā, kas Nikolajevam un Sevastjanovam radīja reiboņus un kosmisko slimību. Kad beidzot apkalpe nolaidās, viņiem bija nepieciešama palīdzība, lai izkāptu no nolaižamā aparāta, un dažas dienas viņi faktiski nevarēja paiet. Pēc atgriešanās uz Zemes abi kosmonauti izjuta lielas grūtības pierast pie Zemes gravitācijas un bija nepieciešama medicīniskā palīdzība. Apmēram sešas dienas pēc atgriešanās abi apkalpes locekļi atradās slimnīcā ārstu uzraudzībā. Kosmonautu veselība atjaunojās, taču no medicīnas viedokļa negatīvi pirmā ilgtermiņa lidojuma rezultāti lika zinātniekiem pārskatīt daudzus uzskatus par cilvēka veselībai drošas uzturēšanās ilgumu kosmosā. Tika izstrādātas metodikas, kas nodrošina fizioloģisku slodzi uz organismu, lai saglabātu apkalpes veselību, ko izmantoja ilgtermiņa ekspedīcijās orbitālajās stacijās. 1971. gadā tika izstrādāts slodzes kostīms Pingvin, kura adaptētās versijas arī mūsdienās tiek lietotas atjaunojošajā medicīnā, pacientu rehabilitācijai ar kustību aparāta funkciju traucējumiem. 19. jūnijā Sojuz-9 veica nolaišanos. Nolaižamais aparāts nosēdās 11:58:55 UTC 75 km uz rietumiem no Karaghandi. 134. 1970г. "Экипаж корабля "Союз-9" (реж. Н. Макаров) 400 советских документальных фильмов о космосе и космонавтике. Soyuz 9 spacefacts.de Soyuz 9 Mark Wade, astronautix.com Soyuz 9 (7K-OK, non docking) Gunter Dirk Krebs SOYUZ 9 RETURNS AFTER 17‐DAY TRIP SETS SPACE MARK Bernard Gwertzman, The New York Times, 1970--6-20