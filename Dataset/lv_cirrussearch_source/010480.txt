Šis raksts ir par pilsētu Indijā. Par pilsētu Pakistānā skatīt rakstu Haidarābāda (Pakistāna). Haidarābādu (telugu: హైదరాబాద్, izrunā: [ɦəjd̪ərɑːbɑːd̪]; urdu: حیدرآباد, izrunā: [ɦɛːd̪(ə)raːbaːd̪]) ir pilsēta Indijas centrālās daļas dienvidos, Telangānas štatā. Tā ir Telangānas štata lielākā pilsēta un administratīvais centrs. Pilsēta atrodas Dekānas plato centrā. 2011. gadā Haidarābādu dzīvoja 6,81 miljons iedzīvotāju, un pēc šī rādītāja tā ir ceturtā lielākā pilsēta Indijā aiz Mumbajas, Deli un Bengalūru. Haidarābādu nosaukuma izcelsme tiek saistīta ar šahu Muhammadu Kuli Kutbu un viņa vietējo telugu kurtizāni Bhagmati. Viņš dibināja pilsētu 1591. gadā un nosauca to par Bhagdžanagaru. Kad kurtizāne pievērsās islāmam, viņas jaunais vārds bija Haidera Mahāla, un arī pilsēta tika pārsaukta. Tiek arī uzskatīts, ka pilsētas nosaukums, iespējams, ir veidojies kā divu vārdu apvienojums, tas ir, no arābu vārda ḥaydar (حيدر — ‘lauva’) un ābād (‘pilsēta’). 1687. gadā Haidarābādu nonāca Mogulu impērijas valdnieka Aurangzeba kontrolē. Pilsēta tika pārsaukta par Darulu Džihādu (tulkojumā: ‘Kara māja’). 1724. gadā izveidojās Haidarābādu valsts, bet pati Haidarābādu par tās administratīvo centru kļuva 1763. gadā. Šis valstiskais veidojums pastāvēja līdz 1948. gadam. No 1956. līdz 2014. gadam Haidarābādu bija Āndhras Pradēšas štata administratīvais centrs. 2014. gada 2. jūlijā, atdalot 10 apgabalus no Āndhras Pradēšas, izveidots Indijas 29. štats Telangāna. Haidarābādu kļuva par Telangānas administratīvo centru. Āndhras Pradēšas administratīvais centrs tika pārcelts uz Vidžajavādu. http://www.demographia.com/db-worldua.pdf. Vikikrātuvē par šo tēmu ir pieejami multivides faili. Skatīt: Haidarābādu. Encyclopædia Britannica raksts (angliski) Encyclopædia Universalis raksts (franciski)