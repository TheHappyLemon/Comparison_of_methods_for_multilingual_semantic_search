Resourcesat-2 ir Indijas 2011. gadā palaists Zemes attālinātas zondēšanas pavadonis. Tas paredzēts augkopības, mežu, ūdens resursu, piesārņojuma, urbānās apbūves, krastu stāvokļa novērošanai un ģeoloģiskai izpētei. Pavadoņa datus izmantos arī Indijas nacionālās drošības aģentūras. Resourcesat-2 ir 2003. gadā palaistā Resourcesat-1 uzlabots modelis. Resourcesat-2 kā primārā krava tika palaists 2011. gada 20. aprīlī 04:42 UTC ar nesējraķeti PSLV C16 no Satiša Dhavana kosmosa centra Šriharikotas salā pie Indijas austrumu krasta. Ar šo raķeti kā sekundārā krava tika palaisti pavadoņi X-sat un Youthsat. Pavadoņa derīgās kravas izgatavotājs bija Space Applications Centre. Resourcesat-2 uzstādītas trīs redzamās gaismas un infrasarkanās kameras augstai, vidējai un rupjai izšķirtspējai. Kosmiskajā aparātā ir arī Kanādā izgatavota Automātiskās identifikācijas sistēmas aparatūra, ar kuru var uztvert signālus no kuģiem. PSLV-C16 launch today The Hindu , T. S. Subramanian, 2011-04-20 (angliski) Indian rocket reaches space with observation satellite Arhivēts 2011. gada 25. aprīlī, Wayback Machine vietnē. STEPHEN CLARK, SPACEFLIGHT NOW, 2011-04-20 (angliski) Resourcesat-2 will beam back huge data on resources Arhivēts 2011. gada 22. maijā, Wayback Machine vietnē. Indian Community News – ICN, 2011-04-21 (angliski) RESOURCESAT-2 ISRO mājaslapā (angliski)