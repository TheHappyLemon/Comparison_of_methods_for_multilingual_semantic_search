Ivans Strods, arī Jānis Strods, (1894—1938) bija latviešu izcelsmes padomju militārais darbinieks. Pirmā pasaules kara un Krievijas pilsoņu kara dalībnieks Sibīrijā un Tālajos Austrumos. Memuārists. Dzimis 1894. gada 10. aprīlī Ludzā latviešu feldšera Jēkaba Stroda un viņa sievas polietes ģimenē. Mācījās Ludzas draudzes skolā un trīsgadīgajā pilsētas skolā. Piedalījās Pirmā pasaules karā Rietumu un Ziemeļu frontēs 11. Somijas pulka sastāvā (1914—1916). Tika divas reizes ievainots, par drošsirdību kaujās apbalvots ar Svētā Jura krusta visām četrām šķirām. Kara beigas sagaidīja 81. rezerves pulkā Erevānā praporščika pakāpē. Pēc Oktobra revolūcijas iestājās Sarkanajā armijā un piedalījās Krievijas pilsoņu kara cīņās Sibīrijā un Tālajos Austrumos, kur krita gūstā un no 1918. gada novembra līdz 1919. gada decembrim bija ieslodzīts Oļokminskas cietumā Jakutijā. Pēc atbrīvošanas 1920. gadā tika iecelts par Tālo Austrumu Republikas Tautas revolucionārās armijas jātnieku vienības komandieri, 1921. gadā paaugstināts par bataljona komandieri un pulka komandiera palīgu. No 1921. gada decembra līdz 1922. gada martam Strods piedalījās 2800 km garā ziemas karagājienā no Irkutskas līdz Jakutskai, lai apspspiestu pretpadomju sacelšanos Jakutijā. 1922. gada februārī un martā viņa vadītā kavalērijas vienība uzvarēja ģenerāļa A. Pepeļajeva (Пепеляев) karaspēku tagadējā Amgas ulusā. 1923. gada decembrī I. Strods sakāva D. Donskoja vadīto partizānu vienību Irkutskas guberņā. Par piedalīšanos Krievijas Pilsoņu kara kaujās viņš saņēma trīs Sarkanā Karoga ordeņus. Pēc pilsoņu kara beigām 1926. gadā pabeidza Sarkanās armijas augstāko virsnieku kursus «Выстрел» ("Šāviens") un iestājās VK(b)P (1927). 1927. gadā Strodu veselības stāvokļa dēļ demobilizēja un nosūtīja strādāt uz Tomskas OSOAVIAHIM (PSRS civilās aizsardzības organizācijas) nodaļu. Sarakstīja divus atmiņu krājumus, kas izdoti 1933. gadā un pēc nāves 1961. gadā. Lielā terora laikā viņu 1937. gada 4. februārī apcietināja un ieslodzīja Maskavas NKVD cietumā. PSRS Augstākās tiesas Kara kolēģija 1937. gada 19. augustā Strodam "par piedalīšanos pretpadomju teroristiskā organizācijā" piesprieda nāvessodu, ko izpildīja tajā pašā dienā. Līķis sadedzināts Maskavas Jaunās Donas kapsētas (Новое Донское кладбище) krematorijā un apglabāts masu kapā. Pēc citiem datiem, nāvessods izpildīts 1938. gada 4. februārī. Из эпохи гражданской войны в Восточной Сибири. // Пролетарская революция. № 5. 1926. С. 74-93. Унгеровщина и семеновщина (1920-1921 гг.) // Пролетарская революция. № 9. 1926. С. 98-150. В тайге. Москва-Ленинград. 1928. 165 с. В Якутской тайге. Москва-Ленинград. 1930. 227 с. В тайге. Москва. 1931. 174 с. Преследование Пепеляева. // Автономная Якутия. 18 июня 1931. Не сдавайтесь! // Автономная Якутия. 23 февраля 1932. Трюк полковника Хутоярова. // Автономная Якутия. 17 июля 1932. В Якутской тайге. Москва. 1932. 206 с. В Якутской тайге. Москва. 1932. 238 с У Якуцкай тайзе. Менск. 1933. 164 с. (tulkojums baltkrievu valodā) Якутия в прошлом и в настоящем. Якутск, 1933 Saga sirin urukkuta, Biluņņite. Jakuutskaj. 1933. (tulkojums jakutu valodā) В Якутской тайге. Москва. 1934. 232 с. «Сысыл-Сысы» (Из воспоминаний). // Молодежь Якутии. 17, 19, 22 июня 1958. В Якутской тайге. Якутск. 1959. 124 с. (atkārtots izdevums) В Якутской тайге. Москва. 1961. 128 с. (atkārtots izdevums) В тайге. Якутск. 1961. (atkārtots izdevums) Саха сирин тыатыгар. Якутскай. 1962, 312 с. Jakutijas taigā. Rīga: Latvijas Valsts izdevniecība, 1962. - 335 lpp. (tulkojums latviešu valodā) В Якутской тайге. Якутск. 1973. 359 с. (atkārtots izdevums) 1958. gadā Stroda vārdā nosauca ielu Jakutskā. Sasil-Sisi (Сасыл-Сысыы) apdzīvotajā vietā Jakutijā uzcelts piemineklis (tēlnieks P. Zaharovs, 1973). Tiksi ostā pierakstīts Krievijas arktiskās tirdzniecības flotes kuģis «Иван Строд». В. Н. Чемезов. «Строд». Якутск, 1973 А. И. Алдан-Семёнов. Поход за последним «тигром». Москва, 1975 «Строд Иван Яковлевич (1894)». Открытый список. Строд Иван Яковлевич Строд Иван Яковлевич[novecojusi saite] Улицы Якутска, часть 4 (krieviski)