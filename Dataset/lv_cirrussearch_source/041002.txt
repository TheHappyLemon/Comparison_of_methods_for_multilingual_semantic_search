Ilahe Kedimova (azerbaidžāņu: İlahə Akif qızı Qədimova; dzimusi 1975. gada 5. novembrī Kirovabadā) ir Azerbaidžānas starptautiskā lielmeistare šahā (2000). 1990. gadā uzvarējusi Baltkrievijas sieviešu šaha atklātajā čempionātā. 1991. gadā uzvarējusi PSRS meiteņu šaha čempionātā. Pārstāvējusi PSRS un Azerbaidžānu Eiropas un Pasaules jauniešu šaha čempionātos dažādās vecuma grupās, kuros izcīnījusi sešas medaļas: četras zelta (Eiropas jauniešu šaha čempionātos - 1991. gadā U16 vecuma grupā un 1993. gadā U20 vecuma grupā; Pasaules jauniešu šaha čempionātos - 1992. un 1993. gadā U18 vecuma grupā) un divas sudraba (Pasaules jauniešu šaha čempionātos - 1991. gadā U16 vecuma grupā un 1993. gadā U20 vecuma grupā). Tāpat izcīnījusi divas medaļas Pasaules studenšu šaha čempionātos: zelta (1994) un bronzas (1996). 2008. gadā Naļčikā piedalījusies Pasaules šaha čempionātā sievietēm pēc izslēgšanas sistēmas, kurā 1. kārtā zaudējusi Elizabetei Pēcai. Pārstāvējusi Azerbaidžānas komandu lielākajos komandu šaha turnīros: Pasaules šaha olimpiādēs piedalījusies 2 reizes (1992-1994); Eiropas komandu šaha čempionātos piedalījusies 3 reizes (1992-1997, 2007). Komandu vērtējumā izcīnījusi bronzas (1992) medaļu. Par panākumiem turnīros FIDE 1994. gadā Kedimovai piešķīra starptautiskās lielmeistares (WGM) nosaukumu. «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2017. gada 29. decembrī. 2008 FIDE Knockout Matches (Women) OlimpBase :: Women's Chess Olympiads :: Ilaha Kadimova OlimpBase :: European Women's Team Chess Championship :: Ilaha Kadimova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)