Petriothilsa (angļu: Patriot Hills Base Camp) bija privāta sezonāla tūrisma un loģistikas bāzes nometne Antarktīdā. Izvietojusies uz ledāja Elsvērta kalnu dienviddaļā Petriota kalnu pakājē, no kā cēlies bāzes nosaukums. Nometne piederēja privātai ASV kompānijai Adventure Network International (kopš 2003. gada — Antarctic Logistics & Expeditions LLC). Zilā ledus apgabals pie Petriota kalniem kā lidaparātu nolaišanās vieta tiek izmantots kopš 1985. gada. 1995./1996. gada vasaras sezonā Čīles gaisa spēki kopīgi ar Adventure Network International sāka ierīkot pastāvīgu lidlauku, kas spētu uzņemt transkontinentālos lidojumus ar riteņšasiju lidaparātiem no Puntaarenasas Čīles dienvidos. Kopš 1996. gada funkcionēja pastāvīga vasaras bāzes nometne, kas parasti atvērta no novembra līdz janvārim. 1997. gadā līdzās lidlaukam tika ierīkota čīliešu Antoniouneeusganas vasaras pētniecības stacija, 1999. gadā, līdz ar lidlauka nodošanu pastāvīgā ekspluatācijā — čīliešu gaisa spēku stacija Arturoparodi. Petriothilsas bāze tika izmantota galvenokārt antarktiskā tūrisma vajadzībām, organizējot ekspedīcijas uz netālo kontinenta augstāko virsotni Vinsona masīvu, kā arī pārgājienus uz Dienvidpolu un citas aktivitātes. Nometne aktīvi tika izmantota līdz 2010. gada vasarai, kad 70 km uz ziemeļrietumiem tika izveidota jauna bāze Jūnionglečera. Lidlauka apkalpes ēka Noliktavu tuneļi zem nometnes «Logistics & Expeditions purchases Adventure Network International». Arhivēts no oriģināla, laiks: 2010. gada 12. aprīlī. Skatīts: 2016. gada 2. februārī. «Aporte de la Fuerza Aérea de Chile a los 50 Años del Tratado Antártico». Arhivēts no oriģināla, laiks: 2011. gada 17. septembrī. Skatīts: 2012. gada 12. februārī.