"Es zinu, ko jūs izdarījāt pagājušajā vasarā" (angļu: I Know What You Did Last Summer) ir 1997. gada šausmu filma, kuras režisors ir Džims Gilespi. Galvenajās lomās Dženifere Lava Hjūita, Sāra Mišela Gelāra, Raians Filips un Fredijs Prinss jaunākais. Scenārija autors ir Kevins Viljamsons. Filmai ir divi turpinājumi "Es joprojām zinu, ko jūs izdarījāt pagājušajā vasarā" (I Still Know What You Did Last Summer) un "Es vienmēr zināšu, ko jūs izdarījāt pagājušajā vasarā" (I Will Always Know What You Did Last Summer). Kritiķu atsauksmes par filmu bija dažādas, tomēr tā bija komerciāli veiksmīga, tās ienākumi pārsniedza 125 miljonus ASV dolāru. Filma tika nominēta arī vairākām balvām. Naktī pēc vidusskolas beigšanas četri draugi Džūlija (Dženifere Lava Hjūita), Helēna (Sāra Mišela Gelāra), Berijs (Raians Filips) un Rejs (Fredijs Prinss jaunākais) dodas svinēt ārpus pilsētas. Dodoties atpakaļ, jaunieši notriec un acīmredzot nogalina vīrieti. Viņi iemet līķi okeānā un nolemj šo gadījumu nekad nepieminēt. Gadu vēlāk Džūlija atgriežas mājās no koledžas. Kopš negadījuma brīža viņa nav runājusi ne ar Helēnu, ne ar Beriju un Reju. Džūlija saņem vēstuli ar tekstu "Es zinu, ko tu izdarīji pagājušajā vasarā". Džūlija dodas uz Helēnas māsas Elzas veikalu, lai uzzinātu kur atrast Helēnu. Izrādās, Helēna strādā tajā pašā veikalā. Kad Džūlija parāda zīmīti, abas nolemj apciemot Beriju. Berijs notikušajā vaino Maksu un piedraud tam, lai viņš nemēģina visu izstāstīt. Ostā Džūlija sastop Reju, kas vēlas ar viņu parunāt, tomēr Džūlija aizbēg. Tajā laikā kāds nogalina Maksu, iedurot viņam ar āķi. Vēlāk slepkava uzbrūk Berijam, notriecot viņu. Džūlija ierodas slimnīcā apciemot Beriju un tur sastop arī Helēnu un Reju. Džūlija atklāj, ka vīrietis, kuru viņi notrieca, ir Deivids Īgans. Helēna un Džūlija dodas pie Deivida māsas Misijas, lai uzzinātu kaut ko vairāk par viņu. Misija viņas neatpazīst un pastāsta, ka pēc Deivida nāves viņu bija apciemojis viņa draugs vārdā Billijs Blū. Tajā vakarā Helēnas mājā ielaužas slepkava un paslēpjas viņas skapī. No rīta Helēna pamostas un ierauga, ka viņas mati ir apgriezti un uz spoguļa ir uzraksts "DRĪZ". Džūlija saņem zvanu no Berija, kas lūdz to apciemot Helēnu. Ceļā Džūlija dzird savādu grabēšanu mašīnas bagāžniekā. Viņa to atver un ierauga Maksa līķi. Džūlija aizskrien pie Helēnas un Berija un atved tos pie savas mašīnas bagāžnieka, bet līķis ir pazudis. Džūlija ir pārliecināta, ka to izdarīja slepkava un viņi ir apdraudēti. Vēlāk viņi dodas pie Reja, kas arī ir saņēmis vēstuli. Džūlija izlemj doties pie Misijas, kamēr Helēna un Berijs parādē viens otru uzmanīs. Džūlija cenšas pārliecināt Misiju, ka Deivids neizdarīja pašnāvību, pēc tam kad Misija parāda zīmīti, kas rakstīta slepkavas rokrakstā. Misija lūdz Džūliju doties prom. Pilsētas skaistumkonkursa laikā Helēna redz, kā slepkava nogalina Beriju, tomēr ne līķis, ne slepkava nav atrodami. Vēlāk policijas virsnieks ved Helēnu mājās, bet slepkava ievilina policistu šaurā ieliņā un nogalina to. Helēna dodas uz veikalu, kur strādā Elza, bet slepkava atrod un nogalina abas. Džūlija atklāj, ka slepkava ir zvejnieks Bens Viliss. Viņš nogalināja Deividu Īganu netālu no tās vietas, kur Benu notrieca jaunieši. Pirms gada šajā vietā avārijā gāja bojā Bena meita Sūzija, bet Deivids bija neskarts. Bens notikušajā vainoja Deividu un nogalināja viņu, liekot tam izskatīties pēc pašnāvības. Ceļā uz mājām Benu notrieca jaunieši. Džūlija dodas pie Reja un visu izstāsta, bet Rejs nenotic. Džūlija pamana, ka uz Reja laivas ir uzraksts Billy Blue (Billijs Blū) un notur Reju par slepkavu. Rejs cenšas panākt Džūliju, bet viņu notriec vīrietis, kas liek Džūlijai doties uz laivu. Atrodoties uz laivas, Džūlija saprot, ka tas vīrietis ir Bens Viliss. Slepkava sāk vajāt Džūliju, tikmēr Rejs nozog laivu, lai glābtu Džūliju. Telpā, kas pilna ar ledu Džūlija atrod Helēnas un Berija līķus. Rejs uzrāpjas uz laivas, Bens gandrīz viņu nogalina, tomēr Rejs paspēj aizķerties aiz tīkla. Viņš uzrāpjas atpakaļ un izglābj Džūliju. Bena roka sapinas tīklā, viņš tiek pacelts gaisā, kur viņa roka tiek nogriezta, bet ķermenis iekrīt jūrā. Vēlāk Rejs atzīstas Džūlijai, ka viņš ir bijis pie Misijas, jo vainas apziņa nelikusi mieru. Rejs Džūlijai atzīstas mīlestībā un viņi apskaujas. Bena līķis netika atrasts. Gadu vēlāk Džūlija jau otro gadu studē koledžā un gatavojas ar Reju doties ceļojumā. Viņam saņem vēstuli, kuras uzraksts līdzinās slepkavas rokrakstam, tomēr tas ir ielūgums uz ballīti. Džūlija dodas uz vannas istabu, kas ir pildīta ar tvaiku. Uz dušas kabīnes parādās uzraksts "ES JOPROJĀM ZINU". Bens izlec no kabīnes un uzbrūk Džūlijai. Oriģinālajā versijā filmai bija cits nobeigums, kurā Džūlija sarakstās ar Reju. Viņas istabas biedrene atnes vēstuli, uz kuras ar melnu marķieri uzrakstīts Džūlija Džeimsa (Julia James). Viņa to atver un tajā ir ielūgums uz ballīti. Nezināma persona uzsāk čatu ar Džūliju, rakstot tekstu "Es joprojām zinu". Zvejnieks ielec pa logu un uzbrūk Džūlijai. Šī versija tika izmantota filmas nākamās daļas treilerī. Dženifere Lava Hjūita — Džūlija Džeimsa Sāra Mišela Gelāra — Helēna Šiversa Raians Filips — Berijs Viljams Kokss Fredijs Prinss jaunākais — Rejs Bronsons Džonijs Galeki — Makss Ņūriks Bridžita Vilsone — Elza Šiversa Enna Heiča — Misija Īgana Mūzs Vatsons — Bens Viliss Džonatans Kvints — Deivids Īgans Filma saņēma dažādas atsauksmes. Rotten Tomatoes apskatā 38% komentāru bija pozitīvi. Metacritic atsauksmēs 52 no 100 komentāriem bija pozitīvi. I Know What You Did Last Summer Movie Reviews, Pictures — Rotten Tomatoes IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)