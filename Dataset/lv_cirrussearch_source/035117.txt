Marina Makropulu (grieķu: Μαρίνα Μακροπούλου; dzimusi kā Marina Pogoreviči (rumāņu: Marina Pogorevici) 1960. gada 3. decembrī Ploještos) ir Rumānijā dzimusi Grieķijas starptautiskā lielmeistare šahā (1982). Daudzkārtējās Rumānijas sieviešu šaha čempiones Marijas Albulecas meita. Šahu iemācījusies spēlēt desmit gadu vecumā. 1980. gadu sākumā bijusi viena no vadošajām Rumānijas šahistēm. Rumānijas sieviešu šaha čempionātos izcīnījusi trīs medaļas: zelta (1984) un 2 sudraba (1980, 1983). 1981. gadā Bidgoščā uzvarējusi Pasaules šaha čempiones izcīņas cikla zonas turnīrā un ieguvusi tiesības spēlēt starpzonu turnīrā, kurā 1982. gadā ieņēmusi 7. vietu. Par panākumiem turnīros FIDE 1982. gadā viņai piešķīra starptautiskās lielmeistares (WGM) nosaukumu. Bija pirmā Rumānijas šahiste, kas saņēmusi šo nosaukumu. 1987. gadā apprecējusies un pārgājusi Grieķijas pilsonībā. Deviņas reizes uzvarējusi Grieķijas sieviešu šaha čempionātos (1990, 1994, 1996, 1998, 1999, 2004, 2007, 2011, 2022). 1990. gadā Kualalumpurā piedalījusies savā otrajā Pasaules šaha čempiones izcīņas cikla starpzonu turnīrā, kurā dalījusi 13. vietu. Daudzu starptautisko sieviešu šaha turnīru laureāte, tajā skaitā četras reizes uzvarējusi Atēnu starptautiskajā šaha turnīrā Acropolis (1982, 1987, 1988, 1991) un 2005. gadā dalījusi pirmo vietu turnīrā Gengānā (Francija). Pārstāvējusi Rumānijas un Grieķijas komandas lielākajos komandu šaha turnīros: Pasaules šaha olimpiādēs piedalījusies 15 reizes (1982, 1988-2014). Rumānijas izlases sastāvā 1982. gadā komandu vērtējumā izcīnījusi sudraba medaļu, bet individuālajā vērtējumā bronzas medaļu. Pasaules komandu šaha čempionātā piedalījusies 2011. gadā. Eiropas komandu šaha čempionātā piedalījusies 10 reizes (1992—2013). Pazīstama arī kā šaha trenere. 2011. gadā saņēmusi FIDE treneres nosaukumu. «Federația Română de Șah: Prezentare». Arhivēts no oriģināla, laiks: 2018. gada 17. martā. Skatīts: 2016. gada 25. augustā. 1982 Bad Kissingen Interzonal Tournament ΑΤΟΜΙΚΟ ΠΡΩΤΑΘΛΗΜΑ ΕΛΛΑΔΑΣ ΓΥΝΑΙΚΩΝ 1990 Genting Interzonal Tournament Troisieme Breizh MIF OlimpBase :: Women's Chess Olympiads :: Marina Makropoulou OlimpBase :: World Women's Team Chess Championship :: Marina Makropoulou OlimpBase :: European Women's Team Chess Championship :: Marina Makropoulou Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)