Džila Treisija Baidena (angļu: Jill Tracy Biden; dzimusi Džeikobsa, bijusi arī Stīvensone 1951. gada 3. jūnijā Hammontonā, Ņūdžersijā, ASV) ir amerikāņu pedagoģe, kura ir 46. ASV prezidenta Džo Baidena sieva un ir ASV pirmā lēdija. Džila Baidena dzimusi 1951. gada 3. jūnijā Ņūdžersijā, bet uzaugusi Pensilvānijā daudzbērnu ģimenē — viņai ir četras jaunākas māsas. Viņas tēvs bija bankas darbinieks, bet māte — mājsaimniece. Pēc vidusskolas absolvēšanas, bija uzsākusi studijas modes preču tirdzniecības sfērā, bet tad nolēma šīs studijas pamest, jo zaudēja interesi par šo jomu. 1970. gadā viņa apprecējās ar bijušo amerikāņu futbola spēlētāju Bilu Stīvensonu, kļūdama par Džilu Stīvensoni. 1975. gadā viņi izšķīrās. 1971. gadā viņa iestājas Delavēras Universitātē, kur viņas pamata mācību priekšmets bija angļu valoda. Viņa tur ieguva bakalaura, vēlāk doktora grādu. 1987. gada 17. jūnijā Džila Baidena apprecējās ar vēlāko ASV prezidentu Džo Baidenu, ar kuru viņa iepazinās aklajā randiņā 1975. gadā. Viņiem ir meita Ešlija Baidena, kura ir sociālā darbiniece. DELFI Izklaide. «No skolotājas līdz ASV pirmajai lēdijai. Kas ir Džo Baidena kundze Džila?». delfi.lv, 2020. gada 8. nov.. Sophia Ankel. «The life of Dr. Jill Biden, an educator who worked full-time during Joe Biden's career and plans to keep her job after moving into the White House». Business Insider. Skatīts: 2021-01-06. «Džila Baidena kļūs par vēsturisku ASV pirmo lēdiju». Jauns.lv. Katharine Q. Seelye. «Jill Biden Heads Toward Life in the Spotlight», 2008. gada 25. aug.. – caur NYTimes.com. https://web.archive.org/web/20080925021142/http://www.sfgate.com/cgi-bin/article.cgi?f=%2Fn%2Fa%2F2008%2F08%2F22%2Fpolitics%2Fp222636D16.DTL Vikikrātuvē par šo tēmu ir pieejami multivides faili. Skatīt: Džila Baidena. Encyclopædia Britannica raksts (angliski)