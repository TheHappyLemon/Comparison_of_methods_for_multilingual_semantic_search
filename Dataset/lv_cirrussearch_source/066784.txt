Filmas žanrs ir kinofilmu stilistiska vai tematiska kategorija, kuras pamatā ir stāstījuma elementu līdzības, estētiskā pieeja vai emocionālā reakcija uz filmu. Pamatojoties uz literatūras žanru kritikas teorijām, filmu žanrus parasti definē pēc "nosacījumiem, ikonogrāfijas, darbības vietas, naratīva, varoņiem un aktieriem". Filmas var iedalīt arī pēc toņa, tēmas, noskaņas, formāta, mērķauditorijas vai budžeta. Šīs īpašības visspilgtāk izpaužas žanra filmās, kas ir "komerciālas mākslas filmas, kuras atkārtojot un variējot pazīstamus stāstus ar zināmiem varoņiem un pazīstamām situācijām". Filmas žanrs ietekmē filmu ražošanas stilu un tehnikas izmantošanu, piemēram, flešbeku un vāja apgaismojuma izmantošanu film noir žanra filmās; šausmu filmās saspringts kadrējums; vai vesternu filmām izmantojamie burtu fonti, kas izskatās kā rupji tēsti baļķi. Turklāt žanri pārsvarā ir saistīti ar filmu skaņu celiņiem, piemēram, stīgu orķestri romantiskām melodrāmām vai elektroniskā mūzika zinātniskās fantastikas filmām. Žanrs ietekmē arī to, kā filmas tiek pārraidītas televīzijā, reklamētas un izvietotas video nomas veikalos. Alans Viljamss izšķir trīs galvenās žanru kategorijas: naratīvu, avangardu un dokumentālo. Izplatoties atsevišķiem žanriem, var parādīties arī filmu apakšžanri: piemēram, juridiskā drāma kā drāmas apakšžanrs, kas ietver filmas, kurās stāsts notiek tiesas zālē vai tiesā. Apakšžanri bieži ir divu atsevišķu žanru sajaukums; var arī sajaukties šķietami nesaistīti žanri, veidojot hibrīdžanrus, kur populāras kombinācijas ietver romantisko komēdiju un asa sižeta komēdijas filmas. Plašāki piemēri ietver dokufikciju un dokudrāmu, kas apvieno mākslas filmu un zinātnisko (dokumentālo) filmu pamatkategorijas. Žanri nav fiksēti un tie laika gaitā mainās un attīstās, tostarp daži žanri var gandrīz izzust (piemēram, melodrāma). Žanri šausmu filma drāma erotiskā filma zinātniskā fantastika komēdija piedzīvojumu filma kriminālfilma eksperimentālā filma vēsturiskā filma kara filma trilleris romantiskā filma vesterns asa sižeta filma fantastikas filma mūzikls biogrāfiskā filma «film genres». Oxford Reference (angļu). Skatīts: 2022-11-01. Barry Keith Grant. Film Genre: From Iconography to Ideology. Short cuts 33 (reprint izd.). London : Wallflower Press, 2007. 2. lpp. ISBN 9781904764793. Skatīts: 2018-10-13. Hayward, Susan. "Genre/Sub-genre" in Cinema Studies: The Key Concepts (Third Edition). Routledge, 2006. p. 185—192 Grant, Barry Keith. Film Genre: From Iconography to Ideology. Wallflower Press, 2007. p. 1 Grant, Barry Keith. Film Genre: From Iconography to Ideology. Wallflower Press, 2007. p. 11 Alan Williams, "Is a Radical Genre Criticism Possible?" Quarterly Review of Film Studies 9, no. 2 (Spring 1984): 121-2 Judith Butler and genre theory. Filmu žanri vietnē Internet Movie Database (angliski)