Šurani (slovāku: Šurany) ir pilsēta Slovākijā, Nitras apgabala Nove Zāmku apriņķī pie Nitras upes. Rakstos pilsēta pirmoreiz minēta 1138. gadā. Tāpat kā lielākā daļa no Slovākijas teritorijas, Šurani līdz 1920. gadam atradās Ungārijas sastāvā, tās ungāriskais nosaukums ir Naģšurāņa (Nagysurány). Līdz 1927. gadam pilsētas nosaukums bija Veļke Šurani. No 1668. līdz 1684. gadam apdzīvotā vieta atradās Osmaņu impērijas sastāvā. Pilsētas tiesības no 1832. gada. 1854. gadā pilsētā nodibināja cukurfabriku, kura darbojās līdz 2000. gadam. Pēc Pirmā pasaules kara iekļāvās Čehoslovākijā. Otrā pasaules kara laikā, pamatojoties uz Pirmajām Vīnes arbitrāžām no 1938. līdz 1945. gadam ietilpa Ungārijā. No 1993. gada - Slovākijā. 2001. gadā vairums pilsētas iedzīvotāju bija slovāki (97,28 %). Pēc reliģiskās pārliecības - katoļi (80,02 %), nereliģiozi (14,76 %). Vikikrātuvē par šo tēmu ir pieejami multivides faili. Skatīt: Šurani. Q110227967.