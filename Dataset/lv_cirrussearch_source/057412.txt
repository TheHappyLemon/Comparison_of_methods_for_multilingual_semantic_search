Austrumtimoras valsts karogs (portugāļu: Bandeira de Timor-Leste) ir viens no Austrumtimoras oficiālajiem simboliem. Tas sastāv no sarkana lauka ar karoga masta pusē novietotu dzeltenu vienādsānu trijstūri, kurš stiepjas līdz karoga centram un uz kura novietots melns trijstūris un balta piecstaru zvaigzne. Austrumtimoras karogs tika pieņemts 2002. gadā. Tas ir identisks karogam, kas sākotnēji tika pieņemts, kad Austrumtimora 1975. gadā pasludināja savu neatkarību no Portugāles, deviņas dienas pirms Indonēzijas iebrukšanas. 2002. gada 19. maija pusnaktī un īsi nākamajā dienā – Austrumtimoras Neatkarības dienā – Apvienoto Nāciju Organizācijas karogs tika nolaists, un tā vietā tika pacelts neatkarīgas Austrumtimoras valsts karogs. Austrumtimoras konstitūcijā aprakstīts, ka dzeltenais trijstūris karogā apraksta koloniālisma pēdas Austrumtimoras vēsturē; melnais trijstūris apzīmē tumsonību, kas jāpārvar; sarkanais lauks apzīmē cīņu, par neatkarības atjaunošanu; karoga zvaigznes baltā krāsa simbolizē mieru. 1667. gadā pieņemtais Portugāles karogs tika izmantots Portugāles Timorā no 1702. līdz 1707. gadam 1707. gadā pieņemtais Portugāles karogs tika izmantots Portugāles Timorā no 1707. līdz 1750. gadam 1750. gadā pieņemtais Portugāles karogs tika izmantots Portugāles Timorā no 1750. līdz 1816. gadam 1816. gadā pieņemtais Portugāles karogs tika izmantots Portugāles Timorā no 1816. līdz 1830. gadam 1830. gadā pieņemtais Portugāles karogs tika izmantots Portugāles Timorā no 1830. līdz 1910. gadam 1910. gadā pieņemtais Portugāles karogs tika izmantots Portugāles Timorā no 1910. līdz 1975. gadam Japānas karogs, kas izmantots Japānas okupācijas laikā Portugāles Timorā (1942–1945) Japānas impērijas armijas kara karogs (1942–1945) Japānas impērijas flotes emblēma (1942–1945) Japānas imperatora standarts (1942–1945) 1965. gada priekšlikums par Portugāles Timoras karogu (nekad netika pieņemts) Karogs, kas izmantots pēc vienpusējas neatkarības deklarācijas, deviņas dienas pirms Indonēzijas iebrukuma (1975. gada 28. novembris – 1975. gada 7. decembris) Austrumtimoras karogs kā Austrumtimoras provinces karogs Indonēzijas okupācijas laikā (1976–1999) Apvienoto Nāciju karogs, ko Austrumtimora izmantoja ANO pārvaldībā (1999–2002) Complete Flags of the World. Dorling Kindersley. 1997. 279. lpp. ISBN 978-1-4093-5371-3. Vikikrātuvē par šo tēmu ir pieejami multivides faili. Skatīt: Austrumtimoras karogs. Encyclopædia Britannica raksts (angliski)