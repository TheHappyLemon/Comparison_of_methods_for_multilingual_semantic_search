Budas pils ir vēsturiska pils Budapeštā, Ungārijā. Mūsdienās te atrodas vairākas kultūras institūcijas, tai skaitā Nacionālā galerija un Budapeštas vēstures muzejs. Pili ar Ādama Klārka laukumu un Sēčeņi ķēžu tiltu savieno Budas pils funikulers. Pirmā pils tika uzcelta 13. gadsimtā, no 1247. līdz 1265. gadam. Nav zināma precīza pils atrašanās vieta. Mūsdienu pils senākā daļa tika uzcelta 14. gadsimtā Lajoša I Lielā brāļa Stefana laikā. Sigismunds Luksemburgs krietni paplašināja pili un nostiprināja tās nocietinājumus. Viduslaiku pils tika iznīcināta 1686. gadā. Vēlāk tika uzcelta mazāka pils, kuras lielākā daļa iznīcināta pēc 1810. gada lielā ugunsgrēka un 1849. gada neveiksmīgā uzbrukuma. Pēc tam to pārbūvēja Miklošs Ibls. Pilij ir vairāk nekā 300 m gara priekšējā fasāde. Pils pagalmā uzņemta Keitijas Perijas dziesmas Firework videoklipa daļa. 1987. gadā Budapeštas sastāvā pils iekļauta UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Budas pils. https://free-budapest-tours.com/history-of-the-budapest-castle/ (En) http://budacastlebudapest.com/buildings/ Arhivēts 2019. gada 24. oktobrī, Wayback Machine vietnē. (En) Encyclopædia Britannica raksts (angliski) Budas pils tūrisma informācija