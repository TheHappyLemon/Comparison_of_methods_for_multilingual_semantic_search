BG Group plc bija Apvienotās Karalistes enerģētikas uzņēmums. Tas bija dibināts 1997. gadā. 2016. gadā BG Group nonāca Royal Dutch Shell īpašumā. BG Group nodarbojās ar naftas un dabasgāzes izpēti un ieguvi un bija viens no lielākajiem sašķidrinātās dabasgāzes piegādātājiem pasaulē. Uzņēmuma galvenā mītnes vieta bija Redingā, Bērkšīrā, Anglijā, Apvienotajā Karalistē. Tai bija savas pārstāvniecības 25 pasaules valstīs. Grupa katru dienu saražoja apmēram 680 000 barelu degvielas. Pēc 2009. gada 31. decembra datiem uzņēmuma uzkrājumu veido 410 000 000 m3 ar degvielu. BG Group akcijas tika kotētas Londonas Fondu biržā un bija iekļautas FTSE 100 Index un Stoxx Europe 50 sarakstā. Tas bija septītais lielākais Londonas Fondu biržā iekļautais uzņēmums. 1997. gadā enerģētikas uzņēmums British Gas sadalījās divos uzņēmumos: BG plc (gāzes izpēte un ieguve, starptautiskās operācijas, Lielbritānijas gāzes transportēšanas un sadales bizness Transco) un Centrica plc (gāzes pārdošana un gāzes ieguve Morecambe līcī. 1999. gadā BG plc tika pārdēvēts par BG Group plc. 2000. gada 23. oktobrī no BG Group atdalīts gāzes transportēšanas tīkls uzņēmumā Lattice Group plc (2002. gadā tas apvienojās ar National Grid plc). 2008. gada oktobrī BG Group par 3,4 miljardiem USD nopirka Queensland Curtis LNG, lai darbotos Āzijas sašķidrinātās dabasgāzes tirgū. 2012. gada oktobrī pārdoti Indijas gāzes sadales uzņēmuma Gujarat Gas Company 65 % valstij piederošajam Gujarat State Petroleum Corporation. 2015. gada 8. aprīlī paziņots, ka panākta vienošanās par BG Group pārdošanu enerģētikas uzņēmumam Royal Dutch Shell par 64 miljardiem eiro. Darījums tika pabeigts 2016. gada 15. februārī. http://www.stockchallenge.co.uk/ftse.php Royal Dutch Shell par 64 miljardiem eiro iegādājas Lielbritānijas konkurentu BG Group LETA--AFP, 2015. gada 8. aprīlis