Slovēnijas Olimpiskā komiteja (slovēņu: Olimpijski Komite Slovenije) ir Nacionālā Olimpiskā komiteja, kas pārstāv Slovēniju un tās sportistus olimpiskajās spēlēs un citos starptautiskajos sporta pasākumos. Komitejas galvenā mītne atrodas Slovēnijas galvaspilsētā Ļubļanā. Slovēnijas izmantotais SOK kods ir SLO. Slovēnijas olimpiskā komiteja tika izveidota 1991. gada 15. decembrī. Par Starptautiskās Olimpiskās komitejas pilntiesīgu locekli kļuva 1992. gada 17. janvārī. Komitejas locekļi ir 39 Sporta federācijas, kuras ievēl Izpildpadomi, kurā ir prezidents un 21 loceklis. Slovēnija olimpiskajās spēlēs kā neatkarīga valsts startē kopš 1992. gada. Līdz tam tā bija iekļauta Dienvidslāvijas komandas sastāvā. Kopš tā laika Slovēnija ir piedalījusies 7 vasaras olimpiskajās spēlēs (pirmoreiz 1992. gada Albērvilas spēles) un 8 ziemas olimpiskajās spēlēs (pirmoreiz 1992. gada Barselonas spēlēs). Slovēnijas Olimpiskā komiteja šobrīd sastāv no: Prezidents: Bogdans Gabrovecs; Goda prezidents: Janezs Kocijančičs; Viceprezidenti: Janezs Sodržniks, Iztoks Čops, Tomažs Barada; Locekļi: Gregors Benčina, Ivans Levaks, Tjaša Andrē Prosenca, Metods Roprets, Matejs Erjavecs, Stanko Glažars, Roks Vehovecs, Bojans Rotovniks, Milans Žvans, Tomo Tiringers, Branko Žnidaričs, Mirans Koss, Dejans Crneks, Martina Rateja, Miroslavs Cerars, Damjans Lazars, Vojka Ravbars. Slovēnijas nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Pašlaik Slovēnijā darbojas 32 olimpiskās vasaras un 7 ziemas sporta federācijas, kā arī vairākas citu sporta veidu federācijas. Slovēnija olimpiskajās spēlēs History Management Oficiālā mājaslapa Slovēnijas profils SOK mājas lapā