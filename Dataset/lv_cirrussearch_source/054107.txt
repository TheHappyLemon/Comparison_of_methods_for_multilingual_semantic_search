Hosē de Amesola i Aspisua (basku: Amézola y Aspizua; dzimis 1874. gada 9. janvārī, miris 1922. gadā) bija spāņu basku pelotas spēlētājs, olimpiskais čempions basku pelotā 1900. gada vasaras olimpiskajās spēlēs. 1900. gada vasaras olimpiskajās spēlēs Parīzē Hosē de Amesola kopā ar Fransisko Viljotu izcīnīja zelta medaļas basku pelotas turnīrā. Amesola kopā ar Viljotu bija pirmie Spāniju pārstāvošie sportisti, kuri izcīnīja olimpiskās medaļas, kā arī pirmie Spānijas zelta medaļnieki olimpiskajās spēlēs. «José de Amézola — Biographical information». Olympedia.org. Skatīts: 2020. gada 6. septembris. «Paris 1900 basque pelota». Starptautiskā Olimpiskā komiteja. Skatīts: 2020. gada 5. septembris. Fernando Arrechea. «No, España no tiene aún 100 medallas olímpica». Soitu.es (Spanish), 2008. gada 10. augusts. Skatīts: 2019. gada 9. marts. Hosē de Amesola (Olympedia.org) (angliski) Hosē de Amesola (Sports Reference profils) (angliski)