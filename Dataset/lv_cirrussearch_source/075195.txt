Apollo 8 bija NASA Apollo programmas otrais pilotējamais lidojums. Kosmosa kuģis tika palaists 1968. gada decembrī. Tā apkalpe Frenks Bormans, Džeimss Lovels, Viljams Enderss kļuva par pirmajiem cilvēkiem, kas aplidojuši apkārt Mēnesim. Sākotnēji Apollo 8 lidojumā bija plānots Zemes orbītā izmēģināt mēness moduli. Pēc tam, kad 1968. gada vasarā kļuva skaidrs, ka Mēness modulis būs gatavs ne agrāk kā 1969. gada martā, tika nolemts ar Apollo 8 veikt Mēness aplidojumu bez mēness moduļa. Šādai plāna maiņai iemeslu radīja arī PSRS veiktie bezpilota kosmosa kuģa Zond Mēness aplidojumi ar atgriešanos uz Zemes, kas radīja satraukumu, ka Padomju Savienības kosmonauti varētu pirmie aplidot Mēnesi. Dublējošā apkalpe: Nīls Ārmstrongs, komandieris Edvins Oldrins, komandmoduļa pilots Freds Heizs, mēness moduļa pilots Sākotnēji Frenks Bormans, Maikls Kolinss un Viljams Enderss bija iekļauti Apollo 9 pamatapkalpē. Šajā lidojumā, līdzīgi kā Apollo 8, bija plānots Zemes orbītā izmēģināt mēness moduli. Pēc tam, kad 1968. gada vasarā kļuva skaidrs, ka mēness modulis būs gatavs ne agrāk kā 1969. gada martā, tika nolemts ar Apollo 8 veikt Mēness aplidojumu bez mēness moduļa. Savukārt, tā kā Apollo 8 Džeimsa Makdivita apkalpe bija daudz laika pavadījusi, trenējoties ar mēness moduli, tika nolemts apmainīt Apollo 8 un Apollo 9 apkalpes vietām. Jūlijā Kolinsam medicīniskās apskates laikā konstatēja kakla diska trūci, un viņa vietā par komandmoduļa pilotu tika iecelts Džeimss Lovels. Lai gan Viljams Enderss formāli bija mēness moduļa pilots, šajā lidojumā pats mēness modulis netika sūtīts. Apollo 8 tika palaists 1968. gada 21. decembrī 12:51:00 UTC ar nesējraķeti Saturn V no Kenedija kosmosa centra starta laukuma LC-39A. Sākotnēji Apollo 8 tika ievadīts 185 × 100 km orbītā ar slīpumu 32,51°. 15:47 UTC tika veikta raķetes trešās pakāpes S-IVB 318 sekunžu ilga darbināšana, kas komandmoduli ar servisa moduli ievadīja stipri izstieptā Zemes orbītā tā, lai Mēness gravitācija varētu to satvert. Pēc manevra S-IVB atdalījās. Lidojuma vienpadsmitajā stundā 96 000 km attālumā no Zemes tika veikts 2,4 sekunžu trajektorijas korekcijas manevrs. Aptuveni 55 stundas 40 minūtes pēc starta kosmosa kuģis iegāja Mēness gravitācijas ietekmes zonā. 62. lidojuma stundā tika veikts otrais trajektorijas korekcijas manevrs. 24. decembrī 09:59 UTC, 69. stundā pēc starta, kad Apollo 8 bija Mēness otrā pusē, tika veikts Mēness orbītā ieiešanas manevrs. Galvenais dzinējs darbojās 46,5 sekundes, ievadot kosmosa kuģi orbītā ap Mēnesi: 113 × 312 km ar apriņķošanas periodu 2 stundas 10 minūtes. Pēc diviem apriņķojumiem, 73 stundas 35 minūtes pēc starta tika veikta 9 sekunžu dzinēja iedarbināšana, aposēliju samazinot līdz 113 kilometriem. 10. apriņķojuma laikā, 25. decembrī 06:10 UTC, 89 stundas 19 minūtes pēc starta tika veikts manevrs, lai ieietu trajektorijā uz Zemi. Atpakaļceļā, 105. lidojuma stundā tika veikts korekcijas manevrs. 27. decembrī, 146 stundas 31 minūti pēc starta komandmodulis atdalījās no servisa moduļa; 15:37 UTC tas iegāja Zemes atmosfērā. 15:51 UTC Apollo 8 Klusajā okeānā, 5 km no aviācijas bāzes kuģa USS Yorktown. SPS (Service Propulsion System) ir servisa moduļa galvenais dzinējs. RCS (Reaction Control System) ir mazie dzinēji servisa moduļa sānos Richard W. Orloff. «Apollo 8 Timeline». Apollo by the Numbers: A Statistical Reference. NASA History Division, Office of Policy and Plans. NASA History Series (Washington, D.C. : NASA), September 2004 [First published 2000]. ISBN 0-16-050631-X. LCCN 00061677. NASA SP-2000-4029. Skatīts: 2013. gada 28. jūnijs. Apollo 8 Press Kit (PDF), NASA, Release No. 68-208, December 15, 1968 "Apollo 8 Mission Report" (PDF), NASA, MSC-PA-R-69-1, February 1969 Apollo CSM Encyclopedia Astronautica