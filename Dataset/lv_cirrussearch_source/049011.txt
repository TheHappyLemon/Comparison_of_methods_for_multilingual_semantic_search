Sarkiss Hovsepjans (armēņu: Սարգիս Հովսեփյան; dzimis 1972. gada 2. novembrī) ir bijušais Armēnijas futbolists, kas spēlēja aizsarga pozīcijā. Karjeras laikā pārstāvējis Armēnijas un Krievijas klubus, aizvadījis 132 spēles Armēnijas izlasē, strādājis arī kā futbola treneris. Karjeru sāka Erevānas "Malatia" komandā. 1991. gadā pārstāvēja Vanadzoras "Lori". No 1992. līdz 1997. gadam spēlēja Erevānas "Pyunik". 1992. un 1996. gadā tā sastāvā kļuva par Armēnijas čempionu un 1996. gadā uzvarēja Armēnijas kausa izcīņā. 1998. gadā pievienojās Krievijas klubam Sanktpēterburgas "Zenit". Tā sastāvā 1999. gadā kļuva par Krievijas kausa ieguvēju. 2003. gadā pārgāja uz citu Krievijas klubu Torpedo-Metallurg. 2004. gadā atgriezās Armēnijā Pyunik sastāvā, kur turpināja spēlēt līdz pat karjeras beigām 2012. gadā. Šajā laikā septiņas reizes kļuva par Armēnijas čempionu un trīsreiz izcīnīja Armēnijas kausu. Hovsepjans ir trīs reizes (1992., 1995. un 2008. gadā) atzīts par Armēnijas gada futbolistu. Armēnijas izlasē pirmo spēli aizvadīja 1992. gada 14. oktobrī pret Moldovu. Kopā izlases rindās nospēlējis 132 spēles un guvis divus vārtus, daudzus gadus bijis izlases kapteinis. Karjeru izlases rindās noslēdza 2012. gada 14. novembrī pēc spēles pret Lietuvu. Hovsepjans ir visvairāk spēles Armēnijas izlasē aizvadījušais futbolists. Pēc spēlētāja karjeras beigām pievienojās Pyunik treneru korpusam. Vēlāk kļuva par komandas galveno treneri. 2015. gadā aizveda komandu līdz uzvarai Armēnijas Premjerlīgā, divreiz uzvarēja Armēnijas kausa izcīņā. Strādājis arī ar Armēnijas U-21 izlasi. 2015. gadā bija Armēnijas izlases galvenā trenera pienākumu izpildītājs. «Player of the year » Armenia». worldfootball.net (angļu). Skatīts: 2019. gada 28. maijā. «Sargis Hovsepyan - national football team player». eu-football.info (angļu). Skatīts: 2019. gada 28. maijā. «Armenia international footballers of all-time». eu-football.info (angļu). Skatīts: 2019. gada 28. maijā. «Sargis Hovsepyan takes charge of Armenian national team as interim coach». ffa.am (angļu). 2015. gada 28. aprīlī. Skatīts: 2019. gada 28. maijā. Vikikrātuvē par šo tēmu ir pieejami multivides faili. Skatīt: Sarkiss Hovsepjans. National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)