Metjū Nikolass Biondi (angļu: Matthew Nicholas Biondi; dzimis 1965. gada 8. oktobrī) ir bijušais amerikāņu peldētājs. Viņš pārsvarā startēja brīvā stila un tauriņstila peldējumos. Piedalījies trijās Olimpiskajās spēlēs (1984, 1988, 1992). 1984. gadā Losandželosā izcīnījis zeltu 4x100 m brīvā stila stafetē. Nākamajās Olimpiskajās spēlēs Seulā M. Biondi triumfēja piecas reizes (50 m un 100 m brīvā stila peldējumi, 4x100 m parastajā, 4x200 m parastajā un 4x100 m brīvā stila stafetē), kā arī izcīnīja pa vienai sudraba (100 m tauriņstilā) un bronzas (200 m brīvajā stilā) godalgai. 1988. gada Olimpiskajās spēlēs viņš bija visvairāk medaļas izcīnījušais sportists. 1992. gada spēlēs Barselonā sportists ASV komandas sastāvā izcīnīja uzvaru 4x100 m parastajā stafetē un sudrabu 50 m brīvajā stilā. Ar panākumiem startējis arī Pasaules čempionātos, kur izcīnījis 6 zelta medaļas (kopā 11). Divas reizes karjerā ticis atzīts par gada labāko peldētāju pasaulē (1986, 1988). Olympedia profils (angliski) Munzüger Sport profils (vāciski) FINA profils (angliski) Swimrankings profils (angliski) Starptautiskās peldēšanas slavas zāles profils (angliski)