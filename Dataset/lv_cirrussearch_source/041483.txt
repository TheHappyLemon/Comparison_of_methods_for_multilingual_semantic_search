Uzlabots šifrēšanas standarts jeb AES (angļu: Advanced Encryption Standard), pazīstams arī pēc tā sākotnējā nīderlandiešu nosaukuma Rijndael, ir cipardatu šifrēšanas standarts, ko ieviesa ASV Nacionālais standartu un tehnoloģijas institūts (NIST) 2001. gadā. AES ir Rijndael šifra, ko izstrādāja divi beļģu kriptogrāfi Vinsents Reimens (Vincent Rijmen) un Joans Daimens (Joan Daemen), apakškopa. Rijndael ir vairāku šifru saime, kas satur šifrus ar dažādiem atslēgas un bloka garumiem. Priekš AES standarta NIST izvēlējās trīs paveidus, kam visiem ir 128 bitu bloka izmērs, bet 128, 192 un 256 bitu atslēgas izmērs. AES vispirms ieviesa ASV federālā valdība, bet tagad to plaši lieto visā pasaulē. Tas aizstāj datu šifrēšanas standartu (DES), kas tika lietots kopš 1977. gada. AES ir simetriskās atslēgšifrēšanas algoritms, kas nozīmē, ka viena un tā pati atslēga tiek lietota gan datu šifrēšanai, gan atšifrēšanai. AES ir iekļauts arī ISO/IEC 18033-3 standartā. Encryption Standard/EN «Latvijas Nacionālais terminoloģijas portāls - Advanced Encryption Standard». termini.gov.lv. «Announcing the ADVANCED ENCRYPTION STANDARD (AES)». Federālais informācijas apstrādes standartu publikācija 197 (angļu). ASV Nacionālais standartu un tehnoloģijas institūts (NIST). 2001. gada 26. novembrī. Arhivēts no oriģināla, laiks: 2017. gada 12. martā. Skatīts: 2012. gada 2. oktobrī. Joans Daimens, Vinsents Reimens. «AES Proposal: Rijndael» (angļu). ASV Nacionālais standartu un tehnoloģijas institūts (NIST), 2003. gada 9. martā. 1. lpp. Arhivēts no oriģināla, laiks: 2013. gada 5. martā. Skatīts: 2013. gada 21. februārī. Harold B. Westlund. «NIST reports measurable success of Advanced Encryption Standard». Journal of Research of the National Institute of Standards and Technology (angļu), 2002. Arhivēts no oriģināla, laiks: 2007-11-03. Tiešsaistes AES šifrēšanas rīks