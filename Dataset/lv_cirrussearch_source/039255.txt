Londonas Stanstedas lidosta (angļu: London Stansted Airport) ir starptautiska lidosta Apvienotajā Karalistē. Izvietojusies Anglijas austrumos Eseksas grāfistē pie Stanstedas Mauntfičetas ciema 48 km uz ziemeļaustrumiem no Londonas centra. Pēc pasažieru plūsmas ceturtā lielākā Apvienotās karalistes lidosta (aiz Hītrovas, Getvikas un Mančestras) — apkalpo vairāk nekā 160 regulāro lidojumu galamērķus. Lidosta izveidota bijušā militārā lidlauka vietā; tai viens terminālis un viens skrejceļš. Stansteda ir bāzes lidosta vairākām zemo cenu aviosabiedrībām — šeit atrodas lielākā Ryanair bāze, kas nodrošina vairāk nekā 100 galamērķu apkalpošanu. eAIS Package United Kingdom[novecojusi saite] Vikikrātuvē par šo tēmu ir pieejami multivides faili. Skatīt: Stanstedas lidosta. Encyclopædia Britannica raksts (angliski)