Abaja apgabals (kazahu: Абай облысы, Abaý oblısı) ir viens no Kazahstānas apgabaliem valsts austrumos. Tā galvaspilsēta ir Semeja. Apgabals robežojas ar Krieviju ziemeļos, Austrumkazahstānas apgabalu austrumos, Ķīnu (Siņdzjana) dienvidaustrumos, Žetisu apgabalu dienvidos, Karaghandi apgabalu rietumos un Pavlodaras apgabalu ziemeļrietumos. Apgabals izveidots 2022. gadā teritorijā, kurā no 1939. līdz 1997. gadam pastāvēja Semipalatinskas apgabals. Jaunais apgabals nodēvēts par godu kazahu dzejniekam un apgaismotājam, mūsdienu kazahu rakstu literatūras pamatlicējam Abajam Kunanbajuli (1845—1904). Vikikrātuvē par šo tēmu ir pieejami multivides faili. Skatīt: Abaja apgabals.