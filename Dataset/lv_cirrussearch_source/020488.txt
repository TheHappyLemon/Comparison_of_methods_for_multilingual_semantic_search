2017. gada Pasaules čempionāts vieglatlētikā bija 16. Pasaules čempionāts vieglatlētikā, kas notika Londonā, Apvienotajā Karalistē, no 4. līdz 13. augustam. Šis bija pirmais tik liela mēroga pasākums šajā stadionā pēc 2012. gada vasaras olimpiskajām spēlēm. Pirmo reizi programmā tika iekļauta 50 km soļošana sievietēm. Līdz ar to kopumā tika izcīnīti 48 medaļu komplekti. Visvairāk medaļu (30) izcīnīja ASV vieglatlēti, iegūstot arī visvairāk zelta medaļu — 10. Starptautiskā Vieglatlētikas federācija saglabāja Krievijas diskvalifikāciju, kas tika piešķirta 2015. gada novembrī pēc plašām apsūdzībām valsts uzraudzītā dopinga programmā. Tomēr 19 šīs valsts vieglatlētiem tika atļauts piedalīties kā neitrāliem sportistiem. Latviju šajā čempionātā pārstāvēja 12 sportisti. Augstāko vietu sasniedza tāllēcēja Lauma Grīva, kas ar rezultātu 6,54 m ierindojās 9. vietā. «Vieglatlētikas pasaules čempionāta programmā iekļauta arī 50 kilometru soļošana sievietēm». diena.lv. 2017. gada 25. jūlijā. Skatīts: 2017. gada 3. oktobrī. «IAAF pirms gaidāmā pasaules vieglatlētikas čempionāta patur spēkā Krievijas diskvalifikāciju». lsm.lv. 2017. gada 1. augustā. Skatīts: 2017. gada 3. oktobrī. «Grīva drāmā paliek 9. vietā, līdz tikšanai tālāk pietrūkst divu centimetru». sportacentrs.com. 2017. gada 11. augustā. Skatīts: 2017. gada 3. oktobrī. Oficiālā tīmekļa vietne (angliski) Rezultāti IAAF vietnē Arhivēts 2017. gada 29. septembrī, Wayback Machine vietnē. (angliski)