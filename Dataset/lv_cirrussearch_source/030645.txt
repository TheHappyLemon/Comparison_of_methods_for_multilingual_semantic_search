Vladislavs Tkačovs (krievu: Владислав Иванович Ткачёв; dzimis 1973. gada 9. novembrī, Maskavā) ir Krievijā dzimis Kazahstānas un Francijas starptautiskais lielmeistars šahā (1996). 1981. gadā ģimene no Maskavas pārvākusies uz dzīvi Kazahstānā. Šeit Tkačovs izveidojies par spēcīgu šahistu. 1985. gadā viņš uzvarējis Kazahstānas junioru šaha čempionātā, vēlāk arī kļuvis par divkārtējo valsts čempionu šahā. 1993. gadā FIDE Tkačovam piešķīrusi starptautiskā meistara (IM), bet trīs gadus vēlāk - starptautiskā lielmeistara (GM) nosaukumus. Kopš 1998. gada pārstāv Franciju. No 1997. gada līdz 2004. gadam piedalījies Pasaules šaha čempiona nosaukuma izcīņas ciklos. Lielākos panākumus guvis 2000. gadā, kad Pasaules čempionātā pēc izslēgšanas sistēmas nokļuvis līdz ceturtdaļfinālam, kur zaudējis Aleksandram Griščukam, un 1997. gadā, kad Pasaules čempionātā pēc izslēgšanas sistēmas 4. kārtā zaudējis Borisam Gelfandam. 2006. gadā uzvarējis Francijas šaha čempionātā. 2007. gadā Drēzdenē kļuvis par Eiropas individuālā šaha čempionāta uzvarētāju. 2009. gadā atkārtoti kļuvis par Francijas šaha čempionu. Ir pazīstams arī šaha ātrspēles speciālists, vairāku spēcīgu turnīru uzvarētājs. Kazahstānas un Francijas izlašu sastāvā piedalījies šaha komandu sacensībās: Pasaules šaha olimpiādēs piedalījies 6 reizes (1992-1994, 2008-2014). Individuālā vērtējumā izcīnījis zelta (2012) medaļu; Eiropas komandu šaha čempionātos piedalījies 3 reizes (2007, 2013-2015). Komandu vērtējumā izcīnījis sudraba (2013) medaļu; Āzijas komandu šaha čempionātos piedalījies 2 reizes (1993, 1995). Komandu un individuālajā vērtējumā izcīnījis 2 zelta (1993) medaļas. 2000 FIDE Knockout Matches «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2015. gada 6. oktobrī. Tkachiev and Skripchenko win French Championships 2006 «Tkachiev and Kosintseva win European Championship 2007». Arhivēts no oriģināla, laiks: 2013. gada 22. janvārī. Skatīts: 2015. gada 6. oktobrī. Vladislavs Tkačovs šahista profils vietnē fide.com Vladislavs Tkačovs šahista profils vietnē chessgames.com Vladislavs Tkačovs šahista profils vietnē 365chess.com Vladislavs Tkačovs šahista profils vietnē chesstempo.com Vladislavs Tkačovs šahista profils vietnē olimpbase.org (Pasaules šaha olimpiādes) Vladislavs Tkačovs šahista profils vietnē olimpbase.org (Eiropas komandu šaha čempionāti) Vladislavs Tkačovs šahista profils vietnē olimpbase.org (Āzijas komandu šaha čempionāti)