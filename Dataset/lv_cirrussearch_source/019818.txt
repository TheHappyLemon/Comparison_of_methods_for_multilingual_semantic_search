Glodeņveidīgie (Anguimorpha) ir viena no zvīņrāpuļu kārtas (Squamata) infrakārtām. Šai infrakārtai pastāv vairākas alternatīvas sistemātikas pēdējo gadu jaunākajās klasifikācijās un tā ir mainīta tikpat bieži kā visa zvīņrāpuļu kārta. Katra zinātnieku un sistemātiķu grupa, izmantojot jaunākos ģenētiskos pētījumus, piedāvā savu versiju. Piemēram, 2004. gada sistemātikā (Townsend et al, 2004) glodeņveidīgo infrakārta tiek iedalīta 5 dzimtās, bet pēc citu zinātnieku grupas 2005. gada sistemātikā (Vidal & Hedges, 2005) tā dalās 3 dzimtās. Toties saskaņā ar vēl citu zinātnieku grupu 2012. gada sistemātikā (Hutchinson, Skinner & Lee, 2012) šī infrakārta ir vispār likvidēta. Pieminētās sitemātikas ir tikai daži piemēri no informācijas avotos pieejamām sistemātikām. Zvīņrāpuļu kārtas klasifikācija ir joprojām neatrisināta un zinātnieki nav pieņēmuši vienotu sistemātiku. Pastāv vairākas alternatīvas sistemātikas, kurām visām informācijas avotos ir samērā grūti izsekot. Pēdējo gadu ģenētiskie pētījumi un atklājumi ir "sagriezuši ar kājām gaisā" klasifikācijas, kas kalpojušas gadiem ilgi. Klasiskajā sistemātikā zvīņrāpuļi iedalījās 3 apakškārtās: amfisbēni (Amphisbaenia), čūskas (Serpentes) un ķirzakas (Lacertilia), kurai piederēja arī glodeņveidīgo infrakārta. Jaunākajās sistemātikās ķirzaku apakškārta vairs netiek lietota un zinātnieki samērā vienprātīgi ir likvidējuši šo taksonomisko vienību, iesakot vārdu ķirzakas lietot tikai, lai apzīmētu zvīņrāpuļu grupu, kuras nav čūskas un amfisbēni. infrakārta Glodeņveidīgie (Anguimorpha) dzimta Glodenes (Anguidae) dzimta Bezkājķirzakas (Anniellidae) dzimta Krokodilķirzakas (Xenosauridae) infrakārta Glodeņveidīgie (Anguimorpha) dzimta Čūskķirzakas (Lanthanotidae) dzimta Glodenes (Anguidae) dzimta Indzobķirzakas (Helodermatidae) dzimta Krokodilķirzakas (Xenosauridae) dzimta Varāni (Varanidae) infrakārta Glodeņveidīgie (Anguimorpha) dzimta Glodenes (Anguidae) dzimta Indzobķirzakas (Helodermatidae) dzimta Krokodilķirzakas (Xenosauridae) dzimta Ķīnas krokodilķirzakas (Shinisauridae) dzimta Varāni (Varanidae) infrakārta Glodeņveidīgie (Anguimorpha) dzimta Glodenes (Anguidae) dzimta Indzobķirzakas (Helodermatidae) dzimta Varāni (Varanidae) UK: Squamata - lizards and snakes FI: Squamata – lizards and snakes