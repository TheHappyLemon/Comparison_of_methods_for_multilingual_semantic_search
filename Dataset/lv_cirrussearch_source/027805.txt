Naukšēnu pagasts ir viena no Valmieras novada administratīvajām teritorijām Igaunijas pierobežā. Robežojas ar sava novada Ķoņu, Jeru, Rencēnu un Ēveles pagastiem un Valkas novada Kārķu un Ērģemes pagastiem, kā arī Viljandi apriņķa Muļgu pagastu un Valgas apriņķa Tervas pagastu. Lielākā daļa pagasta atrodas Tālavas zemienes Burtnieka līdzenumā. Ziemeļaustrumu daļā no Igaunijas iesniedzas Sakalas augstienes mala — Ērģemes pauguraine. Augstākā vieta - Pīkas kalns (105,2 m vjl.). Rūja Acupīte Gulbene Juldurga Ķire Maiļupīte Spriņģupīte Seda Pukšezers (5,5 ha) - pāri iet robeža ar Igauniju Pilicis (3,6 ha) Zivsaimniecībai uzpludināti Udzēnu dīķi (ap 50 ha) Stirnas purvs (580 ha) Sarkansalas purvs (350 ha) Saliņas purvs (143 ha) Līdz 1866. gadam Naukšēnu muižas pagasta zemes piederēja Rūjienas draudzes novadam. Pēc Rūjienas draudzes sadalīšanas Ziemeļu un Dienvidu draudzēs (1881) izveidoja Piksāru draudzi un uzcēla jaunu baznīcu (1914-1928). 1919. gada oktobra sarunās par militārās palīdzības sniegšanu pret Bermonta armijas uzbrukumu Rīgai Igaunijas valdība ierosināja Naukšēnu pagasta ziemeļu daļas iekļaušanu Igaunijas teritorijā, kam Latvijas valdība nepiekrita. Pēc Latvijas—Igaunijas robežas līguma parakstīšanas pagasts palika Latvijas teritorijā. Pēc 1920. gada agrārās reformas Naukšēnu muižas (vācu: Naukschen) zemi sadalīja 207 vienībās (38 bija rentes mājas) 3670 ha kopplatībā, bet Nurmu muižas (Nurms) zemi 46 vienībās (3 bija rentes mājas) 891 ha kopplatībā. Naukšēnu pagasts ietilpa Valmieras apriņķī un piederēja pie Piksāru evaņģēliski luteriskās draudzes. 1945. gadā pagastā izveidoja Naukšēnu, Piksāru un Nurmu ciema padomes, bet pagastu 1949. gadā likvidēja. 1954. gadā Naukšēnu ciemam pievienoja Nurmu ciemu, 1961. gadā - Piksāru ciemu, 1981. gadā - daļu Ērģemes ciema. 1990. gadā ciemu reorganizēja par pagastu. 2009. gadā Naukšēnu pagastu apvienoja ar Ķoņu pagastu, izveidojot Naukšēnu novadu. 2021. gadā Naukšēnu novadu iekļāva Valmieras novadā. Esošajās robežās, pēc CSP un OSP datiem. Lielākās apdzīvotās vietas ir Naukšēni (pagasta un novada centrs), Tecēni, Doles, Piksāri, Ērmuižas, Mirķi, Nurmi. Eduards Aire (1876—1933), ģenerālis. Kārlis Tenters (1899-1943), Latvijas Bruņoto spēku virsnieks, aviators un ķīmiskais inženieris Naukšēnu pagastā darbojas divas izglītības iestādes: Naukšēnu vidusskola un Sociālās korekcijas izglītības iestāde "Naukšēni". Naukšēnos darbojas kultūras nams, bibliotēka, Cilvēkmuzejs un apskates vērta ir Piksāru baznīca. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. XIV sējums. Rīga : Anša Gulbja izdevniecība. 28544. sleja. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP