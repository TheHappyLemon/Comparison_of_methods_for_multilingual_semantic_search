Amer Sports Oyj (agrāk Amer-yhtymä) ir Somijas sporta aprīkojuma ražotājs. Galvenais birojs atrodas Helsinkos. Dibināts 1950. gadā; sākotnēji bijis rūpniecisks konglomerāts, kas darbojās dažādās sfērās. Uzņēmumam pieder zīmoli Wilson, Atomic, Suunto, Precor, Salomon, Louisville Slugger. Kopš 2019. gada 4. septembra Amer Sports īpašnieks ir konsorcijs Mascot Bidco Oy, kurā apvienojies Ķīnas sporta preču ražotājs Anta Sports un investīciju uzņēmums FountainVest Partners. 1950. gadā dibināts uzņēmums Amer-Tupakka Oy, kas sākotnēji nodarbojās ar Amerikas veida tabakas ražošanu un izplatīšanu. 1960. gadu vidū uzņēmuma vadība nolēma no tabakas izstrādājumiem iegūto peļņu ieguldīt citās nozarēs. Amer iegādājās trīs kuģus, izveidojot nelielu kuģniecību. 1970. gados, pieaugot gaisa kravu pārvadājumiem un samazinoties jūras pārvadājumiem, uzņēmums nolēma pārtraukt kuģniecības biznesu; pēdējais kuģis tika pārdots 1981. gadā. 1970. gadā Amer iegādājās Somijas enciklopēdiju un grāmatu izdevniecību Weilin+Göös, kas tika pārveidota par Amer Drukāšanas un izdošanas nodaļu. 1973. gadā uzņēmums pārdēvēts par Amer-yhtymä Oy. 1970. un 1980. gados Amer iegādājās vēl virkni uzņēmumu. 1979. gadā nopirkta papīra lieltirgošanas un konvertēšanas uzņēmums Hyppölä (vēlāk zināms kā Amerpap), uz kā pamata tika izveidota Papīra nodaļa. 1974. gadā Amer nopirka Somijas uzņēmumu Koho-Tuote Oy, kas ražoja hokeja nūjas un aizsargaprīkojumu. 1978. gadā Amer iegādājās Ņujorkā bāzēto Koho Sporting Goods Corporation, kas nodarbojās ar Koho produkcijas izplatīšanu ASV ziemeļaustrumos. 1979. gadā iegādāti divi Kvebekas uzņēmumi: Canadien hokeja nūju ražotājs Les Industries du HockeyCanadien Inc. un hokeja aizsargaprīkojuma ražotājs Sherbrooke Sports Division. 1977. gadā Amer akcijas sāka kotēt Helsinku biržā. 1984. gadā Amer kļuva par otro Somijas uzņēmumu, kas pārstāvēts Londonas biržā. 1984. gadā Amer ieguva vairākumu automašīnu importētājā Korpivaara. 1985. gadā iegūts vairākums Somijas dizaina un tekstila uzņēmumā Marimekko. 1986. gadā viss ar hokeju saistītais bizness tika pārdots, savukārt iegūti 80 % golfa piederumu ražotājā MacGregor Golf Company. Izveidota Sporta nodaļa. 1987. gadā Amer ieguva vairākumu Dānijas plastmasu rašošanas uzņēmumā Rias A/S. Tika izveidota Plastikas nodaļa, kurā iekļāva arī Terhi plastmasas laivu ražošanu. 1987. gadā iegādāts Čikāgā bāzēts papīra lieltirgotājs Hobart Mc/Intosh Paper Company. 1987. gadā nopirkts personālo plānošanas sistēmu ražotājs un izplatītājs Time/system International A/S. 1989. gadā Amer ieguva Čikāgā bāzētu uzņēmumu Wilson Sporting Goods Co., kas bija pasaules līderis bumbu sporta aprīkojuma ražošanā. 1990. gadu pirmajā pusē, kad bija ekonomikas recesija, pārdoti zaudējumus nesošie uzņēmumi: Papīra nodaļa, Plastikas nodaļa, Marimekko, Korpivaara. 1994. gadā tika iegādāts Austrijas Atomic, kas ražoja kalnu un distanču slepošanas aprīkojumu ar zīmoliem Atomic, Oxygen un Dynamic. Amer veica restrukturizāciju, izveidojot jaunas nodaļas: Golfa, Rakešu, Komandu sporta un Ziemas sporta. Uzņēmums turpmāk koncentrējās uz sporta precēm, no citām nozarēm atstājot vienīgi ļoti ienesīgo tabakas ražošanu. Weilin+Göös pārdots 1995. gadā. Time/system International pārdots 1997. gadā. 1997. gadā MacGregor Golf Company pārdots Apvienotās Karalistes Masters International Ltd. 1999. gadā iegādāts Somijas uzņēmums Suunto, kas ražoja instrumentus navigācijai un niršanai. 2000. gadā Amer iegādājās ASV uzņēmumu DeMarini, kas ražoja nūjas beisbolam un softbolam; tas tika iekļauts Wilson Team Sports nodaļā. 2001. gadā Amer grupai ieviests zīmols Amer Sports, kā arī izveidots jauns logotips. 2002. gadā iegādāts ASV uzņēmums Precor, kas ražoja trenažierus un citu fitnesa aprīkojumu. 2003. gadā nopirkts Athletic Training Equipment Company Inc. (ATEC), kas ražoja bumbiņu mešanas iekārtas beisbolam un softbolam; tas tika iekļauts Wilson Team Sports nodaļā. 2003. gadā Ziemas sportu nodaļas uzņēmums Atomic iegādājās Ziemeļamerikas zīmolu Volant ski. 2004. gadā uzņēmums oficiāli pārdēvēts par Amer Sports Oyj. 2004. gadā Philip Morris nolēma atpirkt no Amer Tobacco tiesības ražot un pārdot Philip Morris cigaretes Somijā, līdz ar to Amer nācās izstāties no tabakas biznesa. 2004. gadā Precor iegādājās firnesa produktu ražotāju Fitness Products International (FPI), kā arī televīzijas kabeļtīklu, klubu un fitnesa iestāžu operatoru ClubCom. 2005. gadā no Adidas tika nopirkts Francijas uzņēmums Salomon, kuram piederēja zīmoli Mavic, Bonfire, Arc'teryx un Cliché. 2005. gada 24. jūnijā Amer Sports izstājās no Londonas biržas. 2011. gadā iegādāts snovborda aprīkojuma ražotājs Nikita. 2012. gada februārī Amer Sports iekļuva biržas OMX Helsinki 25 indeksā, nomainot Talvivaara. 2015. gadā Amer Sports iegādājās ASV beisbola zīmolu Louisville Slugger, sporta programmatūru un tiešsaistes pakalpojumu Sports Tracker un funkcionālās treniņu sistēmas nodrošinātāju Queenax. 2015. gadā pārdoti zīmoli Nikita un Bonfire. 2016. gadā nopirkts velosipēdu komponentu ražotājs ENVE Composites un aizsargaprīkojuma ražotājs EvoShield. 2017. gada 29. martā iegādāts ASV slēpošanas zīmols Armada. 2018. gada 30. aprīlī paziņots, ka Amer Sports no Dānijas uzņēmuma IC Group par aptuveni 255 miljoniem EUR iegādāsies Zviedrijas modes sporta apģērbu ražotāju Peak Performance AB. 2018. gada oktobrī tika paziņots, ka Ķīnas sporta preču ražotājs Anta Sports Products Limited un investīciju uzņēmums FountainVest Partners iegadāsies Amer Sports. 2019. gada 11. jūlijā Francijas riteņbraukšanas aprīkojuma ražotājs Mavic tika pārdots investīciju uzņēmumam Regent.Amer Sports pārdošanas darījums tika pabeigts 2019. gada 4. septembrī, par jauno īpašnieku kļūstot konsorcijam Mascot Bidco Oy, kurā apvienojies Anta Sports un FountainVest Partners; tika pārtraukta Amer Sports Oyj akciju kotēšana biržā NASDAQ OMX Helsinki. Uzņēmuma bizness ir sadalīts trīs segmentos: ārtelpu apavi (Salomon, Arc'teryx), apģērbs (Salomon, Arc'teryx), ziemas sporta veidu aprīkojums (Salomon, Atomic, Armada), riteņbraukšana (ENVE Composites), sporta instrumenti (Suunto, Sports Tracker); bumbu sporta individuālie bumbu sporta veidi (raketes sporti un golfs, Wilson), komandu sporti (Wilson, DeMarini, Louisville Slugger, EvoShield); fitnesa fitnesa aprīkojums (Precor, Queenax). Ģeogrāfiski uzņēmums sadalīts trīs segmentos: Americas (Ziemeļamerika un Dienvidamerika) EMEA (Eiropa, Vidējie Austrumi un Āfrika) Asia Pacific (Āzijas un Klusā okeāna reģions, ieskaitot Austrāliju) Sabīne Lisicka ar Wilson raketi Precor adaptīvās kustības trenažieris Salomon kalnu slēpošanas zābaks Suunto kompass Amer Group plc answers.com «Our history». Arhivēts no oriģināla, laiks: 2012. gada 5. oktobrī. Skatīts: 2012. gada 8. oktobrī. «Amer Sports to Join the OMX Helsinki 25 Index as a result of the semi-annual review». Arhivēts no oriģināla, laiks: 2012. gada 1. februārī. Skatīts: 2012. gada 9. oktobrī. Arhivēts 2012. gada 1. februārī, Wayback Machine vietnē. Amer Sports accelerates in Softgoods by acquiring the iconic brand Peak Performance Amer Sports Corporation. STOCK EXCHANGE RELEASE, April 30, 2018 REGENT COMPLETES ACQUISITION OF MAVIC FROM AMER SPORTS Arhivēts 2020. gada 20. maijā, Wayback Machine vietnē. Regent, July 11, 2019 «Amer Sports' business segments and business areas». Arhivēts no oriģināla, laiks: 2016. gada 14. martā. Skatīts: 2016. gada 11. martā. Amer Sports vietne