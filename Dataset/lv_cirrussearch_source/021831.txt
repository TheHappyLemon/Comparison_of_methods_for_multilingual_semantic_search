Naidžels Deivids Šorts (angļu: Nigel David Short; dzimis 1965. gada 1. jūnijā, Mančestrā) ir Lielbritānijas starptautiskais lielmeistars šahā (1984). Jau 12 gadu vecumā piedalījies Lielbritānijas vīriešu šaha čempionāta finālā. 1979. gadā dalījis 1.-2. vietu Pasaules junioru šaha čempionātā (U-16), bet 1980. gadā bijis otrais Pasaules jauniešu šaha čempionātā (U-18). Trīs reizes uzvarējis Lielbritānijas šaha čempionātos (1984, 1987, 1998). Kopš 1985. gada piedalījies Pasaules šaha čempiona nosaukuma izcīņas ciklos. Lielāko panākumu guvis 1990.-1993. gada ciklā, kuru 1990. gadā uzsācis ar 4. vietu Manilas starpzonu turnīrā un kvalificēšanos FIDE pretendentu mačiem. 1992. gadā pretendentu maču pusfinālā guvis sensacionālu uzvaru pret Anatoliju Karpovu ar 6:4, tādējādi pārtraucot Kasparova un Karpova piecu maču par Pasaules šaha čempiona titulu ēru (1984, 1985, 1986, 1987, 1990). Pretendentu maču finālā apspēlējis Janu Timmanu ar 7½:5½. Šorts kļuva par pirmo Anglijas šahistu pēc Izidora Gunsberga, kas cīnījās mačā par Pasaules šaha čempiona nosaukumu. Taču pats mačs ar Gariju Kasparovu nebija veiksmīgs, jo gatavošanās tam notika saspringtā gaisotnē. Kasparovs jau ilgstoši atradās konfliktā ar FIDE un nolēma maču par Pasaules čempiona titulu rīkot ārpus Starptautiskās šaha federācijas jurisdikcijas. Tā kā Šorts šajā jautājumā atbalstīja Kasparovu, tad abi šahisti tika izslēgti no FIDE reitingu sarakstiem. Tika nodibināta Profesionālā šaha asociācija, kas rīkoja maču, kurā Kasparovs guva vairāk nekā pārliecinošu uzvaru ar 12½:7½. Vēlāk gan FIDE atļāva Šortam piedalīties savās sacensībās, tomēr atkārtoti pietuvoties Pasaules čempiona titulam viņam vairs neizdevās. Tikai 1997. gada pretendentu mačos Šorts nokļuva līdz pusfinālam, kur zaudēja savam tautietim Maiklam Adamsam ar 3:4. Daudzu starptautisko šaha turnīru uzvarētājs, tajā skaitā divas reizes uzvarējis Nāciju Sadraudzības šaha čempionātos (2004, 2006), bet 2006. gadā ieguvis Eiropas Savienības čempiona titulu. 1990. gadā ieguvis Eiropas komandu kausu šahā Vācijas komandas «SG Solingen» sastāvā. Anglijas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 17 reizes (1984-2016). Komandu kopvērtējumā izcīnījis 3 sudraba (1984, 1986, 1988) un bronzas (1990) medaļas, bet individuālā vērtējumā - zelta (1986) medaļu; Pasaules komandu šaha čempionātos piedalījies 3 reizes (1985-1989, 1997). Komandu kopvērtējumā izcīnījis 2 bronzas (1985, 1989) medaļas, bet individuālā vērtējumā - sudraba (1989) medaļu; Eiropas komandu šaha čempionātos piedalījies 8 reizes (1983, 1992-2001, 2011-2015). Komandu kopvērtējumā izcīnījis zelta (1997) un bronzas (1992) medaļas, bet individuālā vērtējumā - sudraba (1983) un bronzas (1992) medaļas. 1990 Manila Interzonal Tournament 1991-93 Candidates Matches «1993 Kasparov - Short PCA Title Match». Arhivēts no oriģināla, laiks: 2013. gada 5. decembrī. Skatīts: 2013. gada 16. decembrī. «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2013. gada 16. decembrī. Naidžels Šorts šahista profils vietnē fide.com Naidžels Šorts šahista profils vietnē chessgames.com Naidžels Šorts šahista profils vietnē 365chess.com Naidžels Šorts šahista profils vietnē chesstempo.com Naidžels Šorts šahista profils vietnē olimpbase.org (Pasaules šaha olimpiādes) Naidžels Šorts šahista profils vietnē olimpbase.org (Eiropas komandu šaha čempionāti) Naidžels Šorts šahista profils vietnē olimpbase.org (Pasaules komandu šaha čempionāti) Naidžels Šorts šahista profils vietnē olimpbase.org (Eiropas klubu komandu šaha čempionāti)