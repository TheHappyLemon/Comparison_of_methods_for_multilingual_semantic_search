Bahmuta (ukraiņu: Бахмут; līdz 2016. gadam Artemivska) ir pilsēta Doneckas apgabalā Ukrainas austrumos. Izvietojusies apgabala ziemeļaustrumos Bahmutkas upes krastā, Bahmutas rajona centrs. Attīstīta būvmateriālu, mašīnbūves, pārtikas rūpniecība. Akmens sāls ieguve. Apdzīvotā vieta dibināta 1571. gadā kā kazaku pierobežas apmetne. Pilsētas tiesības kopš 1783. gada. 1924. gadā to pārdēvēja par Artemivsku par godu padomju valstsvīram un partijas funkcionāram Fjodoram Sergejevam (partijas pseidonīms «Artjoms»). 2015. gada 23. septembrī pilsētas padome nolēma pārdēvēt Artemivsku par Bahmutu. 2016. gada 4. februārī pārdēvēšanas lēmumu apstiprināja Ukrainas Augstākā Rada. Pilsētā 2022.—2023. gadā Krievijas iebrukuma laikā pilsētā notika smagas kaujas, kuru laikā to gandrīz pilnīgi nopostīja. https://www.citypopulation.de/en/ukraine/doneck/. Vikikrātuvē par šo tēmu ir pieejami multivides faili. Skatīt: Bahmuta. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)