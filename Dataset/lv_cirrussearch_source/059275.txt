"Ķepu patruļa: Filma" (angļu: PAW Patrol: The Movie) ir 2021. gada ASV un Kanādas kopražojuma datoranimācijas piedzīvojumu kinokomēdija, kuras pamatā ir Kīta Čepmena veidotais animācijas seriāls "Ķepu patruļa". Filmu producēja rotaļlietu uzņēmums Spin Master Entertainment, veidoja animācijas studija Mikros Image un izdeva Paramount Pictures un Nickelodeon Movies. Filmas režisors un scenārija līdzautors ir Kals Brunkers, scenārija autori ir Billijs Froliks un Bobs Bārlens. Filma veidota kā pirmā no plānotās filmu sērijas. Vairāki seriāla balss aktieri atkārtoti ierunājuši savas lomas filmā, tostarp Kingslijs Māršals (Māršals), Kīgans Hedlijs (Rabls), Šaila Simonsa (Zuma), Lilija Bārtlama (Skaja) un Rons Pardo (kapteinis Turbo un mērs Hamdingers). Pārējās lomas ierunājuši Īens Armitidžs, Mārseja Mārtina, Jara Šahidi, Kima Kardašjana, Rendāls Pārks, Dekss Šepards, Tailers Perijs, Džimijs Kimels un Vills Brisbins (Raiders). Filmā Raiders un kucēni tiek izsaukti uz Piedzīvojumu pilsētu, lai neļautu korumpētajam mēra sāncensim Hamdingeram pārvērst rosīgo metropoli haosā un stātos pretī izaicinājumam, glābt pilsētas iedzīvotājus. Filmas veidošana sākās 2020. gada februārī, Brunkeram kļūstot par režisoru. Filma gandrīz pilnībā tika veidota Kanādā; pēc Brunkera teiktā, "95 procenti no visa" notika Kanādā, izņemot dažus audio ierakstus. "Ķepu patruļa: Filma" pirmizrāde notika 2021. gada 8. augustā Vue Leicester Square Londonā. Apvienotās Karalistes un Īrijas kinoteātros filmu sāka demonstrēt vienu dienu vēlāk, bet no 20. augusta to demonstrēja Kanādas, ASV un Latvijas kinoteātros. Tajā pašā dienā filma bija pieejama arī Paramount+. Tā kopumā saņēma pozitīvas kritiķu atsauksmes un filmas starptautiskie kases ienākumi ir vairāk nekā 144 miljoni ASV dolāru pie 26 miljonu liela budžeta. 2023. gada 29. septembrī izdots turpinājums "Ķepu patruļa: Varenā filma" (Paw Patrol: The Mighty Movie). «Heitor Pereira Scoring Cal Brunker's 'PAW Patrol: The Movie'». Film Music Reporter (Film Music Reporter). 2021. gada 25. maijs. Skatīts: 2021. gada 26. maijs. Courtney Howard. «‘PAW Patrol: The Movie’ Review: A Positively Peppy, Puppy-Powered Picture». Variety, 2021. gada 8. augusts. Skatīts: 2021. gada 8. augusts. «PAW Patrol: The Movie». Britu filmu klasifikācijas padome. Skatīts: 2021. gada 13. augusts. «Box Office: ‘PAW Patrol’ Nabs $13M As ‘Reminiscence’ Opens With Tragic $2M». Forbes. Skatīts: 2021. gada 22. augusts. «PAW Patrol: The Movie (2021)». Box Office Mojo. Skatīts: 2022. gada 11. aprīlī. Barry Hertz. «Paw Patrol goes Hollywood: How Toronto's Spin Master plans to become film industry's top dog». The Globe and Mail, 2021. gada 5. augusts. Skatīts: 2021. gada 5. augusts. «Paramount Hosts Star-Studded Red Carpet Premiere for 'PAW Patrol: The Movie' in London, UK». NickALive!. 2021. gada 10. augusts. Skatīts: 2021. gada 17. augusts. «Boyzone star Ronan Keating to have cameo role in PAW Patrol: The Movie». Sunday World. Sunday World. 2021. gada 14. jūlijs. Arhivēts no oriģināla, laiks: 2021. gada 21. jūlijā. Skatīts: 2021. gada 14. jūlijs. Spin Master Entertainment, In Association with Nickelodeon Movies and Paramount Pictures, Announces Adam Levine to Perform New Original Song for the Upcoming PAW Patrol: The Movie. June 2, 2021. «'PAW Patrol: The Mighty Movie' Sequel Gets Greeenlight For Theatrical Release Via Paramount; TV Spinoff Also Set». Deadline. 2021. gada 3. novembris. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)