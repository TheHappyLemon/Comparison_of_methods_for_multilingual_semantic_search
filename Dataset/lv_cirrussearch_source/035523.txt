Baku pilsētas trase (angļu: Baku City Circuit; azerbaidžāņu: Bakı Şəhər Halqası) ir Formula 1 sacīkšu trase, kas izveidota Baku pilsētas ielās Azerbaidžānā. Trase tika atklāta 2016. gadā. Atskaitot Soču autodromu Krievijā, Baku pilsētas trase ir vienīgā pirmās formulas sacīkšu trase Kaukāza reģionā. Baku pilsētas trase ir 6,003 km gara ar 20 līkumiem. Trase sastāv no divām pilnīgi atšķirīgām sekcijām. Pilsētas jaunajā daļā trasē ir vairāki taisni ielu posmi ar klasiskiem 90 grādu pagriezieniem. Savukārt pilsētas vēsturiskā centra daļā trasē ir izteikti lēni līkumi, kur sacīkšu mašīnām ir nepieciešams maksimāls piespiedējspēks. Trase ir zīmīga ar garāko starta — finiša taisni F1 kalendārā, kas 2,2 km garumā stiepjas gar Kaspijas jūras piekrasti. Trasi ir projektējis vācu inženieris Hermans Tilke. Trasē pirmās sacensības bija 2016. gada Eiropas Grand Prix izcīņa kurā uzvaru izcīnīja vācu pilots Niko Rosbergs un viņa pārstāvētā Mercedes vienība. Viena no pilsētas avēnijām, caur kuru vēlāk tika izbūvēta Baku pilsētas trase Viens no Baku pilsētas vēsturiskajiem torņiem blakus sacīkšu trases 18. pagriezienam Baku ielu trase pilsētas plānojumā F1 trašu saraksts "Baku City Circuit". Formula1.com. F1 administrācija. 2016. Aplūkots 23.09.2016. "Ieskats trasē, kur notiks Eiropas GP izcīņa". tvnet.lv. 2016. gada 11. marts. Aplūkots 23.09.2016. "Baku trase būs īsts murgs F1 komandu inženieriem". automedia.lv. 22.10.2014. Aplūkots 23.09.2016. "2016 Formula 1 Grand Prix Of Europe - Race Result". Formula1.com. F1 administrācija. June 19, 2016. Aplūkots 23.09.2016. Vikikrātuvē par šo tēmu ir pieejami multivides faili. Skatīt: Baku pilsētas trase. Racing-Reference track profils (angliski) Official website (angliski), (krieviski)