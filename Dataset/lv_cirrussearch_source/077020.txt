Dienvidu federālais apgabals ir viens no Krievijas federālajiem apgabaliem. Tas atrodas Krievijas Federācijas dienvidrietumos. Izveidots kā Ziemeļkaukāza federālais apgabals 2000. gada 13. maijā, bet 2000. gada 21. jūnijā pārdēvēts par Dienvidu federālo apgabalu. 2010. gada 19. janvārī no tā atdalīja Ziemeļkaukāza republikas un Stavropoles novadu, no jauna izveidojot Ziemeļkaukāza federālo apgabalu. Tas aizņem 416 840 km2 lielu platību un tajā dzīvo 13 963 874 iedzīvotāju. Apgabala teritorijā atrodas 79 pilsētas. 2016. gada 28. jūlijā ar prezidenta Putina lēmumu Dienvidu federālajam apgabalam pievienoja Krimas aneksijas rezultātā īslaicīgi izveidoto Krimas federālo apgabalu. Pavisam Dienvidu federālajā apgabalā ir 8 federācijas subjekti — 3 republikas, 3 apgabali, 1 novads un 1 federālā pilsēta. Apgabala platība ir 2,4% no Krievijas Federācijas platības. Apgabalā de facto ietilpstošās Krimas Republiku un Sevastopoli gandrīz visas pasaules valstis (arī Latvija) atzīst par Ukrainas daļu. Republikas Adigeja (1) Kalmikija (4) Krimas Republika (6) Novads Krasnodaras (5) Apgabali Astrahaņas (2) Volgogradas (3) Rostovas (7) Federālā pilsētas Sevastopole (8) Pēc 2014. gada datiem Dienvidu federālajā apgabalā dzīvo 13 963 874 iedzīvotāji, kas ir 9,72% no visas Krievijas Federācijas iedzīvotāju skaita. Nacionālais sastāvs (2010): Krievi — 11 602 458 (83,75 %) Armēņi — 442 505 (3,19 %) Ukraiņi — 212 674 (1,53 %) Kazahi — 205 364 (1,48 %) Kalmiki — 172 242 (1,24 %) Tatāri — 127 455 (0,92 %) Adigi — 121 461 (0,87 %) nenorāda etnisko piederību — 240 609 (1,74 %) citi — 729 572 (5,26 %) Lielākās pilsētas Rostova pie Donas Volgograda Krasnodara Astrahaņa Soči Volžskija Taganroga Novorosijska