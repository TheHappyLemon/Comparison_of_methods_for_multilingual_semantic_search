Genādijs Sosonko (krievu: Геннадий Борисович Сосонко; dzimis 1943. gada 18. maijā, Čeļabinskas apgabalā) ir Krievijā dzimis Nīderlandes starptautiskais lielmeistars šahā (1976). Piedzimis Čeļabinskas apgabala Troickas pilsētā, vēlāk ģimene pārvākusies uz Ļeņingradu, kur Sosonko desmit gadu vecumā iemācījies spēlēt šahu. Ļeņingradas šaha skolas audzēknis, trenējies arī pie pazīstamā trenera Semjona Furmana. 1965. gadā izpildījis PSRS sporta meistara normu šahā. 1970. gadā dalījis 1.-3. vietu PSRS sporta biedrības "Spartaks" šaha čempionātā. 1972. gadā emigrējis no PSRS uz Nīderlandi, kur ātri izvirzījies labāko šahistu skaitā. 1973. un 1978. gadā uzvarējis Nīderlandes šaha čempionātos. Sekmīgi piedalījies daudzos starptautiskos šaha turnīros. 1974. gadā FIDE Sosonko piešķīrusi starptautiskā meistara (IM), bet divus gadus vēlāk - starptautiskā lielmeistara (GM) nosaukumus. 1985. gadā piedalījies Pasaules šaha čempiona nosaukuma izcīņas cikla starpzonu turnīrā Tunisijā, kur izcīnījis 7. vietu. Nīderlandes izlases sastāvā piedalījies šaha komandu sacensībās: Pasaules šaha olimpiādēs piedalījies 11 reizes (1974-1984, 1988-1996). Komandu kopvērtējumā izcīnījis sudraba (1976) un bronzas (1988) medaļas, bet individuālā vērtējumā zelta (1976) medaļu; Pasaules komandu šaha čempionātos piedalījies 1 reizi (1989); Eiropas komandu šaha čempionātos piedalījies 2 reizes (1983, 1997). Individuālā vērtējumā izcīnījis sudraba (1983) medaļu. Kopš 2004. gada vairs nepiedalās šaha turnīros. Kļuvis plaši pazīstams ar savām atmiņu grāmatām par PSRS šaha dzīvi, kurās apraksta daudzus pazīstamus šahistus, tajā skaitā arī Latvijas šahistus Mihailu Tālu, Aleksandru Koblencu un Alvi Vītoliņu. Championship of "Spartak"- Frunze 14.10-5.11.1970 «Dutch chess champions». Arhivēts no oriģināla, laiks: 2010. gada 1. februārī. Skatīts: 2010. gada 1. februārī. 1985 Tunis Interzonal Tournament Genādijs Sosonko šahista profils vietnē fide.com Genādijs Sosonko šahista profils vietnē chessgames.com Genādijs Sosonko šahista profils vietnē 365chess.com Genādijs Sosonko šahista profils vietnē chesstempo.com Genādijs Sosonko šahista profils vietnē olimpbase.org (Pasaules šaha olimpiādes) Genādijs Sosonko šahista profils vietnē olimpbase.org (Pasaules komandu šaha čempionāti) Genādijs Sosonko šahista profils vietnē olimpbase.org (Eiropas komandu šaha čempionāti)