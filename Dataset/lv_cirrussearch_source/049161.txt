Labiāli velāri līdzskaņi ir koartikulēti dubultās artikulācijas līdzskaņi. Tos izrunā pie mīkstajām aukslējām un lūpām. Dažkārt tos sauc par labiovelāriem līdzskaņiem, ar ko apzīmē labializētus berzeņus, kā piemēram [ʍ]. Īsti dubultās artikulācijas labiāli velāri līdzskaņi izrunājami kā slēdzeņi un nazāli līdzskaņi lielākajā daļā rietumu un centrālās Āfrikas valodu un bieži sastopami arī Jaungvinejas austrumos. Lai izrunātu šos labiāli velāros līdzskaņus, jāmēģina izrunāt [k, g, ŋ] ar lūpu stāvokli kā [p, b, m]. Lai arī 90% artikulācijas pārklājas, velārās skaņas izskaņa ir nedaudz pirms labiālas skaņas, kas arī ir par iemesli simbolu secībai IPA apzīmējumos k͡p, g͡b un ŋ͡m. Šo skaņu transkribēšanai dažkārt tiek lietotas ligatūras bez apvienojošā pusloka: Kaut arī šādi simboli ir labi saprotami, tiem nav IPA apstiprinājuma un nav arī Unicode vērtību, bet tos iespējams pielietot ar OpenType funkcijām. Labiāli velārie līdzskaņi sastopami arī kā ežektīvi [k͡p’] un implozīvi [ɠɓ], kā arī velārs bilabiāls klikšķis. Ladefoged, Peter; Maddieson, Ian (1996). The Sounds of the World's Languages. Oxford: Blackwell. ISBN 0-631-19814-8 (angliski)