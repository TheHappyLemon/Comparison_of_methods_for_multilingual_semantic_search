Patērētāju tiesību aizsardzības un cilvēka labklājības uzraudzības federālais dienests (Роспотребнадзор, "Rospotrebnadzor") ir Krievijas Federācijas izpildvaras pilnvarota federālā institūcija, kas īsteno iedzīvotāju sanitāri epidemioloģiskās labklājības nodrošināšanas, kā arī patērētāju tiesību aizsardzības patēriņa tirgū kontroli un uzraudzību. 1993. gadā tika izveidota Tirdzniecības, preču kvalitātes un patērētāju tiesību aizsardzības valsts inspekcija ("Gostorginspekcija"). Kopš tā laika šī iestāde ir bijusi dažādu resoru pakļautībā. Tieši "Rospotrebnadzor" tika izveidots saskaņā ar Krievijas Federācijas prezidenta 2004. gada 9. marta dekrētu Nr. 314 "Par federālās izpildvaras institūciju sistēmu un struktūru". Tam tika nodota daļa Veselības aizsardzības ministrijas, Ekonomiskās attīstības un tirdzniecības ministrijas, kā arī Pretmonopola politikas ministrijas funkciju. Galvenais dokuments, kas nosaka "Rospotrebnadzor" darbību, ir 2004. gada 30. jūnija valdības lēmums Nr. 322 (ar 2013. gada 2. novembra grozījumiem). Tāpat "Rospotrebnadzor" darbību regulē federālie likumi "Par iedzīvotāju sanitāri epidemioloģisko labklājību", "Par patērētāju tiesību aizsardzību" un citi Krievijas Federācijas normatīvie tiesību akti. Uzņēmumu un citu subjektu sanitāri epidemioloģiskā kontrole attiecībā uz valsts noteikto normu ievērošanu noteiktā jomā. Patērētāju tiesības regulējošo likumu prasību izpildes valsts kontrole. Noteiktu preču pārdošanas un pakalpojumu sniegšanas noteikumu ievērošanas valsts kontrole. "Rospotrebnadzor" Patērētāju tiesību aizsardzības un cilvēka labklājības uzraudzības federālā dienesta tīmekļa vietne Arhivēts 2022. gada 10. jūlijā, Wayback Machine vietnē.