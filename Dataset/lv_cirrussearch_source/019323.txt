Mets Robinsons (angļu: Mat Robinson; dzimis 1986. gada 20. jūnijā) ir kanādiešu hokejists, aizsargs. Pašlaik (2017) spēlē Kontinentālās hokeja līgas kluba Maskavas CSKA sastāvā. Pēc vairākām NCAA līgā aizvadītām sezonām, profesionāļa karjeru Robinsons sāka 2009.—10. gada sezonā ECHL kluba Elmīras "Jackals" rindās. Sezonas gaitā gan aizsargs aizvadīja piecas spēles arī AHL vienībā Bingemtonas "Senators". 2010.—11. gada sezonu aizvadīja Norvēģijas hokeja līgas klubā Sarpsborgas "Sparta", kopā ar klubu izcīnot līgas čempiona titulu, kā arī sezonu noslēdzot kā līgas rezultatīvākais aizsargs. Nākamās divas sezonas Robinsons aizvadīja Zviedrijas Elitsērijas kluba Timrå IK sastāvā. 2013.—14. gada sezonu Robinsons aizvadīja KHL vienības Rīgas "Dinamo" sastāvā, sezonu noslēdzot ar pozitīvu lietderības koeficientu +19, savukārt tad noslēdza divu gadu līgumu ar Maskavas "Dinamo". 2015.—16. gada sezonu noslēdza ar labāko lietderības koeficientu visā KHL. 2016. gada vasarā pagarināja līgumu ar "Dinamo" uz vēl diviem gadiem, tomēr jau gadu vēlāk noslēdza līgumu ar Maskavas CSKA. Olympedia profils (angliski) Eliteprospects profils (angliski) Internet Hockey Database profils (angliski) KHL profils (angliski)