Maksimiliāns Kolenda Pačioreti (angļu: Maximillian Kolenda Pacioretty; dzimis 1988. gada 20. novembrī) ir amerikāņu hokejists, kreisās malas uzbrucējs, ASV hokeja izlases dalībnieks. Pašlaik (2022) Pačioreti spēlē Nacionālās hokeja līgas kluba Karolīnas "Hurricanes" sastāvā. 2008. gada vasarā Pačioreti noslēdza trīs gadu līgumu ar NHL vienību Monreālas "Canadiens". Profesionāļa karjeru uzbrucējs sāka jau rudenī, kad pievienojās Amerikas hokeja līgas vienībai Hamiltonas "Bulldogs". 2009. gada 2. janvārī hokejists debitēja NHL, jau pirmajā spēlē "Canadiens" rindās gūstot arī vārtus. Kopumā 2008.—09. gada sezonā "Canadiens" rindās Pačioreti laukumā devās 34 spēlēs. Monreālas "Canadiens" Pačioreti nostiprinājās 2011.—12. gada sezonā. Ar 65 punktiem 79 spēlēs to viņš noslēdza kā komandas rezultatīvākais spēlētājs. 2012.—13. gada NHL lokauta laikā vairākas spēlēs aizvadīja Šveices hokeja līgas vienībā HC Ambrì-Piotta. 2014.—15. gada sezonā Pačioreti kļuva par "Canadiens" kapteiņa palīgu. 2022. gada 13. jūlijā Pačioreti un Dilans Koglans tika aizmainīti uz Karolīnas "Hurricanes" komandu. ASV hokeja izlases rindās spēlējis 2014. gada olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski) https://www.nhl.com/news/max-pacioretty-traded-to-carolina-hurricanes-by-vegas-golden-knights/c-334972384