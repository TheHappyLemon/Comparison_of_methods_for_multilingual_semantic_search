Valašske Meziržīči (čehu: Valašské Meziříčí) ir pilsēta Čehijā, Zlīnas apgabala Vsetīnas apriņķī, Morāvijas Valahijas reģionā. Rakstos pirmoreiz minēta 13. gadsimtā. Ilgu laiku pilsēta atradās Hābsburgu impērijas sastāvā. No 1918. gada — Čehoslovākijā. Kopš 1993. gada — Čehijā. Valašske Meziržīči ir futbolista Milana Baroša (Milan Baroš, 1981), tenisista Tomāša Berdiha (Tomáš Berdych, 1985) un mūziķes Markētas Irglovas (Markéta Irglová, 1988) dzimtā pilsēta. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.