NOAA 19 (pirmsstarta nosaukums NOAA Nˈ jeb NOAA N Prime) ir ASV meteoroloģiskais pavadonis no NOAA polāro orbītu pavadoņu sērijas POES. Palaists 2009. gada februārī. Kosmisko aparātu izgatavojis ASV uzņēmums Lockheed Martin uz platformas TIROS-N bāzes. Pavadonī uzstādīti instrumenti: Advanced Microwave Sounding Unit A (AMSU-A), daudzkanālu mikroviļņu radiometrs; Microwave humidity sounder (MHS), mikroviļņu mitruma mērierīce; Advanced Very High Resolution Radiometer/3 (AVHRR/3), augstas izšķirtspējas radiometrs; High Resolution Infrared Radiation Sounder/4 (HIRS/4), augstas izšķirtspējas infrasarkanā mērierīce; Solar Backscatter Ultraviolet Radiometer/2 (SBUV/2), Zemes atmosfēras ozona blīvuma un izplatības mērītājs; Automatic Picture Transmission (APT), instruments analogai attēlu pārraidīšanai. Tajā arī uzstādīta meklēšānas un glābšanas sistēmas KOSPAS-SARSAT aparatūra. 2003. gada 6. septembrī Lockheed Martin Space Systems rūpnīcā Sanniveila kosmiskais aparāts tika nopietni bojāts. Tehniķi bija atskrūvējuši pavadoni turošās skrūves, bet to nebija dokumentējuši. Kad kosmiskais aparāts tika pagriezts, tas nogāzās uz grīdas. Pavadoņa remonts izmaksāja vairāk nekā 217 miljonu USD. NOAA N Prim tika palaists 2009. gada 6. februārī 10:22:00 UTC ar nesējraķeti Delta 7320-10C no Vandenberga Gaisa spēku bāzes. Pēc veiksmīgā starta tam piešķirts nosaukums NOAA 19. NOAA 19 vairākārt pārsniedzis plānoto 2 gadu ekspluatācijas ilgumu. Back from the brink: Broken satellite now fixed and ready STEPHEN CLARK, SPACEFLIGHT NOW, 2009-02-01, (angliski) History abounds in launch of crucial weather satellite JUSTIN RAY, SPACEFLIGHT NOW, 2009-02-06, (angliski) NOAA 19 Spacecraft Status Summary Office of Satellite Operations (angliski) NOAA 18, 19 (NOAA N, N') Gunter Dirk Krebs (angliski)