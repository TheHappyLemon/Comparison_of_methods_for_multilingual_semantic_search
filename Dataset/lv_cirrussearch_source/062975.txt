Amunda Ringnesa sala (angļu: Amund Ringnes Island) ir liela neapdzīvota sala Kanādas ziemeļos Karalienes Elizabetes salu arhipelāgā. Atrodas Kanādas Arktiskā arhipelāga Karalienes Elizabetes salu Sverdrupa salu grupā. Mesija šaurums austrumos to atdala no Aksela Heiberga sala, Hendriksena šaurums dienvidos — no Kornvolas, bet Hasela šaurums rietumos — no Ellefa Ringnesa salas. Krasti zemi, roboti ar lieliem līčiem; piekrastē vairākas nelielas saliņas, lielākā no kurām ir Heiga-Tomasa sala dienvidaustrumu piekrastē. Salas reljefs pārsvarā līdzens, augstākais punkts ir 265 m augsts ģipša evaporāts salas ziemeļdaļā. Salu 1900. gada 16. aprīlī atklāja Oto Sverdrupa ekspedīcija un nosauca to par godu vienam no ekspedīcijas atbalstītājiem, alus darītavas Ringnes līdzdibinātājam Amundam Ringnesam. The Atlas of Canada. Sea Islands Canadian Geographical Names Database (CGNDB). Amund Ringnes Island Vikikrātuvē par šo tēmu ir pieejami multivides faili. Skatīt: Amunda Ringnesa sala. Encyclopædia Britannica raksts (angliski) Brockhaus Enzyklopädie raksts (vāciski) International Map of the World 1:1,000,000 Belcher Channel NT-12/13/14/15/16