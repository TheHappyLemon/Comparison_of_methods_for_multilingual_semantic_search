Starptautiskā Darba organizācija (angļu: International Labour Organization, ILO) ir Apvienoto Nāciju Organizācijas aģentūra, kas starpvalstu līmenī pārrauga jautājumus par algām un citiem ienākumiem, bērnu darbu, bezdarbu, darba laiku, darbaspēku, streikiem un lokautiem, un par citiem ar darba ekonomiku saistītiem jautājumiem. Organizācijas galvenā mītne atrodas Šveices pilsētā Ženēvā. Starptautiskā Darba organizācija tika izveidota 1919. gada aprīlī, bet 1946. gadā tā kļuva par Apvienoto Nāciju Organizācijas aģentūru. 1969. gadā Starptautiskajai Darba organizācijai tika piešķirta Nobela miera prēmija. «The Nobel Peace Prize 1969». Nobel Foundation. Vikikrātuvē par šo tēmu ir pieejami multivides faili. Skatīt: Starptautiskā Darba organizācija. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Starptautiskās Darba organizācijas vēsture Nobela prēmijas mājaslapā (angliski)