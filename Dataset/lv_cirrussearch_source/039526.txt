Lipara ir stiebrmušu ģints, kurā ietilpst 11 sugas, kas izplatītas visā Holarktikas reģionā. Latvijā ir sastopamas trīs šīs ģints sugas. 11 Lipara sugas ir izplatītas Holarktikas reģionā, no tām Eiropā ir sastopamas 5 sugas. Latvijā ir sastopamas trīs sugas — Lipara baltica, Lipara lucens un Lipara pullitarsis. Tās ir diezgan lielas stiebrmušas, kuru ķermeņa garums sasniedz 4-9 mm. Ķermenis parasti ir pelēks vai melns, bieži pūkains. Lipara ģints pieaugušajiem īpatņiem ir šādas raksturīgas īpašības: ūsas sadalītas pie pamatnes ar plašu ķīli, kas apklāts ar putekļiem; ķīlis nesašaurinās uz apakšu; uz spārniem C dzīsla pa spārna malu sasniedz M1+2 dzīslu; ja nedaudz nesasniedz, tad R4+5 dzīsla ir ļoti gara, tik daudz, ka otrā C dzīslas daļa ne mazāk, ka trīs reizes garāka trešās C dzīslas daļas. Pieaugušas mušas var sastapt uz parastās niedres pavasara beigās un vasaras sākumā. Kāpuri attīstās uz parastās niedres, uz kuras stiebra tie veido pangas. Šis nav pabeigts Lipara ģints sugu saraksts. Ģintī ietilpst: Lipara baltica Karps, 1978 Lipara lucens Meigen, 1830 Lipara rufitarsis Loew, 1858 Lipara pullitarsis Doskočil & Chvála, 1971 Lipara similis Schiner, 1854 Maria Grochowska (2006). Morfology of preimaginal stages of Lipara pullitarsis Doskočil & Chvála, 1971 (Diptera: Chloropidae) - a gall-forming fly in the common reed (Pragmites australis). Entomologica Fennica Maria Grochowska (2007). Morfology of preimaginal stages of Lipara rufitarsis Loew 1858 (Diptera: Chloropidae), a parasite of the common reed (Phragmites australis (Cav.) Trin.). Ann. soc. entomol. Fr. (n.s.) 43(1): 57-62 Aina Karpa (2008). Catalogue of Latvian Flies (Diptera: Brachycera). Latvijas entomologs, 46: 4-43. Определитель насекомых европейской части СССР. В пяти томах. Т. V Двукрылые, блохи. Вторая часть. Под общей редакцией члена-корреспондента АН СССР Г. Я. Бей-Биенко. Академия наук СССР, Зоологический институт. Ленинград, 1970 EOL - Enciclopedy of Life