Džonijs Logans (angļu: Johnny Logan), īstajā vārdā Šons Patriks Maikls Šerards (Seán Patrick Michael Sherrard, dzimis 1954. gada 13. maijā) ir Austrālijā dzimis īru dziedātājs un dziesmu autors. Viņa tēvs Patriks O'Hagans bijis tenors. Savu skatuves vārdu izvēlējies no 1954. gada filmas Johnny Guitar galvenā varoņa vārda. 1978. gadā izdevis debijas singlu. Vairākas reizes piedalījies Īrijas nacionālajā atlasē Eirovīzijas dziesmu konkursam. Divas reizes arī uzvarējis nacionālajā atlasē un pārstāvējis valsti starptautiskajā finālā, abās reizēs viņš arī kļuva par konkursa uzvarētāju. 1980. gadā Nīderlandē Logans uzvarēja ar dziesmu What's Another Year, savukārt 1987. gadā — ar pašsacerētu dziesmu Hold Me Now. Abas dziesmas piedalījās Congratulations 50 gadu Eirovīzijas jubilejas koncertā. 1984. gada konkursā viņa sacerēta dziesma Terminal 3, ko izpildīja Linda Mārtina, ierindojās 2. vietā, savukārt 1992. gada konkursā Mārtina uzvarēja ar Logana sacerēto Why Me?. Ar trim uzvarām viņš ir uzvarām bagātākais mākslinieks Eirovīzijas dziesmu konkursa vēsturē. "Eurovision Song Contest 1992". Eurovision Song Contest — Belgrade 2008. Vikikrātuvē par šo tēmu ir pieejami multivides faili. Skatīt: Džonijs Logans. Oficiālā tīmekļa vietne