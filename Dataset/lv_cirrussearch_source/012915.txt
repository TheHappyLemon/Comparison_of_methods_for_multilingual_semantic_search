Eltons Tairons Brends (angļu: Elton Tyron Brand; dzimis 1979. gada 11. martā) ir profesionāls amerikāņu basketbolists, spēlē spēka uzbrucēja pozīcijā. Pašlaik (2014) pārstāv NBA klubu Atlantas "Hawks". 1999. gada NBA draftā viņu Čikāgas "Bulls" izraudzījās ar kopējo 1. kārtas numuru. Debijas sezonā viņš tika iekļauts simboliskajā debitantu pirmajā izlasē, kā arī kopā ar Stīvu Frensisu tika atzīts par sezonas labāko debitantu. 2001. gada jūnijā E. Brends tika aizmainīts uz Losandželosas "Clippers", kurā pavadīja septiņas sezonas. 2005.—2006. gada sezonā viņš vidēji spēlē guva 24,7 punktus (karjeras labākais sniegums). 2006. gadā tika iekļauts simboliskajā otrajā izlasē un saņēma Sportsmanship balvu. 2006. gada izslēgšanas spēlēs viņš "Clippers" sastāvā iekļuva konferences pusfinālā. 2008. gada jūlijā pārgāja uz Filadelfijas "76ers", kā sastāvā aizvadīja četras sezonas, pēc kurām 2012. gadā pārgāja uz Dalasas "Mavericks". "Mavericks" sastāvā aizvadīja vienu sezonu, pēc kuras pārgāja uz Atlantas "Hawks". ASV izlases sastāvā izcīnījis 6. vietu 2002. gada Pasaules čempionātā un bronzas medaļu 2006. gada Pasaules čempionātā. Vikikrātuvē par šo tēmu ir pieejami multivides faili. Skatīt: Eltons Brends. NBA profils (angliski) Basketball Reference profils (angliski)