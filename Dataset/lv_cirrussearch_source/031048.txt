Kārlis I jeb Kārlis Francs Jozefs Ludvigs Hūberts Oto Marie (vācu: Karl Franz Joseph Ludwig Hubert Georg Otto Marie; dzimis 1887. gada 17. augustā, miris 1922. gada 1. aprīlī) no 1916. līdz 1918. gada 11. novembrim bija pēdējais Austrijas ķeizars, līdztekus Bohēmijas (Karel III.), Ungārijas (IV. Károly) un Horvātijas (Karlo IV) karalis. Dzimis ķeizara Franča Jozefa I brāļadēla Erchercoga Oto ģimenē. Par troņmantinieku kļuva pēc tēvabrāļa Franča Ferdinanda nogalināšanas Sarajevā 1914. gadā. Ieņēma troni 1916. gada novembrī pēc Franča Jozefa nāves. 1918. gada 12. novembrī Kārlis I atcēla savu pavalstnieku uzticības zvērestu, tomēr neatcēla sevi no troņa. 1919. gada 3. aprīlī Vācu Austrijas republikas parlaments pieņēma Hābsburgu likumu, izbeidzot Hābsburgu valdīšanu Austrijā, kas bija turpinājusies kopš 1278. gada. 1921. gadā divreiz neveiksmīgi centās ieņemt Ungārijas troni, bet Mikloša Horti pretdarbības dēļ tas neizdevās. Vēlāk caur Šveici devās trimdā uz Madeiru, kur 1922 gadā mira. 2004. gadā Romas katoļu baznīca Kārli I beatificēja. Vikikrātuvē par šo tēmu ir pieejami multivides faili. Skatīt: Kārlis I Hābsburgs. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Pirmā pasaules kara enciklopēdijas raksts (angliski) Enciklopēdijas Krugosvet raksts (krieviski)