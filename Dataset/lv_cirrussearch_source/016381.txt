Tiune Sugihara (japāņu: 杉原 千畝; dzimis 1900. gada 1. janvārī, miris 1986. gada 31. jūlijā) bija japāņu diplomāts un ebreju glābējs. 1986. gadā Izraēla piešķīra Sugiharam "Taisnīgā starp tautām" nosaukumu. Dzimis Japānā 1900. gadā. No 1919. gada diplomātiskajā dienestā. Darbojies Harbinā. 1939. gadā kļuva par Japānas vicekonsulu Lietuvas pilsētā Kauņā. Kad Vācija okupēja Poliju, daudzi ebreji centās pamest Lietuvas valsti. Sugihara patvaļīgi lielā daudzumā sāka izdot Japānas tranzītvīzas, tā paglābjot ebrejus no holokausta. Vīzu izdošanu Sugihara organizēja no 1940. gada 18. jūlija līdz konsulāta slēgšanai 4. septembrī, strādādams 18-20 stundas dienā. Vīzu dalīšana notika līdz pat pēdējam brīdim, arī pie vilciena, kad Sugihara devās prom no Kauņas. No vilciena tika izdalītas arī tukšas vīzu formas, lai cilvēki varētu tās aizpildīt paši. Tiek lēsts, ka šādi no holokausta tika izglābti vairāk nekā 6000 cilvēku. Lielākā daļa no viņiem caur PSRS nokļuva Japānā, bet vēlāk Ķīnā un ASV. Kara laikā Sugihara darbojās diplomātiskajā dienestā Prāgā, Kēnigsbergā un Bukarestē. Kad Rumānijā ienāca padomju karaspēks, Sugihara tika arestēts un 18 mēnešus pavadīja padomju gūstā. Atbrīvots no gūsta 1946. gadā. 1947. gadā atbrīvots no Japānas diplomātiskā dienesta. Pēc kara strādāja dažādus nenozīmīgus darbus. Vikikrātuvē par šo tēmu ir pieejami multivides faili. Skatīt: Tiune Sugihara. Visas for life (Sugiharas simtgade) Arhivēts 2012. gada 20. februārī, Wayback Machine vietnē. (angliski) Tiune Sugihara Arhivēts 2018. gada 15. maijā, Wayback Machine vietnē. - Yad Vashem (angliski)