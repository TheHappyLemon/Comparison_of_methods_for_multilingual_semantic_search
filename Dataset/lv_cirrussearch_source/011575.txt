Zāra Nahimovska (Kavnacka) (dzimusi 1934. gada 6. jūnijā Daugavpilī) ir Latvijas ebreju šahiste, kas četras reizes uzvarēja Latvijas šaha čempionātā sievietēm. Dzimusi 1934. gadā Daugavpilī. Studēja Rīgas Medicīnas institūtā un strādājusi par farmaceiti. Zārai Nahimovskai izdevās pārtraukt Mildas Laubertes panākumu sēriju Latvijas šaha čempionātos sievietēm un iegūt Latvijas šaha čempiones titulu 1958., 1959., 1961. un 1962. gados. Zāra Nahimovska ir sekmīgi piedalījusies PSRS sieviešu šaha čempionātos. Viņa uzvarēja pusfinālā Irkutskā 1961. gadā un piedalījās finālos 1959., 1962. un 1963. gados. Zāra Nahimovska pārstāvēja Latviju PSRS komandu meistarsacīkstēs 1955., 1959., 1960. un 1962. gados. Tāpat Zāra Nahimovska pārstāvēja Latvijas komandu "Daugava" PSRS komandu kausā 1954., 1961., 1964. un 1968. gados. 1970. gados Zāra Nahimovska beidza aktīvās šahistes karjeru. 1978. gada janvārī viņa kopā ar vīru, Valentīnu Kavnacki, un dēlu Jevgēņiju pārcēlās uz dzīvi ASV, dzīvo Vestblūmfildā, Mičiganas štatā. ASV ir patentēti divi viņas izgudrotie lubrikanti (1991—1992). 1954. gads, 2. vieta Latvijas sieviešu šaha čempionātā (zaudēja papildus mačā Mildai Laubertei). 1955. gads, 8. vieta Latvijas sieviešu šaha čempionātā. 1956. gads, 2. vieta Latvijas sieviešu šaha čempionātā. 1958. gads, 1. vieta Latvijas sieviešu šaha čempionātā. 1959. gads, 1. vieta Latvijas sieviešu šaha čempionātā. 1960. gads, 3. vieta Latvijas sieviešu šaha čempionātā. 1961. gads, 1. vieta Latvijas sieviešu šaha čempionātā. 1962. gads, 1. vieta Latvijas sieviešu šaha čempionātā. 1964. gads, 2. vieta Latvijas sieviešu šaha čempionātā. 1966. gads, 3. vieta Latvijas sieviešu šaha čempionātā. 1967. gads, 5. vieta Latvijas sieviešu šaha čempionātā. 1968. gads, 5. vieta Latvijas sieviešu šaha čempionātā. 1969. gads, 2. vieta Latvijas sieviešu šaha čempionātā. http://www.shamir.lv/images/glossary_eng.pdf http://www.chessds.lv/ Arhivēts 2012. gada 14. janvārī, Wayback Machine vietnē. Sadaļa "Turnīri - Latvijas čempionātu rezultāti" «Борис Карлов - Карлуша на Луне - бесплатная аудиокнига aacPlus. Файл 031 + Занимательные и практические знания: шахматы в СССР». Arhivēts no oriģināla, laiks: 2012. gada 26. aprīlī. Skatīts: 2011. gada 30. decembrī. OlimpBase :: Soviet Team Chess Championship :: Zara Nakhimovskaya OlimpBase :: Soviet Team Chess Cup :: Zara Nakhimovskaya Patents by Inventor Zara M. Kavnatsky Šahista profils chessgames.com mājaslapā (angliski) Šahista profils 365chess.com mājaslapā (angliski)