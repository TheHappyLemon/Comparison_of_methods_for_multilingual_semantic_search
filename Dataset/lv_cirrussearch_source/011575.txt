Patria AMV (Armored Modular Vehicle) ir Somijā ražota astoņu riteņu bruņu mašīna, kuru izstrādājis uzņēmums Patria. Galvenā AMV īpašība ir modulārā konstrukcija, kas ļauj to apgādāt ar dažādiem torņiem, ieročiem, sensoriem un sakaru iekārtām. Eksistē vairāki AMV varianti: bruņutransportieri, kājnieku kaujas mašīnas, sakaru mašīnas, medicīniskās palīdzības mašīnas, ka arī platformas dažādiem ieročiem: ložmetējs, lielgabals, mortīra. Mašīnai ir laba aizsardzība pret mīnām, tā var izturēt līdz 10 kg TNT sprāgstvielas eksploziju. Bez tam AMV ļoti laba mobilitāte (ātruma, manevrētspējas un apkalpes ērtību kombinācija) nelīdzenā apvidū. 1995. gadā Somijas armija sāka pētīt dažādas nākamo bruņoto mašīnu koncepcijas. 1996. gadā jaunizveidotais valsts uzņēmums Vehicles, kas agrāk bija Sisu Defence un ražoja 6×6 riteņu bruņutransportierus Pasi, izskatīja vairāku koncepciju bruņu mašīnas, un izvēle krita uz 8×8 modulāru mašīnu, kuru varētu pielāgot dažādām vajadzībām. Mašīnas sākotnējais nosaukums bija XA-360 (kā turpinājums Pasi XA-180 un XA-200 sērijai). Somijas Aizsardzības spēki pasūtīja oficiālu konceptuālu pētījumu 1999. gadā, kas bija gatavs 2000. gadā. Patria turpināja attīstīt mašīnu, un pirmais AMV prototips bija gatavs izmēģinājumiem 2001. gada novembrī. 2001. gadā Aizsardzības spēki pasūtīja divas novērtējuma mašīnas, kuras tika piegādātas 2003. gadā. Vēlāk 2003. gadā Aizsardzības spēki pasūtīja 24 ar AMOS apgādātus AMV, kuri bija jāpiegādā no 2006. līdz 2009. gadam. Vēlāk tika pasūtītas 62 mašīnas ar attālināti vadāmām ieroču sistēmām. 2002. gadā Polijas Aizsardzības ministrija pasūtīja 690 AMV (vēlāk papildus vēl 133). Pēc tam nāca pasūtījumi no visas Eiropas, kā arī no Dienvidāfrikas un Apvienotajiem Arābu Emirātiem. Laika periodā no 2007. līdz 2014. gadam Patria ar 1041 mašīnu pasūtījumiem par 2,175 miljardiem dolāru summu ir vadošais bruņu mašīnu ražotājs pasaulē 15—27 t klasē. AMV tiek piedāvāts trīs pamata variantos: AMV pamata platforma To var izmantot kā bruņutransportieri, kājnieku kaujas mašīnu, medicīnas palīdzību, izlūkošanas mašīnu, mortīras nesēju, prettanku cīņas mašīnu. AMV pamata platforma L: pagarināta, lai palielinātu iekšējo telpu. AMV augstā jumta platforma Paredzēts pielietojumiem, kur nepieciešama lielāka iekšējā telpa ar augstāku jumtu, piemēram, sakaru un komandpunktam, lielai medicīniskās palīdzības mašīnai, darbnīcai. AMV smago ieroču platforma Pastiprināta konstrukcija, lai varētu nest smagos ieročus, piemēram, Patria AMOS 120 mm mortīras torni vai Mobile Gun System. Pamata versijās tiek izmantota 8×8 riteņu shēma, bet ir arī 6×6 vieglais variants. Sākotnēji bija paredzēta arī 10×10 versija, bet tā nav realizēta. Polijai paredzētais AMV variants KTO Rosomak tiek ražots Polijā pēc Patria licences. Pēc sākotnējā plāna tas tika padarīts vieglāks, samazinot bruņas, lai varētu pārpeldēt ūdens šķēršļus un to varētu pārvadāt ar C-130 Hercules transportlidmašīnu. Savukārt pēc Irākas kara analīzes šī ideja tika atmesta, un uz Afganistānu tika sūtītas mašīnas ar pilnām bruņām. Slovēnijai paredzētais AMV variants SKOV Svarun izmanto īpaši konstruētas hidrauliskās durvis. Tam ir papildu telpa munīcijai, divi RPG tipa prettanku ieroči un ložmetējs. Pirmie 13 eksemplāri izgatavoti Somijā, pārējie — Patria un Slovēnijas kopuzņēmumā. Dienvidāfrikai paredzētais AMV variants Badger apgādāts ar zemjumta bruņu paketi no Land Mobility Technologies (LMT) un Denel Land Systems modulāro kaujas torni (Modular Combat Turret). Pasūtījumā paredzēti uguns atbalsta, mortīras, komanpunkta un raķešu apakšvarianti. Apvienotajiem Arābu Emirātiem paredzētais AMV variants ir nedaudz garāks (par 0,4 m), kas ļauj to apgādāt ar BMP-3 torni un saglabāt tādu pašu kājnieku skaitu kā bāzes modelī. AMV ar AMOS mortīras sistēmu 2014. gadā Zviedru AMV 2015. gadā Polijas KTO Rosomak 2014. gadā Polijas KTO Rosomak M1M Afganistānā 2010. gadā Slovēnijas SKOV Svarun 2010. gadā Horvātijas AMV karaspēka parādē 2009. gadā Polijas Rosomak iekšiene Horvātijas AMV aizmugurējā ieeja ЦАМТО: лидеры продаж на рынке бронемашин - Финляндия, Россия и Украина РИА Новости, 05.05.2011 AMV Patria oficiālajā mājaslapā Patria AMV army-technology.com AMV XC-360P army-guide.com Patria AMV Military-Today.com