Aeronaut (igauņu: Eesti Õhusõidu Aktsiaselts Aeronaut) bija 1921. gada 22. martā dibināta Igaunijas akciju sabiedrība, kurai piederēja lidsabiedrība. Kompānijai piederēja lidmašīnas Sablatnig P.III, vēlāk Junkers F 13. 1921. gada jūlijā AS Aeronaut pasta lidmašīna veica pirmo lidojumu uz Rīgas Spilves lidostu, vēlāk uz Helsinkiem. 1922. gada 31. augustā kompānija iegādājās lidmašīnas Junkers F 13. 1923. gada sākumā Aeronaut pievienojās Osteuropa Union un 9. februārī sāka lidojumus maršrutā Helsinki-Tallina (Aeronaut) ar savienojumu Tallina—Rīga—Kauņa—Kēnigsberga (Latvijas Gaisa satiksme). 1924. gadā tā pievienojās Somijas Aero O/Y dibinātajai Nordeuropa Union un kopā ar Latvijas Gaisa satiksmi sāka lidojumus Tallina—Rīga—Klaipēda—Kēnigsberga. 1926. gada 24. janvārī Aeronaut lidmašīnas avārijā Tallinā gāja bojā viens no tās dibinātājiem Jakobs Tillo. 1927. gada 11. aprīlī finanšu problēmu dēļ kompānija pārtrauca darbību, to likvidēja 1928. gadā. Lidostas angārs Tallinā ar divām Junkers F 13 un vienu Sablatnig P.III lidmašīnu. Aeronaut lidmašīna Sablatnig P.III ar reģistrācijas numuru E-8. Vikikrātuvē par šo tēmu ir pieejami multivides faili. Skatīt: Aeronaut.