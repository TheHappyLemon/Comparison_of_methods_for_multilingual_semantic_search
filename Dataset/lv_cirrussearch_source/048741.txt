Serbija un Melnkalne piedalījās 2004. gada vasaras olimpiskajās spēlēs, kas notika Grieķijas galvaspilsētā Atēnās no 2004. gada 13. līdz 29. augustam. Šī bija pirmā reize, kad Serbija un Melnkalne ar šādu nosaukumu startēja vasaras olimpiskajās spēlēs. Iepriekš tā olimpiskajās spēlēs startēja ar nosaukumu Dienvidslāvija (1996—2002). Savukārt nākamajās, 2008. gada Pekinas spēlēs, Serbija un Melnkalne startēja katra atsevišķā komandā. Serbijas un Melnkalnes olimpisko komandu 2004. gada vasaras olimpiskajās spēlēs veidoja 87 sportisti (80 vīrieši un 7 sievietes), kuri startēja 14 olimpiskajos sporta veidos. No individuālajiem sporta veidiem visvairāk sportistu no Serbijas un Melnkalnes startēja peldēšanā un vieglatlētikā, katrā no šiem sporta veidiem pa 7 sportistiem. Savukārt no komandu sporta veidiem Serbija un Melnkalne bija pārstāvēta vīriešu basketbolā, futbolā, volejbolā un ūdenspolo. Serbijas un Melnkalnes olimpiskās komandas sastāvā bija vairāki olimpiskie medaļnieki no 2000. gada vasaras olimpiskajām spēlēm Sidnejā, ieskaitot vīriešu volejbola komandu (komandas kapteinis — Vladimirs Grbičs), kuri Sidnejā izcīnīja zelta medaļas un sporta šāvēju Jasnu Šekariču, kura kļuva par pirmo Serbijas sportistu, kura ir piedalījusies piecās olimpiskajās spēlēs un izcīnījusi trīs olimpiskās medaļas. Tikmēr četriem Serbijas un Melnkalnes sportistiem šīs bija 4. vasaras olimpiskās spēles — tie bija augstlēcējs Dragans Peričs, sporta šāvējs Stevans Pletikosičs, galda tenisa spēlētājs Slobodans Grujičs un basketbola komandas kapteinis Dejans Bodiroga. Serbija un Melnkalne šajās vasaras olimpiskajās spēlēs izcīnīja divas sudraba medaļas. Vienu no tām izcīnīja vīriešu ūdenspolo komanda (komandas kapteinis — Viktors Jeleničs), savukārt otru sporta šāvēja Jasna Šekariča. Serbijas un Melnkalnes karognesējs 2004. gada Atēnu spēļu atklāšanas ceremonijā bija basketbolists Dejans Bodiroga, savukārt noslēguma ceremonijā — sporta šāvēja Jasna Sekariča. Skatīt arī: 2004. gada vasaras olimpisko spēļu medaļu tabula un 2004. gada vasaras olimpisko spēļu medaļnieki Vule Avdalovičs ( Basketbols) Nenads Babovičs ( Airēšana) Marko Baša ( Futbols) Igors Beretičs ( Peldēšana) Milans Biševacs ( Futbols) Dejans Bodigora ( Basketbols) Aleksandars Čanovičs ( Futbols) Milorads Čavičs ( Peldēšana) Aleksandars Čiričs ( Ūdenspolo) Andrija Delibašičs ( Futbols) Vladans Dordevičs ( Volejbols) Predrags Drobņaks ( Basketbols) Igors Erhartičs ( Peldēšana) Ogņens Filipovičs ( Smaiļošana un kanoe airēšana) Predrags Filipovičs ( Vieglatlētika) Andrija Geričs ( Volejbols) Vladimirs Gojkovičs ( Ūdenspolo) Nikola Grbičs ( Volejbols) Vladimirs Grbičs ( Volejbols) Slobodans Grujičs ( Galda teniss) Ivans Iličs ( Volejbols) Viktors Jeleničs ( Ūdenspolo) Dorde Jokičs ( Futbols) Predrags Jokičs ( Ūdenspolo) Aleksandars Karakaševičs ( Galda teniss) Milošs Krasičs ( Futbols) Nenads Krstičs ( Basketbols) Nikola Kuljača ( Ūdenspolo) Branko Lazarevičs ( Futbols) Marko Lomičs ( Futbols) Nenads Lončars ( Vieglatlētika) Gorans Lovre ( Futbols) Milans Markovičs ( Volejbols) Vladans Markovičs ( Peldēšana) Igors Matičs ( Futbols) Dula Mešters ( Volejbols) Miloš Mijalkovičs ( Džudo) Vasa Mijičs ( Volejbols) Nikola Milojevičs ( Futbols) Dejans Milovanovičs ( Futbols) Ivans Miļkovičs ( Volejbols) Aleksandars Mitrovičs ( Volejbols) Gorans Nedeļkovičs ( Airēšana) Bojans Neziri ( Futbols) Nikola Nikezičs ( Futbols) Slobodans Nikičs ( Ūdenspolo) Duro Ostopičs ( Basketbols) Aleksandars Pavlovičs ( Basketbols) Dragans Peričs ( Vieglatlētika) Stevans Pletikošicš ( Šaušana) Petars Popovičs ( Basketbols) Branimirs Petrovičs ( Futbols) Vladimirs Radmanovičs ( Basketbols) Srdans Radoņičs ( Futbols) Igors Rakočevičs ( Basketbols) Aleksandars Rakovičs ( Vieglatlētika) Dejans Savičs ( Ūdenspolo) Mladens Stegičs ( Airēšana) Milans Stepanovs ( Futbols) Ivan Stevičs ( Riteņbraukšana) Nikola Stojičs ( Airēšana) Aleksandars Šapičs ( Ūdenspolo) Vlado Ščepanovičs ( Basketbols) Deniss Šefiks ( Ūdenspolo) Davors Štefaneks ( Cīņas sports) Mladens Tepavčevičs ( Peldēšana) Dejans Tomaševičs ( Basketbols) Milošs Tomičs ( Airēšana) Dragutins Topičs ( Vieglatlētika) Petars Trbojevičs ( Ūdenspolo) Vanja Udovičičs ( Ūdenspolo) Veļko Uroševičs ( Airēšana) Milans Vasičs ( Volejbols) Milošs Vujaničs ( Basketbols) Vladimirs Vujasinovičs ( Ūdenspolo) Gorans Vujevičs ( Volejbols) Simons Vukčevičs ( Futbols) Andrija Zlatičs ( Šaušana) Dragans Zoričs ( Smaiļošana un kanoe airēšana) Silvija Erdeļi ( Galda teniss) Jeļena Jankoviča ( Teniss) Olivera Jevtiča ( Vieglatlētika) Marina Kuča ( Peldēšana) Miroslava Najdanovski ( Peldēšana) Jasna Šekariča ( Šaušana) Dragana Tomaševiča ( Vieglatlētika) «'Perfect' Alipov takes gold». BBC Sport. 2004. gada 15. augusts. Skatīts: 2014. gada 7. maijs. «Hungary comes from behind to take eighth men's water polo title». USA Today. 2004. gada 29. augusts. Skatīts: 2014. gada 8. maijs. Бодирога носи заставу на отварању Олимпијаде [Bodiroga carries the flag during opening ceremonies] (Serbian). Government of Serbia. 2004. gada 15. jūlijs. Skatīts: 2014. gada 8. maijs. Dusan Kosanović. Србија и Црна Гора нада се злату у екипним спортовима [Serbia and Montenegro hopes for gold in team sports] (Serbian). Southeast European Times, 2004. gada 11. augusts. Skatīts: 2014. gada 8. maijs. «Olympic Medal Winners». International Olympic Committee. «Individual Olympic Athletes». Sports-Reference.com. Arhivēts no oriģināla, laiks: 2016-03-04. Veidne:Serbija un Melnkalne olimpiskajās spēlēs