GhanaSat-1, zināms arī kā ANUSAT-1 un BIRDS-G, ir Ganas pirmais Zemes mākslīgais pavadonis. GhanaSat-1 2017. gada jūnijā ar kravas kuģi SpaceX CRS-11 nogādāts Starptautiskajā kosmosa stacijā (SKS), no kurienes brīvā lidojumā orbītā palaists jūlijā. Pavadoni konstruēja, montēja un testēja Ganas augstskolas All Nations University (ANU) trīs studenti. Projektu atbalstīja Japānas Kjusju tehnoloģiju institūts kā daļa no Joint Global Multi-Nation Birds Satellite projekta. Divu gadu laikā trīs studenti no katras piecu dalībvalstu universitātes Kjusju tehnoloģiju institūtā darbojās pie BIRDS pavadoņa izgatavošanas. GhanaSat-1 veidots CubeSat 1U formā ar masu aptuveni 1 kg. Tam uzstādītas zemas un augstas izšķirtspējas kameras. Pavadonis atskaņos Ganas nacionālo himnu un citas dziesmas. Pavadonī arī tiks pētīta radiācijas ietekme uz komerciāliem mikroprocesoriem. GhanaSat-1 tika palaists 2017. gada 3. jūnijā 21:07:38 UTC ar nesējraķeti Falcon 9 v1.2 no Kanaveralas zemesraga Gaisa spēku stacijas kravas kuģa SpaceX CRS-11 hermētiskajā nodalījumā kopā ar citiem nanopavadoņiem TOKI, Mazaalai, BRAC ONNESHA un Nigeria EduSat-1. Kravas kuģis SKS sasniedza 5. jūnijā. GhanaSat-1 palaists orbītā brīvā lidojumā 7. jūlijā 08:50 UTC no nanopavadoņu palaišanas iekārtas J-SSOD Nr. 7 reizē ar pavadoņiem TOKI un Mazaalai. GhanaSat 1: Ghana's First Space Satellite To Be Launched in Japan BuzzGhana.com, 2017-06-02 Bird B, BTN, G, J, M, MYS, N, PHL (BRAC Onnesha, GhanaSat 1, Toki, Mazaalai, Nigeria EduSat 1) Gunter Dirk Krebs