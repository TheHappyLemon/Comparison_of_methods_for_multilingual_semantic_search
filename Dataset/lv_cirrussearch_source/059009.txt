Dirks Būsts Gipss (nīderlandiešu: Dirk Boest Gips; zināms arī kā Gerarduss van Hāns (nīderlandiešu: Gerardus van Haan); dzimis 1864. gada 30. jūlijā, miris 1920. gada 11. novembrī) bija nīderlandiešu sporta šāvējs, olimpiskās bronzas medaļas ieguvējs. 1900. gada vasaras olimpiskajās spēlēs Parīzē startēja divās šaušanas disciplīnās. Olimpisko bronzas medaļu viņš izcīnīja kā Nīderlandes komandas pārstāvis 50 metru šaušanā ar pistoli komandām. Savukārt individuālajās 50 metru šaušanas sacensībās viņš izcīnīja 6. vietu. Ilgu laiku viņa īstais vārds nebija zimāms. Oficiālajos protokolos viņš tika minēts kā "van Hāns", un gandrīz visi avoti atsaucās uz Gerardusu van Hānu. Apmēram 40 gadus nīderlandiešu olimpiskais vēsturnieks Entonijs Bijkerks meklēja “pazudušā šāvēja” vārdu (kā viņš pats nosauca van Hānu), līdz 2000. gada janvārī viņš publicēja rakstu Olimpiskās vēstures žurnālā ar pierādījumu, ka "pazudušais šāvējs" bija Dirks Būsts Gipss. «Dirk Boest Gips». Olympedia. Skatīts: 2021. gada 13. novembris. «Paris 1900 Shooting: 50m army pistol team men Results». Starptautiskā Olimpiska komiteja. Skatīts: 2021. gada 27. jūlijs. «Paris 1900 Shooting: 50m pistol 60 shots men Results». Starptautiskā Olimpiska komiteja. Skatīts: 2021. gada 26. jūlijs. «CONTENTdm». Arhivēts no oriģināla, laiks: 2010. gada 8. augustā. Skatīts: 2021. gada 13. novembrī. «CONTENTdm». Arhivēts no oriģināla, laiks: 2012. gada 7. februārī. Skatīts: 2021. gada 13. novembrī. Dirks Būsts Gipss (Olympics profils) (angliski) Dirks Būsts Gipss (Olympedia profils) (angliski) Dirks Būsts Gipss (Sports Reference profils) (angliski)