Vadības bloks (angļu: Control unit — CU) ir datora centrālā procesora sastāvdaļa, kas vada procesora darbību. Tas nodod informāciju datora atmiņai, aritmētiski loģiskajai ierīcei un ievades un izvades ierīcēm, kā reaģēt uz procesoram nosūtītajām instrukcijām. Vadības bloks vada citu vienību darbību, nodrošinot laicīgu reaģētspēju un noteiktus vadības signālus. Datoru resursu lielāko daļu pārvalda vadības bloks. Tas nodrošina datu plūsmu starp centrālo procesoru un citām ierīcēm. Džons fon Neimans vadības bloku novērtēja kā daļu no fon Neimana arhitektūras. Mūsdienu projektētajos datoros vadības bloks parasti atrodas centrālā procesora iekšējā daļā, un tā kopējā loma un darbība kopš tā ieviešanas nav mainījusies. Visvienkāršākajos datoros tiek izmantota multiciklu mikroarhitektūra. Tie bija pirmie dizainparaugi. Tie joprojām ir populāri vismazākajos datoros, piemēram, iegultajās sistēmās, kas apkalpo iekārtas. Multiciklu datorā vadības bloks bieži iziet cauri fon Neimana ciklam: ielādē instrukciju, ielādē operandus, izpilda instrukciju, uzraksta rezultātus. Kad nākamā instrukcija tiek ievietota vadības blokā, tad tā maina vadības bloka darbību, lai pareizi pabeigtu instrukciju. Tātad, instrukcijas biti tieši kontrolē vadības bloku, kas savukārt kontrolē datoru. Vadības bloks var ietvert bināro skaitītāju, lai vadības bloka loģikai spētu norādīt, kāds solis būtu jāveic. Patterson, David; Hennessy, John (2011). Computer Organization and Design: The Hardware/Software Interface, 4th ed., revised. Morgan Kaufmann. ISBN 978-0-12-374750-1. von Neumann, John (1945), First Draft of a Report on the EDVAC (PDF), Moore School of Electrical Engineering, University of Pennsylvania, archived from the original (PDF) on March 14, 2013 Astha Singh. "Computer Organization — Control Unit and design". GeeksforGeeks. Retrieved 25 May 2019.