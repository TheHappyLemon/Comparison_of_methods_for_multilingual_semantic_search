Nikolajs Umovs (krievu: Никола́й Алексе́евич У́мов; 1846. gada 23. janvāris — 1915. gada 15. janvāris) bija krievu fiziķis un matemātiķis, kas pazīstams ar Umova-Pointinga vektora un Umova efekta jēdziena atklāšanu. Umovs dzimis 1846. gadā Simbirskā (mūsdienu Uljanovskā) kara ārsta ģimenē. Viņš 1867. gadā bija beidzis Maskavas Valsts universitātes Fizikas un matemātikas nodaļu un 1875. gadā kļuvis par fizikas profesoru. Viņš studēja teorētisko fiziku, lasot Gabriela Lamē, Klebša un Klausiusa darbus, kas būtiski ietekmēja viņa vēlāko fizikas ideju oriģinalitāti. Pēc Aleksandra Stoletova nāves 1896. gadā Umovs kļuva par Maskavas Valsts universitātes (MVU) Fizikas nodaļas vadītāju. Kopā ar Pjotru Lebedevu Umovs aktīvi piedalījās Fizikas institūta dibināšanā iekš MVU. Umovs organizēja vairākas izglītības biedrības. 17 gadus bija Maskavas Dabas pētnieku biedrības prezidents. Viņš bija viens no pirmajiem krievu zinātniekiem, kurš atzina relativitātes teorijas nozīmi. 1911. gadā viņš kopā ar vadošo profesoru grupu pameta Maskavas universitāti, protestējot pret valdības reakcionāru rīcību. Umovs nomira 1915. gadā Maskavā. Umova darbu apskats (in Russian) Umova biogrāfija (in Russian) Umova biogrāfija (in Russian)