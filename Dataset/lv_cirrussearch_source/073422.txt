Bārkstainā mušmire (latīņu: Amanita strobiliformis) ir Latvijā ļoti reti atrodama sēne. Cepurīte balta, ar bārkstainu malu un biezām, pelēcīgām zvīņām. Izaug līdz 12 cm plata. Kātiņš garāks nekā cepurītes diametrs, balts, samērā resns, ar pārslainām zvīņām. Kātiņa apakšgals paresnināts ar sakņveida pagarinājumu. Gredzens balts, plats. Mīkstums balts, bez garšas un smaržas. Atrodama lapu koku mežos un krūmājos augustā, septembrī. Nav indīga, taču ļoti līdzīga indīgajām mušmirēm. Bārkstainā mušmire retuma dēļ Latvijā iekļauta aizsargājamo sugu sarakstā. 2016. gadā bārkstainā mušmire ir izvēlēta par Latvijas dabas simbolu — Gada sēni 2016. «Noteikumi par īpaši aizsargājamo sugu un ierobežoti izmantojamo īpaši aizsargājamo sugu sarakstu». LIKUMI.LV (latviešu). Skatīts: 2022-11-12. GADA SĒNE 2016 Arhivēts 2016. gada 4. martā, Wayback Machine vietnē. senes.lv Vikikrātuvē par šo tēmu ir pieejami multivides faili. Skatīt: Bārkstainā mušmire. Encyclopædia of Life raksts (angliski)