Berlīne (vācu: Berlin, izrunā: [bɛɐ̯ˈliːn]) ir Vācijas galvaspilsēta, kā arī atsevišķa federālā zeme. Tā ir lielākā valsts pilsēta, kā arī Eiropas Savienības lielākā pilsēta. Berlīne atrodas Vācijas ziemeļaustrumos. Caur Berlīni tek Šprē un Hāfeles upes. Berlīne ir pasaules kultūras, politikas, mediju un zinātņu centrs. Tās ekonomika galvenokārt balstās uz augsto tehnoloģiju rūpniecību un pakalpojumu sektoru. Nozīmīgākās nozares ietver IT, farmāciju, biomedicīnu, inženierzinātni, biotehnoloģijas, elektroniku, satiksmes inženierzinātni un atjaunīgo enerģiju. Berlīne kalpo arī par nozīmīgu dzelzceļa un gaisa satiksmes centru, kā arī tā ir populārs tūristu galamērķis. Berlīne pirmo reizi dokumentēta 13. gadsimtā. Berlīne ir bijusi Prūsijas Karalistes (1701-1918), Vācijas Impērijas (1871-1918), Veimāras Republikas (1919-1933) un Trešā reiha (1933-1945) galvaspilsēta. Pēc Otrā pasaules kara no 1949. līdz 1990. gadam Berlīne tika sadalīta divās daļās: Austrumberlīnē un Rietumberlīnē. Austrumberlīne kļuva par Austrumvācijas galvaspilsētu, bet Rietumberlīne kļuva par Rietumvācijas anklāvu, kuru no 1961. līdz 1989. gadam apjoza Berlīnes mūris. Pēc Vācijas atkalapvienošanas Berlīne atkārtoti kļuva par Vācijas galvaspilsētu. Berlīne ir mājvieta slavenām universitātēm, pētniecības institūtiem, orķestriem, muzejiem un sporta komandām. Pilsēta ir labi pazīstami ar saviem festivāliem, daudzveidīgo arhitektūru, naktsdzīvi, mūsdienu mākslu, sabiedrisko transporta tīklu un augstas kvalitātes dzīves līmeni. Berlīne būtībā ir ļoti jauna pilsēta. Tā sāka strauji attīstīties tikai pēc 1871. gada, kad tā kļuva par Vācu impērijas galvaspilsētu. Tomēr 20. gadsimta vēsturē Berlīnei ir īpaša nozīme. Tā kļuva par Trešā reiha galvaspilsētu. Ādolfs Hitlers uzdeva savam iemīļotākajam arhitektam Albertam Špēram radīt t.s. Welthauptstadt Germania (Pasaules galvaspilsētu Germāniju), nojaucot veco apbūvi un radot gigantiskas klasicisma stila celtnes. Maz kas tika realizēts no šiem plāniem, bet 1945. gadā Berlīne gandrīz pilnībā (70%) tika nopostīta. Pēc Vācijas kapitulācijas pilsēta tika sadalīta četrās okupācijas zonās — ASV, Lielbritānijas, Francijas un PSRS. Tādējādi pilsēta kļuva par Aukstā kara krustpunktu. Berlīne (faktiski Austrumberlīne) kļuva par VDR galvaspilsētu, bet Rietumberlīne saglabāja okupētas teritorijas statusu. 1948. gada 26. jūnijā PSRS varas iestādes sāka Berlīnes blokādi, pārtraucot Rietumberlīnes apgādi ar produktiem un citām precēm. Rietumu sabiedrotie noorganizēja "gaisa tiltu" Berlīnes apgādei. Lai neļautu Austrumberlīnes iedzīvotājiem pārbēgt uz Rietumiem, 1961. gada 13. augustā tika uzcelts Berlīnes mūris, kas kopā ar sadalīto pilsētu ir kļuvis par Aukstā kara simboliem. Berlīnes mūris krita 1989. gada 9. novembrī un šo datumu pieņem par Aukstā kara beigām. 1991. gada jūnijā Bundestāgs nolēma pārcelt apvienotās Vācijas galvaspilsētu no Bonnas uz Berlīni 1220 — 2 400 1650 — 6 500 1709 — 55 000 1747 — 107 000 1800 — 172 000 1850 — 420 000 1861 — 548 000 1877 — 1 009 000 1900 — 1 890 000 1912 — 2 095 000 1917 — 1 744 000 1925 — 4 024 000 1942 — 4 478 000 1945 — 2 807 000 1950 — 3 340 000 1975 — 3 083 000 1987 — 3 250 000 1997 — 3 425 000 2007 — 3 370 000 2009 — 3 431 420 2010 — 3 440 441 Skatīt arī: Eiropas Savienības lielākās pilsētas pēc iedzīvotāju skaita Berlīne (2017) Berlīne (2014) Berlīne (2015) Berlīnē ir mērens piejūras klimats. Vasaras ir siltas, dažkārt mitras ar vidējo temperatūru 22-25 °C dienā un 12-14 °C naktī. Ziemas ir aukstas ar diezgan augstu vidējo temperatūru 3 °C dienā un -2 °C naktī. Pavasaris un rudens ir auksts un mitrs. Berlīnes apbūves teritorija rada mikroklimatu, kas uzkrāj siltumu starp ēkām un pilsētā mēdz būt par 4 °C augstāka temperatūra nekā apkārtējos apgabalos. Gada nokrišņu daudzums ir 570 mm ar mērenu nokrišņu daudzumu visu gadu. Sniegs galvenokārt sāk snigt no decembra līdz martam, taču sniega sega bieži paliek uz ilgāku laiku. Nesenā ziema 2009./2010. bija izņēmums, jo tad bija patstāvīga sniega sega no decembra beigām līdz marta sākumam. Pamatraksts: Brandenburga Aleksandra laukums — Berlīnes centrālais laukums Berlīnes televīzijas tornis — augstākais tornis Vācijā Brandenburgas vārti — Berlīnes un visas Vācijas simbols, attēlots uz Vācijas eiro monētām Neptūna strūklaka — slavenākā Berlīnes strūklaka Potsdamas laukums — Berlīnes modernā arhitektūra Reihstāgs — atjaunotā Vācijas parlamenta celtne Tīrgartena — slavenākais Berlīnes parks Unter den Linden (Zem liepām) — Berlīnes centrālā iela Uzvaras kolonna ar Berlīnes simbolu — eņģeli Gendarmenmarkt Haus der Kulturen der Welt Berlīnes Doms naktī Uzvaras kolonna Schloss Bellevue - Vācijas prezidents Bundeskanzleramt - Vācijas kanclers Reihstāgs - Bundestāgs Bundesrat Bundesministerium der Finanzen Latvijas vēstnieks Vācijā Administratīvi Berlīne ir sadalīta 12 apgabalos (vācu: Bezirke). Mitte Friedrichshain-Kreuzberg Charlottenburg-Wilmersdorf Lichtenberg Marzahn-Hellersdorf Neukölln Pankow Reinickendorf Spandau Steglitz-Zehlendorf Tempelhof-Schöneberg Treptow-Köpenick Berlīnei ir sadraudzības attiecības ar 17 pilsētām: 1967 Losandželosa, ASV 1987 Parīze, Francija 1988 Madride, Spānija 1989 Stambula, Turcija 1991 Varšava, Polija 1991 Maskava, Krievija 1992 Brisele, Beļģija 1992 Budapešta, Ungārija 1993 Taškenta, Uzbekistāna 1993 Mehiko, Meksika 1993 Džakarta, Indonēzija 1994 Pekina, Ķīna 1994 Tokija, Japāna 1994 Buenosairesa, Argentīna 1995 Prāga, Čehija 2000 Vindhuka, Namībija 2000 Londona, Anglija Berlīnes Humboltu universitāte Berlīnes Tehniskā universitāte Freie Universität Berlin Universität der Künste Berlin Alice Salomon Hochschule Berlin (ASH) Berliner Hochschule für Technik (BHT) Hochschule für Technik und Wirtschaft Berlin (HTW) Hochschule für Wirtschaft und Recht Berlin (HWR) European School of Management and Technology Max-Planck-Gesellschaft International Mathematical Union Robert Koch-Institut Max-Delbrück-Centrum für Molekulare Medizin Zuse Institut Berlin Fritz-Haber-Institut TU9 German Universities of Technology Leibniz-Gemeinschaft Berlin-Brandenburgische Akademie der Wissenschaften Šeit atrodas galvenās mītnes vairākām transnacionālām kompānijām: Siemens - pasaulē lielākā elektrotehnikas un elektronikas kompānija. Deutsche Bahn Charité Axel Springer Zalando Springer Nature AVM August Storck Berlin: Die Sinfonie der Großstadt (Berlīne: lielpilsētas simfonija) (1927) — rež. Valters Rutmans (Walter Ruttmann). Germania anno zero (Vācija — nulles stunda) (1948) — rež. Roberto Roselīni (Roberto Rossellini). Cabaret (Kabarē) (1972) — rež. Bobs Foss (Bob Fosse). Berlin Alexanderplatz (Berlīne, Aleksandra laukums) (1980) — rež. Rainers Verners Fasbinders (Rainer Werner Fassbinder). Christiane F. - Wir Kinder vom Bahnhof Zoo (Mēs — Zoo stacijas bērni) (1981) — rež. Uli Ēdels (Uli Edel). Der Himmel über Berlin (Debesis pār Berlīni) (1987) — rež. Vims Venderss (Wim Wenders). Good Bye Lenin! (2003) — rež. Volfgangs Bekers (Wolfgang Becker). Berlīnē dzimuši: Žeroms Boatengs (Jérôme Boateng, 1988—) — futbolists Konrāds Cūze (Konrad Zuse, 1910—1995) — inženieris Marlēna Dītriha (Marlene Dietrich, 1901—1992) - aktrise un dziedātāja Frīdrihs Lielais (Friedrich der Große, 1712—1786) - Prūsijas karalis Frīdrihs Vilhelms I (Friedrich Wilhelm I., 1620—1688) — Brandenburgas kūrfirsts Frīdrihs Vilhelms I (Friedrich Wilhelm I., 1688—1740) — Prūsijas karalis Frīdrihs Vilhelms II (Friedrich Wilhelm II., 1744—1797) — Prūsijas karalis Frīdrihs Vilhelms IV (Friedrich Wilhelm IV., 1795—1861) — Prūsijas karalis Valters Gropiuss — arhitekts Georgs Gross (George Grosz, 1893—1959) — mākslinieks Aleksandrs fon Humbolts (Alexander von Humboldt, 1769—1859) — zinātnieks Herberts Markūze (Herbert Marcuse, 1898—1979) — filozofs Lenija Rīfenštāle (Leni Riefenstahl, 1902—2003) — kinorežisore Gustavs Štrēzemans — politiķis Kurts Tuholskis (Kurt Tucholsky, 1890—1935) — publicists Vilhelms I (Wilhelm I., 1797—1888) — Vācijas imperators Vilhelms II (Wilhelm II., 1859—1941) — Vācijas imperators 1. FC Union Berlin Hertha BSC Alba Berlin Füchse Berlin Berlīnes "Eisbären" Berlin Recycling Volleys Mercedes-Benz Arena (Berlīne) Stadion an der Alten Försterei Berlīnes olimpiskais stadions Club Watergate Berlīnes zoodārzā Berlīnes filharmonija KaDeWe 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Berlīne. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Ebreju enciklopēdijas raksts (angliski) Enciklopēdijas Krugosvet raksts (krieviski)