Vitorijas "Saski Baskonia" (spāņu: Club Deportivo Saski-Baskonia) jeb pašlaik sponsorēšanas līguma dēļ ''Kirolbet Baskonia'' ir profesionāls Spānijas basketbola klubs, kas ir bāzēts Vitorijā, Basku Zemē, Spānijā. "Saski Baskonia" spēlē Spānijas basketbola līgā un Eirolīgā. Klubs tika dibināts 1959. gadā kā C.D. Basconia. Savas pastāvēšanas vēsturē "Saski Baskonia" ir 4 reizes uzvarējis Spānijas līgā, 6 reizes komanda ir ieguvusi Spānijas kausu. Mājas spēles komanda aizvada Fernando Buesa Arena arēnā. No 2014. līdz 2016. gadam kluba sastāvā spēlēja latviešu basketbolists Dāvis Bertāns (tolaik komandu sauca Laboral Kutxa). 2017.—2018. gada sezonā, kurā klubs izcīnīja sudraba medaļas ACB līgā, tā sastāvā spēlēja divi latviešu basketbolisti Jānis Timma un Rinalds Mālmanis. Pēc tam komandu pārstāvēja Artūrs Kurucs, kurš tās sastāvā kļuva par ACB līgas čempionu 2020. gadā un tādējādi vienīgo Latvijas basketbolistu, kurš uzvarējis Spānijas čempionātā. Spānijas basketbola līga: Uzvara (4): 2002, 2008, 2010, 2020 Spānijas kauss: Uzvara (6): 1995, 1999, 2002, 2004, 2006, 2009 Saportas kauss: Uzvara (1): 1996 Spānijas superkauss: Uzvara (4): 2005, 2006, 2007, 2008 https://www.baskonia.com/baskonia-firma-con-cazoo-un-acuerdo-de-main-sponsor/ Oficiālā mājaslapa: spāniski basku valodā Eirolīgas profils (angliski)