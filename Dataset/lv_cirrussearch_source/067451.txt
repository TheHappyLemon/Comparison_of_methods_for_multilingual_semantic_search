Supervaroņu filma ir filma, kas koncentrējas uz supervaroņiem un viņu darbībām. Supervaroņi ir personas, kurām piemīt pārcilvēciskas spējas, ko tās izmanto cilvēces aizsargāšanai. Šajās filmās parasti ir ietverti asa sižeta, piedzīvojumu, fantāzijas vai zinātniskās fantastikas elementi. Pirmā filma par konkrētu varoni pārsvarā koncentrējas uz varoņa izcelsmes stāstu. Tāpat pirmā filma arī bieži iepazīstina ar varoņa ienaidnieku (superļaundari). Supervaroņu filmas lielākoties ir balstītas uz supervaroņu komiksiem. Turpretim tādas filmas kā Ultraman, Kamen Rider un Super Sentai franšīzes, RoboCop filmu sērija, Meteor Man, Unbreakable filmu sērija, "Henkoks", "Tumsas cilvēks" (Darkman) un Lo chiamavano Jeeg Robot izveidotas bez komiksu pirmavota. Kamēr 2011. gada filmas "Zaļais sirsenis" pamatā galvenokārt oriģinālais radio seriāls un tā 1960. gadu televīzijas adaptācija, gan Underdog, gan "Detektīvmeitenes" (The Powerpuff Girls) balstītas uz animācijas televīzijas seriāliem. Anime supervaroņu filmas balstītas uz manga un televīzijas seriāliem. Ienesīgākās supervaroņu filmu franšīzes (saskaņā ar kases ieņēmumiem) kopš 1967. gada ir Tsuburaya Productions Ultra Series, Toei Company Kamen Rider un Super Sentai, New Line Cinema "Asmens" (Blade), 20th Century Fox "X-cilvēki", Sony Pictures "Zirnekļcilvēka" triloģija (režisors Sems Reimi) un "Apbrīnojamā zirnekļcilvēka" duoloģija (režisors Marks Vebs), Pixar "Lieliskie", Kristofera Nolana "Tumšā bruņinieka" triloģija, Marvel Cinematic Universe (MCU) un DC Extended Universe (DCEU). Supervaroņu filma pati par sevi kļuvusi par populāru filmu žanru, kur tikai Marvel filmas vien nopelnījušas vairāk nekā 28 miljardus ASV dolāru. Travis Clark. «All 28 Marvel Cinematic Universe movies, ranked by how much money they made at the global box office». Business Insider (en-US). Skatīts: 2022-09-19. «All Time Worldwide Box Office for Super Hero Movies». The Numbers. Skatīts: 2022-09-19. «The 84 Best Superhero Movies of All Time, Ranked by Tomatometer». Skatīts: 2022-09-19.