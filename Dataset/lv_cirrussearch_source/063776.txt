Šis raksts ir par pilsētu. Par bijušo dzelzceļa staciju skatīt rakstu Aloja (stacija). Aloja (IPA: [aluɔja]) ir pilsēta Latvijā, Limbažu novadā. Atrodas 120 km no Rīgas, 32 km no Limbažiem. Teritoriju no visām pusēm ieskauj Alojas pagasts. Alojā atrodas pilsētas un pagasta pārvalde, vidusskola, sporta halle, kultūras nams, bibliotēka, muzejs, pareizticīgo un luterāņu baznīca. Atrodas Viduslatvijas zemienes Metsepoles līdzenumā. Vidējā temperatūra: -5,5 °C janvārī, +16,5 — +17 °C jūlijā. Nokrišņu daudzums ap 800 mm gadā. Galvenie pilsētas autoceļi ir P13 (Limbaži-Aloja) un P15 (Ainaži-Matīši-(Valmiera)), vietējie ceļi ir V120 (Aloja-Vīķi) un V139 (Aloja-Stūri). Vietvārds "Aloja", iespējams, atvasināts no senā nosaukuma Ale, kas bija sens lībiešu un latgaļu apdzīvoto zemju robežciems. Rīgas arhibīskapijā ietilpa 12 lieli Tālavas ciemi, un vienu no tiem pie līvu Metsepoles robežas sauca par Ali, tagadējo Aloju. Vēstures avotos Aloja pirmoreiz minēta 1449. gadā Ungurpils muižas zemē. Ievērojama attīstība sākās tikai pēc 1920. gada muižu zemju sadalīšanas. 1925. gadā piešķirts biezi apdzīvotas vietas (ciema) statuss, pagasta centrs. 1927. gadā ciemā bija 54 nami, pienotava, pasta un telegrāfa centrāle. 1937. gadā caur Aloju tika atklāta Rīgas—Rūjienas platsliežu dzelzceļa līnija. (1996. gadā satiksme tika slēgta.) Dzelzceļš paātrināja ciema attīstību, tika atvērti veikali un galdnieku darbnīcas, uzbūvēta spirta un cietes fabrika. 1950. gadā ieguva pilsētciemata tiesības, 1950.-1956. gadā rajona centrs. Kopš 1992. gada — pilsēta. 2021. gadā pilsētā bija 1589 iedzīvotāji, no kuriem 93% bija latvieši. Esošajās robežās, pēc CSB datiem. Lauris Dzelzītis (1978) ir latviešu aktieris. Alojā nav īpaši populāru apskates objektu. Pilsētā var apskatīt: luterāņu un pareizticīgo baznīcas; pieminekli Latvijas Brīvības cīņās (1918-1920) kritušajiem; pieminekli dzejniekam Auseklim; pastaigu taku pa ūdensrožu audzētavu; novadpētniecības muzeju. ēku Jūras ielā 16 ar jūgendstilam tuvām pildrežģa konstrukcijām otrajā stāvā. Pareizticīgo baznīca. Ūdenstornis uz pilsētas robežas. Luterāņu baznīca. Bijusī dzelzceļa stacija. Mūzikas un mākslas skola. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Iedzīvotāju skaits un tā izmaiņas statistiskajos reģionos, republikas pilsētās, novadu pilsētās, 21 attīstības centrā un novados». Centrālā statistikas pārvalde. 2020. Skatīts: 2020. gada 19. septembrī. Latvijas ģeogrāfijas atlants. "Jāņa sēta", 2020 «Aloja». enciklopedija.lv (angļu). Skatīts: 2023-04-01. Latvijas pilsētas. Rīga : "Preses nams". 1999. 54–57. lpp. ISBN 9984-00-357-4. Latvijas PSR mazā enciklopēdija. 1. sējums. Rīga : Izdevniecība "Zinātne".  54. lpp. CSB stat.gov.lv Aloja.lv Apskates objekti Vikikrātuvē par šo tēmu ir pieejami multivides faili. Skatīt: Aloja. Latvijas Nacionālās enciklopēdijas šķirklis Bijusī Alojas mājaslapa (līdz 2021) Aloja Limbažu novada mājaslapā