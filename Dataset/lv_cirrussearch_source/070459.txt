Krievu diaspora ir krievi un viņu pēcnācēji, kas dzīvo ārpus Krievijas. 21. gadsimta otrajā desmitgadē ārpus Krievijas dzīvo aptuveni 20-30 miljoni etnisko krievu un viņu pēcnācēju, lielākā daļa no tiem dzīvo bijušās pēcpadomju valstīs. Neraugoties uz sociālajām, ekonomiskajām un politiskajām pārmaiņām kopš PSRS laikiem, 2023. gadā Latvijā un Igaunijā bija vislielākais krievu diasporas īpatsvars (aptuveni 22 %) starp visām pasaules valstīm. Absolūtos skaitļos lielākā aizjūras krievu kopiena ārpus bijušās Padomju Savienības ir Amerikas Savienotajās Valstīs, kur dzīvo aptuveni 3,1 miljons cilvēku. Nākamās lielākās krievu diasporas ārpus bijušās PSRS ir Vācijā (1,2 miljoni) un Izraēlā (1 miljons). Atkarībā no konteksta terminam "krievu diaspora" ir gan šaurs, gan specifisks, gan plašs skaidrojums. Dažās valstīs ar krieviem saprot tikai pilsonību, un tad krievu diaspora var nozīmēt arī Krievijas pilsoņus. Vai arī par krieviem tiek dēvēts ikviens, kas runā vai prot krievu valodu, neatkarīgi no etniskās izcelsmes, lai gan pastāv pareizāka definīcija — krievvalodīgie. Baltā emigrācija Latvijas krievi Vikikrātuvē par šo tēmu ir pieejami multivides faili. Skatīt: Krievu diaspora.