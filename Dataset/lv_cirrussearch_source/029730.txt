Demene, agrāk Taržaks vai Taržeka, ir ciems Augšdaugavas novada Demenes pagastā, pagasta centrs. Izvietojies pagasta rietumdaļā starp Demenes, Briģenes un Akmenkas ezeriem autoceļu V723 un V693 krustojumā 18 km no novada centra Daugavpils un 251 km no Rīgas. Demenē atrodas pagasta pārvalde, kultūras nams, bibliotēka, ģimenes ārsta prakse, pasts, veikals, katoļu baznīca. Apdzīvotā vieta izaugusi uz Loringhofenu dzimtai piederējušās Demenes muižas zemes. Sens pagasta centrs. Izaudzis pēckara gados kā kolhoza «Družba», vēlāk — padomju saimniecības «Demene», un ciema padomes centrālais ciemats. Nozīmīgi kultūrvēstures pieminekļi ir katoļu baznīca un 1. pasaules karā nopostītā luterāņu baznīca. «Vietvārdu datubāze: Informācija par Demeni». Latvijas Ģeotelpiskās informācijas aģentūra. LĢIA Vietvārdu datubāze «Demenes pagasta pārvalde». Arhivēts no oriģināla, laiks: 2013. gada 20. jūlijā. Skatīts: 2015. gada 10. jūlijā. Latvijas pagasti. Enciklopēdija. 1. sējums. Rīga : A/S Preses nams. 2001. 211. lpp. ISBN 9984-00-412-0.