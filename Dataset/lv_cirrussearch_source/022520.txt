Tarhūns (gruzīnu: ტარხუნა) ir Gruzijas izcelsmes gāzēts dzēriens, kura garšu veido estragons un to tradicionāli iekrāso zaļu. To 1887. gadā izgudroja gruzīnu farmaceits Mitrofans Lagidze, kurš saviem estragona sīrupa maisījumiem sāka pievienot gāzētu ūdeni. 1981. gadā tas Padomju Savienībā nonāca ražošanā un ieguva plašu popularitāti. Dzēriena nosaukums cēlies no estragona populāra apzīmējuma gruzīnu un persiešu valodā, līdzīgs nosaukums ir arī citās valodās kā arābu, turku un vairākās Kaukāza un Balkānu valodās. 2006. gada 28. aprīlī Igaunijas Ekonomikas un Komunikāciju ministrija, izšķirot preču zīmes strīdu starp OÜ Acerra un AS Tallinna Karastusjoogid noteica, ka tarhūns ir dzērienu aprakstošs vārds un saskaņā ar Igaunijas Republikas likumdošanu nevar tikt reģistrēts kā preču zīme. The Georgian Feast by Darra Goldstein p.43, University of California Press, 1999 «Lagidze Waters». Arhivēts no oriģināla, laiks: 2011. gada 26. augustā. Skatīts: 2011. gada 11. septembrī. Majandus- ja Kommunikatsiooniministeeriumi Tööstusomandi Apellatsioonikomisjon 28 April 2006: ruling 808-o Arhivēts 2009. gada 29. decembrī, Wayback Machine vietnē.