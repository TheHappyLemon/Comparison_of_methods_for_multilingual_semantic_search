Endrū Kārnegijs (angļu: Andrew Carnegie; dzimis 1835. gada 25. novembrī, miris 1919. gada 11. augustā) bija skotu izcelsmes amerikāņu uzņēmējs, viens no visu laiku bagātākajiem pasaules iedzīvotājiem un ievērojams mecenāts. Dzimis Skotijā, audēju ģimenē. 1848. gadā, kad Endrū bija 12 gadu, ģimene pārcēlās uz ASV. Pirmais Kārnegijs darbs bija aušanas rūpnīcā, 1850. gadā sāka strādāt Pitsburgas telegrāfā, strauji kāpjot pa karjeras kāpnēm. 1855. gadā veica savu pirmo kapitālieguldījumu. Veiksmīgi ieguldot līdzekļus iesākumā dzelzceļa biznesā, vēlāk tērauda rūpniecībā, kļuva par milzīgu kapitālu īpašnieku. Plaši nodarbojās ar mecenātismu — ar Kārnegija finansējumu radīta Kārnegija zāle Ņujorkā, Kārnegija Zinātnes institūts, domnīca Kārnegija fonds, Kārnegija-Melona Universitāte Pitsburgā un citas institūcijas. Vikikrātuvē par šo tēmu ir pieejami multivides faili. Skatīt: Endrū Karnegi.