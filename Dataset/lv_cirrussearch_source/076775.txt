Mīkaels Telkvists (zviedru: Mikael Tellqvist; dzimis 1979. gada 19. septembrī Sunbibergā, Zviedrijā) ir bijušais zviedru hokejists, vārtsargs, Zviedrijas hokeja izlases dalībnieks. Karjeras laikā aizvadījis septiņas sezonas Nacionālās hokeja līgas klubos Toronto "Maple Leafs", Fīniksas "Coyotes" un Bufalo "Sabres". Vēlāk trīs sezonas aizvadījis arī Rīgas "Dinamo" sastāvā. Zviedrijas izlases rindās kļuvis par 2006. gada olimpisko čempionu. Profesionālā spēlētāja karjeru Telkvists uzsāka 1998. gadā, kad spēlēja Zviedrijas Elitsērijas klubā Djurgårdens IF, 1999-00 un 2000-01 sezonā kļūstot par Zviedrijas čempionu. 2000. gada NHL draftā viņu izraudzījās Toronto "Maple Leafs" ar kopējo 70. kārtas numuru. 2001-02 sezonā Telkvists devās uz Ziemeļameriku, kur spēlēja AHL, bet jau 2002-03 sezonā debitēja arī "Maple Leafs" rindās. "Maple Leafs" un tās fārmkluba Sentdžonas "Maple Leafs" rindās Telkvists spēlēja līdz pat 2006. gada novembrim, kad tika aizmainīts uz Fīniksas "Coyotes", kuras rindās spēlēja līdz pat 2008-09 sezonas nogalei, kad tika aizmainīts uz Bufalo "Sabres", kuras rindās aizvadīja vien sešas spēles. 2009. gada 1. maijā parakstīja līgumu ar KHL klubu Kazaņas "Ak Bars", kurā uzsāka 2009.-10. gada sezonu. 2009. gada 19. novembrī Telkvists tika aizmainīts uz Somijas SM-liiga klubu Raumas "Lukko", "Ak Bars" pretī saņemot Petri Vehanenu. 2010. gada 4. augustā viņš parakstīja līgumu ar Rīgas "Dinamo". Pēc 2010.—2011. gada sezonas beigām vārtsargs parakstīja līgumu ar Zviedrijas klubu MODO. Klubā aizvadīja vienu sezonu, pēc tās pievienodamies KHL klubam Rīgas "Dinamo". "Dinamo" sastāvā hokejists aizvadīja nākamās divas sezonas. 2014. gada aprīlī noslēdza līgumu ar Zviedrijas hokeja līgas vienību Djurgårdens IF, tās sastāvā aizvadot nākamās trīs sezonas. 2017. gadā noslēdza karjeru. Zviedrijas izlases rindās spēlējis četros Pasaules čempionātos, pa vienai reizei izcīnot sudraba un bronzas medaļas, kā arī 2002. un 2006. gada Olimpiskajās spēlēs, 2006. gada kļūstot par Olimpisko čempionu. ОЛИМПИЙСКИЙ ЧЕМПИОН ИЗ ШВЕЦИИ — ПЕРВЫЙ НОВИЧОК «АК БАРСА» on www.ak-bars.ru Mikaēls Tellkvists spēlēs Rīgas DINAMO Arhivēts 2010. gada 6. augustā, Wayback Machine vietnē. on www.dinamoriga.eu Mikaēls Telkvists pārceļas uz Zviedrijas klubu 'MODO' Arhivēts 2011. gada 9. jūnijā, Wayback Machine vietnē., delfi.lv «Telkvists atgriežas "Dinamo" rindās». Sportacentrs.com. Skatīts: 2012. gada 14. maijā. The Internet Hockey Database profils (angliski) Zviedrijas Olimpiskās komitejas profils (zviedriski) Rīgas "Dinamo" profils Arhivēts 2010. gada 20. septembrī, Wayback Machine vietnē.