Fabjēns Klods (franču: Fabien Claude; dzimis 1994. gada 22. decembrī) ir franču biatlonists. Ar biatlonu sāka nodarboties 2006. gadā. Piedalījās 2012. gada ziemas jaunatnes olimpiskajās spēlēs Insbrukā, izcīnīja bronzas medaļu jauktajā stafetē. 2013. gada Pasaules čempionātā jauniešiem uzvarēja sprintā un ieguva bronzu stafetē. Gadu vēlāk Preskailā startēja jau junioru konkurencē un izcīnīja zelta medaļu iedzīšanā un sudrabu stafetē. 2015. gada Eiropas čempionātā junioriem Otepē uzvarēja sprintā un ieguva sudrabu stafetē. Tā paša gada Pasaules čempionātā junioriem Raubičos arī izcīnīja divas godalgas — sudrabu sprintā un bronzu stafetē. Pasaules kausa sacensībās debitēja 2016. gada 13. janvārī Rūpoldingā ar 96. vietu 20 km individuālajā distancē. Pasaules čempionātā pirmo reizi piedalījās 2017. gadā, starēja tikai 20 km individuālajā distancē un ieņēma 25. vietu. 2019. gada decembrī PK posmā Hohfilcenē Francijas komandas sastāvā ieguva 3. vietu stafetē. Pirmo reizi individuāli vietu uz goda pjedestāla PK posmos izcīnīja 2020. gada 23. janvārī Pokļukā, kad ieņēma 3. vietu 20 km distancē. 2021. gada Pasaules čempionātā labāko rezultātu sasniedza iedzīšanā, ieņemot 11. vietu. Piedalījās 2022. gada ziemas olimpiskajās spēlēs, izcīnīja sudraba medaļu stafetē, bet labāko vietu individuāli sasniedza 20 km distancē (9. vieta). 2023. gada Pasaules čempionātā Oberhofā izcīnīja zelta medaļu stafetē. 2024. gada Pasaules čempionātā Nove Mesto stafetē ieguva bronzu. Fabjēna Kloda māte Kristīne ir bijusī distanču slēpotāja un biatloniste. Piedalījusies 1984. gada Pasaules čempionātā biatlonā, kur 10 km individuālajā distancē ieņēma astoto vietu. Viņa brāļi Florāns un Emiljēns arī ir biatlonisti. «Johannes Thingnes Boe returns with Pokljuka 20 km Victory». biathlonworld.com (angļu). 2020. gada 23. janvāris. Skatīts: 2021. gada 12. martā. «Les frères Claude ensemble sur le net». nordicmag.info (franču). 2015. gada 27. novembris. Skatīts: 2021. gada 12. martā. Vikikrātuvē par šo tēmu ir pieejami multivides faili. Skatīt: Fabjēns Klods. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)