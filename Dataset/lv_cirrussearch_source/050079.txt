Balsīgs labiāli palatāls spraudzenis ir reti sastopams koartikulēts līdzskanis. Starptautiskā fonētiskā alfabēta simbols šai skaņai ir ɥ, attiecīgais X-SAMPA simbols ir H. Šo skaņu varētu uzskatīt par labializētu [j] - ([jʷ]), vai kā priekšējās rindas patskaņa [y] puspatskanisku līdzinieku. Labiāli palatāla spraudzeņa raksturojums: Pēc artikulācijas veida tas ir spraudzenis; aktīvais artikulētājs ir tuvu pasīvajam, bet ne tik cieši, lai veidotos turbulenta gaisa plūsma. Pēc artikulācijas vietas tas ir labializēts palatāls līdzskanis; vienlaikus ar mēles vidusdaļas pacelšanu pret cietajām aukslējām tiek noaapaļotas lūpas, Pēc fonācijas tas ir balsīgs; artikulācijas laikā balss saites vibrē. Tas ir nazāls līdzskanis; gaiss plūst caur degunu. Tas ir centrāls līdzskanis; gaiss plūst pāri mēles vidum, nevis tās malām. Pēc gaisa plūsmas mehānisma tas ir ekspiratorisks; gaisa plūsma tiek virzīta uz āru ar plaušu palīdzību. Latviešu valodā tiek atveidots ar burtkopām "vj" (pēc patskaņa) vai "uj" (pēc līdzskaņa).