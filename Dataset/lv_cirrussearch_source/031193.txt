Aleksandrs Cauņa (dzimis 1988. gada 19. janvārī Daugavpilī) ir bijušais latviešu futbolists, spēlē pussarga pozīcijā, Latvijas izlases dalībnieks. Pašlaik ir FK Jelgava trenera asistents. Pirms tam sešus gadus spēlējis Maskavas CSKA, kura sastāvā Cauņa trīs reizes kļuvis par Krievijas čempionu. Cauņa ir uzaudzis Daugavpilī, taču 14 gadu vecumā pārcēlās uz Rīgu, kad saņēma Skonto FC jauniešu komandas piedāvājumu. 2005. gadā viņš sāka spēlēt JFK Olimps sastāvā, bet 2006. gada sezonas vidū Cauņa iekļuva Skonto FC pamatsastāvā. 2007. gada martā viņš pirmoreiz tika izsaukts uz Latvijas futbola izlasi, taču tajā debitēja tā paša gada 2. jūnijā pret Spāniju. 2008. gada janvāra beigās Cauņa tika uzaicināts uz Chelsea F.C. treniņiem otrās komandas sastāvā. Pēc 2008. gada sezonas Cauņa mēģināja iekļūt vairākos Anglijas Premjerlīgas klubos. Vispirms viņš mēģināja iekļūt Sunderland sastāvā, bet tobrīd no kluba aizgāja galvenais treneris Rojs Kīns. Pēc tam viņš devās uz pārbaudi Blackburn, bet tobrīd tika atlaists kluba galvenais treneris Pols Inss. 2009. gada 2. februārī tika paziņots, ka Cauņa līdz sezonas beigām ir izīrēts Anglijas 1. līgas klubam Watford FC ar iespēju viņu pēc īres termiņa beigām nopirkt. Tomēr Watford klubs izvēlējās Cauņu neiegādāties un pēc īres līguma beigām Cauņa atgriezās Skonto sastāvā. 2010. gada sezonas sākumu Cauņa izlaida savainojuma dēļ, bet viņš atgriezās sezonas vidū un kopā ar "Skonto" izcīnīja savu pirmo Latvijas čempiona titulu. 2011. gada februārī "Skonto" uz četriem mēnešiem izīrēja Cauņu Krievijas Premjerlīgas klubam Maskavas "CSKA". 27. jūnijā CSKA izpirka līgumu no Skonto viņš noslēdza piecu gadu līgumu ar klubu. CSKA sastāvā viņš debitēja UEFA Čempionu līgā, 2011. gada oktobrī arī guva vārtus pret Turcijas Trabzonspor klubu. 2011. un 2012. gada decembrī A. Cauņa tika atzīts par gada labāko futbolistu Latvijā. 2017. gada janvārī saistībā ar vairākiem ilgstošiem savainojumiem pēc abpusējas vienošanās Maskavas CSKA lauza līgumu ar Cauņu. 2017. gada 31. martā Cauņa parakstīja līgumu ar Virslīgas klubu RFS. Latvijas čempions — 1 (2010) Baltijas čempions — 1 (2008) Latvijas čempionāta labākais jaunais spēlētājs — 1 (2006) Latvijas gada labākais futbolists — 2 (2011, 2012) Latvijas gada labākais jaunais futbolists vecumā līdz 21 gadam — 3 (2006, 2007, 2008) Krievijas kausa ieguvējs — 2 (2011, 2013) Cauņa aizvada pirmo treniņu 'Chelsea' otrās komandas sastāvā, raksts portālā DELFI Sports, publicēts 24.01.2008, informācija iegūta 01.03.2008 Cauņa: "Pēc Kīna aiziešanas situācija ir bēdīga" Inss atlaists, Cauņas izredzes sarūk «Cauņa spēlēs "Watford"». eSports.lv. 02.02.2009. «"Watford" Cauņu nepirks». eSports.lv. 26.05.2009. Arhivēts no oriģināla, laiks: 29.05.2009. Skatīts: 26.05.2009. Edmunds Novickis. «Cauņa oficiāli ticis izīrēts "CSKA"». sportacentrs.com, 01.02.2011.. Skatīts: 01.02.2011.. Aleksandrs Cauņa noslēdzis līgumu ar Maskavas CSKA «B grupa: Cauņa gūst vārtus Čempionu līgā». sportacentrs.com. Skatīts: 2011-12-09. Cauņa atzīts par Latvijas labāko futbolistu «Latvijas gada labākais futbolists - Aleksandrs Cauņa». Sportacentrs.com. Skatīts: 2012. gada 14. decembrī. Ulvis Brože. «CSKA lauž līgumu ar savainojumu mocīto Cauņu». sportacentrs.com, 2017. gada 11. janvārī. Skatīts: 2017. gada 11. janvārī. «Cauņa oficiāli pievienojas RFS, varētu spēlēt jau pēc mēneša». sportacentrs.com. 2017. gada 31. martā. Skatīts: 2017. gada 2. aprīlī. Koscinkevičs, Ilvars (2012. gada 21. februārī). "Cauņa pošas uz Madridi". Sporta Avīze (Rīga: SIA "Mediju nams") 8 (834): 36.—37. lpp. ISSN 1691-0451. Vikikrātuvē par šo tēmu ir pieejami multivides faili. Skatīt: Aleksandrs Cauņa. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)