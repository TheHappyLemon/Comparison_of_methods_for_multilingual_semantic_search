Nadežda Kadiševa (krievu: Надeжда Никитична Кадышeва; dzimusi 1959. gada 1. jūnijā) ir erziešu izcelsmes Krievijas dziedātāja, grupas "Zolotoje Koļco" (Золотое кольцо) soliste. Buguļmas Goda pilsone. Krievijas Tautas māksliniece (1999), Mordovijas Tautas māksliniece, Tatarstānas Nopelniem bagātā māksliniece. 2008. gadā viņa saņēma Zelta gramofona balvu. Viņa dzimusi Mordvijas ciematā Gorki. Viņas tēvs bija dzelzceļnieks, māte mājsaimniece. Kadiševai bija 10 gadu, kad nomira māte, un pēc pusgada tēvs apprecējās atkārtoti. Viņai bija jādodas uz internātskolu Buguļmā, kur pirmo reizi tika atklāts viņas dziedātājas talants. Tomēr 14 gadu vecumā viņai bija jāsāk strādāt kokvilnas rūpnīcā. 18 gadu vecumā viņa pieteicās Mihaila Ipoļitova-Ivanova mūzikas koledžā, taču netika uzņemta, pēc pašas vārdiem, par "muzikālās sagatavotības trūkumu". Pēc sagatavošanas kursa pabeigšanas viņa tika uzņemta nākamajā gadā. Šeit viņa iepazinās ar savu nākamo vīru Aleksandru Kostjuku. Iepazīšanās notika kopmītnē, kurā dzīvoja arī Gņesina Valsts mūzikas koledžas studenti, kurā Kostjuks mācījās. Trešajā mācību gadā viņa tika uzaicināta uzstāties ar ansambli "Rossijanočka" (Россияночка). Pēc tam viņa pāriet mācīties uz Gņesina Valsts mūzikas koledžu. Kostjuks viņu bildināja, un viņi apprecējās 1983. gadā Sanfrancisko. Viņu dēls Grigorijs piedzima nākamajā gadā. 1988. gadā viņi nodibināja ansambli "Zolotoje Koļco" (Золотое кольцо) un sāka koncertēt ārzemēs. Ārzemēs viņi bija pazīstamāki nekā Krievijā, kur kļuva pazīstami tikai no 1993. gada, kad vietējā ierakstu kompānija "Sojuz" (Союз) piedāvāja viņiem līgumu. Vīrs — Aleksandrs Kostjuks, ukraiņu izcelsmes krievu komponists, ansambļa "Zolotoje Koļco" dibinātājs un vadītājs. Dēls — Grigorijs Kostjuks (dzimis 1984. gadā) Mazdēls — Aleksejs Kostjuks (2015) Vedekla — Anželika Birjukova (1977) Krievijas Federācijas Nopelniem bagātā skatuves māksliniece (1993) Mordvijas Tautas skatuves māksliniece (1995) Krievijas Federācijas Tautas skatuves māksliniece (1999) Tatarstānas Tautas skatuves māksliniece (2003) Buguļmas Goda pilsone Настоящее имя – эрзя (krievu). Эрзянь ки. Культурно-образовательный портал. 2008. Arhivēts no oriģināla, laiks: 2016-08-12. Skatīts: 2019-05-04. Сайт театра "Золотое кольцо" Retrieved 26 January 2016. Биография Надежды Кадышевой (krievu). Золотое Кольцо. Arhivēts no oriģināla, laiks: 2015-10-05. Танцы под Кадышеву: Ургант спародировал Дворковича и Ткачёва (krievu). 2019-02-15. Skatīts: 2019-05-04. Надежда Кадышева (krievu). Russkoje Radio. Skatīts: 2019-05-02. Надежда Кадышева: Я сохла по будущему мужу четыре года (krievu). pravda.ru. 2003-05-19. Skatīts: 2019-05-04. Vikikrātuvē par šo tēmu ir pieejami multivides faili. Skatīt: Nadežda Kadiševa. IMDb profils (angliski)