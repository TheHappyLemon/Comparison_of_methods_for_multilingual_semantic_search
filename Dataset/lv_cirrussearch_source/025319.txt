Austrāliešu futbols (angļu: Australian rules football, Australian football) ir komandu sporta veids, kurā piedalās divas komandas. Katrā komandā ir 18 spēlētāji. Sacensības tiek aizvadītas uz speciāla austrāliešu futbola laukuma, modificēta kriketa laukuma vai līdzīga izmēra laukuma. Laukums ir ovāls. Galvenais punktu gūšanas veids ir bumbas iesišana starp vārtiem. Spēlē par uzvarētāju tiek pasludināta komanda, kas guvusi vairāk punktu, ja vien netiek izmantoti neizšķirti. Spēlētāji var izmantot jebkuru sava ķermeņa daļu, tomēr pastāv dažādi noteikumi par bumbas pārvietošanu spēles laikā. Austrāliešu futbolā ir atļauts fiziskais kontakts starp spēlētājiem, tiek atļauta roku un visa auguma izmantošana pretinieku traucēšanai. Šis ir apmeklētākais sporta veids Austrālijā. Ar šo sporta veidu nodarbojas amatieru līmenī arī vairākās citās valstīs. Prestižākās sacensības ir Australian Football League (AFL), kur katra sezona noslēdzas ar finālu. 2013. gada sezonas finālu apmeklēja 100 007 skatītāji, tādējādi tas kļuva par pēdējo desmitgažu apmeklētāko finālu starp sporta veidiem, kuros bijusi uzskaite. 1956. gada vasaras olimpiskajās spēlēs Melburnā, Austrālijā, austrāliešu futbols tika iekļauts kā demonstrējumu sporta veids. Sporta veida pirmsākumi ir datējami ar 1858. gadu, nākamajā gadā tikuši izdoti pirmie noteikumi. «4174.0 – Sports Attendance, Australia, April 1999». Abs.gov.au. Skatīts: 2010. gada 19. februāris. «4174.0 – Sports Attendance, Australia, 2005–06». Abs.gov.au. Arhivēts no oriģināla, laiks: 2010. gada 14. martā. Skatīts: 2010. gada 19. februāris. History Arhivēts 2007. gada 13. decembrī, Wayback Machine vietnē. Official Website of the Australian Football League Wendy Lewis, Simon Balderstone and John Bowan. Events That Shaped Australia. New Holland, 2006. 61. lpp. ISBN 978-1-74110-492-9. Vikikrātuvē par šo tēmu ir pieejami multivides faili. Skatīt: Austrāliešu futbols. Oficiālā tīmekļa vietne