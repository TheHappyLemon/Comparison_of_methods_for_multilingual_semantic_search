"Oļegs" ir Latvijas, Lietuvas un Beļģijas drāma, kuras pirmizrāde notika 2019. gada 17. maijā Kannu kinofestivālā. Filmas režisors ir Juris Kursietis. Filmas galvenais varonis ir kāds jauns vīrietis Oļegs, kurš ir Latvijas nepilsonis. Oļegs devies uz Beļģiju, lai meklētu labāku dzīvi, tomēr viesstrādnieka statuss Oļegam šeit atnes tikai problēmas. Viņš atrodas dzīves zemākajā punktā, tomēr spēj atrast spēkus, lai no šīs bedres tiktu ārā. Filma tika nominēta 2019. gada Lielā Kristapa balvai astoņās kategorijās, no kurām ieguva trīs: "Labākā pilnmetrāžas spēlfilma", "Labākais spēlfilmas operators" (Bogumils Godfrejovs) un "Labākais aktieris otrā plāna lomā" (Dāvids Ogrodņiks). Filma uzvarējusi divos Eiropas kinofestivālos — Briseles Starptautiskajā kinofestivālā (nacionālajā konkursā) un Valletas kinofestivālā (Mazo nāciju kino konkursā). «Oļegs». nkc.gov.lv. Arhivēts no oriģināla, laiks: 2019. gada 24. janvārī. Skatīts: 2019. gada 22. janvārī. «Lielā Kristapa statistika». lielaiskristaps.lv. Skatīts: 2019. gada 5. oktobrī. «Paziņoti Lielā Kristapa 2019 laureāti». lielaiskristaps.lv. Arhivēts no oriģināla, laiks: 2019. gada 13. novembrī. Skatīts: 2019. gada 13. novembrī. «Kursieša filma «Oļegs» triumfē divos Eiropas kinofestivālos». www.lsm.lv (latviešu). Skatīts: 2019-07-08.