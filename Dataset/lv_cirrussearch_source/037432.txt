Vana Dzjue (ķīniešu: 王珏, piņjiņs: Wang Jue; dzimusi 1995. gada 17. oktobrī Pekinā) ir Ķīnas starptautiskā lielmeistare šahā (2013). 2005. gadā uzvarējusi Pasaules junioru šaha čempionātā U10 vecuma grupā. 2011. gadā Ķīnas sieviešu šaha čempionātā ieņēmusi 3. vietu. 2012. gadā Āzijas sieviešu individuālajā šaha čempionātā dalījusi 2.-5. vietu (uzvarējusi Irine Harisma Sukandara). 2012. gadā pārstāvējusi Ķīnas komandu Āzijas komandu šaha čempionātā sievietēm un individuālajā vērtējumā izcīnījusi bronzas medaļu. Sekmīgi piedalījusies Āzijas šaha ātrspēles čempionātos sievietēm, kuros izcīnījusi zelta (2013), sudraba (2012) un bronzas (2015) medaļas. 2015. gadā Sočos piedalījusies Pasaules šaha čempionātā sievietēm pēc izslēgšanas sistēmas, kurā 1. kārtā zaudējusi Marijai Sebagai. Par panākumiem turnīros FIDE 2013. gadā Dzjue piešķīra starptautiskās lielmeistares nosaukumu (WGM). Chinese Championship (Women) (2011) Asian Women Continental Chess Championship Tournament (2012) OlimpBase :: Women's Asian Team Chess Championship :: Wang Jue 2015 FIDE Knockout Matches FIDE WGM norm certificate Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)