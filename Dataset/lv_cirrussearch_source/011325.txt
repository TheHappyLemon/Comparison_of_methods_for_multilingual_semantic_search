1966. gada FIFA Pasaules kauss notika Anglijā no 11. līdz 30. jūlijam. Tas bija pēc skaita 8. Pasaules kausa finālturnīrs. Pirmo un pagaidām vienīgo reizi par Pasaules čempioniem kļuva futbola dzimtenes pārstāvji Anglijas izlase, kas finālā spraigā spēlē pagarinājumā ar 4-2 pieveica VFR. Wembley Stadium, Londona - 100 000 Goodison Park, Liverpūle - 63 000 Old Trafford, Mančestra - 62 000 Hillsborough Stadium, Šefīlda - 55 000 Villa Park, Birmingema - 52 000 White City Stadium, Londona - 50 000 Roker Park, Sanderlenda - 43 500 Ayresome Park, Midlsbro - 38 000 Tālāk minētās 16 izlases piedalījās 1966. gada FIFA Pasaules kausa izcīņā. Turnīram automātiski kvalificējās laukuma saimnieki Anglijas izlase un 1962. gada Pasaules čempioni Brazīlijas izlase. Turnīra izspēles formāts bija tāds pats kā 1962. gada Pasaules kausā: 16 komandas tika sadalītas 4 grupās pa četrām komandām. No katras grupas ceturtdaļfinālā iekļuva divas spēcīgākās. Jau grupu turnīrs bija pārsteigumiem bagāts. No apakšgrupas neizkļuva spēcīgās Itālijas un Francijas izlases, bet pats galvenais - arī iepriekšējie Pasaules čempioni brazīlieši, kurus grupā pārspēja ungāri un portugāļi. Visās 3 spēlēs uzvaras svinēja tikai PSRS un Portugāle, kuras rindās mirdzēja čempionāta rezultatīvākais spēlētājs Eusebiu. liels pārsteigums bija arī Ziemeļkorejas izkļūšana no apakšgrupas, tā kļūstot par pirmo Āzijas komandu, kas spēlē ceturtdaļfinālā. Ceturtdaļfinālā vācieši diezgan viegli ar 4-0 apspēlēja Urugvaju, PSRS ar 2-1 pārspēja ungārus, bet Portugāles izlase aizraujošā spēlē pārspēja ziemeļkorejiešus ar 5-3, pateicoties Eusebiu 4 gūtajiem vārtiem. Pēdējā ceturtdaļfinālā laukuma saimnieki Anglijas izlase ar 1-0 uzvarēja Argentīnu. Pusfinālos noritēja ļoti sīvas cīņas, kas abas beidzās ar rezultātu 2-1. Lieliski spēlējošā PSRS izlase piekāpās VFR, kuras labā izšķirošos vārtus guva aizsargs Francs Bekenbauers. Savukārt angļi pateicoties Bobija Čārltona 2 gūtajiem vārtiem uzveica Portugāli. Spēlē par 3. vietu portugāļi tomēr tika galā ar PSRS. Finālā tikās VFR un Anglija. Spēles pamatlaiks beidzās neizšķirti 2-2. Taču spēles 101. minūtē tiesnesis strīdīgā brīdī ieskaitīja Džefam Hērstam gūtos vārtus. Vēlāk Hērsts guva vēl vienus vārtus un Anglijas izlase pirmo un pagaidām vienīgo reizi kļuva par Pasaules čempioniem. Labākie vārtu guvēji Eusebiu - 9 Helmuts Hallers - 6 Ferencs Bene - 4 Francs Bekenbauers - 4 Valērijs Porkujans - 4 Džefs Hērsts - 4 1966. gada FIFA Pasaules kauss FIFA mājaslapā Arhivēts 2006. gada 4. septembrī, Wayback Machine vietnē.