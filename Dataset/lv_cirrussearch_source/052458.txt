Arcahas Karaliste (armēņu: Արցախի թագավորություն) jeb Hačena bija no Armēnijas viduslaiku karalistes atkarīga valstiņa Sjunikas, Arcahas (mūsdienu Kalnu Karabahas), Gardmanas un Gerarkunikas teritorijās. Mūsdienu avoti to biežāk sauc par Hačenu, tāpat kā tās mantinieci Hačenas kņazisti. Karaliskais Hačenas nams bija senās Sjunidu dinastijas jaunākais atzars, un tika nosaukts sava galvenā cietokšņa Hačenas vārdā. Karaliste radās, kad Ovaness-Senekerims ieguva karaļa titulu 1000. gadā.   Valsts atradās zem Armēnijas Bagratuni (Bagratīdu) dinastijas karaļu protektorāta, tomēr precīzs tās statuss vēl nav noskaidrots. Arcaha paturēja savus iepriekšējos valdniekus arī tad, kad 13. gadsimta sākumā viņi atzina gruzīnu, bet pēc tam mongoļu sizerēnu tiesības. Viņi zaudēja karaļa titulu pēc tam, kad Ilhanīdu valdnieks Arguns noslepkavoja Hasan-Džalalu (1214–1261), bet turpināja valdīt Sjunikā kā kņazistē, kura vēlāk, kopš 16. gadsimta, sastāvēja no vairākām kņazu-meliku valstiņām līdz 19. gadsimta sākumam. Sjunikas karaļu pēcnācēji bija pamanāmi tās vēsturē līdz pat 20. gadsimtam. Robert H Hewsen. Armenia: A Historical Atlas. Chicago : University of Chicago Press, 2001. 118–121. lpp. ISBN 0-226-33228-4. Bernhard Limper: The Mongols and the Christian people of the Caucasus. An investigation into the political history of Caucasus in the 13th and early 14th centuries. Dissertation, Cologne 1980. Hewsen, Robert H. "The Meliks of Eastern Armenia: A Preliminary Study." Revue des Études Arméniennes. NS: IX, 1972, pp. 255-329.