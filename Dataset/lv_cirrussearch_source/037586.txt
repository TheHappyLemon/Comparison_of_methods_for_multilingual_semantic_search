Viktors Gavrikovs (lietuviešu: Viktor Gavrikov, krievu: Виктор Николаевич Гавриков; 1957. gada 29. jūlijs Krjuleni — 2016. gada 27. aprīlis Burgasa) bija Moldovā dzimis Lietuvas starptautiskais lielmeistars šahā (1984), kas no 1993. līdz 1997. gadam pārstāvēja Šveici. Pirmos panākumus šahā guvis 1970. gadu beigās. 1978. gadā kopā ar Sergeju Dolmatovu dalījis otro vietu PSRS jauno meistaru turnīrā Viļņā. Tajā pašā gadā kopā ar Gintautu Piešinu uzvarējis Lietuvas šaha čempionātā. 1981. gadā Frunzē debitējis PSRS šaha čempionāta finālā, kurā ieņēmis augsto 4. vietu (uzvarēja Garijs Kasparovs un Ļevs Psahiss). 1983. gadā Jūrmalā uzvarējis PSRS jauno meistaru turnīrā, bet Tbilisi bijis pirmais starptautiskajā šaha turnīrā. 1985. gadā Rīgā kopā ar kopā ar Mihailu Gureviču un Aleksandru Čerņinu dalījis 1.-3. vietu PSRS šaha čempionāta finālā (pēc papildu rādītājiem par PSRS čempionu kļuvis Gurevičs). 1985. gadā Tunisā piedalījies Pasaules šaha čempiona nosaukuma izcīņas cikla starpzonu turnīrā, kurā dalījis 4. vietu, bet zaudējis papildu maču Mihailam Gurevičam ar 2½:3½ par ceļazīmi uz pretendentu turnīru. 1986. gadā Kijevā dalījis otro vietu PSRS šaha čempionāta finālā (uzvarējis Vitālijs Ceškovskis). Tajā pašā gadā 1. Eiropas šaha ātrspēles čempionātā Hihonā izcīnījis bronzas medaļu. 1989. gadā uzvarējis starptautiskajos šaha turnīros Budapeštā (kopā ar Mihailu Krasenkovu) un Berlīnē. 1993. gadā uzvarējis Barselonas starptautiskajā šaha turnīrā. 1994. gadā uzvarējis Bīles starptautiskajā šaha festivālā, apsteidzot Rafaelu Vaganjanu. 1996. gadā kļuvis par Šveices šaha čempionāta uzvarētāju. 1999. gadā kopā ar Džonatanu Spīlmenu uzvarējis starptautiskajā šaha turnīrā Zviedrijas pilsētā Katrineholmā. 2001. gadā uzvarējis Gēteborgas starptautiskajā šaha turnīrā un ieņēmis 2. vietu aiz Konstantina Sakajeva Paula Keresa memoriālā Tallinā. Par panākumiem turnīros FIDE 1984. gadā Gavrikovam piešķīrusi starptautiskā lielmeistara (GM) nosaukumu. Bijis Gruzijas lielmeistares Nanas Aleksandrijas treneris (1980–1986). Mūža beidzamos gadus pavadījis Bulgārijā, kur dzīvojis kopš 2010. gada. «Championship of USSR (young masters) Vilnius 25.1-15.2.1978». Arhivēts no oriģināla, laiks: 01.10.2017. Skatīts: 24.02.2017. Championship of Lithuania, Vilnius, 1978.04.04-27 49 Championship of USSR Frunze 26.11-22.12.1981 «Championship of USSR (young masters) Yurmala January-February 1983». Arhivēts no oriģināla, laiks: 2017. gada 1. oktobrī. Skatīts: 2017. gada 24. februārī. 52 Championship of USSR Riga January-February 1985 1985 Tunis Interzonal Tournament «Championship of URS Kiev 2-28.4.1986». Arhivēts no oriģināla, laiks: 03.03.2016. Skatīts: 24.02.2017. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)