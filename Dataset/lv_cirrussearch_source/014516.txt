Artūrs Garonskis (dzimis 1957. gada 25. maijā Rīgā) ir bijušais Latvijas airētājs, kas pārstāvēja PSRS izlasi. Piedalījies 1980. gada vasaras olimpiskajās spēlēs Maskavā, kurās izcīnīja sudraba medaļu četriniekā ar stūrmani kopā ar Juri Bērziņu, Dimantu Krišjāni, Dzintaru Krišjāni un Žoržu Tikmeru. 1975. gadā A. Garonskis kļuva par čempionu divniekā ar stūrmani junioriem. 1979. gada Pasaules čempionātā izcīnījis sudrabu četriniekā ar stūrmani. Tāpat vairākas medaļas izcīnīja PSRS Tautu spartakiādēs un PSRS čempionātos. Izglītību ieguvis Rīgas Politehniskajā institūtā un Latvijas Policijas akadēmijā (2000). Ivars Ošiņš. «Sudraba komanda». Latvijas olimpiskais zelts, sudrabs, bronza. Lauku avīze, 2008. 146.—149. lpp. ISBN 978-9984-827-07-0. Olympedia profils (angliski) LOK profils WorldRowing profils (angliski)