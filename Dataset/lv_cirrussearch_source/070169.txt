Džastins Veins Tkačenko (angļu: Justin Wayne Tkatchenko, dzimis 1972. gada 2. jūnijā Austrālijā) ir ukraiņu izcelsmes Papua-Jaungvinejas politiķis. Parlamenta deputāts (kopš 2012. gada), bijušais Papua-Jaungvinejas ārlietu ministrs un sporta ministrs (no 2022. līdz 2023. gadam). Dzimis Austrālijā ukraiņu imigrantu ģimenē. 1985, gadā beidzis vidusskolu Melburnas priekšpilsētā Heidelbergā, kā arī vietējo koledžu 1989. gadā. Vēlāk viņš pārcēlās uz Papua-Jaungvineju, kur izcēlās dažādās jomās: nodarbojās ar uzņēmējdarbību, vadīja vietējo regbija federāciju un audzēja orhidejas, nodibināja orhideju dārzu parku valsts galvaspilsētā Portmorsbī. Kļuva pazīstams kā populārā televīzijas raidījuma "Laimīgais dārznieks" vadītājs.