Ēriks Gustafsons (zviedru: Erik Gustafsson; dzimis 1988. gada 15. decembrī) ir zviedru hokejists, aizsargs. Pašlaik (2023) Gustafsons spēlē Zviedrijas hokeja līgas vienībā Luleå HF. Pēc divarpus NCAA čempionātā aizvadītām sezonām, profesionāļa karjeru Gustafsons sāka 2009.—10. gada sezonas otrajā pusē, aizvadot piecas spēles AHL kluba Adirondekas "Phantoms" rindās. 2010.—11. gada sezonā aizsargs aizvadīja trīs spēles arī NHL kluba Filadelfijas "Flyers" rindās. 2011.—12. gada sezonā hokejists "Flyers" rindās aizvadīja 30 spēles, taču 2012.—13. gada sezonā bija izcīnījis vietu komandas pamatsastāvā. 2013.—14. gada sezonas gaitā "Flyers" sastāvā aizvadīja vien 31 spēli. 2014. gada maijā noslēdza viena gada līgumu ar KHL klubu Omskas "Avangard". 2015.—16. gada sezonā spēlēja Šveices hokeja līgas vienībā Klotenes "Flyers", taču tad atgriezās Omskā. 2018. gadā pievienojās Zviedrijas hokeja līgas klubam Luleå HF, kļūstot par tās kapteini. 2019. gadā tika atzīts par līgas labāko aizsargu. Zviedrijas hokeja izlases rindās izcīnījis zelta medaļas 2013. gada, kā arī bronzas medaļas 2014. gada Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)