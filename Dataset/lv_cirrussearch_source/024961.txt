Džovanna Amati (itāļu: Giovanna Amati; dzimusi 1959. gada 20. jūlijā Romā, Itālijā) ir bijusī Formula 1 pilote, priekšpēdējā sieviete, kura piedalījusies kādā no sacensību oficiālajiem braucieniem. Ikviens no trim mēģinājumiem kvalificēties sacensībām ar Brabham komandu bija neveiksmīgs, netika pārvarēta pirmskvalifikācijas kārta. Uzaugusi bagātā ģimenē, 1978. gadā tika nolaupīta, bet atbrīvota pret izpirkuma maksu — 800 milijonu liru. Sacīkšu braucējas karjeru sāka Formula Abarth sacīkšu sērijā. No 1985. līdz 1986. gadam piedalījās Formula 3 sacensībās, bet no 1987. līdz 1991. gadam piedalījās Formula 3000 sacensībās. 1992. gadā kļuva par piekto sievieti, kura piedalījusies kādā no Formula 1 sacīkstēm.