Mladens Krstajičs (serbu: Младен Крстајић; dzimis 1974. gada 4. martā) ir serbu futbola treneris un bijušais futbolists, spēlējis aizsarga pozīcijā. No 2017. līdz 2019. gadam bija Serbijas futbola izlases galvenais treneris. No 2022. gada līdz 2023. gadam vadīja Bulgārijas izlasi. Futbolu sācis spēlēt dzimtās pilsētas Zenicas komandā NK Čelik. Bosnijas kara laikā 1992. gadā ar ģimeni pārcēlies uz Serbiju un sācis spēlēt komandā FK Senta, vēlāk pārstāvējis OFK Kikinda. 1996. gadā pievienojies vienam no titulētākajiem Serbijas klubiem FK Partizan. Tā sastāvā trīs reizes uzvarējis Dienvidslāvijas čempionātā. 2000. gadā pārgāja uz Vācijas Bundeslīgas klubu Brēmenes "Werder" un 2004. gadā kļuva gan par Bundeslīgas čempionu, gan uzvarēja Vācijas kausa izcīņā. Pēc šī panākuma pārgāja uz citu Vācijas klubu Schalke 04. 2009. gadā atgriezās Partizan un karjeras noslēgumā divas reizes izcīnīja Serbijas čempiona titulu. Nacionālajā izlasē debitēja 1999. gada 5. septembrī, kad tā startēja zem Dienvidslāvijas nosaukuma, apvienojot Serbijas un Melnkalnes futbolistus. Pirmo spēli aizvadīja pret Maķedonijas izlasi. Serbijas un Melnkalnes futbola izlases sastāvā piedalījās 2006. gada FIFA Pasaules kausa finālturnīrā. Kopumā izlases rindās (gan zem Dienvidslāvijas, gan Serbijas un Melnkalnes, gan Serbijas nosaukuma) aizvadījis 59 spēles un guvis divus vārtus. 2016. gada maijā Krstajičs kļuva par Serbijas izlases galvenā trenera Slavoļuba Muslina asistentu. Pēc tam, kad 2017. gada oktobrī Muslins tika atbrīvots no amata, kļuva par izlases galveno treneri. Sākumā bija iecelts kā pienākumu izpildītājs, bet tā paša gada decembrī tika oficiāli apstiprināts amatā. Krstajičs vadīja Serbijas izlasi 2018. gada FIFA Pasaules kausa finālturnīrā. 2019. gada jūnijā pēc zaudējuma Ukrainai ar 0:5 2020. gada Eiropas čempionāta kvalifikācijas spēlē tika atbrīvots no amata. 2021. gadā vadīja Serbijas klubu TSC Bačka Topola. 2021. gada decembrī tika apstiprināts par Izraēlas kluba Telavivas "Maccabi" galveno treneri. Sezonas beigās klubu atstāja un 2022. gada jūlijā kļuva par Bulgārijas izlases galveno treneri. Tomēr jau 2023. gada oktobrī tika atbrīvots no Bulgārijas izlases galvenā trenera amata, sakarā ar izlases sasniegtajiem neapmierinošajiem rezultātiem. https://sportacentrs.com/futbols/izlases/01112023-bulgarijas_izlases_galvena_trenera_amata_ «Mladen Krstajić - national football team player». eu-football.info (angļu). Skatīts: 2018. gada 10. jūnijā. «Mladen Krstajic appointed as Serbia's new national soccer team coach». efe.com (angļu). 2017. gada 29. decembrī. Skatīts: 2018. gada 10. jūnijā. «Serbia fires national team coach Mladen Krstajic». sports.yahoo.com (angļu). 2019. gada 13. jūnijā. Arhivēts no oriģināla, laiks: 2021. gada 28. septembrī. Skatīts: 2019. gada 5. jūlijā. «Младен Кърстаич е новият селекционер на България» (bulgāru). 2022. gada 21. jūlijs. Skatīts: 2022. gada 16. oktobrī. Vikikrātuvē par šo tēmu ir pieejami multivides faili. Skatīt: Mladens Krstajičs. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)