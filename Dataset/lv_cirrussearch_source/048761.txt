Blue Walker 1 ir Lietuvas uzņēmuma NanoAvionics pavadonis, kas paredzēts tehnoloģiju pārbaudei kosmosā. Pavadonis orbītā tika palaists 2019. gada 1. aprīlī. Reizē ar to kosmosā devās otrs NanoAvionics pavadonis M6P. Blue Walker 1 pamatā ir NanoAvionics izstrādātā pavadoņu platforma M6P, kas veidota CubeSat 6U formā. Kosmiskajā aparātā tiek testētas NanoAvionics mātes uzņēmuma AST & Science patentētās tehnoloģijas, kas nākotnē tiks izmantotas AST & Science izgatavotajos pavadoņos. Blue Walker 1 izgatavošanai un derīgās kravas integrēšanai bija nepieciešams tikai viens mēnesis. Blue Walker 1 tika palaists 2019. gada 1. aprīlī 03:57 UTC ar Indijas nesējraķeti PSLV-XL (lidojums PSLC-C45) no Satīša Dhavana kosmosa centra. Tas kopā ar 27 mazajiem pavadoņiem bija sekundārā krava Indijas pavadonim EMISAT. Blue Walker 1 tika ievadīts solārsinhronā orbītā 434 km × 515 km, zemāk nekā plānots. Indian military satellite, 20 more Planet imaging CubeSats launched by PSLV Stephen Clark, Spaceflight Now, 2019-04-01 Two NanoAvionics Satellites were Launched with PSLV-C45, Communications Established Successfully NanoAvionika EMISAT. Secondary payloads on the EMISAT mission eoPortal, ESA BlueWalker 1 Gunter Dirk Krebs BLUEWALKER 1 N2YO.com (pavadoņa orbītas parametri)