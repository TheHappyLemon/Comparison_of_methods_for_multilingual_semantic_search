Šis raksts ir par dzelzceļa staciju. Par Ogres pilsētas daļu skatīt rakstu Pārogre. Pārogre ir dzelzceļa pieturas punkts, kas atrodas Latvijā Ogres novadā Ogres pilsētas teritorijā starp Ogres staciju un Ciemupes pieturas punktu. Šī ir viena no nedaudzajām koka ēkām, kas saglabājusies dzelzceļa līnijā Rīga—Daugavpils. Pieturas punktā biļešu kase ir slēgta. Pieturas punkts tika atvērts 1931. gada 2. augustā. Pieturas punkta ēku uzbūvēja Pārogres labierīcības biedrības organizētā talkā no saziedotiem būvmateriāliem, bet peronu izbūvēja par Dzelzceļu virsvaldes līdzekļiem, stacijas izbūve izmaksāja 1800 latu. Ēkas būvniecību pilnībā pabeidza tikai 1933. gadā, kad tai ielika logus un durvis. 1932. gadā pie ēkas tika iestādīta 50 metru gara liepu aleja, bet 1935. gadā tika iestādītas arī palmas. Pieturas punkts darbojās tikai vasaras mēnešos. Vācu okupācijas laikā, pieturas punkts tika pārsaukts par Oger—Ogermünde, bet pēc kara beigām atguva sākotnējo nosaukumu. 1957. gadā, būvējot otru sliežu ceļu jaunajai elektrovilcienu līnijai, pieturas punkta ēka tika pārvietota nedaudz nost no dzelzceļa sliedēm. Pārogre ir B biļešu zonas gala stacija. Pārogres dzelzceļa pieturas punkts ir viena no nedaudzām dzelzceļa pieturām Latvijā, no kuras perona var redzēt nākamo (Ogres stacijas) dzelzceļa pieturu. Pārogres pieturas punkta ēka 2020. gadā Sliežu ceļi Krustpils virzienā Sliežu ceļi Rīgas virzienā Pārogres pieturas punkta ēka pēc uzcelšanas 1933. gadā Pieturas punkta ēka mūsdienās Skats no pieturas punkta Lielvārdes virzienā Skats no pieturas punkta Ogres virzienā Skats uz pieturas punktu Līnijas vēsture Arhivēts 2012. gada 14. maijā, Wayback Machine vietnē. Vilcienu kustības saraksta meklētājs «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-01. Vita Rinkēvča. Ogre. Rakstu un atmiņu krājums. LU žurnāla "Latvijas Vēsture" fonds, 2002. ISBN 9984527255. «Rīga — Daugavpils līnijas vēsture». ldz.lv. Arhivēts no oriģināla, laiks: 2012. gada 4. maijā. Skatīts: 2018. gada 9. maijā.