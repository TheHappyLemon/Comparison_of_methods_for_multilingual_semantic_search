Lora Jakovļeva (krievu: Лора Григорьевна Яковлева; dzimusi 1932. gada 21. aprīlī Permā) ir Krievijas šahiste. Pasaules čempionāta korespondencšahā (1972—1977) uzvarētāja. ICCF lielmeistare (1997). Šahu iemācījusies spēlēt 19 gadu vecumā. Piedalījusies vairākos Krievijas PFSR sieviešu čempionāta finālos. Tomēr lielākos panākumus guvusi korespondencšahā. Sekmīgi piedalījusies vairākos Pasaules čempionātos korespondencšahā sievietēm: 1. Pasaules čempionāts sievietēm (1968–1972) – 3. vieta, 2. Pasaules čempionāts sievietēm (1972–1977) – dalījusi 1.-2. vietu ar Olgu Rubcovu un labāka papildus koeficienta dēļ atzīta par turnīra uzvarētāju, 3. Pasaules čempionāts sievietēm (1978–1984) – 3. vieta, 4. Pasaules čempionāts sievietēm (1984–1992) – 4. vieta. PSRS sieviešu korespondencšaha izlases sastāvā uzvarējusi 2. Pasaules sieviešu korespondencšaha olimpiādē (1980–1986). Jakovļevas spēlei bija raksturīga atjautība uzbrukumā un attapība aizsardzībā. Pēc profesijas inženiere fiziķe. Divu bērnu māte. LGM Yakovleva, Lora Grigoryevna «ICCF - 1st LADIES CC WORLD CHAMPIONSHIP FINAL». Arhivēts no oriģināla, laiks: 2012. gada 28. jūlijā. Skatīts: 2015. gada 17. jūnijā. ICCF - 2nd LADIES CC WORLD CHAMPIONSHIP FINAL ICCF - 3rd LADIES CC WORLD CHAMPIONSHIP FINAL ICCF - 4th LADIES CC WORLD CHAMPIONSHIP FINAL «2. Fernschach-Olympiade der Frauen / 2st Ladies Correspondence Chess Olympiad». Arhivēts no oriģināla, laiks: 2015. gada 24. septembrī. Skatīts: 2015. gada 17. jūnijā. Šahista profils chessgames.com mājaslapā (angliski) Korespondecšahista profils ICCF mājaslapā (angliski)