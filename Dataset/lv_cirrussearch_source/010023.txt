Patriks Makau Musjoki (Patrick Makau Musyoki; dzimis 1985. gada 2. martā) ir kenijiešu vieglatlēts, startē garajās skriešanas distancēs. Bijušais pasaules rekordists maratonā. 2011. gada Berlīnes maratona distanci P. Makau veica 2:03:38 stundās, labojot Hailes Gebraselasie iepriekšējo pasaules rekordu par 21 sekundi. Pasaules ātrākais maratons gan tika noskriets 2011. gada aprīlī Bostonā (2.03:02, Džefrijs Mutai), taču tas ir pasaules labākais sasniegums, nevis rekords, jo Bostonas maratona trase neatbilst pasaules rekorda reģistrēšanas nosacījumiem. Uzvaru Berlīnes maratonā P. Makau guva arī 2010. gadā. Tāpat viņš ir pazīstams pusmaratonu skrējējs, ir svinējis uzvaru vairākos pusmaratonos Eiropā. P. Makau pieder piektais visu laiku izcilākais rezultāts pusmaratonā (58:52). Ar panākumiem startējis Pasaules čempionātā pusmaratonā: izcīnījis divas zelta medaļas (2007, 2008 — abas komandu vērtējumā), kā arī divas individuālās sudraba medaļas (2007, 2008). Berlīnes maratonā ar jaunu pasaules rekordu uzvar Makau Sportacentrs.com IAAF profils (angliski) Trach and Field vieglatlēta profils (angliski)