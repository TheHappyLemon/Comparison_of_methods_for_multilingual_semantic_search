Augstākās sēnes (latīņu: Dikarya) ir bioloģiskās sēņu valsts apakšvalsts, kura apvieno sēnes, kuru veģetatīvais ķermenis ir zarains daudzšūnu micēlijs. Šajā apakšvalstī ietilpst divi lieli nodalījumi — bazīdijsēnes (Basidiomycota) un asku sēnes (Ascomycota), un kopš 2015. gada arī nelielā agrākā nosacītās (parafilētiskās) zigomikotu (Zygomycota) apakšvalsts entorizomicēšu (Entorrhizomycetes) klase, kurai tagad piešķirts īpašs nodalījums Entorrhizomycota. Vēsturiski šajā grupā bijušas iekļautas dažādas sēņu grupas un arī pašreiz vēl notiek izmaiņas, lai gan no trīs sēņu apakšvalstīm (pārējās divas ir zigomikotas un zoosporu sēnes) šī ir vienīgā, kas netiek uzskatīta par parafilētisku, t.i. pašlaik tiek uzskatīts, ka augstāko sēņu apakšvalsts satur tikai tuvu radnieciskus taksonus. Šī ir arī vislabāk izpētītā sēņu grupa. Latīniskais nosaukums Dikarya veidots no dikarioniem — augstāko sēņu dzimumvairošanās ceļā producētajām divkodolu šūnām, kuras tikai pēc kāda laika saplūst, izveidojot zigotu. Lai gan jēdziens "augstākās sēnes" attiecībā uz bazīdijsēnēm un asku sēnēm tiek lietots jau sen un neoficiāli šāda apakšvalsts pastāvēja arī agrāk, oficiāli apakšvalsts Dikarya tika izveidota tikai 2007. gadā. Tomēr arī tagad pastāv klasifikācijas, kuras vispār neatzīst apakšvalstu pastāvēšanu un iedala sēņu valsti 7 nodalījumos, tai skaitā entorizomicēšu klasi iekļaujot bazīdijsēnēs. Tezaurs: Augstākās sēnes Bauer R, Garnica S, Oberwinkler F, Riess K, Weiß M, Begerow D (2015). "Entorrhizomycota: A New Fungal Phylum Reveals New Perspectives on the Evolution of Fungi". PLOS ONE. 10 (7): e0128183. doi:10.1371/journal.pone.0128183. PMC 4511587. PMID 26200112. Wijayawardene, et al. (September 2018). "Notes for genera: basal clades of Fungi (including Aphelidiomycota, Basidiobolomycota, Blastocladiomycota, Calcarisporiellomycota, Caulochytriomycota, Chytridiomycota, Entomophthoromycota, Glomeromycota, Kickxellomycota, Monoblepharomycota, Mortierellomycota, Mucoromycota, Neocallimastigomycota, Olpidiomycota, Rozellomycota and Zoopagomycota)" (PDF). Fungal Diversity. 92 (1): 43—129. doi:10.1007/s13225-018-0409-5. New Brunswick Museum. Discussion of the Dikarya AFTOL classification at Dave Hibbett's site 2006. gada klasifikācija, kas jau iekļauj Dikarya Hibbett, D.S. et al. (2007). A higher-level phylogenetic classification of the Fungi. Mycol. Res. 111(5): 509-547. Index Fungorum: Dikarya Hibbett, T.Y. James & Vilgalys, in Hibbett et al., Mycol. Res. 111(5): 518 (2007) Catalogue of Life: Fungi