Māršala aizsardzība ir šaha atklātne, kas sākas ar gājieniem: 1. d2-d4 d7-d5 2. c2-c4 Zg8-f6 . Pieder pie dāmas gambīta un to klasificē pie slēgtām atklātnēm ar Šaha atklātņu enciklopēdijas kodu D06. Vairāku šahistu partijās Māršala aizsardzība sastopama jau 19. gadsimta otrajā pusē. Savu nosaukumu atklātne ieguvusi pēc F. Māršala zaudējuma A. Aļehinam 1925. gadā Bādenbādenē. Mūsdienās Māršala aizsardzība augstākā līmeņa turnīros vairs netiek spēlēta. Melnie atdod centru un gatavo prettriecienu e7-e5. Pēc 3. cxd4 baltie iegūst pārsvaru. Ja baltie ignorē melno provokatīvo gājienu un spēlē: 3. Zb1-c3, tad pēc 3. ... e7-e6 spēle pāriet atraidītā dāmas gambītā, 3. ... c7-c6 — slāvu aizsardzībā, 3. ... d5xc4 — pieņemtā dāmas gambītā, 3. ... g7-g6 — Grīnfelda aizsardzībā. Atklātnei piederoši varianti izveidojas pēc: 3. c4xd5 3. ... Zf6xd5 4. e2-e4 3. ... Zf6xd5 4. Zg1-f3 3. ... c7-c6 4. d5xc6 Zb8xc6 John Watson. Mastering the Chess Openings, Volume 2. Gambit Publications, 2007. ISBN 978-1-904600-69-5. (angliski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 423. lpp. ISBN 5-85 270-005-3. (krieviski) Ar Māršala aizsardzību spēlētas partijas.