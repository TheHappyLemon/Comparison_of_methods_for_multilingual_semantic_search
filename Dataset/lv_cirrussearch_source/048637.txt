Epīras perifērija (grieķu: Περιφέρεια Ηπείρου) ir Grieķijas administratīvais apgabals (perifērija), kurš atrodas Epīras vēsturiskā apgabala dienvidu daļā. Epīras perifērija robežojas ziemeļaustrumos ar Rietummaķedonijas, austrumos ar Tesālijas, un dienvidaustrumos ar Rietumgrieķijas perifēriju. Ziemeļrietumos tā robežojas ar Albāniju. Dienvidos to apskalo Ambrakiks, bet dienvidrietumos Jonijas jūra, kur Epīras perifērijai ir jūras robeža ar Jonijas salu perifēriju. Perifērijas sastāvā ietilpst Artas, Prevezas, Tesprotijas un Janinas perifērijas vienības. Epīras perifērija tika izveidota 1987. gadā, bet 2011. gadā saskaņā ar "Kalikratis" programmu sastāv Epīras un Rietummaķedonijas decentralizētajā administrācijā. Perifērijas administratīvais centrs atrodas Janinā. 2010. gadā par Epīras periferiahu tika izvēlēts Aleksandross Kahrimanis (Αλέξανδρος Καχριμάνης). Janina (Ιωάννινα) Arta (Άρτα) Igumenica (Ηγουμενίτσα) Preveza (Πρέβεζα) Peta (Πέτα) Filipja (Φιλιππιάδα) Kanalaki (Καναλλάκι) Demographic and social characteristics of the Resident Population of Greece according to the 2011 Population - Housing Census revision of 20/3/2014