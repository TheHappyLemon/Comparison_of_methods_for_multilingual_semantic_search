Tandaga (filipīniešu: Lungsod ng Tandag, angļu: City of Tandag, surigaviešu: Siyudad nan Tandag, sebuāņu: Dakbayan sa Tandag) ir pilsēta Filipīnās, Karagas reģionā, Dienvidsurigao provinces galvaspilsēta un otra lielākā pilsēta. Atrodas provinces ziemeļdaļā Mindanao salas ziemeļaustrumos Filipīnu jūras krastā pie Tandagas upes ietekas. Lielākā daļa iedzīvotāju ir surigavieši un sebuāņi. Nozīmīgs reģiona transporta (osta, lidosta) un saimnieciskais centrs. Pirms spāņu atnākšanas Tandagas tagadējā teritorijā dzīvoja Mindanao austrumkrasta autohtonie iedzīvotāji manobo un mamanvi. 1609. gadā Tandagas upes grīvā ieradās misionāri Huana de la Vegas vadībā, kas šeit uzbūvēja mūra nocietinājumu un nelielu apmetni. Tandaga kļuva par pieturas punktu (port-of-call) burukuģiem, kas aplieca Mindanao dienvidus. 1650. gadā Tandaga kļuva par Karagas apgabala administratīvo centru. 18. gadsimta otrajā pusē pilsētu vairākkārt nopostīja moro pirāti un 1848. gadā Karagas administratīvo centru pārcēla uz labāk aizsargāto Surigao. 1960. gadā, sadalot Surigao provinci Ziemeļsurigao un Dienvidsurigao provincēs, Tandaga tika nozīmēta par Dienvidsurigao galvaspilsētu. 2007. gadā Tandagai piešķīra pilsētas statusu. 2008. gadā šo statusu apstrīdēja Augstākajā tiesā, bet galu galā pārapstiprināja 2011. gadā. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Tandaga.