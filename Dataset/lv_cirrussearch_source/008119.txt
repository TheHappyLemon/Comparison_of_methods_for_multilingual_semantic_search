Zvaigznes tipa tīkls (angļu: Star network) ir datortīkla topoloģiju veids. Zvaigznes tīkla slēgumā datori ar kabeļu segmentiem (parasti vītais pāris) tiek pieslēgti centrmezglam vai tīkla komutatoram. Priekšrocība, salīdzinot ar maģistrālo slēgumu,- pārtrūkstot kabeļa segmentam, pārstāj darboties tikai viens dators. Taču izejot no ierindas centrmezglam, pārstāj darboties viss segments. Lai gan vītā pāra kabelis ir salīdzinoši lētāks par koaksiālo kabeli, taču, ja datori atrodas tālu no centrmezgla (maksimālais attālums 100 metri) kabeļa patēriņš ir liels. Zvaigznes tipa tīkls ir viens no visizplatītākajām datortīklu topoloģijām. Zvaigžņtīkla topoloģija tiek veidota tad, ja katrs dators, izmantojot atsevišķu kabeli, izveido savienojumu ar kopējo centrālo ierīci (angļu: Hub), ko sauc par centrmezglu (šajā gadījumā termins “centrmezgls” tiek lietots plašā nozīmē un apzīmē jebkuru ierīci ar daudzām ieejām, kas var kalpot kā centrālais elements, piemēram, komutators vai maršrutētājs.) Centrmezgla funkcijā ietilpst datora nodotās informācijas nosūtīšana vienam vai visiem pārējiem tīkla datoriem. Centrmezgla lomā var uzstāties gan dators, gan specializētā ierīce, piemēram, atkārtotājs, komutators vai maršrutētājs. Zvaigžņtīkla tipa topoloģijas trūkumi ir augstāka tīkla aprīkojuma izmaksas, kas saistītas ar specializētās centrālās ierīces iegādes nepieciešamību. Zvaigžņu topoloģijas samazina ietekmi no pārvades līnijas mazspējas uz visu pārējo tīklu, savienojot katru ierīci ar centrmezglu (angļu: Hub). Katra ierīce var sazināties ar pārējām ierīcēm tīklā caur šo centrmezglu. Kļūdas kas rodas ar vienu ierīci, šajā tīklā tiks izolētas uz tās pārvades līnijus un neietekmēs pārējās ierīces un centrmezglu. Zvaigznes konfigurāciju tipiski izmanto ar vītā pāra kabeli un optiskajiem kabeļiem. Tomēr to var arī izmantot ar koaksiālo kabeli. Ja viena vai vairākas ierīces pārtrauc pārraidīt informāciju, tas neietekmēs citas ierīces šajā tīklā un to savienojumus Ierīces var pievienot vai izņemt neietekmējot vispārējo tīklu Šis tīkls strādā ļoti labi zem smagas slodzes Ir iespēja izveidot ļoti lielus tīklus šādā topoloģijā Dārgs tīkla paveids, lai uzstādītu, dēļ ierīču daudzuma, kabeļiem un to garuma, kas ir nepieciešams, lai pievienotu katru ierīci pie centrmezgla Centrālā ierīce (centrmezgls) ir vienots tīkla kļūmes punkts (jeb ja kaut kas notiek ar šo centrmezglu, viss tīkls tiek ietekmēts) "Star network" (en). Wikipedia. 2019-04-28.