Jūtulstreumens (norvēģu: Jutulstraumen) ir ap 300 km garš un 15 līdz 30 km plats šļūdonis Austrumantarktīdā, Karalienes Modas Zemē. Izvietojies starp Kirvena krauju, Borgas masīvu un Ālmana grēdu rietumos un Sverdrupa kalniem austrumos. Sākas no Amundsena ledāja vairāk kā 2500 m vjl un plūst ziemeļrietumu virzienā līdz Penka ieplakai, kur noplūst tektoniskā lūzuma zonā un pagriežas ziemeļaustrumu virzienā un pēc ~100 km ieplūst Fimbulisena šelfa ledājā, veidojot līdz pat 170 km garo Trolltungas glečera mēli. Ledus plūsmas ātrums ir no 390 m/a-1 72° 15'S līdz 1000 m/a-1 pie ledāja frontes. Stāvākajā posmā plūsmas ātrums sasniedz 4 m dienā. Šļūdoņa biezums ir līdz 2500 m un tas novada okeānā 5,6x1010 t/gadā ledus. Pirmie nokartējuši norvēģu kartogrāfi pēc norvēģu-britu-zviedru antarktiskās ekspedīcijas (1958-1958) aerofotogrāfijām. Nosaukts pēc skandināvu mitoloģijas personāžiem jētunniem (milžiem) par "Milžu straumi". Atlas of Antarctica[novecojusi saite] «Description of the environment.». Arhivēts no oriģināla, laiks: 2011. gada 8. augustā. Skatīts: 2011. gada 8. augustā. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Jūtulstreumens «Norwegian Polar Institute. Jutulstraumen». Arhivēts no oriģināla, laiks: 2011. gada 24. jūlijā. Skatīts: 2011. gada 4. janvārī.