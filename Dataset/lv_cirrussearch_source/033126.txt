Vinnicas apgabals (ukraiņu: Вінницька область) ir viens no Ukrainas apgabaliem tās centrālajā daļā. Robežojas ar Odesas apgabalu dienvidos, Kirovohradas, Čerkasu un Kijivas apgabaliem austrumos, Žitomiras apgabalu ziemeļos, Hmeļnickas un Čerņivcu apgabaliem rietumos, kā arī ar Moldovu dienvidrietumos. Tagadējā Vinnicas apgabala teritorija atradās Podolijas vēsturiskajā novadā. Pēc Galīcijas-Volīnijas kņazistes sadalīšanas 1363. gadā to ieguva Lietuvas dižkunigaitija, bet pēc 1430. gada to pakļāva Polija un nodibināja Podolijas vojevodisti. No 1569. gada tā bija iekļauta Polijas-Lietuvas kopvalsts sastāvā kā Braclavas vaivadijas daļa. Neilgu laiku bija pakļauta Osmaņu impērijai (1672-1699). Pēc Pirmās Polijas dalīšanas 1772. gadā apgabala teritorija nokļuva Krievijas Impērijas Podolijas guberņas sastāvā. Pēc Pirmās pasaules kara 1919. gadā bija Ukrainas Tautas Republikas, vēlāk Ukrainas PSR sastāvā ka Vinnicas apgabals. 1937. gadā no tā atdalīja Podolijas Kameņecas apgabalu, ko 1954. gadā pārdēvēja par Hmeļnickas apgabalu. No 1991. gada Ukrainas Republikas sastāvā. Kopš 2020. gada 17. jūlija apgabalā iepriekšējo 27 rajonu un 6 apgabala pakļautības pilsētu vietā ir izveidoti seši rajoni: Hajsinas rajons, Hmiļnikas rajons, Mohiļivas-Podiļskas rajons, Tuļčinas rajons, Vinnicas rajons un Žmerinkas rajons; bijušās apgabala nozīmes pilsētas iekļautas rajonu sastāvā. Bara Beršada Hajsina Hmiļnika Hņivaņa Iļļinci Jampiļa Kaliņivka Kozjatina Ladižina Lipoveca Mohiļiva-Podiļska Nemiriva Pohrebišče Šarhoroda Tuļčina VINNICA Žmerinka Vikikrātuvē par šo tēmu ir pieejami multivides faili. Skatīt: Vinnicas apgabals. Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski)