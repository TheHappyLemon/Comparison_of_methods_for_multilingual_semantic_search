NICE Systems Limited (ivritā: נייס; agrākais nosaukums NICE Systems) ir Izraēlas datu analīzes risinājumu uzņēmums. Dibināts 1986. gadā. Galvenais birojs atrodas Raananā. NICE uzņēmumiem un ar drošību saistītām institūcijām piedāvā risinājumus, kas palīdz novērst finanšu noziegumus un krāpšanu, nodrošina sabiedrisko drošību, ļauj izpētīt klientu paradumus. To veic, savācot dažāda veida datus no dažādiem avotiem (sakaru kanāliem, operatīvām sistēmām u.c.) un analizējot tos reāllaikā. NICE akcijas tiek kotētas NASDAQ biržā (kods NICE) un Telavivas fondu biržā, kur tas ietilpst TA-25 indeksā. Uzņēmumu ar nosaukumu Neptune Intelligence Computer Engineering 1986. gadā dibināja Izraēlas armijas bijušie kolēģi. Sākotnēji uzņēmums piedāvāja risinājumus drošības un aizsardzības sektoram. Drīz tas pārorientējās uz civilajiem lietojumiem, galvenokārt kontaktu centriem, finanšu pakalpojumiem, biznesa inteliģences tirgum. 2000. gados NICE strauji paplašinājies, iegādājoties datu apstrādes un analīzes uzņēmumus. 2002. gadā no Thales Group nopirkts Apvienotās Karalistes uzņēmums Thales Contact Solutions (agrāk Racal Recorders). 2005. gada 1. jūnijā no ASV Dictaphone nopirkts sakaru ieraksta sistēmas bizness. 1. septembrī iegādāts Hannamax Hi-Tech. 2006. gada 4. janvārī nopirkts FAST Video Security. 22. maijā nopirkts Performix. 7. jūlijā iegādāts IEX Corporation, kas izstrādājis darbinieku pārvaldības un efektivitātes optimizācijas risinājumus. 2007. gada 30. augustā nopirkts Actimize, tādējādi NICE ļaujot piedāvāt krāpšanās, naudas atmazgāšanas un riska pārvaldības risinājumus. 2008. gada 8. aprīlī nopirkts Quality Plus Group. 2009. gada 31. augusta iegādāts Hexagon System Engineering Ltd. 1. septembrī Actimize nopirka uzņēmumu Fortent. 2011. gada 15. februārī nopirkts CyberTech International. 19. septembrī iegādāts Fizzback. 2. decembrī nopirkts Merced Systems. 2012. gada 22. oktobrī nopirkts Redkite Financial Markets, kas piedāvāja reāllaika mākoņbāzētus tirdzniecības uzraudzības risinājumus. 2013. gada 7. augustā iegādāts Causata. 2014. gada 3. jūlijā Somijas Nokia Networks pārdoti ģeolokācijas risinājumi. 2015. gadā NICE izlūkošanas risinājumu nodaļa par 157,9 miljoniem ASV dolāru pārdota Elbit Systems meitas uzņēmumam Cyberbit; fiziskās drošības biznesa nodaļa par 100 miljoniem USD pārdota investīciju uzņēmumam Battery Ventures. 2016. gada janvārī par 135 miljoniem dolāru nopirkts analītikas uzņēmums Nexidia. 2016. gada maijā par aptuveni 940 miljoniem USD nopirkts ASV kontaktu centra pakalpojumu sniedzējs inContact. 2016. gadā uzņēmuma nosaukums no NICE Systems Ltd. mainīts uz NICE Ltd. NICE-Systems Limited Stock Quote & Summary Data NASDAQ Nokia Networks invests in mobile network multivendor optimization; buys a 3-D geolocation solution from NICE Systems Arhivēts 2015. gada 13. jūnijā, Wayback Machine vietnē. Nokia, 3 July, 2014 Oficiālā vietne