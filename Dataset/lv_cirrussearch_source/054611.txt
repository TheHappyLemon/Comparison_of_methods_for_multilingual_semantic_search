Aleksejs Medvedevs (baltkrievu: Аляксей Уладзіміравіч Мядзведзеў; dzimis 1972. gada 5. oktobrī) bija baltkrievu brīvā stila cīkstonis, divu olimpiāžu dalībnieks, 1996. gada vasaras olimpisko spēļu sudraba medaļas ieguvējs, Pasaules un Eiropas čempionātu medaļnieks, Baltkrievijas Republikas Nopelniem bagātais sporta meistars. Aleksejs Medvedevs startēja supersmagā svara kategorijā (līdz 125-130 kg). Viņš bija 1997. gada Eiropas čempionāta sudraba medaļnieks Varšavā un bronzas medaļnieks 1994. gada pasaules čempionātā Stambulā. 1996. gada vasaras olimpiskajās spēlēs Atlantā Medvedevs uzvarēja grieķi Petru Buduli, gruzīnu Zazu Turmanidzi un vācieti Svenu Tīli. Cīņā par zeltu baltkrievs zaudēja Turcijas pārstāvim Mahmutam Demiram un izcīnīja olimpisko sudraba medaļu. 2000. gada Olimpiskajās spēlēs Sidnejā Medvedevs uzvarēja Kirgizstānas pārstāvi Aleksandru Kovaļevski un ķīnieti Čeņu Sjincjanu. Sacensību beigu daļā baltkrievs zaudēja kubietim Aleksisam Rodrigesam un ieņēma 6. vietu. Baltkrievijas Republikas Nopelniem bagātais sporta meistars (1997). «Медведев, Алексей Владимирович (спортсмен ; род. 1972)» (krievu). Национальная библиотека Беларуси. Skatīts: 2020-10-29. Baltkrievijas apbalvojumi (baltkrievu) Olympedia profils (angliski) FILA profils (angliski)