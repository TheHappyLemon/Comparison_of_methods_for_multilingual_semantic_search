SyncML (no angļu: Synchronization Markup Language — "sinhronizēšanas iezīmēšanas valoda") ir platformneatkarīgs datu sinhronizēšanas standarts. Tas bieži tiek izmantots kontaktu un kalendāra informācijas sinhronizēšanai starp dažādām mobilajām ierīcēm un datoriem. SyncML tika izveidots 2000. gadā. Drīz to sāka atbalstīt mobilo telefonu un programmatūras ražotāji: Nokia, Ericsson, IBM, Lotus, Motorola, Palm, Psion, Starfish. Tagad tas iekļauts Open Mobile Alliance (OMA) iniciatīvā Data Synchronization and Device Management, kura izveidota 2003. gadā. Protokols izmanto XML iezīmēšanas valodu un dažādus datu pārraides protokolus (HTTP, Wireless Session Protocol, OBEX, SMTP, TCP/IP. Ar SyncML var sinhronizēt dažāda veida datus, taču biežāk tiek izmantoti formāti text/x-vcard (vizītkartes), text/x-vcalendar (kalendārs un uzdevumi), text/plain (piezīmes). Ja savienojums starp ierīcēm pārtrūkst, SyncML spēj atjaunot seansu. OMA Data Synchronization Working Group SyncML Specifications