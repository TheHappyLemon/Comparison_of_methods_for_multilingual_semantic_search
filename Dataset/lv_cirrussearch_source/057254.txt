Kriss Vaidmens (angļu: Chris Wideman, dzimis 1990. gada 7. janvārī) ir ASV hokejists, spēlē aizsarga pozīcijā. Pašlaik (2024) Vaidmens pārstāv NHL komandu Monreālas "Canadiens". Vaidmenu 2009. gada NHL draftā ar kopējo 100. numuru, 4. kārtā izvēlējās Otavas "Senators". Savu profesionālo karjeru Vaidmens 2012. gadā uzsāka AHL komandā Bingemtonas "Senators", kur viņš nospēlēja trīs sezonas. Otavas "Senators" Vaidmens debitēja 2015. gada 17. oktobrī. "Senatos" komandā Vaidmens aizvadīja četras sezonas, līdz 2018. gada novembrī tika aizmainīts uz Edmontonas "Oilers". "Oilers" komandā Vaidemens nospēlēja tikai piecas spēles līdz tika aizmainīts uz Floridas "Panthers". 2019. gada februārī Vaidmens jau trešo reizi sezonā tika aizmainīts, šoreiz uz Pitsburgas "Penguins". 2019. gada vasarā Vaidmens kā brīvais aģents noslēdza līgumu ar Anahaimas "Ducks", tomēr visu sezonu viņš pavadīja "Ducks" fārmklubā Sandjego "Gulls". 2020. gadā Vaidmens pievienojās Ņižņijnovgorodas "Torpedo". 2020.—2021. gada KHL sezonā Vaidmens tika atzīts par līgas sezonas labāko aizsargu. 2021. gada jūlijā Vaidmens atgriezās NHL un parakstīja līgumu ar Monreālas "Canadiens". ASV hokeja izlases sastāvā Vaidmens ir spēlējis 2016. un 2021. gada Pasaules čempionātā. «Edmonton Oilers take another stab at fixing "D" depth trading for Chris Wideman». edmontonjournal (en-CA). Skatīts: 2021-05-15. «Panthers Acquire D Chris Wideman and 2019 3rd Round Pick from Oilers». NHL.com (en-US). Skatīts: 2021-05-15. TSN ca Staff. «Penguins get Wideman from Panthers for Dea - TSN.ca». TSN (angļu), 2019-02-25. Skatīts: 2021-05-15. «Ducks Sign Del Zotto, De Leo, Kloos and Wideman to One-Year Contracts». NHL.com (en-US). Skatīts: 2021-05-15. «Крис Уайдмэн усилит линию обороны "Торпедо"». Торпедо Нижний Новгород - официальный сайт хоккейного клуба (krievu). Arhivēts no oriģināla, laiks: 2021-05-15. Skatīts: 2021-05-15. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)