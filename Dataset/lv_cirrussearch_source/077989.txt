Kristians Flake Lorencs (vācu: Christian Flake Lorenz; dzimis 1966. gada 16. novembrī) ir vācu mūziķis, vairāk pazīstams kā industriālā metāla grupas Rammstein taustiņinstrumentālists. Doktors Kristians Lorencs, viņš arī Flake, dzimis 1966. gada 16. novembrī, Berlīnē. Vārdam Flake ir vāciskā, nevis angliskā (Fleiks), izruna, un tas ir viņa īstais vārds, ko viņam devuši vecāki, nevis pseidonīms, tādēļ nav pareiza tā rakstīšana pēdiņās. Jaunībā Flake strādāja par krāvēju kautuvē, pēc tam izmācījās par atslēdznieku. Pauls un Kristians ir ar pieredzi bagātākie mūziķi grupā Rammstein. Viņi abi ir piedalījušies grupā Feeling B — grupā kura palika slavena Rietumvācijā vēl līdz Berlīnes mūra krišanai. Tā bija viena no pirmajām vācu panku grupām, kurām izdevās izdot disku jau 1989. gadā. Vikikrātuvē par šo tēmu ir pieejami multivides faili. Skatīt: Kristians Lorencs.