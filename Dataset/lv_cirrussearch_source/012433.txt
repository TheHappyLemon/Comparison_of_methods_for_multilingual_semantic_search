Bendera (moldāvu: Бендер; krievu: Бендеры; ukraiņu: Бендери), neoficiāli saukta arī Tigina (rumāņu: Tighina), ir pilsēta Moldovas austrumos Dņestras upes kreisajā krastā. Starptautiski neatzītās Piedņestras Moldāvu Republikas otrā lielākā pilsēta. Bendera ir viena no Piedņestras pilsētām ar ievērojamu moldāvu (rumāņu) iedzīvotāju skaitu. Pilsēta ir pirmoreiz minēta 1408. gadā kā cietoksnis Moldāvijas vojevodas Aleksandru I laikā. Dokuments bija rakstīts senslāvu valodā un cietokšņa nosaukums bija Tjagjanakača (Тягянакача). Kopš XV gadsimta otrās puses pilsēta pazīstama ar mūsdienu nosaukumu. 1538. gadā osmaņu sultāns Suleimans Lieliskais ieņēma pilsētu un nosauca par to Benderiem (Bender), šis nosaukums ieviesies krievu valodā. Lielā Ziemeļu kara laikā 1713. gadā Benderas cietoksnis bija sadursmju vieta starp bijušajiem sabiedrotajiem Zviedrijas karali Kārli XII un Ukrainas hetmani Ivanu Mazepu. Krievu-turku karu laikā Tigina vairākkārt nonāca krievu rokās, līdz 1812. gadā Krievija līdz ar visu Besarābiju to anektēja. Starp pasaules kariem un Otrā pasaules kara laikā pilsēta bija Rumānijas teritorijā. Piedņestras konflikta laikā Tiginā tās stratēģiskā novietojuma dēļ notika sīvas kaujas. Pilsētā ir dzimuši: Emīls Konstantinesku (Emil Constantinescu, 1939-) - politiķis Ježijs Neimans (Jerzy Neyman, 1894-1981) - matemātiķis http://mer.gospmr.org/gosudarstvennaya-sluzhba-statistiki/informacziya/ezhegodnik-gosudarstvennoj-sluzhby-statistiki/statisticheskij-ezhegodnik-2017.html; arhivēšanas datums: 2017; arhīva URL: https://web.archive.org/web/20171120143828/http://mer.gospmr.org/gosudarstvennaya-sluzhba-statistiki/informacziya/ezhegodnik-gosudarstvennoj-sluzhby-statistiki/statisticheskij-ezhegodnik-2017.html.