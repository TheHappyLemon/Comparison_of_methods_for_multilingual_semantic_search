"Neiespējamā misija 2" (angļu: Mission: Impossible II) ir 2000. gada ASV un Vācijas kopražojuma spiegu filma. Filmas režisors ir Džons Vū. Filmas producents un galvenās lomas tēlotājs, tāpat kā filmas pirmajā daļā, ir Toms Krūzs. Vēl filmā filmējušies Dugrejs Skots, Tendija Ņūtone un Vings Reimss. Filma ir turpinājums 1996. gada spiegu filmai "Neiespējamā misija", tā ir otrā filma no Neiespējamās misijas filmu sērijas. Filmas pirmizrāde ASV un Kanādā notika 2000. gada 24. maijā. 2001. gada MTV Movie Awards balvu pasniegšanas ceremonijā filma ieguva balvu nominācijā "Labākā darbības secība" (Best Action Sequence) par motociklu pakaļdzīšanās ainu, savukārt Toms Krūzs ieguva balvu kā labākais aktieris. Vēl filma nominēta Zelta avenes balvai kā "Sliktākais sikvels/rīmeiks". IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)