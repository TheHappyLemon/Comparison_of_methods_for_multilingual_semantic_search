Tonijs Kukočs (horvātu: Toni Kukoč; dzimis 1968. gada 18. septembrī Splitā, Dienvidslāvijā) ir bijušais horvātu basketbolists, spēlēja vieglā uzbrucēja pozīcijā. Pārstāvējis gan Dienvidslāvijas, gan Horvātijas basketbola izlases. Spēlējis NBA klubos Čikāgas "Bulls", Filadelfijas "76ers", Atlantas "Hawks", Milvoki "Bucks". Trīskārtējs NBA čempions (1996, 1997, 1998) un trīskārtējs Eirolīgas čempions kopā ar Splitas "Jugoplastika" (1989, 1990, 1991). Kopā ar Dienvidslāvijas izlasi izcīnīja sudraba medaļu 1988. gada Olimpiskajās spēlēs, uzvarēja 1990. gada Pasaules čempionātā, ieguva zelta medaļas 1989. un 1991. gada Eiropas čempionātos. Kopā ar Horvātijas izlasi izcīnīja sudraba medaļu 1992. gada Olimpiskajās spēlēs, ieguva bronzas medaļu 1994. gada Pasaules čempionātā, bronzas medaļu 1995. gada Eiropas čempionātā. Tonijs Kukočs ticis iekļauts 50 izcilāko Eirolīgas spēlētāju un darbinieku vidū. FIBA Europe.com profils (angliski) NBA profils (angliski) Basketball-Reference profils[novecojusi saite] (angliski)