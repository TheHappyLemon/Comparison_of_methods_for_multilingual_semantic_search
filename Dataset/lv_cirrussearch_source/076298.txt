Džordžs Tupou V (tongiešu: Siaosi Tupou V, angļu: George Tupou V), pilnā vārdā Siaosi Tāufaāhau Manumataongo Tukuaho Tupou V (tongiešu: Siaosi Tāufa'āhau Manumataongo Tuku'aho Tupou V) — Tongas karalis; valdīja no 2006. gada līdz savai nāvei 2012. gada martā. Tonga ir vienīgā Okeānijas monarhija un vienīgā valsts Okeānijā, kura formāli nekad nav bijusi kolonija. Tupou V ir iepriekšējā karaļa Taufaahau Tupou IV vecākais dēls. 1966. gadā tika oficiāli apstiprināts par troņmantinieku. Mācījies Šveicē un Jaunzēlandē. Studējis Oksfordas Universitātē un Sandhērstā. Būdams troņmantinieks, Tupou V no 1979. līdz 1998. gadam bija Tongas ārlietu ministrs. Pēc tēva nāves 2006. gadā Tupou V kļuva par Tongas karali. 2006. gada novembrī Tongā notika nemieri, kuru rezultātā tika izdemolēts valsts galvaspilsētas centrs, bet valstī tika izsludināts ārkārtējs stāvoklis. Lielā mērā tāpēc formālā kronēšanas ceremonija notika tikai 2008. gada 1. augustā. Miris no leikēmijas 2012. gada 18. martā Honkongā. Džordža Tupou V kronēšanas ceremonijas galerija (angliski) Tongas karaļa monarhijas mājaslapa (angliski)