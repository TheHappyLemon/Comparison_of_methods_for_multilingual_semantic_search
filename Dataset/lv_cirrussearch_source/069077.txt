Seps Kuss (angļu: Sepp Kuss; dzimis 1994. gada 13. septembrī Durango) ir amerikāņu riteņbraucējs, kurš pārstāv UCI WorldTeam komandu Jumbo–Visma. Kuss ir talantīgs kalnu braucējs. Viņš uzvarēja 2023. gada Vuelta a España, kļūstot par otro amerikāņu uzvarētāju pēc Krisa Hornera, kurš to paveica 2013. gadā. Kuss uzvarējis arī atsevišķos Tour de France un Vuelta a España posmos. Kuss junioru vecumā sāka piedalīties kalnu riteņbraukšanas sacensībās, vēlāk kā students pārstāvot Kolorādo Universitāti Bolderā un uzvarot koledžu čempionātā krosā (2014 un 2015) un saīsinātajā distancē (2014). Viņa ambīcijas tobrīd bija pēc diploma iegūšanas turpināt karjeru riteņbraukšanā. Atbildot uz jautājumu par cilvēku, ar ko vēlētos sarunu pie pusdienām, viņš minēja Peteru Saganu. Kuss 2016. gada sezonu iesāka, braucot amatieru komandā Gateway Harley Davidson / Trek. Viņa pirmā uzvara bija Redlands Bicycle Classic posmā ar finišu virsotnē. Kuss finišēja ceturtais Tour of the Gila (UCI 2.2) sacensību posmā. 2016. gada beigās un 2017. gada sākumā viņš jau pārstāvēja Rally Cycling komandu, pēc tam parakstot divu gadu līgumu ar LottoNL-Jumbo. Kuss uzvarēja 2018. gada Tour of Utah trijos posmos un kopvērtējumā. Komanda Kusu iekļāva sastāvā startam 2018. gada Vuelta a España un 2019. gada Giro d'Italia. Savu pirmo uzvaru Lielo tūru posmos Kuss guva 2019. gada Vuelta a España 15. posmā, uzsākot solo uzbrukumu no dienas atrāviena 7 kilometrus no finiša, atbalstot savas komandas līderi Primožu Rogliču, kurš uzvarēja kopvērtējumā. 2020. gada Tour de France kopvērtējumā Kuss finišēja 15. vietā, atkal atbalstot Rogliču. Šī bija arī augstākā amerikāņu braucēju iegūtā vieta kopvērtējumā kopš Endrū Talanska 2015. gadā. Kuss atkal pildīja palīga lomu Rogliča uzvarā 2020. gada Vuelta a España sacensībās. 2021. gada jūlijā Kuss uzvarēja Tour de France 15. posmā pēc izrāviena no 32 braucēju grupas 5 km no dienas pēdējā kāpuma Col de Beixalis virsotnes. Viņš spēja saglabāt savu vadību, apsteidzot spāni Alehandro Valverdi pēdējos 15. kilometros, kas sekoja pārejai. Ar šo uzvaru Kuss kļuva par pirmo amerikāni, kurš uzvarējis Tour de France posmā kopš Tailera Farrara, kurš 2011. gadā uzvarēja 3. posmā. 2021. gada Vuelta a España Kuss un viņa komandas biedri Stevens Kreisveiks un Sems Omens brauca, lai atbalstītu Rogliču, kurš cīnījās par trešo Vuelta titula pēc kārtas. Kuss sacīksti sāka spēcīgi, divus posmus valkājot kalnu karaļa kreklu. 17. posmā kāpumā uz Kovadongas ezeriem viņš pierādīja sevi kā vienu no spēcīgākajiem braucējiem. Rogličs uzvarēja posmā, bet tuvojoties finiša līnijai, sākās sprints par otro vietu, kurā Kuss pārspēja visus pārējos, lai Rogliča sāncenšiem liegtu papildu sekundes. Viņš sacensības noslēdza astotajā vietā, kas bija augstākā amerikānim piecu gadu laikā kopš Talanska. Šis bija viņa pirmais top 10 lielajā tūrē, bet Rogličs kārtējo reizi uzvarēja Vuelta. Iesildoties gaidāmajai Tour de France, Jumbo-Visma nosūtīja savus galvenos favorītus Rogliču un Jonasu Vingegordu uz Critérium du Dauphiné, savukārt Kusam tika dota iespēja braukt 2022. gada Tour de Suisse un mērķēt uz kopvērtējumu. Kuss brauca spēcīgi un pēc 4. posma atradās +0:10 robežās no līdera, taču pirms 5. posma visai komandai bija jāatsakās no sacīkstēm COVID-19 dēļ. 2022. gada Tour de France pirmajās divās nedēļās viņš brauca, lai atbalstītu Rogliču, Vingegordu un Vautu van Ārtu, komandai tiecoties pēc uzvarām posmos un izaicinot iepriekšējā gada uzvarētāju Tadeju Pogačaru cīņā par dzelteno kreklu, gūstot panākumus abos mērķos. Pēc Rogliča un Stevena Kreisveika izstāšanās 15. posmā kļuva skaidrs, ka par Vingegorda galveno palīgu pēdējos augstkalnu posmos kļūs Kuss. Viņš uzturēja Vingegorda tempu Hautacam, pēdējā HC kāpumā, izmantojot gūto pieredzi kā Rogliča palīgam citās lielajās tūrēs, līdz dānis uzbruka un nostiprināja kontroli pār kopvērtējumu. Komanda bija tik veiksmīga, ka, sacensībām tuvojoties beigām, tā pārņēma un noturēja dzelteno, zaļo un punktoto krekliņu. Kuss bija iekļauts komandas sastāvā 2023. gada Giro d'Italia, lai atbalstītu Rogliču un 2023. gada Tour de France, lai atbalstītu Vingegordu. Viņu iekļāva sastāvā arī gada trešajai Lielajai tūrei 2023. gada Vuelta a España, jo Jumbo-Visma uzstādīja mērķi kļūt par pirmo komandu vēsturē, kas vienā sezonā uzvarējusi visās trijās Lielajās tūrās. 6. posmā viņš uzvarēja pēc uzbrukuma no 40 braucēju grupas, ierindojoties otrajā vietā kopvērtējuma ieskaitē, astoņas sekundes aiz Lenija Martinesa, kurš arī bija dienas atrāvienā. Divas dienas vēlāk Kuss izvirzījās sacensību kopvērtējuma vadībā, finišējot minūti priekšā Martinesam. Viņš veiksmīgi nosargāja savu vadību atlikušajā sacensību daļā, neskatoties uz to, ka nedaudz zaudēja laiku Jonasam Vingegordam. Viņš kļuva par pirmo riteņbraucēju pēc Gastona Nenčīni 1957. gadā, kurš sezonas laikā ir nobraucis visas trīs Lielās tūres un uzvarējis vienā no tām. Tāpat pirmo reizi vēsturē viena komanda uzvarēja visās Lielajās tūrēs. Kuss 2022. gadā apprecējās ar profesionālu spāņu riteņbraucēju Noemi Ferrē Fernandesu. «Team Jumbo-Visma | Sepp Kuss». Jumbo–Visma. Arhivēts no oriģināla, laiks: 2023. gada 7. jūlijs. Skatīts: 2023. gada 6. jūlijs. «Sepp Kuss». ProCyclingStats. Arhivēts no oriģināla, laiks: 2022. gada 14. janvāris. Skatīts: 2023. gada 6. jūlijs. «‘I just somersaulted’: Sepp Kuss tumbles out of Tour de France top 10 after crash». VeloNews. 2023. gada 22. jūlijs. Arhivēts no oriģināla, laiks: 2023. gada 29. jūlijs. Skatīts: 2023. gada 23. jūlijs. Andrew Hood. «Who is the "Eagle of Durango" mystery pro at Single Speed CX Worlds?». CyclingWeekly, 2022. gada 10. novembris. Arhivēts no oriģināla, laiks: 2023. gada 23. marts. Skatīts: 2023. gada 8. septembris. «Can Sepp Kuss win the Vuelta a España?». Outside. 2023. gada 1. septembris. Arhivēts no oriģināla, laiks: 2023. gada 18. septembris. Skatīts: 2023. gada 9. septembris. «Cheery Christmas for ambitious Team Jumbo-Visma». Jumbo–Visma (Team Oranje Road BV). 2018. gada 21. decembris. Arhivēts no oriģināla, laiks: 2019. gada 13. aprīlis. Skatīts: 2019. gada 4. janvāris. «Team Jumbo-Visma 2020 roster presented in Amsterdam». Bianchi (F.I.V. Edoardo Bianchi S.p.A.). 2019. gada 20. decembris. Arhivēts no oriģināla, laiks: 2020. gada 2. janvāris. Skatīts: 2020. gada 2. janvāris. «Jumbo-Visma». UCI.org. Union Cycliste Internationale. Skatīts: 2021. gada 2. janvāris. «Sepp Kuss». University of Colorado. 2016. gada 12. maijs. Skatīts: 2021. gada 6. septembris. «Sepp Kuss signs with LottoNL-Jumbo». Cyclingnews.com (Immediate Media Company). 2017. gada 20. septembris. Skatīts: 2018. gada 4. janvāris. Pat Malach. «Kuss wins 2018 Tour of Utah». Cycling News, 2018. gada 12. augusts. Skatīts: 2019. gada 4. marts. «2018: 73rd Vuelta a España: Start List». Pro Cycling Stats. Skatīts: 2018. gada 22. augusts. «2019: 102nd Giro d'Italia: Start List». ProCyclingStats. Skatīts: 2019. gada 8. maijs. «Vuelta a España stage 15: American Sepp Kuss takes stunning solo victory, Primoz Roglic retains lead». VeloNews. 2019. gada 8. septembris. Skatīts: 2019. gada 9. septembris. «Sepp Kuss stays loyal at Vuelta a España to help Primož Roglič limit losses on the Angliru». VeloNews.com. 2020. gada 1. novembris. Skatīts: 2020. gada 1. novembris. «Sepp Kuss wins stage 15 of the Tour de France». CyclingTips (angļu). 2021-07-11. Skatīts: 2021-07-11. «Sepp Kuss Climbs Into First Career Grand Tour Top 10...». Outside Magazine by Andrew Hood. 2021. gada 6. septembris. Skatīts: 2021. gada 6. septembris. Cody Olivas. «COVID forces Jumbo Visma to abandon Tour de Suisse». The Durango Herald, 2022. gada 16. jūnijs. Skatīts: 2022. gada 18. jūlijs. Jim Cotton. «Sepp Kuss weathers Pyrénéan storm at Tour de France as pressure mounts on Jumbo-Visma: Kuss delivers crushing ride on road to Foix as he carries burden of shepherding Vingegard through two mountaintops to come.». Velo News by Outside Magazine, 2022. gada 19. jūlijs. Skatīts: 2022. gada 26. jūlijs. «Official classifications of Tour de France 2022 - Stage 21». www.letour.fr (angļu). Skatīts: 2022-07-27. «Vuelta a Espana: Sepp Kuss wins stage six, Lenny Martinez takes lead & Jumbo-Visma make move». BBC Sport. 2023. gada 31. augusts. Skatīts: 2023. gada 7. septembris. «Vuelta a España: Roglic wins stage eight and Kuss claims red jersey». The Guardian. 2023. gada 2. septembris. Skatīts: 2023. gada 7. septembris. «Kuss crowned Vuelta champion as Jumbo-Visma make history». france24.com. 2023. gada 17. septembris. Skatīts: 2023. gada 17. septembris. «Sepp Kuss wins Vuelta a España with Kaden Groves taking sprint finish». Guardian. 2023. gada 17. septembris. Skatīts: 2023. gada 18. septembris. «Instagram (Sepp Kuss's personal profile)». www.instagram.com. Skatīts: 2023-09-17. Vikikrātuvē par šo tēmu ir pieejami multivides faili. Skatīt: Seps Kuss. ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)