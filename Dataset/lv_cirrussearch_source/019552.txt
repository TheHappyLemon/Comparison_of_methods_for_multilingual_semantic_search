Glūda ir dzelzceļa stacija dzelzceļa līnijā Jelgava—Liepāja starp stacijām Jelgava un Dobele. Glūda ir arī līnijas Glūda—Reņģe sākumstacija. Pasažieru vilcieni Glūdas stacijā nepietur, kaut arī perons ir saglabājies. Šajā vietā 1887. gadā uz dzelzceļa līnijas Rīga—Jelgava—Mažeiķi tika atvērts pieturas punkts Palcgrāve (vācu: Pfalzgrafen, krievu: Фальцграфен). 1919. gadā pieturas nosaukums tika mainīts uz Glūda. Līdz ar līnijas Glūda—Liepāja atklāšanu 1928. gadā šeit tika izbūvēta stacija. Stacijas ēku vēl pirms Pirmā pasaules kara mūrējis Miķelis Krūmiņš.[nepieciešama atsauce] Ēka saglabājusies līdz mūsdienām kā dzīvojamā ēka, bet mūsdienu stacijas ēka ir vienkārša baltu ķieģeļu vienstāva celtne. Līdz 2001. gadam stacijā pieturēja dīzeļvilciens Rīga—Liepāja, bet līdz 2010. gada 15.februārim — dīzeļvilciens Rīga—Reņģe. Caur Glūdas staciju divreiz nedēļā brauc vilciens Rīga-Liepāja, bet tas šeit neapstājas. Dzelzceļa līnija Glūda - Reņģe Stacijas fotoattēli portālā Railwayz.info(krieviski) Glūdas dzelzceļa stacijas vēsture YouTube Glūdas stacijas foto (krieviski) T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 64. lpp. ISBN 978-9984-38-698-0