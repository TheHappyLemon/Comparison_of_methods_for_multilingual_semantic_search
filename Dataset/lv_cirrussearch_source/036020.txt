Karens Asrjans (armēņu: Կարեն Ասրյան; 1980. gada 24. aprīlis Erevāna — 2008. gada 9. jūnijs Erevāna) bija Armēnijas starptautiskais lielmeistars šahā (1997). Vairākkārt piedalījies Eiropas un Pasaules junioru šaha čempionātos. 1996. gadā Menorkā izcīnījis sudraba medaļu Pasaules junioru šaha čempionātā U16 vecuma grupā. Tajā pašā gadā Maskavā uzvarējis Garija Kasparova kausa izcīņā. 1997. gadā uzvarējis Tigrana Petrosjana memoriālā Maskavā un bijis otrais Mihails Čigorina memoriālā Sanktpēterburgā. 1998. gadā dalījis pirmo vietu starptautiskā šaha turnīrā Minskā. 1999. gadā Erevānā pirmo reizi uzvarējis Armēnijas šaha čempionātā. 2000. gadā kļuvis par bronzas laureātu Pasaules junioru šaha čempionātā U20 vecuma grupā. 2001. gadā dalījis pirmo vietu šaha turnīrā Dubaijā. 2004. gadā uzvarējis starptautiskā šaha turnīrā Stepanakertā. Turpinājis sekmīgi piedalījies Armēnijas šaha čempionātos, izcīnot 2 zelta (2007, 2008), sudraba (2005) un bronzas (2006) medaļas. Četras reizes piedalījies Pasaules šaha čempionātos pēc izslēgšanas sistēmas, kur lielāko panākumu guvis 1999. gadā Lasvegasā, kad tikai 3. kārtā zaudējis nākamajam Pasaules šaha čempionam Aleksandram Halifmanam. Pārstāvējis Armēnijas komandu lielākajos komandu šaha turnīros: Pasaules šaha olimpiādēs piedalījies 5 reizes (1996-2002, 2006). Komandu vērtējumā izcīnījis zelta (2006) un bronzas (2002) medaļas. Individuālajā vērtējumā izcīnījis zelta (1996) medaļu; Eiropas komandu šaha čempionātā piedalījies 2007. gadā un komandu vērtējumā izcīnījis sudraba medaļu; Pasaules komandu šaha čempionātos piedalījies 2 reizes (2001-2005). Komandu vērtējumā izcīnījis 2 bronzas (2001, 2005) medaļas. Individuālajā vērtējumā izcīnījis zelta (2005) medaļu. Pāragri miris no sirdstriekas, atrodoties pie sava auto stūres. 67th Armenian Championship 2007 68th Armenian Championship 2008 1999 FIDE Knockout Matches OlimpBase :: Men's Chess Olympiads :: Karen Asrian OlimpBase :: European Men's Team Chess Championship :: Karen Asrian OlimpBase :: World Men's Team Chess Championship :: Karen Asrian Karen Asrian, 1980–2008 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)