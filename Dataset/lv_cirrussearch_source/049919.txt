Huanhe (ķīniešu: 黄河站; Huánghé Zhàn) ir Ķīnas Tautas Republikas vasaras sezonas polārstacija Arktikā. Izvietojusies Svalbāras arhipelāga lielākās salas Špicbergenas ziemeļrietumos Nīolesunnas pētniecības pilsētiņā. Stacija pieder Ķīnas Polāro pētījumu institūtam, nosaukta par godu Huanhe upei. Stacija izveidota 2004. gadā jūlijā un tā ir pirmā Ķīnas polārstacija Arktikā. Izvietojusies divstāvu ēkā ar kopējo platību 500 m², un tajā ir laboratorijas, ofiss, kopmītnes un noliktava. Vienlaicīgi stacija var uzņemt līdz 20—25 cilvēkus. Galvenie pētījumu virzieni ir meteoroloģija, glacioloģija, atmosfēras augšējo slāņu pētījumi, jūras ekosistēmas pētījumi un vides zinātne. «Chinese Arctic Yellow River Station». Arhivēts no oriģināla, laiks: 2019. gada 10. septembrī. Skatīts: 2019. gada 1. augustā.