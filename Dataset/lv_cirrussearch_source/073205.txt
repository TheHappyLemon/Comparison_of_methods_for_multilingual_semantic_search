Progress M-65 (Прогресс М-65) bija automātisks kravas kosmosa kuģis kravu nogādāšanai uz Starptautisko kosmisko staciju (SKS). Kopējā kravas masa bija aptuveni 2500 kg. Tajā ietilpa degviela stacijas dzinējsistēmai, skābeklis, ūdens, pārtikas preces, apģērbs, medicīniskās iekārtas apkalpei. Kravā atradās iekārtas stacijas apkalpošanai un zinātniskajiem pētījumiem. Bez tam tika nogādāts modernizēts (datorizēts) skafandrs Orlan-MK. Palaišana notika no Baikonuras kosmodroma 2008. gada 10. septembrī 19:50:02 UTC ar nesējraķeti Sojuz-U. Saslēgšanās ar SKS bija paredzēta 2008. gada 12. septembrī 21:01 UTC. Sakarā ar to, ka tika slēgts ASV Lidojumu vadības centrs Hjūstonā viesuļvētras "Aiks" (Ike) dēļ, savienošanos pārcēla uz 17. septembri. 2008. gada 17. septembrī 18:43 UTC kravas kugis pievienojās pie moduļa Zvezda. 2008. gada 14. novembrī 16:20 UTC Progress M-65 atvienojās no stacijas. Gandrīz mēnesi tas veica autonomu lidojumu, kura laikā tika veikti ģeofiziski eksperimenti. Kosmosa kuģī bija uzstādīta optiskā aparatūra, ar kuru tika novērotas Zemes atmosfēras izmaiņas. 2008. gada 7. decembrī 08:02 UTC kosmosa kuģis veica bremzēšanas manevru, un 08:49 UTC Progress M-65 nesadegušās daļas iekrita Klusajā okeānā. Космический грузовик "Прогресс М-65" отправился к МКС 11.09.2008 Стыковка корабля "Прогресс М-65" с МКС отложена из-за урагана "Айк" lenta.ru 2008-09-12 Космический грузовик "Прогресс М-65" отправлен в автономный полет РИА Новости, 2008-11-14 Ученые проводят на "Прогрессе-М-65" исследования по управлению погодой 2008-11-30 РИА Новости Космический грузовик "Прогресс М-65" затоплен в Тихом океане РИА Новости, 2008-12-07