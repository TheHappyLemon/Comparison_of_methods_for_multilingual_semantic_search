Izkliedētais disks ir attāls Saules sistēmas reģions, kurā atrodas neliels skaits pundurplanētu un citi mazie Saules sistēmas objekti. Tie galvenokārt sastāv no ledus. Šos objektus dēvē arī par izkliedētā diska objektiem; transneptūna objektu saimes apakškopu. Izkliedētā diska objektu orbitālā ekscentricitāte sasniedz 0,8, bet inklinācija ir līdz 40°. Izkliedētā diska objektu perihēlijs ir lielāks nekā 30 astronomiskās vienības (AU). Šādas orbītas, visticamāk, ir izveidojušās lielo gāzu planētu dēļ, kuras ar savu gravitāciju tos ir "izkliedējušas". Neptūns vēl joprojām izraisa šo objektu orbītu perturbācijas. Iespējams nav precīzs latviskotais nosaukums, skatīt raksta diskusiju Vikikrātuvē par šo tēmu ir pieejami multivides faili. Skatīt: Izkliedētais disks. Encyclopædia Britannica raksts (angliski)