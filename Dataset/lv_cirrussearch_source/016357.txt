Donalds Džejs "Dons" Riklss (angļu: Donald Jay Rickles; dzimis 1926. gada 8. maijā Ņujorkā, miris 2017. gada 6. aprīlī) bija stand-up komiķis un aktieris. Darbojies t.s. apvainojumu komēdijas (insult comedy) žanrā. Pazīstamākās lomas filmās Run Silent, Run Deep (1958), Kelly's Heroes (1970) un Mārtina Skorsēzes filmā "Kazino" (Casino, 1995). Plašu ievērību guvis piedaloties televīzijas sarunu šovos, tai skaitā šovos The Tonight Show Starring Johnny Carson un Late Show with David Letterman. Pazīstams arī kā "Mistera Kartupeļgalvas" balss animācijas filmu sērijā "Rotaļlietu stāsts". Riklss piedzima 1926. gadā Kvīnsā. Viņa tēvs bija emigrējis uz ASV 1903. gadā kopā ar saviem vecākiem, kas bija Lietuvas emigranti no Kauņas. Māte bija no Austrijas emigrantu ģimenes. Komēdijas žanram Riklss pievērsās pēc dienesta ASV kara flotē Otrā pasaules kara laikā. Uzstājoties Floridā, iepazinās ar Frenku Sinatru, ar kura palīdzību Riklss kļuva pazīstams Lasvegasā. 1958. gadā pirmoreiz tēloja nopietnā kinolomā. Vēlāk uzstājās arī televīzijas šovos. 2000. gadā Riklsam piešķīra zvaigzni Holivudas Slavas alejā. 2008. gadā par programmu Mr. Warmth: The Don Rickles Project (2007) viņš saņēma Emmy balvu par labāko individuālo uzstāšanos varietē vai muzikālā programmā. Vikikrātuvē par šo tēmu ir pieejami multivides faili. Skatīt: Dons Riklss. IMDb profils (angliski) AllMovie profils (angliski)