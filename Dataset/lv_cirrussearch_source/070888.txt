Zanzibāras sultanāts bija valsts, kas pastāvēja no 19. gadsimta līdz 1964. gada 12. janvārim. Kopš 1964. gada tas ir daļa no Tanzānijas Apvienotās Republikas. 1896. gada 27. augustā tā dēvētā Anglijas—Zanzibāras kara tika gāzts sultāns Halīds bin Bargāšs, un tronī ieņēma Lielbritānijai tīkams valdnieks. Līdz ar to 20. gadsimta pirmajā pusē Zanzibārā tika izveidots marionešu sultānu režīms, kas pilnībā atradās Lielbritānijas kontrolē, taču formāli Zanzibāra joprojām bija daļēji neatkarīga valsts. Pēc Otrā pasaules kara Zanzibārā pastiprinājās cīņa pret britu un sultānu varu, un to lielā mērā veicināja Tanganiki. 1963. gada 10. decembrī tika pasludināta Zanzibāras valsts neatkarība. Tā paša gada 16. decembrī jaunā valsts tika uzņemta ANO. Taču jau 1964. gada 12. janvārī Zanzibārā notika antifeodālā Zanzibāras revolūcija, kuras rezultātā vietējais sultāns tika gāzts no troņa un padzīts no valsts, kas iezīmēja sultanāta galu, tika pasludināta Zanzibāras un Pembas Tautas Republika, kas paātrināja Zanzibāras un Tanganjikas apvienošanās procesu vienotā valstī Apvienotajā Tanganikas un Zanzibāras Republikā (kopš 1964. gada 1. novembra — Tanzānijas Apvienotās Republika). Encyclopædia Britannica raksts (angliski) Krievijas Lielās enciklopēdijas raksts (krieviski)