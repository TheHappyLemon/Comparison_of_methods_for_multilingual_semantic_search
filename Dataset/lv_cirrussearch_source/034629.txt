2016. gada ASV prezidenta vēlēšanas bija 58. ASV prezidenta vēlēšanas, kas notika 2016. gada 8. novembrī. Tajās ievēlēja ASV prezidentu un viceprezidentu. Kaut arī vēlēšanās absolūto balsu vairākumu ieguva Demokrātiskās partijas kandidāte Hilarija Klintone, tomēr ASV divpakāpju vēlēšanu sistēmas dēļ Republikāniskās partijas kandidāts Donalds Tramps ieguva atsevišķo štatu elektoru balsu vairākumu un tika ievēlēts par 45. ASV prezidentu. Viņu inaugurēja amatā 2017. gada 20. janvārī, valsts galvas amatā nomainot demokrātu Baraku Obamu, kas bija ASV prezidents kopš 2009. gada. Maiks Penss tika ievēlēts par ASV viceprezidentu. 2017. gada 20. janvārī notika jaunā prezidenta un viceprezidenta inaugurācija. Republikāniskā partija 2016. gada 19. jūlijā par savu kandidātu oficiāli izvirzīja uzņēmēju Donaldu Trampu. Demokrātiskā partija 2016. gada 27. jūlijā par savu oficiālo kandidātu nosauca bijušo ASV valsts sekretāri un pirmo lēdiju Hilariju Klintoni. Klintone ir pirmā sieviete, kas ir kādas no lielo partiju kandidātēm prezidenta vēlēšanās. Priekšvēlēšanu aptauju prognozes paredzēja nelielu (2%) Klintones pārvaru pār Trampu. Neilgi pirms vēlēšanu sākuma ziņu aģentūra Reuters prognozēja, ka Tramps varētu uzvarēt vien tad, ja Klintone negaidīti zaudētu minoritāšu — melnādaino amerikāņu un spāņvalodīgās sabiedrības daļas — atbalstu sešos vai septiņos tā dēvētajos "svārstīgajos" štatos. Donalds Tramps pārsvarā uzvarēja valsts centrālajos štatos (Aidaho, Jūtā, Arizonā, Montānā, Vaiomingā, Ziemeļdakotā, Dienviddakotā, Nebraskā, Mičiganā, Kanzasā, Misūri, Aiovā, Indiānā, Kentuki, Viskonsinā, Ohaio) un dienvidu štatos (Teksasā, Oklahomā, Luiziānā, Ārkanzasā, Tenesī, Misisipi, Rietumvirdžīnijā, Ziemeļkarolīnā, Alabamā, Floridā, Dienvidkarolīnā, Džordžijā), kā arī Aļaskā, Ņūhempšīrā un Pensilvānijā, savukārt Hilarija Klintone pārsvaru guva ASV Austrumkrasta štatos (Menā, Vērmontā, Rodailendā, Masačūsetsā, Delavērā, Konektikutā, Kolumbijas apgabalā, Mērilendā, Ņujorkā, Ņūdžersijā, Virdžīnijā) un Rietumkrasta štatos (Vašingtonā, Nevadā, Oregonā, Kalifornijā), kā arī Ilinoisā, Minesotā, Ņūmeksikā, Kolorādo un Havaju salās. Trampa uzvarai izšķirošs bija balsojums par viņu t.s. "svārstīgajos štatos" Floridā (29 balsis), Ohaio (18) un Ziemeļkarolīnā (15). Turklāt viņš guva lielāku atbalstu arī Pensilvānijā (20 balsis) un Aiovā (6), kur pēdējo reizi vairums balsotāju par republikāņu kandidātu novēlēja 2004. gadā. Trampam vislielākais atbalsts bija vecāka gadagājuma vīriešu vidū. ASV prezidenta Trampa pirmie vārdi vēlētājiem Arhivēts 2016. gada 10. novembrī, Wayback Machine vietnē. apollo.tvnet.lv, skatīts 2016. gada 9. novembrī Collinson, Stephen, Kopan, Tal. «It's official: Trump is Republican nominee». CNN, 2016. gada 19. jūlijs. Skatīts: 2016. gada 19. jūlijs. «Donald Trump is running for president». Business Insider. 2015. gada 16. jūnijs. Skatīts: 2015. gada 16. jūnijs. «Donald Trump announces presidential bid». The Washington Post. 2015. gada 16. jūnijs. Skatīts: 2015. gada 16. jūnijs. «Donald Trump FEC filing». FEC.gov. 2015. gada 22. jūnijs. Skatīts: 2015. gada 24. jūnijs. «AP count: Clinton has delegates to win Democratic nomination». Associated Press. 2016. gada 6. jūnijs. Arhivēts no oriģināla, laiks: 2016. gada 21. jūlijā. Skatīts: 2016. gada 7. jūnijs. Chris Megerian. «Hillary Clinton clinches Democratic nomination in a historic first» (June 6, 2016). Los Angeles Times, 2016. gada 6. jūnijs. Skatīts: 2016. gada 7. jūnijs. Carrie Dann. «Clinton hits ‘magic number’ of delegates to clinch nomination». NBC News, 2016. gada 6. jūnijs. Skatīts: 2016. gada 7. jūnijs. Reuters: Klintones izredzes uzvarēt ir 90% diena.lv 2016. gada 8. novembrī, skatīts 2016. gada 9. novembrī Chozick, Amy. «Hillary Clinton Announces 2016 Presidential Bid». The New York Times. Skatīts: 2015. gada 12. aprīlis. Karni, Annie. «Hillary Clinton formally announces 2016 run». Politico, 2015. gada 12. aprīlis. Skatīts: 2015. gada 18. aprīlis. «Hillary Rodham Clinton FEC filing». FEC. 2015. gada 13. aprīlis. Skatīts: 2015. gada 13. aprīlis. ASV prezidenta vēlēšanās negaidīti uzvar Donalds Tramps lsm.lv ziņu redakcija, autori: Gints Amoliņš, Uģis Lībietis. skatīts 2016. gada 9. novembrī 2016 Presidential General Election Results skatīts 2016. gada 10. decembrī DMOZ ieraksts (angliski)