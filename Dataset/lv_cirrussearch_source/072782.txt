Mandriva Linux (agrāk: Mandrakelinux vai Mandrake Linux) ir Linux distributīvs, kuru veido franču kompānija Mandriva. Mandriva ir viens no populārākajiem Linux distributīviem. Viens no tā izstrādātāju mērķiem ir vienkārša un lietotājam draudzīga operētājsistēma, tāpēc Mandriva Linux ir iecienīts jaunu Linux lietotāju vidū, jo ir vienkārši lietojams un neprasa īpašu pieredzi vai priekšzināšanas. Pirmā versija Linux-Mandrake 5.1, kas bija bāzēts uz Red Hat Linux (versija 5.1) un KDE (versija 1.0), tika izlaists 1998. gada jūlijā. 2005. gadā, tika izlaista versija 2006.0 un distributīvs tika pārsaukts par Mandriva (un jaunās versijas tika nosauktas pēc gada skaitļiem). Izstrādes versija saucas Cooker. Šobrīd projekts ir krietni vien attālinājies no Red Hat un tajā ir pieejamas daudzas tieši Mandriva Linux veidotas programmas. Mandriva Linux izmanto RPM pakotnes (Red Hat package manager) un pakotņu pārvaldīšanai ir programma Urpmi. Tās grafiskā versija Rpmdrake ir līdzīga Archlinux programmai Shaman un Ubuntu Synaptic. Lietotājam pieejamas vairākas Mandriva versijas: Mandriva Linux One: šajā versija ir LiveCD, kurā ir arī OS instalācija. Pieejamas gan versijas ar GNOME, gan KDE. Mandriva Linux Free: šajā versijā ir tikai OS instalācija. Šī versija ir lielāka par One un tai nepieciešams DVD disks (Mandriva Linux One var ierakstīt arī parastajā CD matricā). Mandriva Linux Powerpack: komerciālā Mandriva Linux versija, kurā ir pieejama arī slēgtā pirmkoda programmatūra. Mandriva Flash: Mandriva piedāvā arī Mandriva Linux, kas ierakstīts USB flash atmiņā. Mandriva bija pirmie, kas sāka pārdot USB flash atmiņas ar Linux uz tās (par 49.90 ₤), lai gan to uzstādīt distributīvu uz USB Flash atmiņas var arī lietotājs pats, piemēram ar programmu Unetbootin. Mandriva Linux Mandriva Linux at DistroWatch Linux centra foruma sadaļa par Mandriva Informācija atjaunota 2009. gada 6. novembrī DistroWatch.com: Mandriva Linux «Mandriva Flash 2010 - A mobile desktop in your pocket! - Mandriva Store». Arhivēts no oriģināla, laiks: 2009. gada 22. jūlijā. Skatīts: 2009. gada 18. augustā.