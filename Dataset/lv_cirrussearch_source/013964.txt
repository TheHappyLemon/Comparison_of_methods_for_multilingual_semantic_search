Kupišķi (lietuviešu: Kupiškis) ir pilsēta un pašvaldības centrs ziemeļaustrumu Lietuvā Levuo un Kupas upju krastos. Pilsētas vārds ir cēlies no Kupas upes nosaukuma. Atrodas vēsturiskās Sēlijas zemes dienvidu daļā, kas 13.-15. gadsimtā bija strīdus teritorija starp Livonijas ordeni un Lietuvas dižkunigaitiju. Kupišķi rakstos minēti 1529. gadā kā Sigismunda I Vecā īpašums. 1616. gadā tika uzcelta pirmā baznīca. Pilsētas attīstību labvēlīgi ietekmēja Daugavpils - Šauļu - Liepājas dzelzceļa izbūve. Pilsēta iedalās sešās daļās: Centrs (arī Vecpilsēta) — atrodas pilsētas vecākās ēkas, pilsētas dome, sanitārās un komunālās ēkas, bibliotēka, baznīca, ģimnāzija, daudzdzīvokļu nami un savrupmājas Krantine — pilsētas daļa, kurā atrodas 4-5-stāvīgi daudzdzīvokļu nami, lielveikali, bērnudārzs, pamatskola Kraštieči — 2-6-stāvīgi daudzdzīvokļu nami, atrodas lielveikali un bērnudārzs Račupēni — rajonā atrodas savrupmājas, vidusskola, biznesa un tehnoloģiju skola, autoosta Zunte — rajonā atrodas savrupmājas Pramonine (arī Rūpniecības rajons) — atrodas rūpnīcas, noliktavas, stacija. Kupisķu pievārtē, Terpeiķu ciemā, dzimis diska metējs Virgīlijs Alekna (Virgilijus Alekna, 1972). FC Kupiškis ir futbola klubs no Kupišķi. * - tautas skaitīšanas dati Zgeža, Polija (1999) Rēzeknes novads, Latvija (1999) Maneviču rajons, Ukraina (2003) Kežmaroka, Slovākija (1999) Postavu rajons, Baltkrievija (2009; pārtraukts) Štuma, Polija (2012) Balvu novads, Latvija (2014) Jēkabpils novads, Latvija (2018) Lančhuti, Gruzija (2009) Umaņas rajons, Ukraina (2021) Pilsētu iedzīvotāju skaits gada sākumā; pārbaudes datums: 12 februāris 2023. Vikikrātuvē par šo tēmu ir pieejami multivides faili. Skatīt: Kupišķi.