Kaspars Briškens (dzimis 1982. gada 12. novembrī Rīgā) ir Latvijas politiķis un ekonomists, un bijušais diplomāts. Pašreizējais Latvijas Republikas satiksmes ministrs. 14. Saeimas vēlēšanās Kaspars Briškens bija partijas "Progresīvie" premjera amata kandidāts un tika ievēlēts 14. Saeimā. Absolvējis Rīgas Valsts 1. ģimnāzijas Starptautiskā bakalaurāta mācību programmu. 2005. gadā ieguvis bakalaura grādu ekonomikā un uzņēmumu vadībā Rīgas Ekonomikas augstskolā. 2011. gadā ieguvis zinātnisko maģistra grādu ekonomikā Stokholmas Universitātē. 2005. gadā sācis darba gaitas Ārlietu ministrijā kā vecākais referents. No 2007. līdz 2011. bijis ekonomiskais un politiskais diplomāts, strādājot Latvijas vēstniecībā Zviedrijā. 2011. gadā kļuvis par Ārlietu ministrijas Ārējās tirdzniecības un investīciju nodaļas vadītāja vietnieku, amatu atstājot pēc diviem mēnešiem par labu darbam Satiksmes ministrijā ministra Aivja Roņa padomnieka amatā. Četru gadu laikā no 2011. līdz 2015. gadam Satiksmes ministrijā ieņēmis gan ministra padomnieka, gan valsts sekretāra vietnieka Eiropas Savienības un nozaru jautājumos amatu. Bijis NATO Ziemeļu distribūcijas tīkla transporta un loģistikas sadarbības politiskais koordinators, pārstāvot Satiksmes ministriju. No 2013. Līdz 2014. gadam bijis Latvijas Loģistikas asociācijas izpilddirektors. No 2012. gada līdz 2020. gadam ieņēmis nacionālās lidsabiedrības airBaltic padomes priekšsēdētāja vietnieka amatu. Trīs termiņu padomes locekļa un vietnieka amatā strādājis pie uzņēmuma restrukturizācijas, attīstības, Airbus A220-300 modeļa lidaparātu pasūtīšanas, privātu investoru piesaistes un kompānijas biznesa plāna Destination 2025 izstrādes. 2014. gadā sācis strādāt RB Rail (Rail Baltica), sākotnēji par padomes locekli, vēlāk ieņemot stratēģijas un attīstības vadītāja amatu. No 2021. gada ir uzņēmuma "Pasažieru vilciens" padomes loceklis. Kopš 2019. gada K. Briškens ir arī ikgadējais labas pārvaldības lektors Baltijas korporatīvās pārvaldības institūta mācību programmās. K. Briškens bijis iesaistīts Rail Baltica projektā kopš 2006. gada, kad darbojās diplomātiskajā dienestā Zviedrijā. Bijis arī padomnieks diviem satiksmes ministriem. Uzņēmumā RB Rail stratēģijas un attīstības vadītāja amatā vadīja projekta attīstību, komercializāciju un digitalizāciju. Projektā nodrošinājis Starptautiskās lidostas “Rīga” iekļaušanu Rail Baltica dzelzceļa trasē. Bijis partijas "Kustība Par!" dibinātājs 2017. gadā, ievēlēts partijas pirmajā valdē. Pēc izstāšanās no “Kustības Par!”, pievienojies bezpartejisko ekspertu grupai “PRO Platforma”. 2021. gadā kļuvis par partijas "Progresīvie" biedru. 14. Saeimas vēlēšanām partija “Progresīvie” izvirzīja K. Briškenu par savu premjerministra amata kandidātu, un viņš tika ievēlēts 14. Saeimā. Saeimā strādā Tautsaimniecības, agrārās, vides un reģionālās politikas komisijā, kur ievēlēts par priekšsēdētājas biedru, kā arī Nacionālās drošības komisijā. 2023. gada 15. septembrī ievēlēts par satiksmes ministru Evikas Siliņas Ministru kabinetā. www.DELFI.lv. «'Progresīvo' premjera amata kandidāts būs Kaspars Briškens». DELFI (latviešu), 2022-05-24. Skatīts: 2022-07-01. www.linkedin.com. «Kaspars Briškens». Linkedin (angļu). Skatīts: 2022-07-01. www.esipro.lv. «Kaspars Briškens». Esi PRO (latviešu). Arhivēts no oriģināla, laiks: 2022-08-12. Skatīts: 2022-07-01. www.linkedin.com. «Kaspars Briškens». Linkedin (angļu). Skatīts: 2022-07-01. www.esipro.lv. «Kaspars Briškens». Esi PRO (latviešu). Arhivēts no oriģināla, laiks: 2022-08-12. Skatīts: 2022-07-01. www.airbaltic.lv. «After third term Kaspars Briškens to leave Vice Chairman role at airBaltic». airBaltic (angļu), 2020-04-24. Skatīts: 2022-07-01. www.pv.lv. «Padome». Pasažieru vilciens (angļu). Skatīts: 2022-07-01. www.linkedin.com. «Kaspars Briškens». Linkedin (angļu). Skatīts: 2022-07-01. www.railbaltica.org. «Kaspars Briškens to leave Rail Baltica join venture after more than ten years in the megaproject». RailBaltica (angļu). Skatīts: 2022-07-01. www.cece.lv. «Kaspars Briškens». CECE (angļu). Skatīts: 2022-07-01. www.railbaltica.org. «Kaspars Briškens to leave Rail Baltica join venture after more than ten years in the megaproject». RailBaltica (angļu). Skatīts: 2022-07-01. www.lsm.lv. «Partiju «Kustība Par!» vadīs Pavļuts; valdē ievēlē arī Viņķeli un Dālderi». LSM (latviešu), 2017-08-26. Skatīts: 2022-07-01. www.lsm.lv. «14.Saeimu gaidot – «Progresīvie» par premjeru - vizionāru un taisnīgākiem nodokļiem». LSM (latviešu), 2022-05-26. Skatīts: 2022-07-01. www.lsm.lv. «14.Saeimu gaidot – «Progresīvie» premjera amatam virza Briškenu; ministru amatiem – Rīgas domniekus un nozaru ekspertus». LSM (latviešu), 2022-05-24. Skatīts: 2022-07-01. «Kaspars Briškens - Latvijas Republikas 14.Saeima». titania.saeima.lv. Skatīts: 2022-11-26. Twitter profils