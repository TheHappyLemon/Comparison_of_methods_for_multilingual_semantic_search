Stopiņu novads ir bijusī pašvaldība vēsturiskajā Vidzemes reģionā un Rīgas plānošanas reģionā. Novads izveidots 2005. gadā, reorganizējot Stopiņu pagastu, administratīvais centrs bija Ulbroka. Pašvaldību veidoja šādi ciemi un apdzīvotas vietas: Ulbroka, Saurieši, Upeslejas, Dreiliņi, Vālodzes, Līči, Dzidriņas, Rumbula un Cekule. Iedzīvotāju skaits 2020. gadā bija 11 458. 2021. gada 1. jūlijā tika pievienots Ropažu novadam un Stopiņu novads tika reorganizēts par Stopiņu pagastu. Ulbroka kļuva par Ropažu novada administratīvo centru. Pašvaldība savu nosaukumu ieguvusi no muižas Stopenhof, ko šajā apkaimē 16. gadsimtā nodibināja Rīgas pilsētas ārsts Zahārijs Stopijs. Pašvaldības ģerbonī iestrādātas arī daļas no Zahārija Stopija veidotā ģerboņa. Šeit pie Rīgas robežas 2018. gada jūlijā tika atvērts vienīgais IKEA veikals Latvijā. Novadu šķērsoja valsts nozīmes ceļi A4 (Rīgas apvedceļš), A6, P2, P4 un P5, kā arī dzelzceļa līnijas Rīga—Daugavpils un 2007. gadā slēgtā līnija Rīga—Ērgļi (preču pārvešanai tika saglabāts posms līdz Sauriešiem). Novadā ir trīs dzelzceļa stacijas — Acone, Saurieši un Rumbula (pēc 2007. gada vienīgā, no kuras bija pasažieru satiksme), kā arī bijusī stacija Cekule. Latvijas administratīvais iedalījums https://data.stat.gov.lv/pxweb/lv/OSP_PUB/START__ENV__DR__DRT/DRT010/; Centrālā statistikas pārvalde; pārbaudes datums: 25 februāris 2021. https://data.stat.gov.lv/pxweb/lv/OSP_PUB/START__POP__IR__IRS/IRD060/; Centrālā statistikas pārvalde; pārbaudes datums: 15 jūnijs 2021. «Stopiņu novads - Fakti» (latviešu). Stopiņi Municipality. Skatīts: 2010-09-28. «ISG020. Population number and its change by statistical region, city, town, 21 development centres and counties». Central Statistical Bureau of Latvia. 2020-01-01. Skatīts: 2021-02-12. [1] Law on Administrative Territories and Populated Areas «VĒSTURE». Stopiņi Municipality. Arhivēts no oriģināla, laiks: 2021. gada 21. jūnijā. Skatīts: 2020. gada 15. jūlijs. Vikikrātuvē par šo tēmu ir pieejami multivides faili. Skatīt: Stopiņi Municipality.