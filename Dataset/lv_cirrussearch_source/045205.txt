Vācijas Grand Prix ir ikgadēja Formula 1 Grand Prix izcīņa. Tā pirmo reizi notika 1926. gadā. Pirmo reizi F1 sacīkstes te notika 1951. gadā. Kopš tā laika tās nav notikušas tikai 1955., 1960. (neoficiāla sacīkste) un 2007. gadā. Vācijas GP sacīkstes ir notikušas Nirburgringā, Hokenheimā un AVUS trasē. Visbiežāk šeit ir uzvarējis Mihaels Šūmahers - četras reizes. 18 reizes ir uzvarējusi Ferrari komanda. Sākot ar 2008. gadu sacīkstes notiek pārmaiņus Hokenheimā un Nirburgringā. 2008. gada sacīkste norisinājās Hokenheimā, 2009. gada - Nirburgringā, 2010. gada - Hokenheimā utt. Bija paredzēts, ka 2007. gada sacīkste notiks Nirburgringā, tomēr tur notika ierastais Eiropas Grand Prix, kas no 2008. līdz 2012. gadam norisinājās Valensijā. Minēti tikai uzvarētāji tajos Grand Prix, kas aizvadīti F1 sezonu ietvaros. Rūdolfs Karačiola uzvaras guvis Vācijas Grand Prix sacīkstēs, kuras norisinājās pirms 1950. gada, kad tika aizvadīta pirmā oficiālā F1 sezona. F1 Grand Prix saraksts