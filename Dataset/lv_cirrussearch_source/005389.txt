Boeing 80 bija Amerikas pasažieru lidmašīna 20. gados. 3 dzinēju divplāksnis. Šo modeli ražoja Boeing Airplane Company paši savām vajadzībām. Pats Boeing veiksmīgi ar šo lidmašīnu pārvadāja pasta sūtījumus un pasažierus pēc noteikta grafika. Boeing Air Transport tika izveidots 1927. gada 17. februārī, ko dibināja Viljams Boings. Lidojumi notika starp San Francisko un Čikāgu. Pirms tam šo maršrutu apkalpoja viena dzinēja Boeing 40A divplākšņi, kura varēja pārvadāt četrus pasažierus, un spēja gūt palielu peļņu no gaisa pasta sūtījumiem. Lai gūtu labākus panākumus pasažieru jomā, Boeing izdomāja, ka viņiem vajadzētu lielāku lidmašīnu, kas bija labāk domāta pasažieru pārvadājumiem, un 1928. gada sākumā izgatavoja trīs dzinēju lidmašīnu, kas spēja pārvadāt 12 pasažierus, Model 80. Pateicoties savam dizainam tā spēja strādāt grūti pieejamos lidlaukos, no kuriem daudzi bija diezgan lielos augstumos. Fizelāža bija gatavota no alumīnija un pārvadāja savus pasažierus labi iekārtotā kabīnē. Lidmašīnā bija vieta diviem apkalpes locekļiem. Lidmašīnai bija noņemami spārni, lai tās spētu novietot angāros. Pirmais gatavais modelis lidoja 1928. gada 27. jūlijā. Tam sekoja vēl trīs Model 80 lidmašīnas, pirms izstrāde pārslēdzās uz labāku Model 80A gatavošanu, kurš bija garāks, kurš atļāva pārvadāt 18 pasažierus, un bija darbināts ar jaudīgākiem dzinējiem. Pirmais lidojums notika 1929. gada 18. jūlijā. Pirmo oficiālo lidojumu ar pastu un pasažieriem tas veica 1928. gada 20. septembrī, un drīz pierādīja to, ka ir veiksmīgs. Uzlabotais Model 80A sāka lidojumus 1929. gada septembrī. 1930. gada maijā Boeing pirmoreiz ieviesa sievietes kā stjuartes, kopā tika nolīgtas astoņas, visas neprecētās reģistrētās māsiņas. Pirmais lidojums ar sieviešu stjuartēm notika 15. maijā. Model 80 un 80A turpināja savus lidojumus līdz Boeing izlaida Boeing 247 1934. gadā.