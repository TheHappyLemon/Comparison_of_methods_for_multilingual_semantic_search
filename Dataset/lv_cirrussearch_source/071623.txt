Volejbolā 2008. gada vasaras olimpiskajās spēlēs tika sadalīti 4 medaļu komplekti - vīriešu un sieviešu komandu turnīros, kā arī vīriešu un sieviešu pludmales volejbola turnīros. Sacensības notika no 9. līdz 24. augustam. Volejbola spēles tika aizvadītas Pekinas Tehniskajā institūtā un Pilsētas apjumtajā stadionā Pekinā. Pludmales volejbola sacīkstes tika aizvadītas Pekinas Čaojanas parkā izveidotajā pludmales volejbola laukumā. Vīriešu komandu volejbola turnīram kvalificējušās šādas izlases:  Ķīna (olimpisko spēļu saimnieki - kvalificējās automātiski)  Brazīlija  Krievija  Bulgārija  Ēģipte  Japāna  Serbija  ASV  Venecuēla  Vācija  Polija  Itālija Sieviešu komandu volejbola turnīram kvalificējušās šādas izlases:  Ķīna (olimpisko spēļu saimnieki - kvalificējās automātiski)  Itālija  Brazīlija  ASV  Alžīrija  Kazahstāna  Krievija  Kuba  Venecuēla  Polija  Serbija  Japāna Gan vīriešu, gan sieviešu pludmales volejbola turnīram kvalificējās spēļu saimnieku komanda un vēl 23 komandas pēc Starptautiskās pludmales volejbola federācijas ranga.