Dunavas pagasts ir viena no Jēkabpils novada teritoriālajām vienībām tā dienvidaustrumos, Daugavas kreisajā krastā. Robežojas ar sava novada Rubenes, Zasas un Dignājas pagastu, Augšdaugavas novada Dvietes un Nīcgales pagastiem, kā arī pa Daugavu ar Līvānu novada Jersikas pagastu . Upes: Daugava, Eglona, Melnupīte, Olāja upīte, Puntouka, Skujupīte. 1945. gadā Ilūkstes apriņķa Rubenes pagastā izveidoja Dunavas ciema padomi. Dunavas ciems ietilpis Aknīstes (1949-1964), Daugavpils (1964-1967) un Jēkabpils (pēc 1967. gada) rajonos. Dunavas ciemam 1954. gadā pievienoja likvidēto Eglonas ciemu. Dunavas ciemu 1956. gadā likvidēja, teritoriju pievienoja Rubenes un Dignājas (Sudrabkalna kolhoza teritoriju) ciemiem. Ciemu no jauna izveidoja 1964. gadā, iekļaujot tajā daļu no Dvietes un Rubenes ciemu teritorijas. 1990. gadā ciemu reorganizēja par pagastu. 2009. gadā Dunavas pagastu kā administratīvo teritoriju pievienoja Jēkabpils novadam. Lielākās apdzīvotās vietas ir Dunava (pagasta centrs), Cukuriņi, Sudrabkalns, Tadenava. Rainis (Jānis Pliekšāns) (1865—1929) — latviešu dzejnieks, dramaturgs, tulkotājs, teātra darbinieks un politiķis dzimis Dunavas pagasta "Varslavānu" mājās 1865. gada 11. septembrī, vēlāk dzīvojis Tadenavā. Dunavas Svētā Jāzepa katoļu baznīca Dunavas Svētā Jāzepa katoļu baznīca Piemiņas akmens Daugavas plostniekiem Pārceltuve Tadenava Dignājas, Vandāņu un Dunavas attēlu kolekcija «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9