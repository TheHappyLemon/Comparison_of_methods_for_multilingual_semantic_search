Ramans Halovčenka (baltkrievu: Раман Аляксандравіч Галоўчэнка dzimis 1973. gada 10. augustā) ir Baltkrievijas diplomāts, ekonomists. Kopš 2020. gada viņš ir Baltkrievijas premjerministrs. Ramans Halovčenka piedzima 1973. gada 10. augustā Žodzinā Minskas apgabalā. Viņš bija vienīgais bērns ģimenē. Tēvs Aļaksandrs Halovčenka strādāja par inženieri traktoru rūpnīcas MTZ konstruktoru birojā. 1983. gadā ģimene pārcēlās uz Minsku, kur viņš absolvēja vidusskolu. 1996. gadā Halovčenka absolvēja Krievijas Federācijas Ārlietu ministrijas Starptautisko attiecību institūtu specialitātē "starptautiskās attiecības". 1997. gadā. viņš kļuva par Baltkrievijas Drošības padomes Valsts sekretariāta galveno speciālistu. 2002. gadā Halovčenku iecēla par Ģenerālprokuratūras pārvaldes priekšnieka vietnieku. 2003. gadā viņš absolvēja Baltkrievijas Republikas prezidenta pārvaldības akadēmiju specialitātē "ekonomika un ārējās ekonomiskās darbības pārvalde". 2005. gadā Halovčenka kļuva par Prezidenta administrācijas Ārpolitikas departamenta galveno padomnieku. 2006. gadā viņš kļuva par Starptautiskās sabiedrības departamenta galveno padomnieku drošības jautājumos, vēlāk bija Drošības padomes Valsts sekretariāta Starptautiskās drošības departamenta galvenais padomnieks. 2009. gada jūlijā Ramans Halovčenka tika iecelts par padomnieku vēstnieku Baltkrievijas vēstniecībā Polijā. 2009. gada decembrī viņš kļuva par Baltkrievijas Valsts militārās rūpniecības komitejas priekšsēdētāja pirmo vietnieku. 2013. gada 22. aprīlī viņš tika iecelts par ārkārtējo un pilnvaroto vēstnieku Apvienotajos Arābu Emirātos, arī Saūda Arābijā un Katarā. 2018. gada 18. augustā Halovčenka kļuva par Sjarheja Rumasa vadītās valdības Valsts militārās rūpniecības komitejas priekšsēdētāju. 2020. gada 4. jūnijā prezidents Aleksandrs Lukašenko par premjerministru iecēla Ramanu Halovčenku, nomainot Sjarheju Rumasu. Baltkrievijas premjerministrs Arhivēts 2020. gada 23. oktobrī, Wayback Machine vietnē.