Nansei salas (japāņu: 南西諸島, Nansei-shotō — ‘Dienvidrietumu salas’) ir vulkānisku salu virkne Klusā okeāna ziemeļrietumos, dienvidrietumos no Japānas arhipelāga galvenajām salām. Pieder Japānai un administratīvi ietilpst Kagošimas (ziemeļdaļa) un Okinavas (dienviddaļa) prefektūrās. Salu grupa izstiepusies gandrīz 1200 km garumā no Kjusju salas dienvidu gala ziemeļos līdz Taivānas salai dienvidrietumos un veido robežu starp Austrumķīnas jūru rietumos un Filipīnu jūru austrumos un dienvidos. Nansei salās ietilpst šādas salas un salu grupas: Sacunanas salas Osumi salas Tokaras salas Amami salas Rjūkjū salas (nosaukums dažkārt tiek attiecināts uz visu Nansei arhipelāgu) Okinavas salas Sakišimas salas Mijako salas Jaejamas salas Senkaku salas Daito salas Sacunanas salas ietilpst Kagošimas prefektūrā, bet Rjūkjū, Senkaku un Daito salas — Okinavas prefektūrā. Senkaku salas ir Japānas, Ķīnas Tautas Republikas un Ķīnas Republikas (Taivānas) teritoriālo strīdu subjekts. 我が国の広域な地名及びその範囲についての調査研究 / The geographical names and those extents of the wide areas in Japan