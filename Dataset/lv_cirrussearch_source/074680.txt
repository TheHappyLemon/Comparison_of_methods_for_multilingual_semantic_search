Parastais pīlādzis, sērmūkslis jeb pucene (Sorbus aucuparia) ir rožu dzimtas suga. Tas ir Latvijā bieži sastopams koks vai krūms. Vasarzaļš neliels (līdz 20 m) lapkoks vai krūms. Miza pelēka, gluda. Lapas nepāra plūksnaini saliktas no pāriem iegareni lancetisku lapiņu. Ziedu daudz, lielā ziedkopā. Tie balti un smaržīgi. Auglis — oranžsārts, ieapaļš un sulīgs, atgādina ogu. Zied maijā, jūnija sākumā. Aug dažādās augsnēs, lapkoku vai jauktos mežos, mežmalās. Parastais pīlādzis ir Eiropā ļoti plaši izplatīta suga, aug arī Āzijā un Ziemeļamerikā. Artūrs Mauriņš, Andris Zvirgzds. Dendroloģija. Rīga 2006. ISBN 9984-802-21-3 «Sērmūkslis» (latviski). Latvijas Universitātes Matemātikas un informātikas institūts. Arhivēts no oriģināla, laiks: 2016. gada 5. martā. Skatīts: 2014. gada 6. oktobrī. Izplatība latvijasdaba.lv[novecojusi saite]