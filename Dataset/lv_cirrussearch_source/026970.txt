Uzbeghans (mongoļu: Өзбег; dzimis 1282. gadā, miris 1341. gadā), vārds islāmā — Sultāns Gijass ad Dīns Muhameds, bija Zelta Ordas (Džuči ulusa) un Zilās Ordas hans no 1313. līdz 1341. gadam. Uzbeghana laikā Zelta Orda sasniedza savas varenības zenītu. Padarīja islāmu par valdošo reliģiju valstī. Likvidēja jebkādas separātisma izpausmes. Pakļautajās Lielkrievijas kņazistēs likvidēja baskaku institūciju, tā vietā vienam no kņaziem ļaujot ievākt nodevas no apkārtējām zemēm, un sūtīt tās uz Ordu. Viņa valdīšanas laikā Zelta Ordas galvaspilsēta bija Mokša (1313–1342) tagadējā Penzas apgabalā. 1317. gadā izdeva savu māsu Končaku par sievu pie Maskavas kņaza Jurija Daņiloviča, tā ļaujot izvirzīties Maskavai attiecībā pret Tveras kņaziem. Karoja ar Poliju un Ilhanātu. Vikikrātuvē par šo tēmu ir pieejami multivides faili. Skatīt: Uzbeghans. Encyclopædia Britannica raksts (angliski) Krievijas Lielās enciklopēdijas raksts (krieviski)