Hanss Krebss (vācu: Hans Krebs, dzimis 1898. gada 3. aprīlī, miris 1945. gada 1. maijā) bija vācu virsnieks, ģenerālis. Trešā reiha Sauszemes karaspēka štāba pēdējais priekšnieks. Pirmā pasaules kara sākumā kā brīvprātīgais karoja Rietumu frontē. Pēc kara turpināja militāro karjeru reihsvērā. 1930. gadā, būdams kapteinis, tika pārvests Berlīnes kara ministrijā. 1930. gados bija Padomju Savienības vācu atašeja palīgs. Labi pratis krievu valodu un bija pazīstams ar vairākām padomju militārpersonām, ieskaitot Georgiju Žukovu. 1939. gadā iecelts par apakšpulkvedi, drīzumā ieguva VII armijas korpusa štāba priekšnieka amatu. 1940. gadā kļuva par pulkvedi, 1942. gada martā – par ģenerālmajoru, bet 1943. gada aprīlī – par ģenerālleitnantu. Savu pēdējo dienesta pakāpi saņēma 1944. gadā. 1945. gada 1. maijā krievu valodas zināšanas palīdzēja viņam veikt pārrunas ar Sarkano armiju. Pēc Ādolfa Hitlera pašnāvības Krebss saskaņā ar Jozefa Gebelsa rīkojumu centās noslēgt miera līgumu ar Berlīnei uzbrūkošo padomju karaspēku. Ap 4 no rīta nonāca Vasilija Čuikova uzraudzībā. Pamiers tika atteikts, PSRS puse uzstāja uz bezierunu kapitulāciju. Tajā pašā dienā starp pulksten 21:30 un 22:00, kad visi, kas vēlējās, pameta Fīrera bunkuru, Krebss kopā ar ģenerāli Burgdorfu izdarīja pašnāvību. I un II šķiras Dzelzs krusts Frīdriha Augusta krusts Ievainojuma nozīme (1918) Vācu krusts zeltā (1942) Dzelzs krusta Bruņinieka krusts (1944) Hans Krebs — Hitlers treuester General // Braunschweiger Zeitung Spezial (04/2005) Vikikrātuvē par šo tēmu ir pieejami multivides faili. Skatīt: Hanss Krebss. Lexikon der Wehrmacht