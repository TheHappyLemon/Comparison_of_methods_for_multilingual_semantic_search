Nikte ir pundurplanētas Plutona dabiskais pavadonis. 2015. gadā Plutonu un tā pavadoņus apmeklēja starpplanētu zonde New Horizons. 2005. gadā Nikti atklāja, izpētot ar Habla kosmisko teleskopu iegūtos attēlus. 2005. gada 15. un 18. maijā uzņemtos attēlus pārbaudīja jūnijā un augustā un astronomi tajos atklāja divus iepriekš nezināmus Plutona pavadoņus. Par atklājumu oficiāli tika paziņots 2005. gada 31. oktobrī un pavadoņiem tika piešķirti pagaidu apzīmējumi: S/2005 P 1 (Hidra) un S/2005 P 2 (Nikte). Niktes orbīta ap Plutonu ir apļveida. Tā atrodas vienā plaknē ar lielāko Plutona pavadoni Haronu. Nikte riņķo ap Plutonu apmēram 50 000 km no tā un apriņķo Plutonu 24,9 dienās, t.i., 4 reizes lēnāk kā Harons, bet attiecība pret Hidru periodu proporcija ir 3:2. Īsta orbitālā rezonanse starp Nikti un Haronu gan nepastāv, jo ir 2,7 % liela novirze. Nikte ir aptuveni par 20% tumšāka par Hidru. 2015. gadā starpplanētu zondes New Horizons misijas laikā tika noskaidrots, ka Niktes izmērus raksturo trīsasu elipsoīds ar izmēriem 54 × 41 × 36 km. Nākamajā gadā publikācijā tās parametri tika vērtēti 50 × 35 × 33 km. Tātējādi Nikte ir lielākais no Plutona mazajiem pavadoņiem. Nikte grieķu mitoloģijā ir nakts personifikācija. Pavadonis tika nodēvēts par Nikti 2006. gada 21. jūnijā ar Starptautiskās Astronomijas savienības cirkulāru Nr. 8723. Planetary Names: Planet and Satellite Names and Discoverers IAU Circular No. 8723 Discovery of two new satellites of Pluto The Positions, Colors, and Photometric Variability of Pluto's Small Satellites from HST Observations 2005-2006 Orbits and Photometry of Pluto's Satellites: Charon, S/2005 P1, and S/2005 P2