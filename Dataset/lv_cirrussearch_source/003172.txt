Kinorežisors ir viena no pamatprofesijām kino mākslā. Kinorežisors vada filmas uzņemšanu, ir atbildīgs par māksliniecisko un scēnisko filmas daļas izveidi. Pastāv divi kinorežisoru tipi: mākslas un dokumentālā kino režisori. Par pirmo mākslas kino kinorežisoru uzskata Žoržu Meljesu, bet pirmie dokumentālā kino režisori bija brāļi Limjēri. Pirms skaņas parādīšanās kinematogrāfā režisora pamatuzdevums bija komisko skeču jeb gegu un pantomīmas iestudēšana. Tā laika slavenākie kinorežisori bija Čārlijs Čaplins un Basters Kītons. Līdz ar skaņas kino ieviešanu režisora pienākumiem nāca klāt dialogu skatu izveide un muzikālais noformējums, ko viņi veica ar komponista palīdzību. Galvenokārt kinorežisora pienākumos ietilpst: kopējā filmas mākslinieciskā stila noteikšana; scenārija realizācija; aktieru vadīšana, gan no mizanscēnas, gan no aktierspēles un citu izteiksmes līdzekļu viedokļa; kinooperatora vadīšana; filmas montāžas vadīšana. Vikikrātuvē par šo tēmu ir pieejami multivides faili. Skatīt: Kinorežisors.