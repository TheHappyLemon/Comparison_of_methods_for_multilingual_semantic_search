Nukuoro (nukuoro: Nukuoro) ir koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Ponpejas pavalstī, administratīvi veido atsevišķu municipalitāti. Atola iedzīvotāji ir polinēzieši, runā nukuoro valodā, kas tuva samoāņu valodai. Nukuoro ir viens no diviem Polinēzijas eksklāviem Mikronēzijā, otrs ir Kapinamarani. Nukuoro ir koraļļu atols Karolīnu salu centrālajā daļā 480 km uz dienvidrietumiem no Ponpejas un 300 km uz ziemeļiem no Kapinamarani. Atolā 44 salas, to kopējā sauszemes platība ir 1,67 km². Koraļļu rifs ieskauj 27 km² lielu lagūnu; kopējā atola platība ir 40 km². Vienīgā apdzīvotā sala ir Nukuoro (46,6 ha) atola dienvidaustrumos; tajā atrodas sākumskola. Otra lielākā sala Kausema ir tikai 7,8 ha liela. Pohnpei State Departament of Education. Nukuoro Elementary School Vikikrātuvē par šo tēmu ir pieejami multivides faili. Skatīt: Nukuoro.