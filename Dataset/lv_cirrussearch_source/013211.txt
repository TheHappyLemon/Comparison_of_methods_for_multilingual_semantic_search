Gordons "Gordijs" Hovs (angļu: Gordon "Gordie" Howe; dzimis 1928. gada 31. martā Floralā, Kanādā, miris 2016. gada 10. jūnijā) bija kanādiešu hokejists, spēlējis labās malas uzbrucēja pozīcijā. Viņš tiek uzskatīts par vienu no visu laiku labākajiem hokejistiem. Karjeras laikā NHL spēlējis Detroitas "Red Wings" (1946—1971) un Hārtfordas "Whalers" (1979—1980) klubu sastāvā. Viņš ir vienīgais hokejists, kas NHL spēlējis piecās dažādās desmitgadēs (no 1940. līdz 1980. gadiem). "Red Wings" sastāvā aizvadījis gandrīz visu profesionāļa karjeru, kluba sastāvā viņš četras reizes izcīnīja Stenlija kausu. Ar viņa vārdu radies termins Gordie Howe hattrick (Gordija Hova hattrick), kas tiek lietots, ja kāds spēlētājs vienas spēles laikā guvis vārtus, rezultatīvi piespēlējis un izkāvies, pats gan viņš nekad šo visu vienas spēles laikā nav izdarījis. G. Hovs karjeras laikā sešas reizes saņēmis Harta balvu, ko pasniedz sezonas vērtīgākajam spēlētājam, kā arī sešas reizes ieguvis Ārta Rosa balvu kā rezultatīvākais spēlētājs. 23 reizes piedalījies NHL Visu zvaigžņu spēlē, 12 reizes ticis iekļauts līgas simboliskajā pirmajā izlasē, kā arī 9 reizes — otrajā izlasē. Viņš ir visvairāk sezonas aizvadījušais hokejists NHL (26), tāpat viņam pieder līgas rekords aizvadītajās spēlēs (1767), visvairāk spēlēs viena kluba sastāvā (1687). G. Hovs ir visu laiku vecākais hokejists, kas ir piedalījies NHL spēlē — 52 gadi un 11 dienas. 1972. gadā viņš tika uzņemts Hokeja slavas zālē. 2008. gadā bija pirmais NHL mūža ieguldījuma balvas saņēmējs. USHL Omahas "Knights" NHL Detroitas "Red Wings" Hārtfordas "Whalers" WHA Hjūstonas "Aeros" Jaunanglijas "Whalers" IHL Detroitas "Vipers" «Gordijs Hovs». Arhivēts no oriģināla, laiks: 2011. gada 15. jūnijā. Skatīts: 2011. gada 16. augustā. «All-Star Game individual records». USA TODAY (Gannett Co. Inc.). 2002-01-31. Skatīts: 2008-05-12. Vikikrātuvē par šo tēmu ir pieejami multivides faili. Skatīt: Gordijs Hovs. Munzüger Sport profils (vāciski) Eliteprospects profils (angliski) Internet Hockey Database profils (angliski) Hockey-Reference profils (angliski) Databasehockey profils (angliski) Legends of Hockey profils (angliski) bio — file interview with Gordie Howe (angliski) Biogrāfija: Hockey fans, ESPN (angliski)