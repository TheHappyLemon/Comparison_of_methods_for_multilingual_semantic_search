Zvanga (hibrīdvārds no „zvans” un „bungas”; angļu: tank drum — 'balona bungas', hank drum) ir mēlīšu sitamais mūzikas instruments, ko gatavo no propāna baloniem. Sākotnējo instrumentu 2007. gadā izgatavoja Deniss Havlena, iedvesmojoties no Felle Vegas no hēlija balona gatavotā tambiro un henga bungām. Havlena zvangu gatavoja no daudz biezākā 20 l propāna balona, kura sānā iegrieza sešas mēlītes, un pēc kāda Kalifornijas zvangu entuziasta ieteikuma nosauca par Hank Drum, kur hank ir hibrīdvārds no hang un tank. Latvijā pirmās zvangas 2010. gadā izgatavoja Dzintars Briedis, un to nosaukuma latviskojums kā hibrīdvārds no „zvans” un „bungas” radies 2010. gadā Saulkrastos notiekošajā nometnē „Aicinājums”, kurā ar pirmajiem sevis izgatavotajiem instrumentiem piedalījies Briedis. 2016. gadā Latvijā bija jau pieci zvangu izgatavotāji, tostarp Zvongo, „Pigoru darbnīca”. un Andris Diržininkas. «Hank Drum (Propane Tank Drum)». Oddmusic. Skatīts: 2019. gada 25. novembrī. Linda Zalāne (2016. gada 19. maijs). Sākam biznesu: Zvongo virzīs ārvalstu tirgos. Dienas Bizness. Atjaunināts: 2019. gada 25. novembrī. Anda Dzenža (2017. gada 3. marts). Taisa „pigorus” no gāzes baloniem. Druva. Atjaunināts: 2019. gada 25. novembrī. Gunta Matisone. «„Pigoru darbnīcā” no gāzes baloniem top zvangas». Latvijas Sabiedriskais medijs, 2018. gada 10. jūnijs. Skatīts: 2019. gada 25. novembrī. «Jaunpiebalgā vecie gāzes baloni pārtop elegantos mūzikas instrumentos». jauns.lv. 2018. gada 10. jūnijs. Skatīts: 2019. gada 25. novembrī. Ilze Pētersone (2017. gada 25. novembris). No gāzes balona – mūzikas instruments. Latvijas Avīze. Atjaunināts: 2019. gada 25. novembrī. Denisa Havlenas tīmekļa vietne (angliski) Zvangas izgatavošanas pamācība (angliski)