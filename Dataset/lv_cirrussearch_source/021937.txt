"Auniņa Šona piedzīvojumi" (angļu: Shaun the Sheep) ir britu kompānijas Aardman Animations un HIT Entertainment bērnu televīzijas animācijas seriāls. Pirmā pārraide kanālā CBBC notika 2007. gada martā. Seriālam ir 4 sezonas, kurās pavisam ir 130 sērijas. Iedvesmojoties no Auniņa Šona, ir izveidots atvasinājums "Auniņa Timija laiks" (Timmy Time), kas paredzēts jaunākajiem skatītājiem. Seriāla 4. sezona iznāca 2014. gada sākumā. Seriāls tiek pārraidīts 180 pasaules valstīs, tostarp Latvijā, kur to pārraida televīzijas kanāls TV3 un TV6. 2015. gadā tika izdota Aardman Animations radīta pilnmetrāžas animācijas filma "Auniņš Šons. Filma" (Shaun the Sheep The Movie) par auniņa Šona brīvdienu piedzīvojumiem lielpilsētā. Katrā sērijā auniņš Šons saskaras ar visdažādākajiem notikumiem lauku dzīvē. Tas izraisa konfliktus, ko Šons ar draugiem līdz sērijas beigām atrisina. Varoņiem ir jāizvairās no tikšanas pieķertiem un atklātiem. Seriālā tēli nesarunājas, un tajās retajās reizēs, kad to dara, izdveš tikai skaņas. Tā kā seriālā nav dialogu pat no cilvēku puses, tas ir pieskaitāms mēmajam kino. Tomēr, lai paustu tēlu izjūtas, ir pievienotas nopūtas, vaidi, blējieni un citas skaņas. Šons — seriāla galvenais varonis un aitu barvedis. Viņš ir visgudrākā aita ganāmpulkā. Šona labākais draugs ir aitu suns Bicers. Bicers — zemnieka suns un ganāmpulka uzraugs. Labos draugos ar Šonu. Vienmēr palīdzēs Šonam izķepuroties no nepatikšanām. Nēsā zilu cepuri. Šērlija — ēdelīgākā aita, kas ir tik resna, ka bieži vien kaut kur iesprūst un viņai ir nepieciešama citu aitu palīdzība. Timijs — Šona brālēns. Ganāmpulka jaunākā aita. Bieži iekuļas nepatikšanās, bet par laimi vienmēr blakus ir viņa mamma. Timija mamma nēsā matu ruļļus. Šona tante. Rūpējas par visu ganāmpulku. Ganāmpulks vienmēr kā viena liela jautra ģimene. Aitām patīk spēlēties un trakot. Visu nekārtību pēc ganāmpulka vienmēr savāc Šons un Bicers. Zemnieks — saimniecības īpašnieks. Cūkas vienmēr cenšas ievilkt Šonu un draugus nepatikšanās. Visvairāk baidās no suņa. Pidslijs — zemnieka kaķis, kuram nepatīk aitas. "Auniņš Šons. Filma" (2015) "Auniņš Šons filma: Fermagedons" (2019) «Latvijas kinoteātros sāk rādīt animācijas filmu par Auniņu Šonu». tvnet.lv. 2015. gada 20. februāris. Skatīts: 2015. gada 15. martā. «Auniņš Šons iekaro kino ekrānus». Apollo. 2015. gada 20. februāris. Skatīts: 2015. gada 15. martā.