Džeikobs Bendžamins "Džeiks" Jillenhols (Jacob Benjamin Gyllenhaal, IPA: [jĭl′·ən·hôl], dzimis 1980. gada 19. decembrī) ir amerikāņu aktieris. Viņš sāka savu karjeru desmit gadu vecumā. Viņš ir režisora Stīvena Jillenhola un scenāristes Naomi Foneres Jillenholas dēls un aktrises Megijas Jillenholas jaunākais brālis. Jillenhols ir piedalījies vairāk kā 30 filmu uzņemšanā. Pirmā nozīmīgā loma viņam bija 1999. gada filmā "Oktobra debesis", pēc tam filmējās 2001. gada kulta filmā "Donijs Darko". Viņš ir filmējies arī 2004. gada filmā "Diena pēc rītdienas", bet vislielāko atzinību ieguva pēc 2005. gada filmas "Kuprainais kalns" uzņemšanas. Par otrā plāna lomas atveidošanu šajā filmā Jillenhols saņēma BAFTA kino balvu, kā arī tika nominēts Amerikas Kinoakadēmijas balvai. Pazīstams arī kā galveno lomu atveidotājs filmās "Podpauris" (2005), "Zodiaks" (2007), "Mīlestība un citas zāles" (2010), "Pirmkods" (2011), "Maiņas beigas" (2012), "Nakts reportieris" (2014), "Everests" (2015), "Nakts dzīvnieki" (2016), "Dzīvība" (2017), Okja (2017), "Stiprāks" (2017), "Mežonīgā dzīve" (2018), "Ātrā palīdzība" (2022). Pēc angļu valodas izrunas viņa uzvārds būtu atveidojams kā Džilenhols, tomēr pats aktieris vairākkārt uzsvēris, ka šādi viņa uzvārds tiek izrunāts nepareizi un tas būtu jāizrunā kā zviedru valodā, no kuras uzvārds cēlies, jeb Jillenhols Vikikrātuvē par šo tēmu ir pieejami multivides faili. Skatīt: Džeiks Jillenhols. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)