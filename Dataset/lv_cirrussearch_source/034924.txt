2017. gada F1 sezona, oficiāli pazīstama kā 2017. gada FIA Pirmās formulas Pasaules čempionāts (angļu: 2017 FIA Formula One World Championship), ir Starptautiskās Automobiļu federācijas (FIA) sankcionētās Pirmās formulas 68. čempionāta sezona, kas norisināsies viscaur 2017. gadu, no pavasara līdz vēlam rudenim. Saskaņā ar oficiālo sacīkšu kalendāru sezonas atklāšanas posms norisinājās 26. martā Austrālijā, turpretim sezonas noslēguma posms tiks aizvadīts 26. novembrī Abū Dabī. Sezonas laikā 24 braucēji, pārstāvot 10 dažādas komandas, sacentīsies par Formula 1 Pasaules čempionāta titulu — individuālajā un komandu (konstruktoru) kausa kopvērtējumā. 2017. gada Pirmās formulas sezona sevī ietver vienas no lielākajām aerodinamiskajām pārmaiņām pēdējo 20 gadu laikā, kur pārmaiņas tehniskajos regulējumos ne tikai ir padarījušas Pirmās formulas sacīkšu automašīnas krietni ātrākas un agresīvākas, bet arī — platākas — kopējie Pirmās formulas sacīkšu automašīnu parametri platumā ir sasnieguši 2 metru atzīmi, kas pēdējo reizi tika novērota 1997. gadā. Tāpat 2017. gads būs pēdējā Pirmās formulas sezona, kurā pilotiem būs atļauts sacensties bez pastiprinātākas formulas kokpita aizsardzības sistēmas. Pēc aizvadītajiem sezonas sešpadsmit posmiem Mercedes komandas pilots Luiss Hamiltons ar izcīnītajiem 306 punktiem ir pašreizējais čempionāta kopvērtējuma līderis, iekams otrajā vietā ar 247 punktiem ierindojas Ferrari komandas pilots Sebastiāns Fetels, bet trešajā vietā ar 234 punktiem — otrs Mercedes komandas pilots Valteri Botass. Savukārt Konstruktoru kausa čempionāta kopvērtējumā ar izcīnītajiem 540 punktiem līderpozīcijā atrodas Mercedes vienība, kamēr otro vietu ar 395 punktiem ieņem Ferrari komanda, bet trešo vietu ar 303 punktiem — Red Bull Racing vienība. Zemāk esošajām komandām un pilotiem ir līgumsaistības uz 2017. gadu: 2016. gada maijā tika paziņots, ka, sākot ar 2017. gada sezonu, Toro Rosso komanda atkārtoti izmantos Renault dzinējus, kurus tā bija pielietojusi jau 2014. un 2015. gadā, un, iespējams, līdzīgi kā tas ir Red Bull komandas gadījumā tos izmantos zem TAG Heuer brenda nosaukuma. 2016. gada sezonā Toro Rosso komanda izmantoja Ferrari ražotos dzinējus. Sauber komanda ir oficiāli paziņojusi, ka 2017. gadā tā izmantos 2016. gada Ferrari dzinējus, lai tādējādi pēc iespējas efektīvāk pielāgoties jaunajām aerodinamiskajām pārmaiņām. 2017. gada janvārī tika oficiāli paziņots, ka Manor vienība uzsāka maksātnespējas procesu, kas gala rezultātā beidzās ar komandas bankrotu. Tomēr saskaņā ar noteikumiem komandai bija teorētiskas tiesības izlaist pirmos trīs F1 posmus, līdz tās oficiālais pieteikums čempionātam tiktu pilnībā dzēsts. Diemžēl 2017. gada marta sākumā komanda oficiāli paziņoja, ka ir pilnībā atsaukusi savu dalību gaidāmajam čempionātam. Niko Rosbergs, izcīnījis savu pirmo Formula 1 pasaules čempiona titulu, 2016. gada decembrī oficiāli paziņoja par savas profesionālās karjeras izbeigšanu. Šī iemesla dēļ 2017. gada janvārī Valteri Botasa līgumsaistības ar Williams komandu tika oficiāli izbeigtas, lai tādējādi somu pilots varētu pievienoties Mercedes vienībai un kļūt par Luisa Hamiltona jauno komandas biedru. Pēc tam, kad Felipe Masa oficiāli paziņoja par savas Pirmās formulas karjeras izbeigšanu, viņa vietu Williams komandā uz 2017. gada sezonu ieņēma jaunais kanādiešu autosportists Lānss Strols. Tomēr pēc Valteri Botasa pāriešanas uz Mercedes vienību, 2017. gada janvārī tika oficiāli paziņots, ka Felipe Masa atgriezīsies Pirmajā formulā, pārstāvot Williams komandu. McLaren komanda ir paziņojusi, ka 2015. gada GP2 čempions Stofels Vandorns būs tas pilots, kurš 2017. gadā aizvietos Džensonu Batonu, tādējādi kļūstot par Fernando Alonso jauno komandas biedru. Savukārt Batons ir norādījis, ka tikmēr paņems vienu brīvu gadu no Formula 1 sacīkstēm, paliekot par McLaren komandas rezerves braucēju ar potenciālu iespēju atgriezties 2018. gada sezonā. Paskals Vērleins, kurš 2016. gadā debitēja un pārstāvēja Manor vienību, ir oficiāli paziņojis, ka 2017. gadā brauks Sauber komandā, tādējādi aizstājot tās līdzšinējo pilotu Felipi Nasru. Niko Hilkenbergs, kurš 2016. gada sezonā pārstāvēja Force India komandu, ir oficiāli paziņojis, ka, sākot ar 2017. gadu, brauks Renault komandā. Kevins Magnusens ir oficiāli paziņojis, ka 2017. gadā pārstāvēs Haas komandu. Šī iemesla dēļ Haas komanda izvēlējās neatjaunot savas līgumsaistības ar Estevanu Gutjerresu. Estebans Okons, kurš 2016. gadā debitēja Manor vienībā, ir oficiāli paziņojis, ka 2017. gadā brauks Force India komandā. Paskals Vērleins savainojuma dēļ izvēlējās brīvprātīgi izlaist pirmo sezonas posmu Austrālijā, līdz ar to Sauber komanda viņu aizstāja ar līdzšinējo GP2 sēriju vicečempionu Antonio Džovinaci, kurš savainoto vācu pilotu aizvietoja arī pirmsezonas testu pirmajā sesijā. Fernando Alonso izvēlējās izlaist Monako Grand Prix izcīņu, lai tādējādi startētu Indianapolisas 500 jūdžu sacīsktēs, kas ir viens no prestižākajiem IndyCar Series posmiem. Šī iemesla dēļ spaņu pilotu McLaren komandas sastāvā Monako Grand Prix izcīņas laikā aizvietoja Džensons Batons. Sliktās pašsajūtas dēļ Felipe Masa izvēlējās izlaist Ungārijas Grand Prix sacīksti, līdz ar to britu pilots Pauls di Resta viņu aizvietoja Williams komandas sastāvā. Sezonas noslēgumā Toro Rosso vienība oficiāli paziņoja, ka Daniila Kvjata vietu komandas sastāvā uz pēdējiem sešiem sezonas posmiem ieņems franču pilots Pjērs Gaslijs, kurš 2016. gadā kļuva par GP2 sēriju čempionu. Zemāk norādītās sacīkšu trases ir iekļautas 2017. gada sezonas kalendārā: Ķīnas un Bahreinas Grand Prix izcīņas tika apmainītas vietām. Eiropas Grand Prix izcīņa tika oficiāli pārdēvēta par Azerbaidžānas Grand Prix posmu. Vācijas Grand Prix izcīņa Hokenkeimas trasē tika oficiāli izsvītrota no sezonas kalendāra. Bijušais Pirmās formulas boss Bērnijs Eklstons norādīja, ka līgums ar Imolas trasi arī tika noslēgts, taču, lai tas pilnībā stātos spēka, tam bija vajadzīgs Itālijas autosporta federācijas akcepts Šī iemesla dēļ Imolas trase oficiālajā sezonas kalendārā tā arī netika iekļauta. Imolas trasē, kas savādāk ir pazīstama kā Enco un Dino Ferrāri autodroms, starp 1981. un 2006. gadu tika rīkota Sanmarīno Grand Prix izcīņa. 2016. gada septembrī tika paziņots, ka ASV mediju gigants Liberty Media par 8,4 miljardiem ASV dolāru iegādājās Formula 1 čempionātu, un, līdzīgi kā tas ir daudzos citos lielajos sporta veidos, tas paziņoja, ka, sākot ar 2017. gadu, ļaus arī komandām ieguldīt daļu savas naudas sporta attīstībā. Tāpat 2017. gada janvārī tika ziņots, ka līdzšinējais F1 boss Bērnijs Eklstons ir ticis nostumts no savas lomas Formula 1 čempionāta vadītāja amatā, kur viņa vietu turpmāk ieņems esošais Liberty Media izpilddirektors Čeiss Kerijs (Chase Carey) un viņa partneri — Šīns Bračess (Sean Bratches) kā menedžmenta direktors komercjautājumos un Ross Brons kā menedžmenta direktors sporta jautājumos. Bērnijs Eklstons Formula 1 čempionāta vadītāja amatā atradās gandrīz 40 gadus. Saskaņā ar sezonas lielajām izmaiņām Pirmās formulas tehniskajos regulējumos tiek paredzēts, ka kopējais sacīkšu automašīnu ātrums līkumos pieaugs par kādiem 40 km/h, līdz ar to Starptautiskā Automobiļu federācija (FIA) ir izdevusi rīkojumu, kas paredz visām 2017. gada sezonas kalendārā esošajām sacīkšu trasēm veikt papildus uzlabojumus, lai tādējādi tās pēc iespējas vairāk pielāgotos jaunajām izmaiņām. Saskaņā ar jaunajiem tehniskajiem regulējumiem 2017. gadā Pirmās formulas sacīkšu automašīnas vienā aplī ir kļuvušas vidēji no 3 līdz pat 5 sekundēm ātrākas. Līdz ar to, lai šī iecere īstenotos, tika ieviestas šādas tehniskās izmaiņas: Formulas sacīkšu automašīnas maksimālais platums tika palielināts no 1800 mm uz 2000 mm. Lai nodrošinātu labāku mehānisko saķeri, priekšējās un aizmugurējās riepas tika palielinātas platumā, kur priekšējās riepas tika palielinātas no 245 mm uz 305 mm, turpretim aizmugurējās riepas — no 325 mm uz 405 mm. Priekšējais antispārns tika palielināts platumā uz 1800 mm. Aizmugurējais antispārns tika nolaists zemāk par 150 mm, kā arī tika pabīdīts uz atpakaļu par 200 mm. Papildus tam tika ieviestas arī šādas tehniskās izmaiņas: Formulas sacīkšu automašīnu minimālais svars, ieskaitot pilotu, palielinājās, jo komandām tika dota atļauja palielināt degvielas daudzumu, ar kuru startēt sacīkstē — no 100 kg uz 105 kg. Neatkarīgi no sacīkšu skaita katram pilotam sezonas laikā ir pieejami tikai 4 dzinēji. Izmaksas, kas katrai komandai ir saistītas ar dzinēju iegādi, tika samazinātas par 1 miljonu eiro. Sākot ar 2017. gadu, tika aizliegts izvietot filmēšanas kameras uz formulas sacīkšu automašīnu priekšējiem antispārniem. 2017. gada sezonā turpinājās 2016. gada Vācijas Grand Prix izcīņas laikā pieņemtie noteikumu grozījumi, kas attiecās uz pretrunīgi vērtēto radio sarunu ierobežojumu atcelšanu sacīkstes laikā. Proti, braucēji un komandas sacīkšu laikā savā starpā drīkst diskutēt par jebko, ieskaitot mašīnu regulējumus, trajektoriju izvēles un citus norādījumus. Vienīgais aizliegums, kas palicis spēkā — saruna ar komandu iesildīšanās aplī un startā, ja neskaita paziņojumus par problēmām, kas var izraisīt bīstamu situāciju. Gadījumā, ja nelabvēlīgie laikapstākļi neļaus veikt ierasto starta procedūru, drošības mašīnai dodoties malā, braucēji atkārtoti nostāsies savās starta pozīcijās un notiks ierastais statiskais starts. Sākot ar 2017. gadu, pilotiem ir aizliegts regulāri mainīt savas ķiveres sākotnējo krāsojumu, kas nozīmē to, ka visas sezonas garumā ķiveres krāsojumam ir jāpaliek nemainīgam. Tomēr par spīti tam katram pilotam sezonas laikā ir atļauts uz vienu sacīksti (pēc brīvas izvēles) veikt savas ķiveres sākotnējā krāsojuma nomaiņu. Tāpat pilotiem ir atļauts nomainīt savas ķiveres sākotnējo krāsojumu, ja sezonas laikā attiecīgais braucējs pāriet no vienas komandas uz otru. Punkti pilotu individuālajā kopvērtējumā tiek piešķirti tikai tiem braucējiem, kuri katrā sacīkstē finišē pirmajās desmit pozīcijās: Piezīmes: † – Braucējs nefinišēja, bet tiek klasificēts jo paveica vismaz 90% distances. Ja sezonas noslēgumā diviem vai vairākiem pilotiem ir vienāds punktu skaits, tad augstāko pozīciju pasaules čempionāta kopvērtējumā gūst tas braucējs, kuram ir bijušas visvairāk uzvaru; ja gadījumā uzvaru skaits ir vienāds, tad skatās, kuram ir bijušas visvairāk 2. vietas utt. Punkti konstruktoru kopvērtējumā tiek piešķirti tikai tām komandām, kuru pārstāvētie piloti katrā sacīkstē finišē pirmajās desmit pozīcijās: Piezīmes: † – Braucējs nefinišēja, bet tiek klasificēts jo paveica vismaz 90% distances. Ja sezonas noslēgumā diviem vai vairākiem konstruktoriem ir vienāds punktu skaits, tad augstāko pozīciju pasaules čempionāta kopvērtējumā gūst tā komanda, kurai ir bijušas visvairāk uzvaru; ja gadījumā uzvaru skaits ir vienāds, tad skatās, kurai ir bijušas visvairāk 2. vietas utt. Formula 1 F1 čempionu saraksts F1 konstruktoru kausa ieguvēju saraksts "FIA Announces World Motor Sport Council Decisions". Fédération Internationale de l'Automobile. November 30, 2016. Aplūkots 17.12.2016. Tyson, W. "Side-by-side: How the 2017 rules will change F1 design". F1 Fanatic. May 10, 2016. Aplūkots 10.08.2016. «F1 confirms controversial halo device will be mandatory for 2018 season». theguardian.com. Press Association. 2017. gada 17. jūlijs. Skatīts: 2017. gada 24. septembris. «Ferrari launch the SF70H». formula1.com. F1 administrācija. 2017. gada 24. februāris. Skatīts: 2017. gada 24. februāris. Andrew Lewin. «Force India's new VJM10 flies through crash tests». f1i.com, 2017. gada 8. janvāris. Skatīts: 2017. gada 13. februāris. «Mercedes-AMG Petronas Motorsport launches W08 EQ Power+». mercedesamgf1.com. Mercedes AMG Petronas Motorsport. 2017. gada 23. februāris. Arhivēts no oriģināla, laiks: 2019. gada 4. aprīlī. Skatīts: 2017. gada 23. februāris. «Arhivēta kopija». Arhivēts no oriģināla, laiks: 2019. gada 4. aprīlī. Skatīts: 2017. gada 23. februārī. «Haas F1 Team Secures 2017 Driver Lineup by Signing Kevin Magnussen to Join Romain Grosjean». HaasF1Team.com. 2016. gada 11. novembris. Skatīts: 2017. gada 4. februāris. «McLaren announce new car name». Formula1.com (F1 administrācija). 2017. gada 3. februāris. Skatīts: 2017. gada 4. februāris. «McLaren-Honda MCL32 Technical Specification». mclaren.com. McLaren Honda Formula 1 Team. 2017. gada 23. februāris. Arhivēts no oriģināla, laiks: 2017. gada 2. septembrī. Skatīts: 2017. gada 23. februāris. «2017 Mercedes breaks cover at Silverstone». formula1.com. F1 administrācija. 2017. gada 23. februāris. Skatīts: 2017. gada 23. februāris. Joseph C. Dawe. «Step behind the scenes at Red Bull Racing». Redbull.com, 2017. gada 18. janvāris. Skatīts: 2017. gada 4. februāris. «R.E.17 technical specification». renaultsport.com. Renault Sport Formula One Team. Arhivēts no oriģināla, laiks: 2017. gada 1. martā. Skatīts: 2017. gada 22. februāris. Lai gan 2017. gadā Red Bull komanda izmantos Renault ražotos dzinējus, tie atkārtoti tiks nosaukti zem TAG Heuer brenda vārda. Roberts Graudiņš. «Vurcs vēlas drošību un 450 km/h, Brauns izjūt Šūmahera pienesumu, ‘Toro Rosso’ par dzinēju pārsaukšanu». f1.lv, 2016. gada 30. decembris. Skatīts: 2016. gada 30. decembris. «R.S.17 technical specification». renaultsport.com. Renault Sport Formula One Team. Arhivēts no oriģināla, laiks: 2018. gada 20. jūnijā. Skatīts: 2017. gada 23. februāris. Lawrence Barretto. «New Sauber to break cover at Barcelona filming day». Motorsport.com, 2017. gada 27. janvāris. Arhivēts no oriģināla, laiks: 2017. gada 29. janvārī. Skatīts: 2017. gada 4. februāris. Lawrence Barretto. «Sauber will use year-old Ferrari engines for 2017 F1 season». autosport.com, 2016. gada 8. oktobris. Skatīts: 2016. gada 9. oktobris. «Bourne Identity». Haas F1 Team. 2016. gada 11. marts. Skatīts: 2016. gada 16. septembris. «Toro Rosso retain Kvyat for 2017». Formula1.com (F1 administrācija). 2016. gada 22. oktobris. Skatīts: 2017. gada 4. februāris. Chris Medland. «Williams to name 2017 car FW40 as part of anniversary». f1i.com, 2016. gada 1. novembris. Skatīts: 2017. gada 4. februāris. "FIA Confirms Pirelli As Official Tyre Supplier For Formula One For 2017-2019". FIA.com, Federation Internationale de l'Automobile. June 17, 2016. Aplūkots 12.08.2016. «2017 F1 Entry List». fia.com. Federation Internationale de l'Automobile. Arhivēts no oriģināla, laiks: 2017. gada 2. martā. Skatīts: 2017. gada 6. marts. Jonathan Noble. «Australian GP: Sauber F1's Pascal Wehrlein replaced by Giovinazzi». Autosport, 2017. gada 25. marts. Arhivēts no oriģināla, laiks: 2017. gada 25. martā. Skatīts: 2017. gada 26. martā. "The Team Continues Engine Partnership" Arhivēts 2016. gada 12. augustā, Wayback Machine vietnē.. Red Bull Racing. May 29, 2016. Aplūkots 11.08.2016. Barretto, L. Red Bull and Toro Rosso F1 teams sign Renault engine deal. Autosport. May 29, 2016. Aplūkots 10.08.2016. Jaeggi, E. "Toro Rosso rules out switch to 2016 Ferrari engine". March 10, 2016. Aplūkots 10.08.2016. Juris Grīns. «"Manor" komanda visticamāk nebūs uz starta 2017. gada F1 sezonā». sportacentrs.com, 2017. gada 6. janvāris. Skatīts: 2017. gada 16. janvāris. Juris Grīns. «"Manor" F1 komanda beidz pastāvēšanu». sportacentrs.com, 2017. gada 27. janvāris. Skatīts: 2017. gada 28. janvāris. Jonathan Noble, Dieter Rencken. «Final Manor Formula 1 team rescue hopes end as 2017 entry withdrawn». autosport.com, 2017. gada 6. marts. Arhivēts no oriģināla, laiks: 2017. gada 1. martā. Skatīts: 2017. gada 6. marts. Benson, A. "Nico Rosberg retires: World champion quits Formula 1 five days after title win". bbc.com. December 2, 2016. Aplūkots 17.12.2016. «Felipe Massa to replace Valtteri Bottas for 2017 season». Williams Grand Prix Engineering. 2017. gada 16. janvāris. Arhivēts no oriģināla, laiks: 2017. gada 18. janvārī. Skatīts: 2017. gada 16. janvāris. Barretto, L. "Felipe Massa to retire from Formula 1 at end of 2016 season". autosport.com. September 1, 2016. Aplūkots 04.09.2016. "Lance Stroll and Valtteri Bottas confirmed as 2017 Williams drivers". skysports.com. November 9, 2016. Aplūkots 12.11.2016. Andrew Benson. «Valtteri Bottas to partner Lewis Hamilton at Mercedes in 2017 season». BBC Sport, 2017. gada 16. janvāris. Skatīts: 2016. gada 16. janvāris. Anderson, B., Beer, M. "Jenson Button to step down from McLaren F1 race seat in 2017". autosport.com. September 3, 2016. Aplūkots 04.09.2016. "Button to take Formula 1 sabbatical in 2017". speedcafe.com. September 4, 2016. Aplūkots 04.09.2016. Lawrence Barretto. «Sauber F1 team signs Pascal Wehrlein for 2017 season». autosport.com, 2017. gada 16. janvāris. Skatīts: 2017. gada 16. janvāris. "Nico Hülkenberg joins Renault Sport Formula One Team" Arhivēts 2016. gada 14. oktobrī, Wayback Machine vietnē.. renaultsport.com. October 14, 2016. Aplūkots 15.10.2016. Barretto, L. "Renault Formula 1 team signs Nico Hulkenberg on multi-year deal". autosport.com. October 14, 2016. Aplūkots 15.10.2016. "Haas F1 Team Secures 2017 Driver Lineup by Signing Kevin Magnussen to Join Romain Grosjean". haasf1team.com. November 11, 2016. Aplūkots 12.11.2016. Eustice, C. "Esteban Gutierrez confirms departure from Haas F1 Team at end of season" Arhivēts 2016. gada 12. novembrī, Wayback Machine vietnē.. grandprixtimes.com. November 11, 2016. Aplūkots 25.12.2016. "On The Move – Force India Signs Esteban Ocon For 2017 F1 Season" Arhivēts 2016. gada 11. novembrī, Wayback Machine vietnē.. jamesallenonf1.com. November 10, 2016. Aplūkots 12.11.2016. "Esteban Ocon Joins Sahara Force India For 2017 And Beyond" Arhivēts 2016. gada 13. novembrī, Wayback Machine vietnē.. forceindiaf1.com. 2016. Aplūkots 12.11.2016. Aldis Putniņš. «Paskāls Verleins izlaidīs 1. testus Barselonā, viņa vietā stāsies Antonio Džiovinaci». f1.lv, 2017. gada 17. februāris. Skatīts: 2017. gada 17. februāris. «Alonso izlaidīs F-1 Monako posmu, lai startētu «Indy500» sacīkstēs». apollo.tvnet.lv. 2017. gada 13. aprīlis. Arhivēts no oriģināla, laiks: 2017. gada 26. jūnijā. Skatīts: 2017. gada 23. septembris. Ulvis Brože. «Monako posmā Alonso "McLaren" komandā aizvietos Batons». sportacentrs.com, 2017. gada 14. aprīlis. Skatīts: 2017. gada 23. septembris. «Di Resta to stand in for unwell Massa in Hungary». formula1.com. F1 administrācija. 2017. gada 29. jūlijs. Skatīts: 2017. gada 23. septembris. «Gasly to replace Kvyat at Toro Rosso for 'next Grands Prix». formula1.com. F1 administrācija. 2017. gada 26. septembris. Skatīts: 2017. gada 30. septembris. "FIA confirms 2017 calendar". formula1.com. F1 administrācija. November 30, 2016. Aplūkots 25.12.2016. Collantine, K. "No Le Mans clash for Azerbaijan’s renamed race on new 2017 calendar". f1fanatic.com. November 30, 2016. Aplūkots 17.12.2016. Cooper, A. "Hockenheim boss confirms no F1 German GP in 2017" Arhivēts 2016. gada 27. novembrī, Wayback Machine vietnē.. motorsport.com. November 24, 2016. Aplūkots 27.11.2016. Parkes, I. "Monza set to keep Italian GP despite Imola getting F1 race contract". Autosport. July 18, 2016. Aplūkots 10.08.2016. Putniņš, A. "‘Liberty Media’ pērk Formulu 1, Čeiss Kerijs būs ‘F1 Group’ direktors". f1.lv. 08.09.2016. Aplūkots 16.09.2016. Parkes, I. "Liberty Media's F1 takeover: Teams will get the chance to invest". autosport.com. September 7, 2016. Aplūkots 16.09.2016. Aldis Putniņš. «Bernijs Eklstons pats paziņo par savu demisiju no F1 vadītāja amata». f1.lv, 2017. gada 23. janvāris. Skatīts: 2017. gada 29. janvāris. Aldis Putniņš. «Eklstona biznesa modelis bijis ‘nefunkcionējošs’». f1.lv, 2017. gada 24. janvāris. Skatīts: 2017. gada 29. janvāris. «Brawn and Bratches join F1 in sporting and commercial roles». formula1.com (F1 administrācija). 2017. gada 23. janvāris. Skatīts: 2017. gada 29. janvāris. Aldis Putniņš. «Eklstona 40 gadu valdīšanas laiks varētu beigties jau šonedēļ». f1.lv, 2017. gada 23. janvāris. Skatīts: 2017. gada 29. janvāris. «FIA requests upgrades to F1 circuits for 2017». speedcafe.com. 2017. gada 18. janvāris. Skatīts: 2017. gada 22. janvāris. Parkes, I. "F1 teams agree to make cars three seconds faster for 2017". Autosport. February 23, 2016. Aplūkots 10.08.2016. Allen, J. "F1 Rules: Elimination Qualifying Confirmed For Australia — 2017 Cars 5 Secs Faster" Arhivēts 2016. gada 4. jūnijā, Wayback Machine vietnē.. James Allen on F1. March 4, 2016. Aplūkots 10.08.2016. Collantine, K. "2017 cars will be four to five seconds faster". f1fanatic. March 4, 2016. Aplūkots 10.08.2016. "Pirelli reveal wider, faster 2017 tyres". Formula1.com. Formula 1 administration. May 28, 2016. Aplūkots 12.08.2016. Klein, J. "Pirelli offers first look at wider 2017 F1 tyres". Motorsport.com. May 28, 2016. Aplūkots 12.08.2016. Parkes, I., Barretto, L. "How Formula 1's new engine rules will work". Autosport. May 13, 2016. Aplūkots 12.08.2016. "FIA Announces World Motor Sport Council Decisions". FIA.com. Federation Internationale de l'Automobile administration. September 30, 2015. Aplūkots 12.08.2016. Graudiņš, R. "Izmaiņas noteikumos: radio aizliegumi atcelti, 2017. gadā bez ‘Halo’, slapjā laika starti". f1.lv. 2016. gada 29. jūlijs. Aplūkots 25.12.2016. «2017 season changes». formula1.com. F1 administrācija. Skatīts: 2017. gada 24. februāris. Formula 1 oficiālā mājaslapa (angliski) Mājaslapa par autosportu (angliski) Mājaslapa par Formula 1 (latviski)