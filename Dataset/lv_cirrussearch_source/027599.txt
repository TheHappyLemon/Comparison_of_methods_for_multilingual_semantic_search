Velorullis ir velotrenažiera veids, kas ļauj braukt ar velosipēdu iekštelpās, nepārvietojoties uz priekšu. Tomēr, atšķirībā no citiem velotrenažieru veidiem, velorullis nestiprinās pie velosipēda rāmja un braucējam treniņa laikā ir sevi uz tā jābalansē. Velorullis parasti sastāv no trijiem cilindriem jeb "ruļļiem" (divi aizmugurējam ratam, viens priekšējam), pa kuriem tiek braukts ar velosipēdu. Siksna savieno vienu no aizmugurējiem ruļļiem ar priekšējo, tādā veidā minot pedāļus, tiek griezts arī priekšējais rats. Ruļļu izvietojuma attālumu parasti var mainīt, lai tas atbilstu velosipēda riteņu bāzei. Priekšējais rullis tipiski tiek noregulēts nedaudz uz priekšu no priekšējā rata rumbas. Ruļļi parasti ir veidoti no koka, alumīnija sakausējuma vai plastmasas. Labākās īpašības piemīt alumīnija sakausējumiem, jo plastmasas ruļļi mēdz saliekties vai zaudēt formu lietošanas gaitā. Daļa ruļļu ir veidoti ieliekta (paraboliska) cilindra formā, lai palīdzētu noturēt braucēju ruļļa centrā. Rāmis var būt izgatavots no sametināta tērauda vai presēta alumīnija. Tas var būs vidū salokāms ērtākai uzglabāšanai vai pārvietošanai. ,«Bike Works NYC Bicycle Roller Racing Machine». Arhivēts no oriģināla, laiks: 2007-01-08. Skatīts: 2006-12-19. «Performance Bicycle Travel Tac Technique Pro Alloy Rollers». Arhivēts no oriģināla, laiks: 2010-03-06. Skatīts: 2010-03-04. «Elite Parabolic Rollers». Arhivēts no oriģināla, laiks: 2007. gada 8. oktobrī. Skatīts: 10/9/2007. «Nashbar Aluminum Reduced Radius Rollers». Arhivēts no oriģināla, laiks: 2009-11-06. Skatīts: 2010-02-27.