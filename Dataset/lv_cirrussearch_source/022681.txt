Aleksandrs Stīns (zviedru: Alexander Steen, dzimis 1984. gada 1. martā Vinipegā, Kanādā) ir bijušais zviedru hokejists, malējais uzbrucējs, Zviedrijas hokeja izlases dalībnieks. Karjeras laikā aizvadījis 1018 spēles Nacionālajā hokeja līgā, 2019. gadā kopā ar Sentluisas "Blues" izcīnījis Stenlija kausu. Zviedrijas izlases sastāvā izcīnījis 2014. gada olimpisko spēļu sudraba medaļas. Aleksandra Stīna tēvs ir bijušais zviedru hokejists Tomass Stīns (aizvadījis 950 spēles NHL). Aleksandrs ir dzimis Kanādā, Vinipegā, kuras klubā "Jets" šai laikā spēlēja viņa tēvs. Hokejistam ir Kanādas un Zviedrijas pilsonība. Profesionāļa karjeru Stīns sāka 2001.—02. gada sezonā Zviedrijas Elitsērijas kluba Frölunda HC rindās. Tās sastāvā viņš spēlēja līdz 2003.—04. gada sezonai, 2003. gadā kopā ar komandu izcīnot Zviedrijas čempiona titulu, taču tad vienu sezonu aizvadīja MODO Hockey sastāvā. 2005.—06. gada sezonā uzbrucējs spēlēja jau NHL vienībā Toronto "Maple Leafs". 2008.—09. gada sezonā tika aizmainīts uz Sentluisas "Blues" rindām. 2019. gadā kopā ar Sentluisas "Blues" izcīnīja Stenlija kausu. 2020. gada decembrī paziņoja par karjeras beigšanu. Zviedrijas hokeja izlases rindās izcīnījis sudrabu 2014. gada olimpisko spēļu turnīrā. Spēlējis arī 2007. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)