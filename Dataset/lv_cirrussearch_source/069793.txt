Bezpedāļu velosipēds ir velosipēds bez pedāļiem un transmisijas. Tas apvieno velosipēda un skrejriteņa īpašības: tāpat kā ar velosipēdu, braucējs sēž sēdeklī, bet tāpat kā skrejriteņa gadījumā, viņš brauc, atspiežoties no zemes ar kājām (nevis minot pedāļus). Parasti bezpedāļu velosipēdi ir paredzēti bērniem no viena līdz piecu vai sešu gadu vecumam. Tie palīdz bērniem iemācīties noturēt līdzsvaru braukšanas laikā. Tā ir galvenā bezpedāļu velosipēda priekšrocība, jo bērnam ir vieglāk iemācīties noturēt līdzsvaru nekā ar parasto velosipēdu. Savukārt priekšrocība salīdzinājumā ar skrejriteni ir vienmērīgs fiziskās aktivitātes sadalījums, jo abas kājas ir vienlīdz iesaistītas kustībā. Vikikrātuvē par šo tēmu ir pieejami multivides faili. Skatīt: Bezpedāļu velosipēds.