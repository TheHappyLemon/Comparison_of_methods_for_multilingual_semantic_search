Staļina nāve (angļu: The Death of Stalin) ir 2017. gada Apvienotās Karalistes un Francijas kopražojuma kinokomēdija, kuras režisors ir Armando Januči. Galvenās lomas filmā atveido Stīvs Bušemi (Ņikitas Hruščova lomā), Saimons Rusels Bīls (kā Lavrentijs Berija), Pedijs Konsidains, Olga Kuriļenko (kā Marija Judina), Džefrijs Tambors (kā Georgijs Maļenkovs), Džeisons Īzaks (kā Georgijs Žukovs), Maikls Peilins (kā Vjačeslavs Molotovs), Andrea Riseboro (kā Svetlana Staļina), Ruperts Frends (kā Vasilijs Staļins), Dermots Kraulijs (kā Lazars Kaganovičs) un Adrians Maklohlins (kā Josifs Staļins). Filmas darbība notiek 1953. gadā. Pēc Staļina nāves Padomju Savienībā sākas cīņa par varu, kurā vadošās pozīcijas ieņem Georgijs Maļenkovs, Lavrentijs Berija un Ņikita Hruščovs. Filma tika aizliegta Krievijā, Kazahstānā un Kirgizstānā. "Staļina nāvi" Krievijā bija paredzēts sākt demonstrēt 2018. gada 25. janvārī. Filma saņēma no Krievijas Kultūras ministrijas ierobežotas demonstrācijas atļauju, kas deva tiesības seansus apmeklēt personām, kuras sasniegušas 18 gadu vecumu, tomēr 2018. gada 23. janvārī demonstrēšanas atļauja tika atsaukta. Krievijas Kultūras ministrijas preses dienests paziņojis, ka filma satur "informāciju, kuras izplatīšana ar likumu Krievijā ir aizliegta". «The Death of Stalin (2017) - Financial Information». The Numbers. «Krievija aizliedz britu komēdiju «Staļina nāve»». TVNET. 2018. gada 23. janv. «Īsi pirms pirmizrādes Krievijā aizliedz britu komēdiju "Staļina nāve"». Jauns.lv. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)