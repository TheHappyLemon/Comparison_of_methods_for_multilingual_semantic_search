Shaman King (latviešu: Šamaņu karalis) ir Hirojiki Takeja zīmētā manga. Pavisam ir 32 sējumi un 64 anime sērijas. 1998. gadā Japānā komikss Shaman King parādījās komiksu žurnālā Shonen Jump, kurš pieder kompānijai Shueisha. 2001. gadā, Shaman king tika ekranizēts anime multiplikācijas filmā un tā pirmizrāde translēta kanālā TV Tokyo. Latvijā Shaman king var redzēt kabeļtelevīzijas vai satelīttelevīzijas kanālā Jetix (krievu vai angļu valodā). Katrus 500 gadus Likteņa Zvaigzne palido gar Zemi, un katrs šamanis saprot, ka Dižais Šamaņu Turnīrs ir sācies. Šamanis ir cilvēks, kurš spēj redzēt garus un cīnīties kopā ar viņiem, kā viens vesels. Turnīra mērķis — cilvēks, kurš iztur visus pārbaudījumus un visas cīņas, kļūst par šamaņu karali. Viņš apvienojas ar Garu Karali — varenāko un stiprāko garu mūsu pasaulē, un kļūst tik stiprs, ka var vadīt visu dzīvību uz Zemes. Jau trešo reizi Hao (Ziks), sens šamanis, telepāts un pareģis, sapņo par uzvaru turnīrā. Viņa mērķis ir iznīcināt cilvēci, jo viņam šķiet, ka cilvēce iznīcinās planētu. Hao liekas, ka tikai šamaņu karaļvalsts, kuras veidotājs un vadītājs ir viņš, dzīvos harmonijā ar dabu. Viņš jau divas reizes bija uzvarēts — pirms 1000 (Asakuru dzimtā) un 500 (Apaču/Patču ciltī) gadiem, ar milzīgu uzupurēšanos. Katru reizi atdzimstot, viņš kļūst stiprāks un ar viņu ir grūtāk tikt galā. Šoreiz viņš atdzima, seno šamaņu dinastijā Asakura, un tikai viņa dvīņubrālis Jo ir apveltīts ar pietiekamu spēku, lai stātos viņam pretī. Šamaņu turnīrs norisinās reizi 500 gados. Turnīrs sākas, kad divas zvaigznes palido garām zemei un katrs šamanis zin, ka turnīrs ir sācies. Lai tiktu Šamaņu Turnīrā, šamanim jādabū caurlaide un saziņas līdzekli ar Padomi — mobilo orākulu. Šamanis bez mobilā orākula netiek ielaists Dobī ciematā, kur notiek otrais turnīra raunds. Lai saņemtu mobilo orākulu, šamanim nepieciešams sacensties ar Padomes locekli (vienam no patčiem) un 10 minūšu laikā, kaut reizi jāiesit. Orākula pazaudēšanas vai salaušanas gadījumā šamanis var vērsties Padomē un saņemt jaunu orākulu. Saņemot mobilo orākulu šamanim jāpiedalās trijās divkaujās, divās no kurām ir jāuzvar, lai pārietu uz otro raundu. Neizšķirts nozīmē abu cilvēku uzvaru. Šamanis kurš pirmajā raunda zaudējis divas kaujas, izkrīt no Turnīra. Zaudētājs cīņā skaitās tas šamanis, kam ātrāk beidzies furioku. Ja šamanis neatnāk uz kauju viņš skaitās zaudējis. Šamanis var atteikties no kaujas un tad šī kauja skaitīsies zaudēta. Kauju vajag uzraudzīt vismaz vienam tiesnesim. Šamanis var izmantot jebkuru ieroču veidu, kontroli par garu un jebkuru garu-sargu skaitu. Šamanim, kurš saņēmis caurlaidi uz otro raundu, nepieciešams ar jebkuriem līdzekļiem mēneša laikā atrast Dobī ciematu, kurā norisināsies otrais raunds. Šamanis kurš mēneša laikā nav atradis ciematu tiek diskvalificēts. Ciematā tiek ielaisti tikai šamaņi. Turnīra norisināšanās laikā ciematā var atrasties arī šamaņi, kuri nepiedalās Turnīrā (zaudējušie vai tie kuri nepiedalās nemaz) kā līdzjutēji vai tūristi. Otrajam raundam pielaistiem šamaņiem vajag apvienoties komandās pa trīs cilvēkiem katrā un piereģistrēties. Šamaņi, kuri nav atraduši komandu tiek diskvalificēti. Kauju skaita katrai komandai nosaka Padome. Komanda, kura zaudējusi kaut vienu oficiālu kauju, tiek diskvalificēta. Oficiāla skaitās kauja, Padomes noteikta, vai kauja kuru noskatās 15 vai vairāk šamaņi. Zaudējusi skaitās komanda, kurā visiem ir beigusies furioku. Komanda, kura atteikusies no kaujas skaitās zaudējusi. Kaujā jāpiedalās visiem trijiem komandas dalībniekiem. Uzvarētājam aizliegts iznīcināt zaudētāju. Zaudējusī komanda kā mierinājuma balvu saņem atlaides uz visiem pakalpojumiem un visām precēm Dobī ciematā. Jebkurš Padomes apmānīšanas mēģinājums beidzas ar diskvalifikāciju. Jo Asakura Rio (Bokuto no Rju) Fausts VIII Lens Tao Trejs (Horo-horo) Čokolavs Makdanels (Džoko) Laisergs Dītels Hao (Ziks) Asakura Anna Kiojama Mortijs Turnīra tiesneši parasti ir patču cilts (slepena indiāņu cilts, kas dzīvo Ziemeļamerikā). Oficiālā tīmekļa vietne (japāniski) IMDb profils (angliski) Anime News Network mangas profils (angliski) Anime News Network animes profils (angliski)