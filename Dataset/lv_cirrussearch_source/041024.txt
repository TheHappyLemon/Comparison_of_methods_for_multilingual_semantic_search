Alina l'Ami (rumāņu: Alina l'Ami; dzimusi kā Alina Motoka (rumāņu: Alina Moţoc) 1985. gada 1. jūnijā Jasos) ir Rumānijas starptautiskā lielmeistare šahā (2006). No 1993. līdz 2005. gadam pārstāvējusi Rumāniju Eiropas un Pasaules jauniešu šaha čempionātos dažādās vecuma grupās, kuros izcīnījusi trīs medaļas: divas zelta (1995. gadā Pasaules jauniešu šaha čempionātā meiteņu U10 vecuma grupā un 2002. gadā Eiropas jauniešu šaha čempionātā meiteņu U18 vecuma grupā) un sudraba (1994. gadā Eiropas jauniešu šaha čempionātā meiteņu U10 vecuma grupā). Trīs reizes uzvarējusi Rumānijas jauniešu šaha čempionātos: 2001. gadā meiteņu U20 vecuma grupā, 2002. gadā meiteņu U18 vecuma grupā un 2004. gadā meiteņu U20 vecuma grupā. Divas reizes izcīnījusi medaļas Rumānijas sieviešu šaha čempionātos: 2002. gadā bijusi otrā, bet 2007. gadā ieņēmusi trešo vietu. 2002. gadā Stambulā uzvarējusi Balkānu valstu individuālajā sieviešu šaha čempionātā. 2013. gadā Džakartā kopā ar Sofiju Miljē dalījusi pirmo vietu starptautiskā šaha festivāla 8th Japfa Chess Festival sieviešu lielmeistaru turnīrā. Pārstāvējusi Rumānijas izlasi lielākajos komandu šaha turnīros: Pasaules šaha olimpiādēs piedalījusies 5 reizes (2004, 2008-2014). Individuālā vērtējumā izcīnījusi bronzas (2008) medaļu; Eiropas komandu šaha čempionātos piedalījusies 7 reizes (2003, 2007-2017); Pasaules komandu šaha čempionātā piedalījusies 2013. gadā; Eiropas komandu šaha čempionātā meiteņu U18 vecuma grupā piedalījusies 3 reizes (2001-2003). Komandu vērtējumā izcīnījusi zelta (2003) un bronzas (2002) medaļas. Individuālajā vērtējumā izcīnījusi 2 bronzas (2002, 2003) medaļas. Par panākumiem turnīros FIDE l'Ami 2006. gadā piešķīrusi starptautiskās sieviešu lielmeistares (WGM) nosaukumu, bet 2014. gadā - vīriešu starptautiskā meistara (IM) nosaukumu. Absolvējusi Jasu universitātes psiholoģijas maģistra studijas. Precējusies ar Nīderlandes šaha lielmeistaru Ervinu l'Ami. São Lourenço 1995 - 10° World Championship u10 (girls) C.to Europeo U18 femminile «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2017. gada 31. decembrī. TWIC 424: 2nd Balkan Individual Chess Championships Alina L'Ami and Sophie Milliet win the JAPFA Women’s Grandmaster Tournament OlimpBase :: Women's Chess Olympiads :: Alina l`Ami OlimpBase :: European Women's Team Chess Championship :: Alina l`Ami OlimpBase :: World Women's Team Chess Championship :: Alina l`Ami OlimpBase :: European Girls' U18 Team Chess Championship :: Alina Moţoc 3rd quarter Presidential Board Meeting August 2014 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)