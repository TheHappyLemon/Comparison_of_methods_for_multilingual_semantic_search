Ličfīldas katedrāle (angļu: Lichfield Cathedral) jeb Jaunavas Marijas un Sv. Čeda katedrāles baznīca (angļu: Cathedral Church of the Blessed Virgin Mary and St Chad) ir 12. gadsimta anglikāņu katedrāle, kas atrodas Anglijas centrālajā daļā, Stefordšīras grāfistes Ličfīldā. 656. gadā dibinātās Ličfīldas diecēzes galvenā baznīca. 669. gadā Ličfīlda kļuva par diecēzes centru un 700. gadā tika uzcelta pirmā koka katedrāle. Tā kā katedrālē tika apglabāts Svētais Čeds, tā kļuva par svētceļojumu mērķi. Sākot no 1085. gada, koka dievnams pamazām tika pārbūvēts no akmens. Savukārt no 1195. gada tika uzsākta pašreizējās baznīcas būvniecība. Baznīca piedzīvoja postījumus Anglijas pilsoņu kara laikā. 19. gadsimtā katedrāle tika restaurēta arhitekta Džordža Gilberta Skota (George Gilbert Scott, 1811—1878) vadībā. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Ličfīldas katedrāle. Encyclopædia Britannica raksts (angliski)