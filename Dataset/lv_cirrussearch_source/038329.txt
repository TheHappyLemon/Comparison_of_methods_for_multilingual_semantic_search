Lenka Ptāčnīkova (čehu: Lenka Ptáčníková; dzimusi 1976. gada 16. janvārī) ir Čehijas starptautiskā lielmeistare šahā (2001), kas kopš 2004. gada pārstāv Islandi. No 1992. līdz 1996. gadam četras reizes pārstāvējusi Čehiju Eiropas un Pasaules junioru šaha čempionātos, kuros labākos panākumus guvusi 1994. gadā Pasaules junioru šaha čempionātā U18 vecuma grupā, kad ieņēmusi 5. vietu un 1996. gadā Pasaules junioru šaha čempionātā U20 vecuma grupā, kad bijusi 4. vietā. Daudzkārtējā Čehijas sieviešu šaha čempionātu dalībniece, kuros izcīnījusi 2 zelta (1994, 1996), sudraba (1999) un bronzas (1997) medaļas. 2000. gadā Olomoucā dalījusi 2. vietu starptautiskajā šaha turnīrā (uzvarējis Davids Navara). Pēc laulībām pārcēlusies uz dzīvi Islandē. Daudzkārtējā Islandes sieviešu šaha čempionātu uzvarētāja (2006, 2009, 2010, 2012, 2013, 2014, 2016). Divas reizes uzvarējusi Ziemeļu valstu sieviešu individuālajos šaha čempionātos (2005, 2007). Pārstāvējusi Čehijas un Islandes komandas lielākajos komandu šaha turnīros: Pasaules šaha olimpiādēs piedalījusies 12 reizes (1994-2016); Eiropas komandu šaha čempionātos piedalījusies 3 reizes (2005, 2013-2015). Par panākumiem turnīros FIDE 2001. gadā Ptāčnīkovai piešķīra starptautiskās lielmeistares (WGM) nosaukumu. Transfers in 2004 «Historické statistiky turnajů Mistrovství ČR žen (1993 - 2015)». Arhivēts no oriģināla, laiks: 2015. gada 7. jūlijā. Skatīts: 2015. gada 7. jūlijā. OlimpBase :: Women's Chess Olympiads :: Lenka Ptacnikova OlimpBase :: European Women's Team Chess Championship :: Lenka Ptacnikova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)