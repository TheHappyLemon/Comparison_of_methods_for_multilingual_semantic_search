Aleksandrija Lutita (angļu: Alexandria Loutitt; dzimusi 2004. gada 7. janvārī Kalgari) ir kanādiešu tramplīnlēcēja, 2023. gada pasaules čempione sacensībās uz lielā tramplīna, 2022. gada ziemas olimpisko spēļu bronzas medaļas ieguvēja jaukto komandu sacensībās. Pasaules kausā debitēja 2020. gada 22. februārī Ļubno, Slovēnijā, komandu sacensībās. Pasaules čempionātā pirmo reizi piedalījās 2021. gadā Oberstdorfā. Sacensībās uz parastā tramplīna kvalifikācijā ieņēma 46. vietu un pamatsacensībām nekvalificējās, bet lēcienos no lielā tramplīna ieņēma 38. vietu. Piedalījās arī abās komandu sacensībās, kur Kanāda ieņēma 11. vietu sieviešu komandām un 10. vietu jauktajām komandām. 2022. gada ziemas olimpiskajās spēlēs Pekinā individuālajās sacencībās uz parastā tramplīna tika diskvalificēta neatbilstoša slēpju garuma dēļ. Jaukto komandu sacensībās izcīnīja bronzas medaļu. Tā bija pirmā Kanādas olimpiskā medaļa vēsturē tramplīnlēšanā. 2022. gada martā Pasaules čempionātā junioriem Zakopanē izcīnīja bronzas medaļu. 2023. gada 13. janvārī uzvarēja Pasaules kausa posmā Dzao, Japānā. Līdz ar to viņa kļuva par pirmo Kanādas tramplīnlēcēju, kas izcīnījusi uzvaru Pasaules kausa sacensībās sievietēm šajā sporta veidā. 2023. gada Pasaules čempionātā junioriem Vistlerā kļuva par pasaules junioru čempioni sacensībās uz parastā tramplīna. 2023. gada Pasaules čempionātā pieaugušajiem Planīcā izcīnīja zelta medaļu sacensībās uz lielā tramplīna, kļūstot par pirmo kanādieti pasaules čempioni tramplīnlēkšanā. «Canada wins first ever Olympic ski jumping medal in debut of mixed team event». olympic.ca (angļu). 2022. gada 7. februāris. Skatīts: 2023. gada 1. martā. «JWC: Titles to Daniel Tschofenig and Nika Prevc». fis-ski.com (angļu). 2022. gada 3. marts. Skatīts: 2023. gada 1. martā. «Alexandria Loutitt wins Canada's 1st-ever gold in women's World Cup ski jumping». cbc.ca (angļu). 2023. gada 13. janvāris. Skatīts: 2023. gada 1. martā. «Loutitt an Palosaari are Junior World Champions». fis-ski.com (angļu). 2023. gada 3. februāris. Skatīts: 2023. gada 1. martā. «Alexandria Loutitt makes more history, crowned Canada’s first ski jumping world champion». olympic.ca (angļu). 2023. gada 1. marts. Skatīts: 2023. gada 1. martā. Vikikrātuvē par šo tēmu ir pieejami multivides faili. Skatīt: Aleksandrija Lutita. Olympedia profils (angliski) FIS profils (tramplīnlēkšana) (angliski)