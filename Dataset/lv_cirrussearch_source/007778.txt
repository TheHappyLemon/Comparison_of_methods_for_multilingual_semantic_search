Multivides piekļuves kontroles adrese (MAC adrese) ir unikāls identifikators, kas piešķirts tīkla interfeisa kontrollerim (NIC), lai to izmantotu kā tīkla adresi komunikācijā tīkla segmentā. Šī izmantošana ir izplatīta lielākajā daļā IEEE 802 tīkla tehnoloģiju, tostarp Ethernet, Wi-Fi un Bluetooth. Atvērto sistēmu starpsavienojuma (OSI) tīkla modeļa ietvaros MAC adreses tiek izmantotas datu savienojuma slāņa vidējās piekļuves kontroles protokola apakšslānī. Kā parasti attēlots, MAC adreses ir atpazīstamas kā sešas divu heksadecimālo ciparu grupas, atdalītas ar defisēm (īsa svītriņa), koliem vai bez atdalītāja. MAC adreses galvenokārt piešķir ierīču ražotāji, un tāpēc tās bieži dēvē par ierakstīto adresi vai kā datortīklu aparatūras adresi vai fizisko adresi. Katru adresi var saglabāt aparatūrā, piemēram, kartes tikai lasāmajā atmiņā, vai ar programmaparatūras mehānismu. Tomēr daudzas tīkla saskarnes atbalsta  MAC adreseu nomaiņu. Adresē parasti ietilpst ražotāja unikālais identifikators (OUI). MAC adreses tiek veidotas pēc sešu grupu, divciparu numerācijas principiem, kuru pamatā ir paplašinātie unikālie identifikatori (EUI), kurus pārvalda Elektrotehnikas un elektronikas inženieru institūts (IEEE): EUI-48, kas aizstāj novecojušo terminu MAC-48, un EUI-64. Tīkla mezgliem ar vairākiem tīkla interfeisiem, piemēram, maršrutētājiem un daudzslāņu komutatoriem, katram NIC (Network interface controller jeb Tīkla interfeisa kontrolieris)  tajā pašā tīklā ir jābūt unikālai MAC adresei. Tomēr diviem NIC, kas savienoti ar diviem dažādiem tīkliem, var būt viena un tā pati MAC adrese. Standarta (IEEE 802) pieraksta formāts MAC-48 adresēm, cilvēkam draudzīgā formā, ir sešas divu zīmju grupas heksadecimālā skaitīšas sistēmā (0-9 ; A-F) atdalītas ar īsu svītriņu (defise), kolu ( : ) vai nav atdalīta. Oriģinālas IEEE 802 MAC adreses nāk no Xerox Ethernet adresācijas shēmas. Šī 48 bitu adrese satur 248 jeb 281 474 976 710 656 iespējamās MAC adreses. Sekojošās tehnoloģijas izmanto MAC-48 formātu: Ethernet 802.11 bezvadu tīkli Bluetooth IEEE 802.5 marķiergredzens lielākā daļa citu IEEE 802 tīklu Fiber Distributed-Data Interface ATM Optiskais tīkls ITU-T G.hn standarts. Atšķirība starp EUI-48 un MAC-48 ir tāda, ka MAC-48 tiek izmantota priekš tīkla aparatūras, bet EUI-48 tiek izmantota, lai identificēt citas ierīces un programmatūru. IEEE ir definējis vairākas speciālas adreses, lai vienā brīdī ļautu adresēt vairāk kā vienu tīkla karti: Paketes, kuras sūta uz apraides adresi (visi biti 1), saņem visi datori lokālajā tīklā. Heksadecimālajā formā apraides adrese ir FF:FF:FF:FF:FF:FF. Šīs paketes pieņem visas tīkla ierīces. Paketes, kuras sūta uz multiraides adresi saņem visas lokāla tīkla ierīces, kuras ir konfigurētas, lai saņemtu paketes no šīs adreses. Adreses var būt vai nu universāli administrētas adreses (UAA), vai lokāli administrētas adreses (LAA). Universāli pārvaldītu adresi ierīcei unikāli piešķir tās ražotājs. Pirmie trīs okteti (divu ciparu) identificē organizāciju, kas izdevusi identifikatoru, un ir pazīstama kā organizatoriski unikāls identifikators (OUI). [2] Atlikušo adresi (trīs oktetus EUI-48 vai piecus EUI-64) šī organizācija piešķir gandrīz jebkurā vēlamajā veidā, ievērojot unikalitātes ierobežojumus. Lokāli administrēto adresi ierīcei piešķir tīkla administrators, ignorējot fizisko ierīču ierakstīto adresi. Universāli pārvaldītās un lokāli administrētās adreses izšķir, iestatot adreses pirmā okteta otro vismazāk nozīmīgo bitu. Šis bits tiek saukts arī par U / L bitu, saīsināti no Universal / Local, kas norāda, kā adrese tiek administrēta. Ja bits ir 0, adrese tiek universāli pārvaldīta, tāpēc šis bits ir 0 visās OUI (Organizationally unique identifier ). Ja tā ir 1, adrese tiek administrēta lokāli. Piemēra adresē 06-00-00-00-00-00 pirmais oktets ir 06 (heksadecimālā), kura binārā forma ir 00000110, kur otrais vismazāk nozīmīgais bits ir 1. Tāpēc tas ir lokāli ievadīts adrese. Pat ja daudzi administratori pārvalda dinamiskās MAC adreses, bieži ir lietderīgi izveidot jaunu, unikālo MAC adresi LAA (Locally Administered Address ) diapazonā. Lai gan MAC adrese ir domāta kā nemaināma un globāli unikāla, to ir iespējams mainīt uz lielākās daļas mūsdienu aparatūras. Dators pēc cita datora MAC adreses nevar noteikt, vai abi ir kopējā vai atsevišķā tīkla segmentā. Datori cits citam MAC adresi lokālajā TCP/IP tīklā var noskaidrot, ja ir zināma IP adrese, izmantojot Address Resolution Protocol (ARP) IPv4 gadījumā vai Neighbor Discovery Protocol (NDP) IPv6 gadījumā. Apraides (broadcast) tīklos (piem. Ethernet) MAC adrese unikāli identificē katru tīkla iekārtu konkrētajā sementā un ļauj iezīmēt paketes konkrētiem datoriem. Tā veido datu posma slāni (OSI otro slāni) par pamatu uz kura darbojas augstāku slāņu protokoli, kas ļauj veidot sarežģītus tīklus. Standarta (canonical) pieraksts tiek veidots pārraides bitu secībā ar vismāzāk nozīmīgo bitu pārraidītu pirmo. Tas redzams tādu komandu kā iproute2/ifconfig/ipconfig rezultātā. IEEE 802.3 (Ethernet) un IEEE 802.4 (Token Bus) standarti baitus pa vadu sūta no kreisās uz labo pusi, ar vismazāk nozīmīgo bitu katrā baitā kā pirmo, bet IEEE 802.5 (Token Ring) un IEEE 802.6 bitus sūta ar visnozīmīgāko bitu kā pirmo. Piemēram, adrese standarta (canonical) pierakstā 12-34-56-78-9A-BC tiek sūtīta pa vadu bitos kā 01001000 00101100 01101010 00011110 01011001 00111101 standarta pārraides kārtībā, bet marķiergredzena tīklā tā pati adrese tiktu pārraidīta kā 00010010 00110100 01010110 01111000 10011010 10111100. Tādā veidā tā var tikt nepareizi attēlota (48-2C-6A-1E-59-3D). Šo sauc par apgriesto bitu kārtību, non-canonical formu, MSB formu, IBM formu vai marķiergredzena formu kā tas ir norādīts iekš RFC 2469. Standarta formai tiek dota priekšroka un tā tiek izmantota visos modernajos tīklos. «Network Protocols Handbook». standards.ieee.org. Arhivēts no oriģināla, laiks: 2021-04-18. Skatīts: 2021-01-05. «IEEE Standards Association.». 03.08.2017. Skatīts: 04.01.2021. «Standard Group MAC Addresses: A Tutorial Guide». Skatīts: 04.01.2021. «8.8. Generating a New Unique MAC Address Red Hat Enterprise Linux 6». Red Hat Customer Portal (angļu). Skatīts: 2021-01-05. Wikibooks ir grāmata par šo tēmu Skat.: Changing Your MAC Address IEEE OUI and Company_id Assignments Vendor/Ethernet/Bluetooth MAC Address Lookup Arhivēts 2011. gada 8. novembrī, Wayback Machine vietnē. Michael Patton's "Ethernet Codes Master Page" MAC Address Lookup (Both OUI and IAB) How to find your MAC address MACVendorLookup.com Find by a LIST of addresses hwaddress.com More complete (finds items not found in above)