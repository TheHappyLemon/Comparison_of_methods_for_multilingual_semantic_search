Keselaida (igauņu: Kesselaid, vācu: Schildau, zviedru: Sköld) ir Igaunijai piederīga saliņa Baltijas jūrā, atrodas Sūrveina šaurumā starp Muhu salu un Igaunijas kontinentālo daļu. Uz salas 1885. gadā celta bāka. Ziemeļrietumu piekrastē stāvkrasts, kaļķakmens klinšu (Keses klints - Kesse pank) augstums sasniedz 7 - 8 metru augstumu - klintis aizsargā kā dabas pieminekli kopš 1938. gada. Apdzīvota līdz 1958. gadam, salā daļēji saglabājusies kultūrainava, akmens žogi, pussagruvušas ēkas. Salā aug 16 sugu orhidejas. Vikikrātuvē par šo tēmu ir pieejami multivides faili. Skatīt: Keselaida.