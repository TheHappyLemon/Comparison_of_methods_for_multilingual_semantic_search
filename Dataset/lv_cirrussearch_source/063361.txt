Tomass Džefrijs Vilkinsons (angļu: Thomas Geoffrey Wilkinson, dzimis 1948. gada 5. februārī, miris 2023. gada 30. decembrī) bija angļu kino, televīzijas un skatuves aktieris. Savas karjeras laikā saņēmis vairākus apbalvojumus, tai skaitā BAFTA kino balvu, Zelta globusa balvu un Emmy balvu, kā arī ir ticis nominēts divām Amerikas Kinoakadēmijas balvām. Par filmu "Visu vai neko" (The Full Monty, 1997), viņš saņēma BAFTA balvu. Par lomām filmās "Guļamistabā" (2001, In the Bedroom) un "Maikls Kleitons", Vilkinsons saņēma Kinoakadēmijas balvas nominācijas. 2009. gadā saņēmis gan Zelta globusu, gan Emmy balvu, attēlojot Bendžaminu Franklinu miniseriālā John Adams. Piedalījies arī tādās filmās kā In the Name of the Father (1993), "Prāts un jūtīgums" (Sense and Sensibility, 1995), "Iemīlējies Šekspīrs" (1998), "Sastrēgumstunda" (Rush Hour, 1998), "Patriots" (2000), "Meitene ar pērļu auskaru" (2003), "Gaišo atmiņu mūžīgais starojums" (2004), "Betmens: Sākums" (2005), "Rokenrolleris" (2008), "Valkīra" (Valkyrie, 2008), "Vislabākā eksotiskā viesnīca Kliņģerīte" (2011), "Zaļais sirsenis" (2011), "Selma" (2014), "Viesnīca "Diženā Budapešta"" (2014), Denial (2016) un Dead in a Week or Your Money Back (2018), Belgravia (TV seriāls, 2020), The Full Monty (TV seriāls, 2023). Vilkinsons nomira savās mājās 2023. gada 30. decembrī 75 gadu vecumā. «Mūžībā devies izcilais britu aktieris Toms Vilkinsons». lsm.lv. 2023. gada 30. decembrī. Skatīts: 2024. gada 1. janvārī. IMDb profils (angliski) AllMovie profils (angliski) Box Office Mojo profils (angliski)