Mikipele, Mikijs jeb Mikimauss (angļu: Mickey Mouse, izrunā: [ˈmɪkɪ maʊs]) ir animācijas filmu tēls, kas kļuvis par The Walt Disney Company ikonu. Tā ir antropomorfa pele. Mikipeles tēlu 1928. gadā radīja amerikāņu animācijas filmu veidotāji Volts Disnejs un Abs Aiverks un ieskaņoja Volts Disnejs. Tēls tiek izmantots arī komiksos, videospēlēs un kā talismans atrakciju parkos. Oriģinālais Mikipeles dizains kopš 2024. gada ir zaudējis savas autortiesības, pārtopot par publisko īpašumu, bez autortiesībām. Par Mikipeles "dzimšanas dienu" tiek uzskatīts 1928. gada 18. novembris, kad tēls pirmo reizi parādījās animācijas filmā “Tvaikonis Villijs”. Lai gan Mikipele bija redzams jau 6 mēnešus agrāk animācijas filmā “Lidmašīnu trakums” (angļu: Plane Crazy), “Tvaikonis Villijs” bija pirmā Mikipeles animācijas filma ar skaņu. Mikipelei ir raksturīga falseta balss. Līdz 1948. gadam viņu ierunāja Volts Disnejs, bet smēķēšanas dēļ viņš vairs nevarēja pilnvērtīgi veikt šo uzdevumu. Pēc tam līdz 1977. gadam Mikipeli ierunāja skotu balss aktieris Džims Makdonalds (Jim MacDonald). Amerikāņu balss aktieris Veins Olvains (Wayne Allwine) ierunāja no 1977. līdz 2009. gadam, kad viņš nomira. Kopš 2009. gada Mikipeli ieskaņo Brets Ivans (Bret Iwan). «disneyshorts.org». Arhivēts no oriģināla, laiks: 2011. gada 26. jūlijā. Skatīts: 2011. gada 26. jūlijā. «Back from the Brink: Surviving Startup Stress» (angļu). businessinsider.com. «Voice of Mickey Mouse dies - ABC News (Australian Broadcasting Corporation)». Abc.net.au. Skatīts: 2012. gada 8. aprīlis. Dave Smith. Disney A to Z: The Official Encyclopedia. New York : Hyperion Books, 2007. 361. lpp. ISBN 0-7868-4919-3. LETA. «Mikipele svin 75 gadu jubileju». delfi.lv, 2003. gada 19. novembris. Skatīts: 2019. gada 5. februārī. Vikikrātuvē par šo tēmu ir pieejami multivides faili. Skatīt: Mikipele. Encyclopædia Britannica raksts (angliski) Brockhaus Enzyklopädie raksts (vāciski) «multiplikācijas filma Lidmašīnu trakums». YouTube. «multiplikācijas filma Tvaikonis Villijs». YouTube.