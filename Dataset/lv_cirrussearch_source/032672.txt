Boutona scinks (Cryptoblepharus boutonii) ir scinku dzimtas ķirzaka, kas sastopama Maurīcijā. Sugas latīniskais nosaukums piešķirts par godu franču botāniķim Luijam Boutonam (1799—1878). Sastopams Maurīcijas piekrastē un tuvējās saliņās. Pamatā pārtiek no jūras vēžveidīgajiem, kā arī kukaiņiem. Mitinās gar piekrasti, tāpēc tā dažkārt tiek klasificēta kā daļēja "jūras" suga. Vācu herpetologs Roberts Mertens 1931. gadā izdalīja vairāk nekā 30 Boutona scinka "formas", lielāko daļu no kurām aplūkoja kā atsevišķas pasugas. Šobrīd daudzas no šīm formām tiek klasificētas kā sugas vai Cryptoblepharus gloriosus pasugas. The Reptile Database: Cryptoblepharus boutonii (DES JARDIN, 1831) World Register of Marine Species: Cryptoblepharus boutonii (Des Jardins, 1831)