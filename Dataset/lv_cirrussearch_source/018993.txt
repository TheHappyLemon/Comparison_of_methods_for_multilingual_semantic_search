Progress M-19M (Прогресс М-19М; SKS apzīmējums ISS-51P) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). To palaida 2013. gada aprīlī. Kopējā kravas masa starta brīdī bija 2366 kg. Īpašajās tvertnēs ietilpa degviela 365 kg, skābeklis (26 kg), gaiss (22 kg) ūdens (410 kg). Hermētiskajā kravas telpā (pavisam 1543 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 15 kg amerikāņu segmentam. Progress M-19M startēja no Baikonuras kosmodroma 2013. gada 24. aprīlī 10:12:16 UTC ar nesējraķeti Sojuz-U. Drīz pēc ieiešanas orbītā tika secināts, ka nav atvērusies tuvošanās sistēmas Kurs antena. Vēlākie mēģinājumi atbrīvot antenu bija neveiksmīgi. Saslēgšanās ar SKS notika 26. aprīlī 12:25 UTC pie Zvezda moduļa rezerves automātiskā režīmā, bez Kurs antenas izmantošanas. 28. aprīlī ar Progress M-19M palīdzību tika veikta stacijas orbītas paaugstināšana. 10:03 UTC tika iedarbināts kosmosa kuģa dzinējs, kas darbojās 718 sekundes. Orbīta paaugstināta par 2,8 km. 8. maijā ar Progress M-19M veikta stacijas orbītas paaugstināšana. Dzinēji iedarbināti 06:51 UTC un darbojās 844 sekundes. Orbīta paaugstināta par 2,6 km. Vēl viena orbītas pacelšana ar Progress M-19M palīdzību tika veikta 17. maijā. Dzinēji iedarbināti 02:21 UTC uz 922,4 sekundēm. Orbīta paaugstināta par 2,8 km. 2013. gada 11. jūnijā 13:58 UTC Progress M-19M atvienojās no SKS. Astoņu dienu autonomā lidojumā veikts eksperiments Radar-Progress. 2013. gada 19. jūnijā Progress M-19M tika novadīts no orbītas. Nesadegušās daļas aptuveni 13:39 UTC iekrita Klusā okeāna dienviddaļā. Прогресс М-19М Центр Управления космическими полетам (krieviski) Корабль «Прогресс М-19М» пристыковался к МКС без «ручного» управления Московский Комсомолец, 2013-04-26, (krieviski) "Прогресс М-19М" скорректировал орбиту МКС Новости космонавтики, 2013-04-30, (krieviski) «Прогресс М-19М» отстыковался от МКС БалтИнфо, 2013-06-11 (krieviski) Progress M-19M lapa SKS Lidojumu vadības centrā Arhivēts 2018. gada 5. aprīlī, Wayback Machine vietnē. (krieviski)