Malajas laterningvers (Etlingera elatior) ir ingveru dzimtas suga, kas sastopama dienvidaustrumu Āzijas tropos. Ģints nosaukums izveidots par godu vācu botāniķim Andreasam Ernstam Etlingeram, grāmatas "Commentatio Botanico-Medica de Salvia" (1777) autoram. Sugas nosaukums "elatior" (augstākais) atvasināts no latīņu "elatus". Malajas laterningveram ir masīvs, lapains stublājs, kas var pārsniegt 5 m un ir krasi nodalīts no ziedkopas. Ziedkopa izaug no sakneņa ap 1 m garā savrupā ziednesī. Ziedi sarkani, retāk arī sārti vai balti. Lapas garenas, to platums 18—20 cm, garums līdz 85 cm. Sastopams Borneo, Javas, Sulavesi, Sumatras, Taizemes lietus mežos, kā arī Filipīnās, kur, iespējams, tika introducēts. Mūsdienās tiek kultivēts daudzviet tropu apgabalos. Integrated Taxonomic Information System: Etlingera elatior (Jack) R.M. Sm. Dr. Giuseppe Mazza. Journalist — Scientific photografer: Etlingera elatior[novecojusi saite] «National Tropical Botanical Garden: Etlingera elatior (Zingiberaceae)». Arhivēts no oriģināla, laiks: 2013. gada 12. maijā. Skatīts: 2016. gada 11. jūnijā.