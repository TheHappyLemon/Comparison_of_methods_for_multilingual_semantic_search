Daņiils Apaļkovs (krievu: Даниил Юрьевич Апальков; dzimis 1992. gada 1. janvārī) ir krievu hokejists, centra uzbrucējs. Pašlaik (2020) Apaļkovs spēlē Kontinentālās hokeja līgas klubā HK Soči. Profesionāļa karjeru Apaļkovs sāka 2010.—11. gada sezonā, kad aizvadīja astoņas spēles KHL kluba Magņitogorskas "Metallurg" rindās. 2011. gada novembrī pievienojās tobrīd Krievijas Augstākajā līgā spēlējošajam Jaroslavļas "Lokomotiv". 2011.—12. gada sezonā, "Lokomotiv" atgriežoties KHL, Apaļkovs tika atzīts par septembra labāko līgas jauno spēlētāju. 2013.—14. gada sezonu Apaļkovs ar 29 rezultativitātes punktiem noslēdza jau kā otrs rezultatīvākais "Lokomotiv" spēlētājs pēc Sergeja Plotņikova. "Lokomotiv" rindās uzbrucējs spēlēja līdz pat 2019. gada decembrim, kad nonāca Maskavas "Dinamo" sastāvā. Pēc sezonas beigām pievienojās HK Soči vienībai. Krievijas hokeja izlases rindās izcīnījis sudraba medaļu 2012. gada Pasaules čempionātā junioriem. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)