Jāzepa Vītola Latvijas Mūzikas akadēmija ir specializēta valsts augstskola Latvijā, kuras darbības pamatvirziens ir sniegt profesionālo un akadēmisko izglītību mūzikas vēsturē un teorijā, tā ir vienīgā šāda profila augstskola Latvijā. Tā ir viena no vecākajām Latvijas augstskolām un ir dibināta 1919. gadā kā Latvijas Konservatorija. Tikai pēc neatkarības atjaunošanas 1991. gadā augstskolai tika piešķirts pašreizējais nosaukums. Akadēmijā mācās apmēram 600 studentu, strādā 22 profesori, 25 asociētie profesori un 35 docenti. 11 docētājiem ir zinātniskais grāds. JVLMA viesojušies un snieguši meistarklases pasaulē atzīti mūziķi — Mstislavs Rostropovičs, Kšištofs Pendereckis, Arvo Perts, Stīvs Reihs, Mariss Jansons, Nikolā Baldiru, Leifs Segerstams, Reijers Dorrestejns, Bārbrū Marklunda, Volfgangs Kloss, Ēriks van Nevels, Marija Klīgele, Kevins Bobo, Maikls Volfs un citi. Mūzikas akadēmijai ir bijuši šādi rektori: Jāzeps Vītols (1919—1935) Pauls Jozuus (1935—1937) Alfrēds Kalniņš (1944—1948) Jēkabs Mediņš (1948—1950) Jānis Ozoliņš (1951—1977) Imants Kokars (1977—1990) Juris Karlsons (1990—2007) Artis Sīmanis (2007—2017) Guntars Prānis (2017—pašlaik) «Latvijas Republikas Izglītības un zinātnes ministrija. Augstskolu un koledžu personāls». Arhivēts no oriģināla, laiks: 2015. gada 5. janvārī. Skatīts: 2009. gada 24. februārī. «Latvijas Republikas Izglītības un zinātnes ministrija. Studējošo kopskaits». Arhivēts no oriģināla, laiks: 2015. gada 5. janvārī. Skatīts: 2009. gada 24. februārī. «Akadēmija skaitļu un faktu valodā». Arhivēts no oriģināla, laiks: 2008. gada 2. jūlijā. Skatīts: 2008. gada 28. jūnijā. JVLMA mājaslapa