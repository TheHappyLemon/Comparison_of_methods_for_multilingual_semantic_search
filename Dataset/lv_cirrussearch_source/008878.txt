Asparagīns (Asn, asparagīnskābes monoamīds, C4H8N2O3) ir aminoskābe. Asparagīns ir bezkrāsaini rombiski kristāli. Asparagīnu no sparģeļu sulas izdalīja franču ķīmiķis Luī-Nikola Voklēns 1806. gadā. No tā cēlies asparagīna nosaukums (grieķu: asparagos - sparģelis). Asparagīns bija pirmā brīvā veidā iegūtā aminoskābe. Asparagīns ietilpst olbaltumvielu sastāvā, kā arī atrodams organismā brīvā veidā. Veidojoties asparagīnam no asparagīnskābes, organismā tiek saistīts toksiskais amonjaks. Tādējādi asparagīns pieder pie aizstājamām aminoskābēm.