Krnova (čehu: Krnov) ir pilsēta Čehijā, Morāvijas-Silēzijas apgabala Bruntālas apriņķī pie Opavas upes, netālu no Polijas robežas. Tradicionāls tekstilrūpniecības, mūzikas instrumentu (ērģeļu un ģitāru) un pārtikas rūpniecības (dzēriena Kofola) ražošanas centrs. Rakstos pirmoreiz minēta 1221. gadā. No 1377. līdz 1523. gadam — hercogistes centrs. Ilgu laiku apdzīvotā vieta atradās Hābsburgu impērijas sastāvā, tās vāciskais nosaukums bija Jēgerndorfa (vācu: Jägerndorf). No 1918. gada — Čehoslovākijas sastāvā. No 1938. līdz 1945. gadam kā Sudetu apgabala daļa atradās Vācijā. Pēc Otrā pasaules kara — atkal Čehoslovākijā. Pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada — Čehijas sastāvā. Krnova ir tramplīnlēcēja Jaroslava Sakalas (Jaroslav Sakala, 1969) dzimtā pilsēta. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Krnova. Brockhaus Enzyklopädie raksts (vāciski) Dzērienu ražotājs "Kofola" Ērģeļu ražotājs "Rieger-Kloss" Arhivēts 2013. gada 24. aprīlī, Wayback Machine vietnē.