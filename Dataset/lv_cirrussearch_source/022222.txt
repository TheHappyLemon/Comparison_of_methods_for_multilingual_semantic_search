Roberto Puķītis (dzimis 1994. gada 16. decembrī Ventspilī) ir bijušais Latvijas šorttrekists. 2018. gada ziemas olimpiskajās spēlēs Phjončhanā R. Puķītis ieguva 11. vietu gan 1000 m, gan 1500 m distancē. 2018. gada Eiropas čempionāta bronzas medaļas ieguvējs 1000 m distancē. Tā paša gada rudenī beidza sportista karjeru. Pēc aktīvo sporta gaitu beigām diskvalificēts par antidodopinga noteikumu pārkāpumu. Izglītību ieguvis Ventspils 6. vidusskolā un Rīgas Tālmācības vidusskolā. 2011. gadā Eiropas kausā "B" junioriem sasniedza finālu 1000 m distancē (6. vieta), 1500 m un 500 m izcīnīja 8. vietu, kopvērtējumā ieņēmis 9. vietu. Tā paša gada Pasaules čempionātā junioriem izcīnījis 47. vietu kopvērtējumā, individuāli augstāko vietu ieņēmis 1500 m — 37. vieta. 2011.—2012. gada sezonas Pasaules kausa kopvērtējumā ieņēmis 127. vietu. 2012. gadā Eiropas kausā junioriem izcīnījis 3. vietu 1500 m, 5. vietu 500 m un 4. vietu 1000 m, 4. vieta tika ieņemta arī kopvērtējumā. 2012. gada Pasaules čempionātā junioriem kopvērtējumā ieņēmis 21. vietu, šādu vietu izcīnījis arī 1000 m distancē, savukārt uz pusi īsākā distancē bijis 16. 2012. gada Eiropas čempionāta kopvērtējumā bijis 28. vietā, 500 m izcīnīja 8. vietu. 2012.—2013. gada sezonas Pasaules kausa kopvērtējumā ieņēmis 41. vietu 500 m distances ieskaitē, 1000 m distancē — 82. vietu, 1500 m — 48. vietu. 2013. gada Pasaules čempionātā izcīnījis 18. vietu 1500 m, 42. vietu 1000 m un 500 m — 47. vietu (kopvērtējumā 37. vieta). Tā paša gada Pasaules čempionātā junioriem izcīnīja 10. vietu gan 1500 m, gan 1000 m distancē, 500m tika ieņemta 41. vieta, savukārt kopvērtējumā Puķītis ieņēma 17. vietu. 2013. gada Eiropas čempionāta kopvērtējumā ieņēma 16. vietu, 1000 m distancē — 9. vietu, 1500 m — 15. vietu un 500 m — 21. vietu. 2014. gada Eiropas čempionātā izcīnījis 4. vietu 1500 m distancē. Debitējot 2014. gada ziemas olimpiskajās spēlēs Sočos, R. Puķītis, pateicoties Japānas sportista diskvalifikācijai, iekļuva pusfinālā, tādējādi izcīnot 15. vietu 1500 m distancē. 2018. gada ziemas olimpiskajās spēlēs Phjončhanā R. Puķītis ieguva 11. vietu gan 1000 m, gan 1500 m distancē. Karjeras augstākais sasniegums bija izcīnītā bronzas medaļa 2018. gada Eiropas čempionātā Drēzdenē 1000 m distancē. 2018. gada rudenī R. Puķītis paziņoja, ka pārtrauc vai pat beidz aktīvā sportista gaitas. 2019. gada sākumā viņš tika diskvalificēts par antidodopinga noteikumu pārkāpumu, jo viņš netika sniedzis informāciju par savu atrašanās vietu. «Puķītim 4. vieta Eiropas čempionātā 1500 metros». Sportacentrs.com. Skatīts: 2014. gada 18. janvārī. Šorttrekista gaitas noslēgušo Puķīti diskvalificē par antidodopinga noteikumu pārkāpumu LSM Olympedia profils (angliski) LOK profils ShorttrackOnLine profils (angliski) LOK profils Arhivēts 2014. gada 26. janvārī, Wayback Machine vietnē. ISU profils