Reģu muiža (vācu: Gut Reggen) bija Kurzemes muiža, kas atradās mūsdienu Kuldīgas novada Alsungas pagasta Reģu ciemā, vēsturiskajā suitu novadā. Reģi rakstos pirmoreiz minēti ap 1253. gadā. Nostāsts vēsta, ka 1637. gadā maltītes laikā Reģu muižā noindēja katoļticības atjaunotāju Suitu novadā Šverinu. 1704. gadā, pēc Edgara Dunsdorfa datiem, muiža kopā ar Almāles muižu, piederēja Šlipenbahu dzimtai. Vēlāk muiža piederēja Štempeļu dzimtai. Tagadējā kungu māja celta 1890. gadā, visticamāk, pēc Paula Maksa Berči projekta. Līdz pat agrārreformai tā bija privātā īpašumā. Pēc muižas nonākšanas valsts īpašumā tajā iekārtoja slimnīcu, bet vēlāk - sociālās aprūpes centru "Reģi". 2007. gada 22. februārī sociālās aprūpes centrā "Reģi" notika postošs ugunsgrēks, kurā dzīvību zaudēja 23 no 90 aprūpes centra dzīvojošiem iemītniekiem. Tas kļuva par postošāko ugunsgrēku Latvijas vēsturē. Pēc ugunsgrēka aprūpes centru slēdza un tā iemītniekus pārvietoja uz Gudeniekiem. 2011. gadā nodegušo ēku izsolē iegādājās uzņēmējs Valentīns Kokalis, lai izveidotu šeit viesnīcu. «Suitu novads - muižas». Arhivēts no oriģināla, laiks: 2019. gada 10. aprīlī. Skatīts: 2019. gada 11. aprīlī. «Suitu novads - vēsture». Arhivēts no oriģināla, laiks: 2019. gada 10. aprīlī. Skatīts: 2019. gada 11. aprīlī. Latvijas muižas un pilis un citas interesantas vietas[novecojusi saite] Ugunsgrēkā Alsungas sociālās aprūpes centrā 'Reģi' bojāgājuši 23 cilvēki (precizēts) Izsolē pārdots nodegušo Reģu komplekss