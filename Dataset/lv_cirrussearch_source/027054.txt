Sintija Ena Stefanija "Sindija" Lopere (angļu: Cynthia Ann Stephanie "Cyndi" Lauper; dzimusi 1953. gada 22. jūnijā) ir amerikāņu dziedātāja, dziesmu autore, aktrise. Vislabāk pazīstama ar savu Roberta Hazarda 1979. gada dziesmas "Girls Just Want To Have Fun" versiju, kas izdota 1983. gadā. Karjera ilgusi vairāk nekā 30 gadus. Debijas albumu She's So Unusual izdevusi 1983. gadā, tas bija pirmais sieviešu mākslinieču albums, no kura Billboard Hot 100 topa pirmajā pieciniekā ierindojās četri singli: Girls Just Want to Have Fun, Time After Time, She Bop un All Through the Night. Lopere saņēma Grammy balvu kā gada labākā jaunā māksliniece. Kopumā izdevusi desmit studijas albumus, no kuriem lielākos panākumus guva pirmie trīs. 2013. gadā ieguvusi Tony balvu par labāko oriģinālmūziku. Vēl māksliniece ir saņēmusi dažādus citus apbalvojumus. Mākslinieces videoklipu dziesmai Girls Just Want to Have Fun MTV, VH1 un Rolling Stone ir atzinuši par vienu no visu laiku labākajiem videoklipiem. Debijas albums tika iekļauts Rolling Stone 500 visu laiku izcilāko albumu sarakstā. VH1 Loperi ierindoja 58. vietā 100 rokenrola lieliskāko sieviešu sarakstā. Viena no 20 māksliniekiem, kas ieguvuši Grammy, Emmy un Tony balvu. Studijas albumi She's So Unusual (1983) True Colors (1986) A Night to Remember (1989) Hat Full of Stars (1993) Sisters of Avalon (1996) Merry Christmas... Have a Nice Life (1998) At Last (2003) Shine (2004) Bring Ya to the Brink (2008) Memphis Blues (2010) Detour (2016) «Cyndi Lauper Biography (1953-)». Filmreference.com. Skatīts: 2014-04-19. «rockonthenet.com». Rockonthenet.com. Skatīts: 2014. gada 19. septembris. «Feminist History In Song: Cyndi Lauper's 'Girls Just Want to Have Fun'». The Sexy Feminist. 2013-01-29. Arhivēts no oriģināla, laiks: 2013-05-18. Skatīts: 2014-04-19. «rockonthenet.com». Rockonthenet.com. Skatīts: 2014. gada 19. septembris. «rockonthenet.com». Rockonthenet.com. Skatīts: 2014. gada 19. septembris. Vikikrātuvē par šo tēmu ir pieejami multivides faili. Skatīt: Sindija Lopere. Oficiālā tīmekļa vietne Encyclopædia Britannica raksts (angliski) IMDb profils (angliski) Internet Broadway Database profils (angliski) AllMovie profils (angliski)