Anālais sekss visbiežāk tiek attiecināts uz dzimumaktu, kura laikā dzimumloceklis tiek ievadīts anālajā atverē. Šo terminu var attiecināt arī uz citiem seksa veidiem, tai skaitā anilingu, fingeringu un tādu fetišismu, kura laikā priekšmets tiek ievadīts anālajā atverē. Anālā seksa saņēmēji no tā gūst baudu un spēj sasniegt orgasmu daudzo nervu galu dēļ un netiešas prostatas (vīriešiem) un klitora (sievietēm) stimulēšanas dēļ. Savukārt daļa anālo seksu raksturo kā ārkārtīgi sāpīgu. Ļoti liela nozīme sāpju stiprumam un esamībai ir psiholoģiskajiem faktoriem un tehnikai. Tā kā taisnās zarnas dabiskā slīdamība ir neliela, gandrīz vienmēr dzimumlocekļa ievadei tiek izmantots lubrikants. Anālais sekss bez prezervatīva tiek uzskatīts par riskantāko dzimumakta formu, tāpēc ANO rekomendē droša seksa praksi, nodarbojoties ar to. Anālais sekss daudzās kultūrās, it īpaši tajās, kur liela loma ir reliģijai, tiek vērtēts pretrunīgi, līdz ar to tas daudz kur ir tabu vai noziegums, atsevišķās pasaules valstīs par tā praktizēšanu var sodīt ar nāvessodu. WordNet Search - 3.0[novecojusi saite] Sexuality Now: Embracing Diversity‎ - Page 270; Janell L. Carroll - Psychology; 2009 Pornography: the production and consumption of inequality By Gail Dines, Robert Jensen, Ann Russo; p350 Policing sexual assault By Jeanne Gregory, Sue Lees; p120 Clinical men's health: evidence in practice By Joel J. Heidelbaugh; p273 Carballo-Diéguez, Alex (2000). "Frequent use of lubricants for anal sex among men who have sex with men". American Journal of Public Health 90 (7): 1117–1121. doi:10.2105/AJPH.90.7.1117. Dianne Hales. An Invitation to Health Brief 2010-2011. Cengage Learning, 2008. 269–271. lpp. ISBN 0495391921. Skatīts: 2013. gada 29. augusts. Werner W. K. Hoeger, Sharon A. Hoeger. Lifetime Fitness and Wellness: A Personalized Program. Cengage Learning, 2010. 455. lpp. ISBN 1133008585. Skatīts: 2013. gada 28. augustā. Dr. John Dean and Dr. David Delvin. «Anal sex». Netdoctor.co.uk. Arhivēts no oriģināla, laiks: 2010. gada 7. maijs. Skatīts: 2010. gada 29. aprīlis. Informācija par drošu anālo seksu (latviski) Septiņi mīti par anālo seksu (latviski)