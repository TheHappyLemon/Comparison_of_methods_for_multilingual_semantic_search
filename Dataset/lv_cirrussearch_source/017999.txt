Lielplatones pagasts ir viena no Jelgavas novada administratīvajām teritorijām tā dienviddaļā, Platones upes krastos. Robežojas ar sava novada Platones, Elejas, Vilces, Zaļenieku un Svētes pagastiem. Upes: Platone, Sidrabe, Rēžu strauts. Ūdenstilpes: Staņuvēnu dīķis Mūsdienu Lielplatones teritorijā vēsturiski atradās Mazplatones muiža (Klein-Platon, Sidrabe), Lielplatones muiža (Groß-Platon, Lielplatone). 1866. gada pagastu pašvaldību reformas laikā 1867. gadā izveidoja Lielplatones pagastu. Pēc 1920. gada zemes reformas Lielplatones muižu sadalīja 71 vienībā 1256 ha kopplatībā. 1935. gadā Jelgavas apriņķa Lielplatones pagasta platība bija 42 km² un tajā dzīvoja 691 iedzīvotājs. 1945. gadā pagastā izveidoja Lielplatones ciema padomi, ko 1947. gadā likvidēja, bet 1949. gadā, līdz ar pagasta likvidēšanu, atjaunoja. Lielplatones ciems ietilpis Elejas (1949-1956), Jelgavas (1956-1962, pēc 1967. gada) un Dobeles (1962-1967) rajonos. Lielplatones ciemam 1954. gadā pievienoja likvidēto Ābelītes ciemu, 1956. gadā — Elejas ciema Staļina kolhoza, augļu audzētavas «Kužas» un padomju saimniecības «Eleja» teritoriju. 1963. gadā kolhoza «Gaisma» teritoriju pievienoja Elejas lauku teritorijai, 1965. gadā kolhoza «Sarkanā zvaigzne» teritoriju pievienoja Platones ciemam. 1974. gadā ciemam pievienoja daļu Elejas lauku teritorijas Lielplatones lopkopības izmēģinājumu stacijas teritorijas, bet ciema teritorijas pievienoja Platones ciemam. 1990. gadā ciemu reorganizēja par pagastu. 2009. gadā Lielplatones pagastu kā administratīvo teritoriju iekļāva Jelgavas novadā. Esošajās robežās, pēc CSP un OSP datiem. Lielākās apdzīvotās vietas ir Lielplatone (pagasta centrs), Sidrabe (Mazplatone), Tīsi, Braņķi. Mārtiņš Bīmanis (1864—1946) — inženieris un sabiedriskais darbinieks, Latvijas Universitātes rektors. Lielplatones pagastā darbojas šādi amatiermākslas kolektīvi: jauktais koris "Sidrabe"; senioru paaudzes deju kolektīvs "Mārtiņš"; senioru sieviešu vokālais ansamblis "Mežābele". Lielplatones muižā darbojas vēsturisko deju kolektīvs Senvedere. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. XII. sējums. Rīga : Anša Gulbja izdevniecība. 24 021. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP