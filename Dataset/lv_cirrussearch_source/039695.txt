Ādams Nelsons (dzimis 1975. gada 7. jūlijā Atlantā, ASV) ir ASV vieglatlēts - lodes grūdējs. Pirmo lielu panākumu viņš sasniedza 2000. gadā, kad izcīnīja sudraba medaļu olimpiskajās spēlēs. Šo panākumu viņš atkārtoja arī 2004. gadā. 2001. un 2003. gada Pasaules čempionātos viņš izcīnīja vēl divas sudraba medaļas, iegūstot iesauku "mūžīgi otrais", bet pēc diviem gadiem Helsinkos viņš pierādīja pretējo, kļūstot par pasaules čempionu. Tiesa, 2007. gadā viņš jau atkal izcīnīja sudraba medaļu. 2009. gada Pasaules čempionātā viņš ierindojās 5. vietā. 2012. gadā 2004. gada Atēnu olimpisko spēļu čempions Jurijs Bilonohs tika diskvalificēts par dopinga lietošanu un A. Nelsons tika atzīts par olimpisko čempionu. Lodes grūšana: 22,51 (2002) Olympedia profils (angliski) Munzüger Sport profils (vāciski) IAAF profils (angliski) IAAF Dimanta līgas profils (angliski)