Wizz Air (pilns nosaukums Wizz Air Hungary Légiközlekedési Kft.) ir Ungārijas zemo cenu lidsabiedrība. Tā dibināta 2003. gadā. Galvenais birojs atrodas Budapeštas Ferenca Lista starptautiskā lidostā Budapeštā. Wizz Air mātes uzņēmums Wizz Air Holdings Plc ir reģistrēts Džērsijā, un tā akcijas tiek kotētas biržā London Stock Exchange. Lidsabiedrība dibināta 2003. gada septembrī. Lielākais investors bija ASV privāto ieguldījumu uzņēmums Indigo Partners. Pirmais lidojums notika 2004. gada 19. maijā no Katovices. Desmit gados Wizz Air kļuva par Centrālās un Austrumeiropas lielāko zemo cenu lidsabiedrību. 2015. gada 25. februārī mātes uzņēmums Wizz Air Holdings pabeidza sākotnējo publisko piedāvājumu un tā akcijas sāka kotēt Londonas Fondu biržā. 2015. gada maijā Wizz Air paziņoja par pilnīgu zīmola atjaunināšanu un lidmašīnu apdrukas dizaina maiņu. 2016. gada janvārī Wizz Air flotē bija 63 Airbus A320-200 un 4 Airbus A321 CEO. 2017. gadā Rīgas starptautiskajā lidostā bāzējās divas Wizz Air lidmašīnas un vairāk nekā 70 apkalpes locekļu darbojās klientu apkalpošanā, nodrošinot no Latvijas galvaspilsētas lidojumus uz 13 galamērķiem. Lidsabiedrība 2016. gadā no Rīgas pārvadāja 476 200 pasažieru, kas bija par 0,7% vairāk nekā 2015. gadā. No 2015. līdz 2020. gadam lidsabiedrības tirgus daļa Rīgas lidostā veidoja no 8 līdz 9%, tomēr 2021. gada 3. oktobrī "Wizz Air" slēdza savu bāzi Rīgā. 2023. gada vasarā tā lidoja no Rīgas uz Kutaisi un uz Lutonas lidostu Londonā. INFORMATION & SERVICES INFORMATION & SERVICES «Wizz Air Online Booking». Wizz Air (angļu). «Wizz Air Map». Wizz Air (angļu). diena.lv «Wizz Air» pakāpeniski atstāj Rīgas lidostu lsm.lv 2023. gada 12. jūnijā Wizz Air Wizz Air latviešu valodā