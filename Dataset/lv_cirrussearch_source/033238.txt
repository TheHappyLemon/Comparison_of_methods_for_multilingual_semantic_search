Hiongs Tans (indonēziešu: Hiong Liong Tan; 1938. gada 20. augusts Bogora — 2009. gada septembris Bogora) bija Indonēzijas un Nīderlandes starptautiskais meistars šahā (1963). Piedzimis Indonēzijas pilsētā Bogorā. 1956. gadā pārvācies uz Amsterdamu, lai beigtu matemātikas studijas augstskolā, taču nopietni aizrāvies ar šahu. 1958. gadā simultānspēles seansā zaudējis Mihailam Botviņņikam, taču drīz vien viņa rezultāti sākuši uzlaboties. 1961. gadā uzvarējis Nīderlandes šaha čempionātā. 1962. gadā Amsterdamā dalījis pirmo vietu tradicionālajā IBM turnīrā. Par panākumiem turnīros FIDE 1963. gadā Tanam piešķīrusi starptautiskā meistara (IM) nosaukumu. Pārstāvējis Indonēzijas un Nīderlandes komandas lielākajos komandu šaha turnīros: Pasaules šaha olimpiādēs piedalījies 1960. gadā. Individuālajā vērtējumā izcīnījis zelta medaļu; Pasaules studentu šaha čempionātā piedalījies 1960. gadā. 1963. gadā nospēlējis savā pēdējā nopietnā šaha turnīrā. Tans sasirdzis ar alkohola atkarību un šizofrēniju. Vecāki aizveduši viņu atpakaļ uz Indonēziju, kur ārstējuši psihiatriskajā slimnīcā. Pēc vecāku nāves pārcēlies uz savu dzimto pilsētu Bogoru, kur nodzīvojis līdz mūža beigām. OlimpBase :: Men's Chess Olympiads :: Tan Hoan Liong OlimpBase :: World Student Team Chess Championship :: Tan Hoan Liong «Tan Hoan Liong». Arhivēts no oriģināla, laiks: 2016. gada 4. maijā. Skatīts: 2016. gada 19. maijā. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)