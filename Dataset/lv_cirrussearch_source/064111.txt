Šis raksts ir par pilsētu. Par dabas parku skatīt rakstu Bauska (dabas parks). Bauska ir pilsēta Zemgalē, Bauskas novada centrs, 67 km attālumā no Rīgas. Bauskā Mūsa un Mēmele saplūstot izveido Lielupi. Cauri pilsētai iet starptautiskā Via Baltica šoseja. Pilsētas centrs ir valsts nozīmes pilsētbūvniecības piemineklis. Pilsētas kopplatība ir 609,4 ha. Apbūve aizņem 509,2 ha. Pilsētas ielu kopgarums ir 37 km. Pilsētā dzīvojošās tautības pilsētu ir saukušas dažādi; vācieši Bauske vai Bausken, ebreji Boisk vai Boysk, poļi Bowsk, krievi Бауск. Par pilsētas nosaukuma izcelsmi ir daudzas un dažādas versijas:Jūliuss Dērings (Julius Döring) Bauskas vārda izcelsmi meklēja vācu valodā un to saistīja gan ar bauchen 'uzblīst, uzpampt', gan ar Baush 'izliekums, pakalns, plato'. Jānis Endzelīns vietvārda izcelsmi meklēja latviešu valodā un skaidroja, ka vārds "bauska" senatnē tika lietots, apzīmējot sliktu pļavu vai arī vecu, sakritušu māju. Viņš pieļāva, ka pilsētas nosaukums varbūt cēlies arī no vārda "bauze", kas apzīmēja neauglīgu pakalna galu. Abi pētnieki vienprātīgi atzina, ka sākotnēji šis nosaukums attiecās tikai uz Bauskas pili, bet tikai vēlāk to attiecināja uz pilsētveida apmetni. Pamatraksts: Bauskas vēsture Līdz 13. gadsimtam Bauskas apkārtne atradās Upmales zemē, vēlāk Livonijas Konfederācijas sastāvā. 15. gadsimta vidū Livonijas ordenis Mēmeles un Mūsas sateces vietā uzbūvēja Bauskas pili, blakus cietoksnim izveidojās Vairogmiests. Kopš 1561. gada Bauskas pils bija viena no Kurzemes un Zemgales hercogistes valdnieka Gotharda Ketlera rezidencēm. Pēc Livonijas kara beigām 1584. gadā hercogs Gothards Ketlers lika amatnieku apmetni pārvietot tālāk no pils tagadējās Bauskas vecpilsētas vietā. 1609. gadā hercogs Frīdrihs Ketlers Bauskas pilsētai dāvināja zīmogu ar lauvas attēlu. Lielā Ziemeļu kara laikā 1706. gadā krievu karaspēks atkāpjoties uzspridzināja Bauskas pili, turpmāk to vairs neatjaunoja. Pēc kara beigām Lielā mēra epidēmijas laikā nomira aptuveni puse no Bauskas iedzīvotājiem. Otrā pasaules kara laikā 1944. gada vasarā Bauska apmēram pusotru mēnesi atradās piefrontes zonā, kas gāja pa Mēmeles — Mūsas — Lielupes upēm, kaujās tika nopostīta aptuveni trešdaļa Bauskas pilsētas ēku. Bauska atrodas Latvijas dienvidu daļā, Viduslatvijas zemienes Zemgales līdzenuma dienvidaustrumu daļā starp Mēmeli un Mūsu pie to satekas. Neliela teritorija pilsētai pieder arī Mēmeles labajā krastā un Mūsas kreisajā krastā. Mūsa un Mēmele tek pa ledāju kušanas izveidotu ieleju, kuras platums sasniedz 700 m. Upju platums 30-100 m, dziļums 0,4-1 m. Krastos ir novērojami dolomīta atsegumi. Bauskas vecpilsēta izveidojusies Mēmeles ielejā. Vēlākajos gados apbūvēta arī pilsētas augstākā daļa starp Mēmeles un Mūsas ieleju, kuru rietumu galā pie upju satekas atrodas Bauskas pilskalns Attālums no Bauskas līdz Rīgai — 67 km, līdz Jelgavai — 48 km, līdz Skaistkalnei — 33 km. Vidējā gaisa temperatūra janvārī ir −5 °C, jūlijā — 17—17,5 °C. Nokrišņu daudzums ap 500—650 mm gadā. Veģetācijas perioda ilgums 185—190 dienas. Pamatraksts: Bauskas demogrāfija Pilsētas iedzīvotāju skaita izmaiņas gadsimtu gaitā saistītas ar Bauskas likteni karos, epidēmijās, kā arī kopējo reģiona ekonomisko situāciju. Vairākkārt pilsētu skāra mēra epidēmija. 1623. gadā izmiruši gandrīz visi iedzīvotāji, un daudz upuru bija arī 1660. gadā. Lielu postu Bauskai nodarīja mēra epidēmija 1711. gadā. No mēra bojā gāja viena trešā daļa pilsētas iedzīvotāju. Daudzi nami palika pilnīgi tukši. ledzīvotāju skaits Bauskā strauji palielinājās 19. gadsimta 2. pusē un padomju okupācijas gados, kad tas gandrīz divkāršojās. 1914. gadā Bauskā sasniedza savu lielāko iedzīvotāju skaitu Krievijas Impērijas sastāvā. Pirms Pirmā pasaules kara apmēram puse iedzīvotāju bija vācieši un ebreji, bet padomju okupācijas gados pieauga krievu īpatsvars. Kārlis Krauklings (Kraukliņš) (1792—1873) - žurnālists, bibliotekārs Artūrs Bethers (1831—1889) - anatoms un patologs Alfrēds Bertušs (1849—1890) - veterinārārsts Lazars Nisselovičs (1858—1914) - jurists, sabiedriskais darbinieks Kristaps Strautmanis (1860—1919) - mācītājs un kultūras darbinieks Oskars Brandenburgs (1863—1918) - Bauskas pilsētas vadītājs līdz 1918. gadam Ābrams Īzaks Kūks (1865—1935) - rabīns Vilis Olavs (1867—1917) - sabiedriskais darbinieks un publicists Kārlis Ezeriņš (1868—1934) - ģenerālis Augusts Ilziņš (1872—1939) - pilsētas vadītājs Vilis Plūdonis (1874—1940) - dzejnieks Jēkabs Birgers (1877—1966) - rakstnieks Eduards Akermanis (1879-?) - ārsts. Alfrēds Razums (1880—1929) - būvinženieris. Krišjānis Berķis (1884—1942) - ģenerālis, Latvijas Kara ministrs. Frīdrihs Cernts (1898—1944) - Latvijas Brīvības cīņu dalībnieks, Lāčplēša Kara ordeņa kavalieris Marģers Stepermanis (1898—1968) - vēsturnieks Voldemārs Reinholds (1903—1986) - Latvijas armijas un Latviešu leģiona virsnieks Emīls Skujenieks (1903—1965) - aktieris, režisors, rakstnieks Raimonds Kugrēns (1912—1992) - teātra režisors Gunārs Kugrēns (1939) - aktieris Ivars Vesmanis (1942) - koktēlnieks Uldis Dumpis (1943) - aktieris Lāsma Kugrēna (1952) - aktrise Niks Matvejevs (1958—2014) - mūziķis, komponists un vokālists Kristīne Nevarauska (1981) - aktrise Ivars Timermanis (1982) - basketbolists Mārtiņš Podžus (1994) - tenisists Jānis Podžus (1994) - tenisists Bauskas pils muzejs Bauskas Svētā Gara evaņģēliski luteriskā baznīca Bauskas rātsnams Bauskas novadpētniecības un mākslas muzejs Bauskas Brīvības piemineklis Bauskas Svētā Georgija pareizticīgo baznīca Bauskas Vissvētākā Sakramenta Romas katoļu baznīca Pētera akmens Bauskas rātsnams (2013) Bauskas pils Via Baltica posms Kalna ielā Bauskas autoosta Bauskas robežzīme Bijusī Teodora Lodinga alus darītava Pakroja, Lietuva Radvilišķi, Lietuva Ripina, Polija Hedemoras komūna, Zviedrija Nāhoda, Čehija Hašuri, Gruzija «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. «Iedzīvotāju skaits un tā izmaiņas statistiskajos reģionos, republikas pilsētās, novadu pilsētās, 21 attīstības centrā un novados». Centrālā statistikas pārvalde. 2020. Skatīts: 2020. gada 19. septembrī. «Bauskas novada dome». Bauska.lv. Arhivēts no oriģināla, laiks: 2022-11-08. Skatīts: 2015-10-16. «Bauska». enciklopedija.lv (angļu). Skatīts: 2023-04-01. Latvijas ģeogrāfijas atlants. "Jāņa sēta", 2020 Enciclopēdija Latvijas Pilsētas. Rīga : Apgāds "Preses Nams". 1999. ISBN 978-9984-00-357-3. Apceļosim Zemgali!. Rīga : Latvijas Valsts izdevniecība. 1960. 105. lpp. Bauska: vietas un laika grāmata. Rīga : Liesma. 1990. Enciklopēdija "Latvijas pilsētas". Rīga 1999. http://www.rezekne.lv/skaitli-un-fakti/ «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». Bauskasbiblioteka.lv. Skatīts: 2015-10-16. «Novadnieku enciklopēdija - Bauskas Centrālā bibliotēka». www.bauskasbiblioteka.lv. «Novadnieku enciklopēdija - Bauskas Centrālā bibliotēka». www.bauskasbiblioteka.lv. «Muzeja mājaslapa». Bauskaspils.lv. Arhivēts no oriģināla, laiks: 2015-10-08. Skatīts: 2015-10-16. «Par baznīcas vēsturi» ((latviski)). Pilis.lv. Arhivēts no oriģināla, laiks: 2012-09-07. Skatīts: 2015-10-16. «Bauskas rātsnams». Arhivēts no oriģināla, laiks: 2018. gada 18. jūlijā. Skatīts: 2018. gada 15. jūlijā. «Muzeja mājaslapa». Bauskasmuzejs.lv. 2014-11-27. Skatīts: 2015-10-16. «Par Brīvības pieminekli».[novecojusi saite] «Par baznīcas vēsturi». Eleison.lv. Skatīts: 2015-10-16. «Par Pētera akmeni». Tourism.bauska.lv. Skatīts: 2015-10-16. Vikikrātuvē par šo tēmu ir pieejami multivides faili. Skatīt: Bauska. Latvijas Nacionālās enciklopēdijas šķirklis laikraksts "Bauskas Dzīve" Bauskas Centrālā bibliotēka Par Bausku