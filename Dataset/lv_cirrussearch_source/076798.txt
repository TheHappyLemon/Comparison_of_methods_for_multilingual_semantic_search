Sabīne Niedola (dzimusi 1991. gada 29. aprīlī Liepājā) ir latviešu basketboliste, spēlē spēka uzbrucējas pozīcijā, Latvijas sieviešu basketbola izlases dalībniece. Pašlaik (2018) viņa pārstāv Francijas klubu Saarlouis Royals. No 2006. gada pārstāvēja "Liepājas Metalurga" komandu, ar ko 2009. gadā ieguva 3. vietu Latvijas Sieviešu basketbola līgā. 2010. gadā parakstīja līgumu ar Francijas virslīgas klubu Nantes "Rezé Basket". "Rezé Basket" sastāvā viņa izcīnīja Francijas izaicinājuma kausu, kā arī guva uzvaru LFB Challenge Round turnīrā. 2011.—2012. gada sezonu viņa uzsāka Liepājas "Metalurga" komandā. Oktobra beigās pārgāja uz Rīgas TTT, savukārt īsi pirms 2011. gada beigām noslēdza līgumu ar Spānijas virslīgas klubu El Caja Rural Tintos de Toro. Kluba sastāvā aizvadīja atlikušo sezonu, taču 2012. gada vasarā pārgāja uz citu Spānijas virslīgas klubu Cadi ICG Software. S. Niedola ir spēlējusi dažādu vecumu jaunatnes izlasēs. Latvijas pieaugušo izlasē debitēja 2009. gada 14. maijā. Kopā ar to ir izcīnījusi 7. vietu 2009. gada Eiropas čempionātā, kas notika Latvijā. Būdama pieaugušo izlases dalībniece, turpināja spēlēt arī U-20 izlasē, ar ko kopā 2010. gada Eiropas čempionātā izcīnīja bronzas medaļu un tika iekļauta turnīra simboliskajā izlasē. 2011. gadā izcīnīja 8. vietu Eiropas čempionātā Polijā. 2011. gada Eiropas U-20 čempionātā, kur tika ieņemta 12. vieta, S. Niedola bija viena no izlases līderēm. 2011: 8. vieta Eiropas čempionātā Polijā. 2011: izcīnīts Francijas izaicinājuma kauss Nantes "Rezé Basket" sastāvā. 2010: Valdemāra Baumaņa kauss. 2010: 3. vieta Eiropas U-20 čempionātā kopā ar Latvijas sieviešu U-20 izlasi (Latvijā). 2009: Liepājas populārākā sportiste. 2009: 7. vieta 2009. gada Eiropas čempionātā kopā ar Latvijas sieviešu izlasi (Latvijā). 2009: Latvijas Sieviešu basketbola līgas 3. vietas ieguvēja Liepājas "Metalurga" sastāvā. 2009: 7. vieta FIBA Eiropas aptaujā par 2008. gada Eiropas gada labāko jauno spēlētāju. 2008: 1. vieta Eiropas U-18 čempionāta B divīzijā kopā ar Latvijas sieviešu U-18 izlasi (Maķedonijā). 2008: 6. vieta Eiropas U-20 čempionātā kopā ar Latvijas sieviešu U-20 izlasi (Itālijā). 2007: 7. vieta Eiropas U-16 čempionātā kopā ar Latvijas sieviešu U-16 izlasi (Valmierā, Latvijā). 2006: 2. vieta Eiropas U-16 čempionāta B divīzijā kopā ar Latvijas sieviešu U-16 izlasi (Somijā). «Sabīne Niedola». Basket.lv. Arhivēts no oriģināla, laiks: 2012. gada 7. martā. Skatīts: 2012. gada 10. jūnijā. Sabīnes basketbola elements Arhivēts 2018. gada 6. aprīlī, Wayback Machine vietnē., sporto.lv Sabīne Niedola spēlēs Francijā Niedolas klubs izcīna Francijas Izaicinājuma kausu, sportacentrs.com Niedola sezonu sāks 'Liepājas' komandā Sabīne Niedola karjeru turpinās 'TTT Rīga' Sabīne Niedola pārceļas uz Spāniju «Niedola Spānijā spēlēs Eiropas čempiona vadībā». Sportacentrs.com. Skatīts: 2012. gada 6. augustā. Sabīne Niedola pievienojas "TTT Rīga" Niedola un Butjankovs - V. Baumaņa balvas ieguvēji Latvijas izlasei bronzas medaļas Sabīne Niedola atvadās no jaunatnes basketbola, delfi.lv «Basketbolistei Sabīnei Niedolai Liepājā pasniedz Voldemāra Baumaņa kausu». Kasjauns.lv. Skatīts: 2012. gada 10. jūnijā. Liepājas sporta laureāti - Sevastova, Gūtmanis, Niedola un Abramčiks «Petronyte Named 2008 Young Women's Player of the Year». fibaeurope.com. 2009. gada 18. februārī. Skatīts: 2009. gada 2. novembrī. (angliski) Sabīne Niedola: "Izvēlos Eiropu" (1. daļa) Sabīne Niedola: "Izvēlos Eiropu" (2. daļa) Sabīne Niedola: "Nedrīkstu būt savtīga" Sabīnes basketbola elements Vikikrātuvē par šo tēmu ir pieejami multivides faili. Skatīt: Sabīne Niedola. Eurobasket spēlētāja(-s) profils (angliski) FIBA ARCHIVE profils (angliski) FIBA Europe profils (angliski) Sabīne Niedola A-Z WNBA Prospect profils (angliski) Twitter profils