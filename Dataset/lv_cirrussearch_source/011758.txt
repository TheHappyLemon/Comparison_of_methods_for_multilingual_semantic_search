Izaks Līvs Šreibers (angļu: Isaac Liev Schreiber; dzimis 1967. gada 4. oktobrī), vairāk pazīstams kā Līvs Šreibers, ir amerikāņu aktieris, scenāriju autors, kinorežisors, kurš plašāku popularitāti guvis 21. gadsimta sākumā ar vairākām Holivudas lielbudžeta filmām ("Visu baiļu summa", "X-cilvēki: sākums. Vilknadzis" un "Solta") kā arī šausmu filmas "Kliedziens" sēriju, un atsevišķām neatkarīgajām lomām. 2005. gadā ieguvis Tonija balvu par lielisko izpildījumu teātra izrādē "Glengarry Glen Ross" un debitējis ar paša režisētu filmu "Viss ir izgaismots" (Everything Is Illuminated). Šreiberam ir attiecības ar aktrisi Naomi Votsu, viņiem ir 2 bērni. Dzimis kā Izaks Līvs Šreibers Sanfrancisko, Kalifornijā, Heteres un Tella Šreiberu ģimenē. Pirms viņa ģimenē jau tika audzināti trīs dēli. Tēvam ir austriešu, šveiciešu, īru, skotu asinis, jaunībā viņš bija restlinga un futbola zvaigzne, māte nāk no vidusslāņa ebreju komunistu ģimenes, viņas senči cēlušies no Polijas, Ukrainas, Vācijas. Šreibers gan noliedz aizraušanos ar sociālistiskām idejām. Viņa mātes aizraušanās ir krievu mūzika un literatūra, kas ir tikai atsevišķas no viņas neparastās personības iezīmēm. Šreiberam esot gadu vecam, viņa ģimene pārcēlās uz Kanādu. Viņa māte Hetere pēc nepatīkamas LSD lietošanas reizes bieži uzturējās slimnīcā. Šreibers piedzīvojis arī situāciju, kad tēvs izzaga viņu no slimnīcas, kur māte kārtējo reizi atradās. Vēlāk, atgriežoties pie mātes un dzīvojot kopā ar vairākiem pusbrāļiem, ģimene piedzīvoja materiālas problēmas. Nozīmīga loma Šreibera dzīvē bija vectēvam Milgremam, kas bija ļoti apdāvināts un iedvesmoja zēnu. Viņam piederēja vairākas Renuāra gleznas un viņš lieliski spēlējis čellu. Diemžēl vectēvs daudz cieta no abu Šreiberu nemitīgās cīņas par materiālām vērtībām un aizbildniecību. 5 gadu vecumā viņa vecāki beidzot izšķīrās, bērnus ieguva māte un visi pārcēlās uz nemājīgu dzīvokli Ņujorkā, kur viņiem bieži nebija karsta ūdens, elektrības un segu, nemaz nerunājot par citām ikdienā svarīgām iekārtām un pakalpojumiem. Šeit Šreibers arī uzauga. Viņa māte bija visai ekscentriska sieviete. Viņa izklaidēja bērnus, gatavojot papjēmašē rotaļlietas. 16 gadu vecumā viņa uzdāvināja Šreiberam motociklu, lai veicinātu bezbailīgumu. Kritiķis Džons Lārs rakstīja, ka lielā mērā mātes neordinaritāte iespaidojusi aktiera spējas, jo Šreibers veiksmīgi prot atklāt varoņu tumšās rakstura šķautnes, to daudzpusību un spēju pārveidot uzvedības stilu. Tas lielā mērā ir biedējoši, bet reizē ļoti vērtīga aktieriska izpausme. Viņa māte darīja vēl daudz dīvainu darbu, tomēr lielā mērā arī iedvesmoja uz radošām izpausmēm, aizliedzot Šreiberam skatīties krāsu filmas un veidojot dumpinieciskumu raksturā. 12 gadu vecumā viņi pārcēlās uz Konektikutu. Ir diskusijas par Līva vārda izcelsmi. Viņa tēvs to pamatojis ar to, ka tas dots par godu ārstam, kurš glābis viņa mātes dzīvību, savukārt Hetere Šreibere uzskata, ka tas dots par godu Ļevam Tolstojam. Mācījies Hempšīras koledžā Amhērstā, Masačūsetsā, kur sāka arī darbošanos kā aktieris. 1992. gadā absolvēja Jēlas teātra skolu, diplomdarbā spēlējot lomu The Size of the World pēc Čārlza Everarda darba motīviem. Vēl viņš mācījies drāmas mākslu Londonā. Sākotnēji spēlēja otrā plāna lomas atsevišķās mazbudžeta filmās līdz savai pirmajai spilgtajai lomai, spēlējot Kotonu Veriju šausmu filmā "Kliedziens" (The Scream), vēlāk turpinot darbu arī pārējās sērijas filmās. Entertainment weakly par viņu rakstīja, ka Šreibers aizvien ir labākais indivīdu dārgakmeņu lomās, kā Walking and Talking, The Daytrippers un Big Night, kur atveido skarbus, ekscentriskus un ar dīvainām nosliecēm apveltītus īpatņus. Šreibers ir arī HBO kanāla, kas veltīts sportam, balss, tāpat arī HBO Boxing Countdown ierunātājs. Viņš arī ierunājis History kanāla veidoto filmu Ape to Man and America: The Story of Us. Šreibers savu balsi veltījis arī ziemas sporta veidiem, jo darbojies arī HBO 24/7: Road to the Winter Classic NHL izveidē. Šreibers ierunājis arī 2011. gada National Geography kanāla veidoto dokumentālo filmu Hitler's G. I. Death Camp. 2002. gadā viņš tēloja Nīla Labuta izrādē The Mercy Seat kopā ar Sigurniju Vīveri, kas bija komerciāli ļoti veiksmīga. 2005. gada pavasarī viņš uzrakstīja scenāriju atjaunotajai Brodvejas izrādei Glengarry Glen Ross. Par lomu šai izrādē Līvs ieguva Tonija balvu. 90. gadu beigās viņam bija ideja par grāmatas "Venēcijas tirgonis" adaptāciju ar draugu Dastinu Hofmanu galvenajā lomā, tomēr izlasot Safrana Foela romānu "Viss ir iluminēts", viņš izlēma, ka šis darbs pelna ekranizāciju vairāk. Šīs filmas adaptācija uz ekrāniem nokļuva 2005. gadā ar Elaidžu Vudu galvenajā lomā un saņēma visai atturīgu publikas vērtējumu. Tēloja arī CSI, kur īsu laiku tēloja Gilu Grisomu. Lai labāk iedzīvinātu šo tēlu, viņš izvirzīja seriāla veidotājiem prasību par iespējām ietekmēt sižetu sērijās, kurās piedalās. No pēdējā laika veikuma jāmin, ka Šreibers spēlēja arī Lotario Turgotu "Mīlestībā holeras laikā" (Love in the Time of Cholera), kas uz ekrāniem nonāca 2007. gadā, 2008. gadā Šrebers piedalījās vēsturiskas filmas uzņemšanā, tēlojot ebreju brīvības cīņu darboni Zusu Beļski filmā Defiance, asisitējot Denjelam Kreigam. 20th Century Fox 2009. gadā izplatīja paziņojumu, ka viņš tēlos Marvel Comics kino adaptācijā "X-cilvēki: sākums. Vilknadzis", ko izlaida 2009. gada 1. maijā. Šreibers atsevišķi no aktieru grupas plaši svinēja X-Men Origins: Wolverine in Tempe pasaules pirmizrādi 2009. gadā Arizonā. Šī filma lielā mērā atnesa viņam vispasaules atpazīstamību. Viņš arī apstiprinājis, ka vēlas tēlot Kotonu Veriju jaunākajā "Kliedziena" sērijas filmā, kaut gan tās veidotāji šo tēlu jaunajā filmas turpinājumā neiekļāva. Šreiberam ir pusmāsa un 4 pusbrāļi, no kuriem viens (Pablo) ir aktieris. Viņam ir arī vairāki terjeru šķirnes suņi. Šreibers ir labos draugos ar Dastinu Hofmanu. Iepriekš saticies ar Kristinu Deivisu, Keitu Draiveri (Minnijas Draiveres māsa). Daudz neapstiprinātu runu ir par to, ka viņš un aktrise Naomi Votsa ir slepus apprecējušies. Šreibers arī pats nenoliedz šo faktu, medijos saucot viņu par savu sievu. 2010. gadā Naomi teikusi, ka Līvs viņai uzdāvinājis saderināšanās gredzenu, kaut gan neviens neesot vēlējies steigties ar laulībām. Šreibers ir 1,83 m garš. Filmējoties TV seriālā "CSI Lasvegasa" viņam nācās apmeklēt īstus morgus un praktizēties darbā ar līķiem. [Hong, Catherine. «Liev Schreiber». W, October 2008. Arhivēts no oriģināla, laiks: 2011-04-25. Skatīts: 2008-11-19. Atsaucē izmantots novecojis parametrs |month= Lahr, Chris. «Fresh Prince: Why Liev Schreiber is Ready to Play Hamlet». The New Yorker, 1999-12-13. 46–52. lpp. Kopā ar |accessdate= jālieto |url= Rice, Lynette. «Liev Among the Dead». Entertainment Weekly, 2007-01-26. Arhivēts no oriģināla, laiks: 2007-02-04. Skatīts: 2007-01-29. Finn, Robin. «A Role That's Hard to Shake Off: The 9/11 Antihero». The New York Times, 2003-01-08. Skatīts: 2008-03-22. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)