Dzidra Rinkule-Zemzare (īstajā vārdā Dzidra Zemzare, dzimusi 1920. gada 8. jūlijā Rīgā, mirusi 2007. gada 4. novembrī) bija latviešu dzejniece, pazīstama kā bērnu grāmatu autore un savu grāmatu ilustratore. Tēvs bijis poligrāfists un tirdzniecības strādnieks, māte — skolotāja, brālis — gleznotājs un rakstnieks Uldis Zemzars. Dzidra Zemzare 1942. gadā iestājusies LVU Filoloģijas fakultātes Baltu valodu nodaļā, tomēr 1948. gadā no universitātes izstājusies. Pēc Otrā pasaules kara kļuva par skolotāju Rīgas Jūrmalas 3.pamatskolā, vēlāk strādāja Rīgas 21.vidusskolā un Emīla Dārziņa mūzikas vidusskolā. Rakstījusi jau no skolas gadiem (pirmā publikācija 1942. gadā žurnālā "Laikmets"), bet nopietni rakstniecībai pievērsusies no 1950. gadu sākuma. Rinkule-Zemzare arī aktīvi darbojusies žurnālos "Bērnība" un "Zīlīte". Par grāmatu "Dzīvais koks" (1982) saņēmusi Pastariņa prēmiju. Dzidra Rinkule-Zemzare bijusi Rīgas zoodārza zilonītes Zuzannas (Zuzītes) "krustmāmiņa", aktīvi piedalījusies līdzekļu vākšanā Zuzes atpirkšanai no Maskavas zoodārza. 1992. gadā tika izdots viņas stāstu krājums "Zuzīte". Bijusi precējusies, dēls — Jānis. Šis saraksts ir nepilnīgs; Tu vari palīdzēt, to papildinot. "Mazā pelēna piedzīvojumi" (1956), pasaka dzejā "Iedomīgais sienāzis" (1956), proza "No kā visi izbijās" (1956), proza "Kā Ruksītis ciemos gāja" (1958), pasaka dzejā "Gribulītis" (1961), pasaka dzejā Scenārijs filmai "Kapteiņa Enriko pulkstenis" (Rīga Kinostudija, 1967), sarakstījusi pēc viņas pašas stāsta "Kapteiņa pulkstenis" (1967) motīviem "Zvirbulis bez astītes" (1968), pasaka dzejā "Guntiņa un uguntiņa" (1973), proza "Eglīte" (1975), proza "Ežapuķe" (1977), proza "Kā Ņauva meklēja draugu" (1980), proza "Doniņas ceļojums" (1986), proza “Mazulīši” (1986), dzeja "Lielais munks. draiskais pīks un pārējie" (1987), proza "Zuzīte" (1992), proza «Dzidra Rinkule-Zemzare». datu bāze Mākslinieku reģistrs. Latvijas Radošo savienību padome. Skatīts: 10.02.2013.. Latviešu rakstniecība biogrāfijās (Otrais izd.). Zinātne. 2003. 485.—486. lpp. ISBN 9984-698-48-3. «Mirusi slavenā bērnu grāmatu autore Dzidra Rinkule-Zemzare». apollo.lv. SIA Sanoma Latvia. 07.11.2007. Skatīts: 10.02.2013.. Alberte, Ieva. «Zvirbulīts manī veras ar pērļu actiņu». Laikraksts Diena. SIA Dienas Mediji, 09.07.2005.. Skatīts: 10.02.2013.. «Rojā pasniegs Pastariņa prēmijas». delfi.lv. BNS / AS DELFI. 01.04.2003. Skatīts: 10.02.2013.. Dzidra Rinkule-Zemzare, klausāmgrāmatas Arhivēts 2013. gada 8. janvārī, Wayback Machine vietnē. portālā pasakas.net