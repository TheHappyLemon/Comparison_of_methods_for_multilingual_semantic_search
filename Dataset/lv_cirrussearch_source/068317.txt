Pākšaugu rinda (latīņu: Fabales) ir divdīgļlapju rinda. Atkarībā no klasifikācijas sistēmas, rindā var būt klasificētas 4 dzimtas (APG II klasifikācijas sistēmā) — tauriņziežu dzimta (Fabaceae), ziepenīšu dzimta (Polygalaceae), Quillajaceae un Surianaceae — vai arī tikai viena — tauriņziežu dzimta (Kronkvista sistēmā). Pākšaugu rindai ir kosmopolītiska izplatība, tostarp daudzas sugas ir sastopamas arī Latvijā, piemēram, ārstniecības amoliņš (Melilotus officinalis), pļavas āboliņš (Trifolium pratense) un dūkstu vanagnadziņš (Lotus uliginosus), kas ir klasificēti tauriņziežu dzimtā, un parastā ziepenīte (Polygala vulgaris), kas ir klasificēta ziepenīšu dzimtā. Rindā klasificētā tauriņziežu dzimta sugu skaita ziņā ir trešā lielākā sauszemes augu dzimta; tajā ir aptuveni 765 ģintis un gandrīz 20 000 zināmas sugas. Pākšaugu rindas filoģenēze ir šāda: Coronilla glauca Lathyrus niger Polygala garcinii Quillaja saponaria Suriana maritima THE ANGIOSPERM PHYLOGENY GROUP (2009-10). "An update of the Angiosperm Phylogeny Group classification for the orders and families of flowering plants: APG III: APG III" (en). Botanical Journal of the Linnean Society 161 (2): 105–121. doi:10.1111/j.1095-8339.2009.00996.x. «Angiosperm Phylogeny Website». www.mobot.org. Skatīts: 2023-08-01. «Tauriņziežu dzimta - Leguminosae; syn. Papilionaceae; syn. Fabaceae - Latvijas daba». www.latvijasdaba.lv. Skatīts: 2023-08-01. «Ziepenīšu dzimta - Polygalaceae - Latvijas daba». www.latvijasdaba.lv. Skatīts: 2023-08-01. «List of plants in the family Fabaceae | Leguminosae, Pulses, Legumes | Britannica». www.britannica.com (angļu). 2023-06-29. Skatīts: 2023-08-01. Christenhusz, Maarten J.M.; Byng, James W. (2016-05-20). "The number of known plants species in the world and its annual increase". Phytotaxa 261 (3): 201. doi:10.11646/phytotaxa.261.3.1. ISSN 1179-3163. «Fabales». www.mobot.org. Skatīts: 2023-08-01.