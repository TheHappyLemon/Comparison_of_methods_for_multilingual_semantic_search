Vīnkoki (Vitis) ir vīnkoku dzimtas ģints, kas ir vienīgā dzimta vīnkoku rindā. Ģintī ietilpst aptuveni 65 sugas. Plaši izmanto īsto vīnkoku (Vitis vinifera). No tā iegūst vīnogas, vīnu, rozīnes. Vīnogas, salīdzinoši ar pārējām sugām, diezgan daudz iegūst arī no Amerikas vīnkoka (Vitis labrusca), krastu vīnkoka (Vitis riparia), apaļlapu vīnkoka (Vitis rotundifolia) un Amūras vīnkoka (Vitis amurensis). Vēl plaši zināma suga ir lapsu vīnkoks (Vitis vulpina). Agrāk vīnkoku dzimta ietilpa pabērzu rindā, bet pēc jaunākajiem pētījumiem vīnkoku dzimta ir izdalīta atsevišķā vīnkoku rindā