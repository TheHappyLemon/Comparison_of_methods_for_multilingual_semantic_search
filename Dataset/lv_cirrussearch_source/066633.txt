Afognaka (angļu: Afognak, alutīku: Agw’aneq) ir sala Klusā okeāna Aļaskas līcī, Kodiakas arhipelāga otra lielākā sala. Administratīvi pieder Amerikas Savienoto Valstu Aļaskas pavalstij, ietilpst Kodiakas salas boro. Salā dzīvo ap 160 iedzīvotājiem, vienīgā pastāvīgā apdzīvotā vieta ir Alenevas vecticībnieku ciems salas dienvidaustrumos ar 37 iedzīvotājiem (2010). Salas pirmiedzīvotāji alutīki salu pameta pēc postošās 1964. gada zemestrīces; tie pārcēlās uz jaunuzbūvēto Portlaionsas ciemu Kodiakas salā. Afognaka ir Kodiakas arhipelāga otra lielākā sala. 3 km platais Kupreanova šaurums dienvidos to atdala no Kodiakas, bet no kontinenta krasta salu atdala ap 45 km platais Šeļihova šaurums. Sala vulkāniskas izcelsmes, tās reljefs kalnains, augstākā virsotne ir 776 m vjl. Krasti stipri izroboti, daudz fjordu un pussalu. Salas lielākā daļa apaugusi ar mežu. Daļā salas teritorijas tās ziemeļrietumos iekļauta 1941. gada izveidotajā Kodiakas nacionālajā dabas rezervātā. The Native Village of Afognak U.S. Fish & Wildlife Service. Kodiak National Wildlife Refuge Vikikrātuvē par šo tēmu ir pieejami multivides faili. Skatīt: Afognaka.