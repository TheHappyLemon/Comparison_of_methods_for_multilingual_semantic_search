Františeks Kaberle (čehu: František Kaberle; dzimis 1973. gada 8. novembrī) ir bijušais čehu hokejists, aizsargs, Čehijas hokeja izlases dalībnieks. Savas karjeras laikā Kaberle kļuvs par pieckārtēju Pasaules čempionu, kā arī Stenlija kausa ieguvēju. Viņa brālis Tomāšs arī ir profesionāls hokejists. Profesionāļa karjeru Kaberle uzsāka 1991.—92. gada sezonā, kad spēlēja Čehoslovākijas hokeja līgas kluba HC Kladno sastāvā. Tajā hokejists spēlēja līdz pat 1994.—95. gada sezonas izskaņai, kad pievienojās Zviedrijas Elitsērijas klubam MODO. MODO rindās Františeks aizvadīja četras sezonas. 1999. gada vasarā Kaberle pārcēlās uz Ziemeļameriku, kur pievienojās NHL kluba Losandželosas "Kings" rindām. Tiesa, jau savas debijas sezonas gaitā hokejists tika aizmainīts uz Atlantas "Thrashers" rindām, tās sastāvā spēlējot līdz pat 2003.—04. gada sezonas noslēgumam. 2004.—05. gada NHL lokauta laikā Kaberle pamanījās uzspēlēt gan HC Kladno, gan MODO rindās, taču 2005. gada vasarā noslēdza līgumu ar Karolīnas "Hurricanes". "Hurricanes" rindās 2005.—06. gada sezonā Kaberle izcīnīja Stenlija kausu, gūstot arī sērijas izšķirošo vārtu guvumu. "Hurricanes" rindās aizsargs spēlēja līdz 2008.—09. gada sezonas noslēgumam. 2009.—10. gada sezonu hokejists aizvadīja Čehijas Ekstralīgas vienībā HC Kladno, tad sezonu nospēlēja HC Pardubice sastāvā, taču tad gadu aizvadīja arī HC Plzen rindās. Čehijas hokeja izlases rindās izcīnījis bronzas medaļu 2006. gada olimpiskajās spēlēs, kā arī kļuvis par pieckārtēju Pasaules čempionu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)