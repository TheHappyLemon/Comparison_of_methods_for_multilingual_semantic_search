Romans Josi (Roman Josi; dzimis 1990. gada 1. jūnijā) ir šveiciešu hokejists, aizsargs, Šveices hokeja izlases dalībnieks. Pašlaik (2024) Josi spēlē Nacionālās hokeja līgas kluba Našvilas "Predators" rindās, pilda tās kapteiņa funkcijas. Profesionāļa karjeru Josi sāka 2006.—07. gada sezonā, kad aizvadīja trīs spēles Šveices hokeja līgas kluba HK Berne sastāvā. Jau nākamajā sezonās viņam izdevās nostiprināties komandas rindās. 2009.—10. gada sezonā Josi kopā ar klubu kļuva par Šveices čempionu. 2010.—11. gada sezonu aizsargs uzsāka Amerikas hokeja līgas klubā Milvokī "Admirals", taču nākamajā sezonā 52 spēles aizvadīja NHL kluba Našvilas "Predators" rindās. Pēc 2012.—13. gada NHL lokauta nostiprinājās "Predators" rindās. 2016. un 2019. gadā piedalījās līgas Zvaigžņu spēlē. 2017. gadā uzsāka pildīt "Predators" kapteiņa funkcijas. 2020. gadā kā sezonas labākais aizsargs ieguva Džeimsa Norisa balvu. Šveices hokeja izlases rindās izcīnījis sudraba medaļas 2013. un 2018. gada Pasaules čempionātos. 2013. gadā Josi tika atzīts par turnīra vērtīgāko spēlētāju, vienlaicīgi arī par turnīra labāko aizsargu. Josi spēlējis septiņos pasaules čempionātos, kā arī 2014. gada olimpisko spēļu turnīrā. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)