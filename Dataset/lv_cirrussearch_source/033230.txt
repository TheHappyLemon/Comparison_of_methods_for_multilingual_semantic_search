Hanss Rē (nīderlandiešu: Hans Ree; dzimis 1944. gada 15. septembrī Amsterdamā) ir Nīderlandes starptautiskais lielmeistars šahā (1980). Divas reizes uzvarējis Nīderlandes jauniešu šaha čempionātos (1961, 1962). Četrkārtējs Nīderlandes šaha čempionāta uzvarētājs (1967, 1969, 1971, 1982). 1971. gadā Vankūverā kopā ar toreizējo Pasaules šaha čempionu Borisu Spaski dalījis pirmo vietu Kanādas atklātajā šaha čempionātā. Par panākumiem turnīros FIDE 1968. gadā Rē piešķīrusi starptautiskā meistara (IM), bet 1980. gadā — starptautiskā lielmeistara (GM) nosaukumu. Pārstāvējis Nīderlandes komandu lielākajos komandu šaha turnīros: Pasaules šaha olimpiādēs piedalījies 10 reizes (1966—1984). Komandu vērtējumā izcīnījis sudraba (1976) medaļu, bet individuālajā vērtējumā izcīnījis bronzas (1966) medaļu; Eiropas komandu šaha čempionātos piedalījies 2 reizes (1965, 1983); Pasaules studentu šaha čempionātā piedalījies 4 reizes (1964—1966); Klāras Benediktas kausa izcīņās piedalījies 6 reizes (1968-1971, 1973-1974). Komandu vērtējumā izcīnījis 2 zelta (1969, 1971) un sudraba (1968) medaļas. Individuālajā vērtējumā izcīnījis zelta (1971) medaļu. Pazīstams arī kā šaha žurnālists. Vadījis šaha nodaļu laikrakstā NRC Handelsblad, sadarbojies ar žurnāliem New In Chess un Chess Cafe. 1999. gadā izdevis grāmatu The Human Comedy of Chess: A Grandmaster's Chronicles (Russel Enterprises, ISBN 1-888690-06-2). OlimpBase :: Men's Chess Olympiads :: Hans Ree OlimpBase :: European Men's Team Chess Championship :: Hans Ree OlimpBase :: World Student Team Chess Championship :: Hans Ree OlimpBase :: Clare Benedict Chess Cup :: Hans Ree Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)