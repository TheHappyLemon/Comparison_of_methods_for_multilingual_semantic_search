Kerčas pussala (ukraiņu: Керченський півострів, Krimas tatāru: Keriç yarımadası, krievu: Керченский полуостров) ir ap 90 km gara un platākajā vietā līdz 50 km plata pussala Krimas austrumos, Ukrainā. Pussala atdala Azovas jūru ziemeļos no Melnās jūras dienvidos, Kerčas šaurums to atdala no Krievijai piederošās Tamaņas pussalas austrumos. Rietumos Akmanajas zemesšaurums to savieno ar pārējo Krimu. Pussalas ziemeļrietumos atdalās Arabata strēle. Reljefs paugurains, līdzenumos — stepe. Administratīvi pussalas teritoriju aizņem Krimas Autonomās Republikas Kerčas pilsēta un Lenines rajons. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 352. lpp. Vikikrātuvē par šo tēmu ir pieejami multivides faili. Skatīt: Kerčas pussala. Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)