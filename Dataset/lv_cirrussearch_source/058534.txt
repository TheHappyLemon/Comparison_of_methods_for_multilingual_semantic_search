Abrukas bāka (igauņu: Abruka tuletorn) atrodas uz Abrukas saliņas Baltijas jūrā, netālu no Sāmsalas. Sala pieder Igaunijai. Bāka atrodas salas austrumdaļā un darbojas kā aizmugurējā vaduguns Abrukas vadlīnijā. Bāka sāka darboties 1897. gadā. Tolaik šeit bija uzbūvēts astoņšķautnains koka tornis, kura viena puse bija nokrāsota balta. 1931. gadā tika uzcelts betona tornis. Bākas augstums ir 36 m. Bāku veido apaļš betona tornis ar galeriju, bet bez laternas. Tornis ir baltā krāsā, augšdaļā ir trīs melnas joslas. Gaismas elements atrodas 38 m virs jūras līmeņa. Gaisma balta (2 s deg, 2 s pārtraukums). Gaismas signāls redzams 9 jūras jūdžu attālumā. Bāka darbojas visu gadu diennakts tumšajā laikā. Vikikrātuvē par šo tēmu ir pieejami multivides faili. Skatīt: Abrukas bāka. Estonian Maritime Navigation