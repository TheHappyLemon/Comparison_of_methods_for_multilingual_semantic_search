Šis raksts ir par datorspēli. Par citām jēdziena Alpha Centauri nozīmēm skatīt nozīmju atdalīšanas lapu. Sid Meier's Alpha Centauri (SMAC) ir Braiena Renoldsa un Sida Maijera vadībā tapusi gājienu stratēģijas datorpēle, kura netieši turpina pirmo divu Civilization sērijas spēļu līniju. Alpha Centauri izstrādājusi Firaxis Games kompānija. Spēles koncepcijas pamatā ir cilvēces nokļūšana kosmosā un jaunas planētas kolonizēšanu Centaura Alfas zvaigžņu sistēmā. Sid Meier's Alpha Centauri neieguva tādu popularitāti spēlētāju vidū kā Civilization sērijas spēles. Līdz 1999. gada jūlija beigām tika pārdoti 168 769 eksemplāri. Tai ir iznācis papildinājums Sid Meier's Alien Crossfire. Rit 22. gadsimts. Saskaņā ar spēles pamatstāstu, uz Zemes dzīves apstākļi kļūst neciešami. Karu, sērgu un piesārņojuma rezultātā cilvēce pamazām iet bojā. Apvienoto Nāciju Organizācija, lai glābtu humonoīdus no pilnīgas iznīcības, kosmosā palaiž kosmisko kuģi Unity ar kolonistiem, kura mērķis nogādāt cilvēkus dzīvošanai uz citām planētām. Unity ieplānotais galapunkts ir Centauras Alfa zvaigžņu sistēma. Kosmiskā ceļojuma laikā sākas jaunas ķibeles. Kuģa tehniskās kļūmes dēļ un ārkārtas apstākļu spiediena rezultātā kolonisti sadalās septiņās frakcijās, kuras vada līderi. Šie līderi nolemj nekavējoties, pirms kosmiskais kuģis iet bojā, ar kolonizēšanas kapsulām doties uz nezināmo planētu. Septiņas frakcijas ierodas uz planētas virsmas un sākas jauns posms pirmās cilvēces kolonizētās planētas vēsturē. SMAC spēlēšana ir līdzīgs Civilization spēlēm. Spēlētājam sākumā jāizvēlas frakcija. Frakcija šajā gadījumā ir analoģisks veidojums tautai Civilization datorspēlē. Katrai frakcijai ir savas priekšrocības un trūkumi. Spēle notiek gājienu režīmā. Spēlētājam galvenais mērķis ir uzvarēt citas frakcijas. To pamatā veic iekarojumu ceļā un ar diplomātijas palīdzību. Uzvaras sasniegšanai ir jāattīsta pilsētu tīkls, jāveic zinātniskie pētījumi, jāuzlabo apkārtējā vide, jāslēdz diplomātiskās vienošanās u.c. Atšķirībā no Civilization spēlēm, Centaurā Alfa katru vienību, piemēram, kājniekus, tankus, lidmašīnas var konstruēt no dažādām daļām. Tās kļūst pieejamas pateicoties zinātniskiem atklājumiem. Ar laiku tehnikai parādās labāks bruņojums vai ieroči. Spēlētājam, būvējot lidmašīnu vai tanku, vienkārši jāsavieno šīs daļas. Spēlē izvēlei pieejamas septiņas frakcijas. Diplomātiskajos sakaros ļoti svarīga katras frakcijas ideoloģiskā bāze, uz kuras pamata tiek realizēta spēles politika. Tādēļ ne visas frakcijas spēj sadarboties un draudzēties savā starpā. Sid Meier's Alpha Centauri Boosts (05.07.2009.) https://web.archive.org/web/20000919132656/http://www.space.com/sciencefiction/ea_results.html Mājas lapa (angliski) Forums veltīts Sid Meier's Alpha Centauri (angliski)