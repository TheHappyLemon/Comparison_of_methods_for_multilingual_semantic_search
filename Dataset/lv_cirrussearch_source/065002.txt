"Visi prezidenta vīri" (angļu: All the President's Men) ir 1976. gada ASV biogrāfiska politiskā trillera filma, kuras režisors ir Alans Džejs Pakula. Filmā galvenās lomas atveido Dastins Hofmans, Roberts Redfords, Džeks Vordens, Mārtins Bolsams, Hals Holbruks un Džeisons Robardss. Filma balstīta uz 1974. gada Karla Bernstīna un Boba Vudvarda grāmatu ar tādu pašu nosaukumu. Filma stāsta par diviem The Washington Post žurnālistiem Bernstīnu (Hofmans) un Vudvardu (Redfords), kuri izmeklē Votergeitas skandālu. Filmas "Visi prezidenta vīri" pirmizrāde notika 1976. gada 4. aprīlī. Filma nominēta astoņām Amerikas Kinoakadēmijas balvām, tai skaitā kategorijās "Labākā filma" un "Labākais režisors", no kurām saņēma četrās kategorijās "Labākais aktieris otrā plāna lomā" (Robardss), "Labākais adaptētais scenārijs", "Labākais mākslinieka darbs" un "Labākā skaņa". To nominēja arī BAFTA kino balvai un Zelta globusa balvai vairākās kategorijās. Tīmekļa vietnē Rotten Tomatoes filmai ir 94% vērtējums. 2010. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Uzmanību! Turpmākajā tekstā var tikt atklātas nozīmīgas detaļas par filmas saturu! Laikraksta The Washington Post rīcībā nonāk materiāli, kas liecina par to, ka prezidenta Ričarda Niksona administrācijas pārstāvji organizēja slepenu noklausīšanos Demokrātu partijas mītnē Votergeitā. Žurnālisti Karls Bernstīns un Bobs Vudvards uzsāk meklēt lieciniekus un pierādījumus. Vudvords vairākkārt slepeni satiekas ar noslēpumainu informatoru "Dziļo rīkli", kurš viņam būtiski palīdz izmeklēšanā. Viņa identitāte filmēšanas brīdī nebija zināma. Izmeklēšana rezultējas ar Niksona atkāpšanos no amata 1974. gada 9. augustā un Džeralda Forda inaugurāciju. «All the President's Men». Box Office Mojo. Skatīts: 2023. gada 7. janvārī. «All the President's Men (1976)». Skatīts: 07.01.2023. «Hollywood Blockbusters, Independent Films and Shorts Selected for 2010 National Film Registry». Library of Congress, Washington, D.C. 20540 USA. Skatīts: 2023-01-07. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)