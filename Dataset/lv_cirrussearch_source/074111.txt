2009. gada Dakaras rallijs bija 30. Dakaras rallijs. Tas būtu 31., ja netiktu atcelts 2008. gada rallijs. Tas sākās 2009. gada 3. janvārī un beidzās 18. janvārī. Maršruts veda cauri Čīlei un Argentīnai Dienvidamerikā, lai gan iepriekšējos gados sacensības notika pārsvarā Āfrikā un gandrīz vienmēr beidzās Senegālas galvaspilsētā Dakarā. 2009. gada Dakaras rallijā motociklistu konkurencē Latviju pārstāvēja vienīgi Einārs Vinters, jo viņa brālis Jānis Vinters guva traumu, tāpēc nepiedalījās. Automašīnu konkurencē Rīgas rallijreida komandu pārstāvēja trīs ekipāžas. Jānis Āzis/Ainārs Princis, Māris Saukāns/Didzis Zariņš un Andris Feldmanis/Krists Feldmanis. Visi nosauktie braucēji brauca ar OSCar spēkratiem. Feldmaņu ekipāža izstājās 7. posmā. Āža/Prinča ekipāža kopvērtējumā ierindojās 24. vietā, savukārt Saukāns/Zariņš palika 83. vietā. E. Vinters motobraucēju konkurencē ierindojās 14. vietā. Par favorītiem uz uzvaru motociklu klasē tika uzskatīti divi KTM rūpnīcu komandu braucēji: Sirils Deprē un Marks Koma. Pirms sacīkstes sākuma tika prognozēts, ka automašīnu klasē par uzvaru, tāpat kā iepriekšējos gados, cīnīsies Mitsubishi un Volkswagen komandas. Mitsubishi pārstāvēja Stefans Peteransels, Liks Alfāns, Nani Roma un Hiroši Macuoka. Volkswagen sastāvā brauca Karloss Sainss, Žinjels de Viljē, Dīters Depings un Marks Millers. Piedalīsies arī vairāki braucēji, kas kļuvuši slaveni ārpus rallijreidiem, piemēram, WTCC čempions Ivans Millers. Smago automašīnu klasē par uzvaru cīnījās Kamaz, MAN un Tatra pārstāvji. Iepriekšējais čempions Hanss Steisijs mēģināja aizstāvēt savu titulu, starp viņa konkurentiem bija Dakaras čempioni Vladimirs Čagins, Firdauss Kabirovs (abi Kamaz), spēcīgais Alešs Lopraiss (Tatra), kā arī GINAF braucēji, tostarp Žerārs de Rojs. Pirmo reizi tika rīkotas sacensības kvadricikliem. Pirmajā posmā Lielbritānijas pārstāvji Pols Grīns un viņa stūrmanis Metjū Harisons tika smagi ievainoti, kad viņu mašīna apgāzās kājām gaisā. Abi sportisti tika aizvesti uz vietējo slimnīcu un pašlaik ir kritiskā stāvoklī. 7. janvārī, 49 gadus vecais Francijas motociklists Paskāls Terī tika atrasts miris. Viņš bija pazudis bez vēsts vairākas dienas un par nāves iemeslu tiek uzskatīta plaušu tūska. 10. janvārī, 48 gadus vecais Spānijas motociklists Kristobals Gerero tika smagi savainots pēc avārijas. 24 stundas pēc incidenta viņš joprojām bija komā un kritiskā stāvoklī. Gerero dēls Kristobals jaunākais arī ir motociklists. Sacīkstes sākums ir ieplānots Buenosairesā (Argentīna). Tālāk braucēji vairākas dienas ceļos pa Argentīnu, tad Čīli. Finišs būs Buenosairesā. Kopējais maršruta garums ir 9 574 kilometri, no kuriem 5 625 būtu uzņemts laiks. 10. janvārī ir ieplānota atpūtas diena. «Dakāra Dienvidamerikā». eSports. 02.01.2009.[novecojusi saite] «8. posms Čīlē bez Feldmaņiem». eSports. 11.01.2009.[novecojusi saite] «Āzis/Princis izcīna 24. vietu Dakārā (precizēts)». eSports. 17.01.2009. Arhivēts no oriģināla, laiks: 22.01.2009. Skatīts: 23.01.2009. «Vinteram 14. vieta Dakārā, uzvar Koma». eSports. 17.01.2009. Arhivēts no oriģināla, laiks: 20.01.2009. Skatīts: 23.01.2009. «Britons hurt in Dakar crash». autosport.com. 2009-01-07. Skatīts: 2009-01-07. «Terry died of a pulmonary edema». autosport.com. 2009-01-08. Skatīts: 2009-01-08. «Guerrero still in coma». Associated Press. 14 janvārī 2008. Skatīts: 15 janvārī 2008.[novecojusi saite]