Vojcehs Ježijs Hass (poļu: Wojciech Jerzy Has, dzimis 1925. gada 1. aprīlī, miris 2000. gada 5. oktobrī) bija poļu kinorežisors, scenārists un producents. Hass piedzima Krakovā, kur arī studēja Biznesa un tirdzniecības koledžā, vēlāk Krakovas tēlotājmākslas akadēmijā. Viņa kinodebija bija filma Harmonia (1948). 1950. gados Hass sāka darboties Lodzas filmu skolā. 1974. gadā viņš kļuva par Lodzas filmu skolas profesoru režijas nodaļā. Savā garajā karjerā režisēja tādas filmas kā "Saragosā atrastais manuskripts" (Rękopis znaleziony w Saragossie, 1965), "Lelle" (Lalka, 1968) un Sanatorium pod klepsydrą (1973). IMDb profils (angliski) AllMovie profils (angliski)