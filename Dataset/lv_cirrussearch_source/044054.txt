Karsējamās tabakas produkti tiek lietoti, izmantojot ierīces, kas karsē (angļu: heated tobacco products) tabaku zemākā temperatūrā nekā ierastās cigaretes, kuras dedzina. Tabakas karsēšanas rezultātā iegūtais aerosols satur nikotīnu un citas ķīmiskās vielas. Šie produkti pēc to lietošanas veida var būt līdzīgi ierastajai cigaretei. Nav pārliecinošu pierādījumu tam, ka karsējamās tabakas produkti būtu mazāk kaitīgi nekā cigaretes. Daži tabakas ražošanas uzņēmumi apgalvo, ka karsējamās tabakas produkti ir mazāk kaitīgi, taču līdz šim tas nav pietiekami pierādīts. Pirmie karsējamās tabakas produkti tirgū ienāca 1988. gadā, taču tolaik tie nebija komerciāli veiksmīgi. Elektronisko cigarešu popularitāte radīja iespēju arī karsējamās tabakas produktiem, ņemot vērā, ka, atšķirībā no elektroniskajām cigaretēm, karsējamās tabakas produkti spēj radīt tādas pašas sajūtas, pie kādām pieraduši ierasto cigarešu smēķētāji. Patlaban šos tabakas produktus izstrādā un ievieš lielākie tabakas ražošanas uzņēmumi. Apgalvojumi par karsējamās tabakas produktu kaitējumu mazinošajām īpašībām lietotāja veselībai salīdzinājumā ar parastajām cigaretēm ir balstīti uz nozares finansētiem pētījumiem. Līdz šim nav pieejami neatkarīgi pētījumi, kas pamatotu šos apgalvojumus. Daži zinātnieki uzskata, ka karsējamās tabakas produkti ir tikpat bīstami kā tradicionālās cigaretes, jo šobrīd nepietiek pierādījumu, kas pietiekami izvērtētu kaitīguma samazinājumu. Pirmais komercializētais karsējamās tabakas produkts bija bezdūmu cigarete, kuru 1988. gadā izstrādāja R. J. Reynolds, tabakas kompānijas zīmols Premier. Tomēr vairums smēķētāju atzina šo cigareti par neērtu, daudzus neapmierināja produkta garša. Produkts izskatā līdzinājās ierastajai cigaretei, taču tam bija citāds darbības princips – ogle tika sakarsēta līdz temperatūrai, kurā sāk izdalīties tvaiks, bet nerodas liesma. Šis tvaiks plūst caur apstrādāto tabaku, kas satur vairāk nekā 50% glicerīna, lai radītu nikotīnu saturošu aerosolu, ko tabakas patērētājs ieelpo. Tomēr tika novērots daļējs degšanas process, kas nav raksturīgi jaunākām karsējamās tabakas ierīcēm. 1989. gadā, pēc tam, kad produkta izstrādei bija iztērēti 325 miljoni ASV dolāru, Reynolds izņēma produktu no apgrozījuma. Galvenais iemesls bija tas, ka vairākas organizācijas rekomendēja ASV Pārtikas un zāļu pārvaldei ierobežot šo produktu vai vismaz regulēt tāpat kā zāles. Zīmola Premier produkta koncepts vēlāk tika attīstīts un 1994. gadā atkārtoti izlaists tirgū kā produkts ar nosaukumu Eclipse, kas ierobežotā daudzumā bija pieejams līdz 2015. gadam. Philip Morris International (PMI) 1998. gadā uzsāka ražošanu cigaretei, kas tika ievietota speciālā karsēšanas ierīcē Accord, ar baterijām darbināmā ierīce bija peidžera izmērā. 2007. gadā Phillip Morris International uzsāka Heatbar ražošanu. Šoreiz šī sildīšanas ierīce jau bija mobilā telefona izmērā un sildīja speciāli izstrādātas cigaretes, neradot degšanas procesu. Priekšrocība bija iespēja samazināt pasīvo smēķēšanu, tomēr šīs karsēšanas ierīces ražošana tika pārtraukta, jo netika sasniegta pietiekama lietotāju atsaucība. Accord un Heatbar ierīces ir priekšteči PMI izstrādātajiem karsējamās tabakas produktiem mūsdienās. Pieaugošā elektronisko cigarešu popularitāte un fakts, ka tās nespēj sniegt tādu pašu lietotāja pieredzi kā ierastās cigaretes, dod iespēju populāriem kļūt karsējamās tabakas produktiem. Patlaban šos produktus ievieš lielākās tabakas ražošanas kompānijas. PMI paredz nākotni bez tradicionālajām cigaretēm, taču sociālie aktīvisti un industrijas analītiķi apšauba iespējamību aizstāt tradicionālo cigarešu smēķēšanu ar tādiem produktiem kā elektroniskās cigaretes vai karsējamās tabakas produkti, piemēram IQOS. Karsējamās tabakas produktu sistēma veidota tā, ka tabaka nedeg, bet gan tās sastāvdaļas tiek sakarsētas un aerosolizētas. Produkti ir izstrādāti pēc līdzības citiem viegli uzliesmojošiem produktiem. Tabakas vienību iespējams savienot ar karsēšanas elementu, sniedzot lietotājam iespēju izvēlēties starp vairākiem karsējamās tabakas produktiem. Vēl viens karsējamās tabakas produkts ir beramās tabakas tvaicētājs (vaporizer), tas nozīmē, ka beramā tabaka tiek ievietota nodalījumā, kurš tiek elektriski karsēts. 3T, ko ražo Vapor Tobacco, tika izstrādāts 2014. gada decembrī. Ierīcē izmanto patentētu ūdens sistēmu, kurā vēlamās sastāvdaļas tiek ekstrahētas no ūdens. Šķidrums ir sajaukts ar glicerīnu un aerosolizēts, izmantojot elektrisko karsēšanas sistēmu. Izmantotie organiskie šķidrumi tiek ražoti no organiskās tabakas, organiskā glicerīna un ūdens. British American Tobacco (BAT) 2016. gadā Japānas tirgū ieviesa karsējamās tabakas ierīci ar nosaukumu Glo. Glo darbojas ar baterijām un izmanto tabakas karsējamo elementu. 2017. gadā BAT Kanādas tirgū ieviesa i-Glo, 2015. gadā Rumānijas tirgū BAT ienāca ar produktu glo iFuse. Tas darbojas, izmantojot maināmu kārtridžu, kas sastāv no tabakas un nikotīna šķidruma ar garšu. IQOS “I-Quit-Ordinary-Smoking” (latviešu valodā abreviatūra nozīmē “es atmetu tradicionālo smēķēšanu”) produkts pasaulē tika prezentēts 2014. gada 26. jūnijā. Šo produktu izplata tabakas kompānija Philip Morris International (PMI), produktu ieviešot papildu tādiem zīmoliem kā Marlboro un Parliament. Sākotnēji 2014. gadā IQOS tirdzniecība tika uzsākta Japānā un Itālijā, pakāpeniski ieviešot to arī citās valstīs. Līdz 2018. gada vidum IQOS jau bija pieejams vairāk nekā 40 valstīs, turpinot palielināt savu ražošanas jaudu ik gadu. IQOS ierīces nav pieejamas ASV tirgū. PMI ir iesniegusi divus pieteikumus ASV Pārtikas un zāļu pārvaldei un gaida lēmumu, norāda CNBC. Pirmais pieteikums paredz atļauju tirgot IQOS ASV tirgū, kamēr otrs ļautu pozicionēt IQOS kā mainīta riska tabakas produktu (modified risk tobacco product), šāda pozīcija pieprasa zinātniskus pierādījumus. ASV Pārtikas un zāļu pārvalde izvērtē Philip Morris datus, vairākus neatkarīgus pētījumus, tai skaitā arī Pārtikas un zāļu pārvaldes pašu laboratorijas datus. Pagaidām nav dota atļauja nevienam no šiem pieprasījumiem. PMI plānojis, ka brīdī, kad tiks pārdoti 30 miljardi produktu, IQOS peļņa pieaugs par 700 miljoniem ASV dolāru. Philip Morris 2016. gadā iztērēja 500 miljonus eiro IQOS ierīces ražošanā un izstrādē. IQOS sastāv no lādētāja, kas ir apmēram mobilā telefona izmērā, un turētāja, kas pēc izskata atgādina pildspalvu. Turētājā tiek ievietota vienreiz lietojamā tabakas vienība, kas vizuāli nedaudz atgādina īsu cigareti. Tabaka tiek karsēta līdz 350 °C temperatūrai, izdalot aerosolu, kas satur nikotīnu un citas ķīmiskās vielas. Izdalītā nikotīna daudzums var likties nedaudz spēcīgs smēķētājiem, kas lieto vieglākas cigaretes. Produkta lietotāji ir novērojuši, ka produkts izdala mazāk smaržu un nepiesūcina apģērbu salīdzinājumā ar ierastajām cigaretēm. PMI mērķis ir veicināt to, ka pieaugušie smēķētāji pārietu uz karsējamās tabakas lietošanu. IQOS tiek pozicionēts kā alternatīva cigaretēm. PMI atzīst, ka viņi apzinās, ka IQOS var izraisīt tikpat lielu atkarību kā smēķēšana, tādēļ, produktus tirgojot, pievieno brīdinājumu, kas iesaka atturēties no tabakas lietošanas kopumā. iSmoke OneHitter tirgū parādījās 2015. gadā. Tas var tikt izmantots beramo tabakas lapu karsēšanai. Ierīcei ir nodalījums, kurā var iepildīt līdz pat 800 miligramiem tabakas. Korea Tobacco & Ginseng Corporation 2017. gada 8. jūnijā paziņoja, ka strādā pie karsējamās tabakas produkta izstrādes. PAX Labs, agrāk zināmi kā Ploom, tirgo PAX tabakas tvaicējamās (vapor) ierīces. 2010. gadā tirgū tika palaists Ploom, butāna bāzēts produkts tabakas un tamlīdzīgu produktu karsēšanai. Vēlākos ierīces modeļos butāns aizvietots ar elektrisko karsēšanas sistēmu. Pēc izstāšanās no partnerības ar Japan Tobacco kompānija kļuva pazīstama kā Pax Lab. Pax 2 izmanto beramo tabaku. Ierīces virsma neuzkarst, kamēr nodalījums uzsilst līdz 235 °C, ierīcei ir četri temperatūras iestatījumi. 2016. gada janvārī Japānas Tabaka (JT) nāca klajā ar ierīci Ploom TECH. Zīmols The Ploom turpināja sadarbību ar JT un aizstāja Ploom ar jaunu produktu Ploom Tech, kurā aerosols plūst cauri kapsulai, kas piepildīta ar granulētām tabakas lapām. Tirdzniecības apjomi palielinājās visā Japānā 2017. gadā. Līdz 2018. gada beigām Japānas Tabaka plāno ieguldīt 500 miljonus ASV dolāru, lai palielinātu karsējamās tabakas ierīču ražošanu. V2 sākotnēji, 2014. gada jūlijā, nāca klajā ar tvaicējamo (vapor) produktu līniju ar nosaukumu V2 Pro. Sākotnējā produkta nosaukums bija Series 3. Produkta komplekts sastāvēja no 3 kārtridžiem, tai skaitā beramās tabakas kārtridža, baterijas un USB lādētāja. Līdzīgs V2 produkts Pro Series 3X var tikt lietots ar tabaku. Tam ir trīs dažādas gaisa plūsmas opcijas, kas var tikt viegli kontrolētas, pagriežot iemuti. Produktā Series 7 ir iekļauts beramo tabakas lapu kārtridžs un lietotājam ir iespēja mainīt temperatūru, izmantojot vienu pogu.    L Caputi Theodore. «Industry watch: heat-not-burn tobacco products are about to reach their boiling point», August 2016. Skatīts: 24.07.18. Capital Flows. «Heat-Not-Burn Tobacco: The Next Wave Of A Harm-Reduction Revolution». Forbes (angļu). Skatīts: 2018-07-25. «WHO FRAMEWORK CONVENTION ON TOBACCO CONTROL». Skatīts: 25.07.18. «Heated tobacco products just as bad as cigarettes: Amy Khor». TODAYonline. Skatīts: 2018-07-25. Douglas C. McGill. «'Smokeless' Cigarette's Hapless Start» (angļu). Skatīts: 2018-07-25. Matt Haig. Brand Failures: The Truth about the 100 Biggest Branding Mistakes of All Time. UK : Kogan Page Limited, 2003. ISBN 978-0-7494-4433-4. «"Safer" Cigarettes: A History — NOVA | PBS». www.pbs.org. Skatīts: 2018-07-25. Philip J. Hilts. «Little Smoke, Little Tar, but Full Dose of Nicotine» (angļu). Skatīts: 2018-07-25. Daniel Fisher. «Is This The Cigarette Of The Future, And Will The FDA Let You Buy It?». Forbes (angļu). Skatīts: 2018-07-25. Craver, Richard (28 July 2015). "Reynolds ends Revo test market in Wisconsin". Winston-Salem Journal. Rossel, Stefanie (1 June 2016). "All eyes on iQOS". Tobacco Reporter. «Anti-smoking body attacks smokeless cigarette device». www.tobaccojournal.com (angļu). Skatīts: 2018-07-25. Cameron Houston. «Revealed: tobacco giant's secret new weapon in the age of smoking bans». The Age (angļu), 2007-06-27. Skatīts: 2018-07-25. Ted Cooper. «Why Philip Morris International's New Heated Products Will Do Better Than Its Last Attempt». The Motley Fool (angļu). Skatīts: 2018-07-25. «Has Philip Morris Learned from Heat-not-Burn Tobacco's Past?». EMI MRX Blog (en-US). 2014-01-23. Arhivēts no oriģināla, laiks: 2017-09-14. Skatīts: 2018-07-25. Rob Davies, Angela Monaghan. «Philip Morris's vision of cigarette-free future met with scepticism». the Guardian (angļu), 2016-11-30. Skatīts: 2018-07-25. Harlay, Jérôme (9 November 2016). "What you need to know about Heat-not-Burn (HNB) cigarettes". VapingPost. Lopez, Alexa A.; Hiler, Marzena; Maloney, Sarah; Eissenberg, Thomas; Breland, Alison B. (2016). "Expanding clinical laboratory tobacco product evaluation methods to loose-leaf tobacco vaporizers". Drug and Alcohol Dependence. 169: 33–40. doi:10.1016/j.drugalcdep.2016.10.005. ISSN 0376-8716. PMC 5140724 . PMID 27768968. Tuinstra, Taco (16 December 2014). "Certified organic e-liquids being launched by VTM". Tobacco Reporter. O'Connell, Thomas (9 July 2013). "Method for preparing tobacco extract for electronic smoking devices" «BAT finds strong Japan demand for its Glo smokeless tobacco device». The Japan Times Online (en-US). 2017-03-22. ISSN 0447-5763. Skatīts: 2018-07-25. Dan Caplinger. «Here's Why the Worst Might Be Yet to Come for Philip Morris International». The Motley Fool (angļu). Skatīts: 2018-07-25. Felberbaum, Michael (26 June 2014). "Philip Morris Int'l to Sell Marlboro HeatSticks". Salon (website). Associated Press. Caplinger, Dan (23 November 2015). "5 Things Every Philip Morris Investor Should Know". The Motley Fool. Nathan, Ralph (12 October 2016). "Why Philip Morris's iQOS Sales in Japan Are Promising". marketrealist.com. Market Realist. "Philip Morris looks beyond cigarettes with alternative products". Reuters. 30 November 2016. Trefis Team. «FDA Approval For iQOS To Be A Game Changer For Altria». Forbes (angļu). Skatīts: 2018-07-25. January 24–25, 2018 Meeting of the Tobacco Product s Scientific Advisory Committee (TPSAC), Modified Risk Tobacco Product Application s (MRTPAs) MR0000059 -MR00000 61 Philip Morris Products S.A. (PDF), retrieved 2018-06-01 Chambers, Sam. "Big Tobacco spending billions to develop products that could move industry beyond cigarettes — but regulators are skeptical". chicagotribune.com. Retrieved 2018-05-28. «Terms of Service Violation». www.bloomberg.com. Skatīts: 2018-07-25. Hendlin, Yogi Hale; Elias, Jesse; Ling, Pamela M. (2017-08-15). "The Pharmaceuticalization of the Tobacco Industry". Annals of Internal Medicine. 167 (4): 278–280. doi:10.7326/M17-0759. ISSN 0003-4819. PMC 5568794 . PMID 28715843. «Philip Morris unveils smoke-free cigarette in Korea». 2017-05-17. Skatīts: 2018-07-25. Auer, Reto; Concha-Lozano, Nicolas; Jacot-Sadowski, Isabelle; Cornuz, Jacques; Berthet, Aurélie (2017). "Heat-Not-Burn Tobacco Cigarettes". JAMA Internal Medicine. doi:10.1001/jamainternmed.2017.1419. ISSN 2168-6106. PMID 28531246. «Philip Morris rolls out iQOS smokeless smokes». Nikkei Asian Review (en-GB). Skatīts: 2018-07-25. Dominic O'Connell. «Philip Morris eyes smoke-free future». BBC News (en-GB), 2016-11-30. Skatīts: 2018-07-25. "Smoke signals". The Economist. 23 April 2016. "ASH reaction to new Philip Morris IQOS 'heat not burn' product". Action on Smoking and Health. 30 November 2016. «iSmoke Vapor Products». Convenience Store News (angļu). Skatīts: 2018-07-25. "Consumer-Centric Vaping". Convenience Store Decisions. Harbor Communications. 4 March 2015. "KT&G to release heat-not-burn tobacco amid iQOS growing popularity". The Korea Herald. 8 June 2017. Dawson, Freddie (31 July 2015). "Pax Labs Looking At International Expansion". Forbes. Biggs, John (17 June 2012). "Smoke Up: An Interview With The Creator Of The Ultracool Pax Vaporizer". TechCrunch. «Review: Ploom Model Two». WIRED (en-US). Skatīts: 2018-07-25. «The Pax 2 Improves Upon One Of The Best Vaporizers On The Market». TechCrunch (en-US). Skatīts: 2018-07-25. «How two guys from Stanford built the 'iPhone of vaporizers'». Business Insider. Skatīts: 2018-07-25. Rossel, Stefanie (1 July 2016). "Blending nature and technology". Tobacco Reporter. Tuinstra, Taco (26 January 2016). "JT announces launch of next-generation Ploom". Tobacco Reporter. "JT to expand Ploom TECH sales". Tobacco Reporter. 2016-10-10. Taiga Uranaka; Himani Sarkar (29 May 2017). "Japan Tobacco plans to quadruple smokeless tobacco output capacity by 2018: CEO". Channel NewsAsia. Reuters. Monkeyshines (1 April 2015). "High Buy: V2 Pro Series 7". High Times. Kahn, Steven (11 March 2016). "V2 Pro Series 3 Vaporizer Review – Updated for 2017". Bloomberg News. Silver, Curtis (19 May 2017). "V2 Pro Series 3X Is The Highly Versatile Vape You've Been Looking For". Forbes.