Denjels Luiss Kastellaneta (Daniel Louis Castellaneta, dzimis 1957. gada 29. oktobrī Čikāgā, ASV) ir amerikāņu aktieris, balss aktieris, komiķis, dziedātājs un scenārists. Vislabāk pazīstams ar Homēra Simpsona lomu animācijas seriālā Simpsoni. Tajā viņš ierunā arī Ābrahamu "Opapu" Simpsonu, Bārniju Gamblu, Klaunu Krastiju, Dārznieku Villiju, Mēru Kvimbiju un Hansu Molmenu. Dzimis Čikāgas piepilsētā Oukpārkā, Ilinoisā, kur viņš agrā vecumā sāka apmeklēt aktiermākslas kursus. Viņš klausījās sava tēva komēdijas ierakstus un atdarināja dažādus māksliniekus. Pēc Ziemeļu Ilinoisas Universitātes absolvēšanas 1983. gadā Kastellaneta pievienojās Čikāgas komēdijas improvizācijas grupai Otrā Pilsēta un uzstājās ar to līdz pat 1987. gadam. Viņš bija iekļauts Treisijas Ulmenas šova sastāvā, kas debitēja 1987. gadā. Šovā bija iekļautas animācijas īsfilmas par disfunkcionālu ģimeni. Īsfilmas bija nepieciešams ieskaņot, līdz ar to, Kastellanetam tika piedāvāta iespēja ierunāt Homēru. Īsfilmas vēlāk kļuva par neatkarīgu seriālu Simpsoni. Kastellaneta ir guvis četras Emmy Balvas par darbu seriālā. Viņš ar savu sievu Debu Lakustu ir bijis vairāku Simpsonu sēriju līdzautors. «Primetime Emmy Awards Advanced Search». Emmys.org. Arhivēts no oriģināla, laiks: 2008. gada 13. janvārī. Skatīts: 2009. gada 16. februāris. (angliski) Schneider, Michael. «Emmy speaks for Homer». Variety, 2004. gada 10. augusts. Skatīts: 2008. gada 3. septembris. (angliski) «61st Primetime Emmy Awards Quick Search». Academy of Television Arts & Sciences. 2009. gada 12. septembris. Arhivēts no oriģināla, laiks: 2009. gada 16. septembris. Skatīts: 2009. gada 12. septembris. (angliski)