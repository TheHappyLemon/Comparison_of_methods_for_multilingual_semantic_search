Karels Marks Šišons (angļu: Karel Mark Chichon) ir Apvienotās Karalistes un Latvijas diriģents. Latvijas Nacionālā simfoniskā orķestra galvenais diriģents (no 2009 līdz 2012). Dzimis 1971. gadā Londonā, kur viņa vecāki bija ieceļojuši no Gibraltāra. Studēja Londonas Karaliskajā Mūzikas akadēmijā pie Kolina Deivisa un Saimona Retla (1988—1993) un Vīnes Mūzikas akadēmijas Diriģentu brālības viesdiriģentu meistarklasē pie Leopolda Hāgera (1994—1996), un asistēja diriģentiem Džuzepem Sinopoli un Valērijam Gergijevam. No 1995. līdz 1998. gadam viņš bija Krajovas valsts filharmonijas (Rumānija) orķestra galvenais diriģents un iestudēja vairāk nekā 60 skaņdarbu. 1998. gada viņu ievēlēja par Gibraltāra Filharmoniskās biedrības māksliniecisko vadītāju un vēlāk viņš vienlaikus bija Londonas European Sinfonietta un Dienvidlondonas Filharmonijas orķestra galvenais diriģents un mākslinieciskais vadītājs. 2001. gadā K. M. Šišons cita starpā bija Grīnas vasaras mūzikas festivāla oficiālais diriģents Ņujorkā, 2003. gadā Anglijas kamerorķestra (English Chamber Orchestra) viesdiriģents un 2004.—2006. gadā Vīnes Filharmonijas orķestra viesdiriģents. Grācas simfoniskā orķestra (2006—2009), Latvijas Nacionālā simfoniskā orķestra (no 2009) un Zārbrikenes un Kaizerslauternes Vācijas Radio filharmonijas orķestra (Deutsche Radio Philharmonie Saarbrücken Kaiserslautern) galvenais diriģents (no 2011). 2011. gadā viņš kļuva par Londonas Karaliskās Mūzikas akadēmijas asociēto locekli. 2020. gada 3. decembrī K. M. Šišons tika uzņemts Latvijas pilsonībā par īpašiem nopelniem Latvijas labā. 2006. gadā Šišons Rīgā salaulājās ar latviešu operdziedātāju Elīnu Garanču un 2011. gada 30. septembrī viņiem piedzima meita Katrīna Luīze Šišona, bet 2014. gada 10. janvārī otra meita Kristīna Sofija Šišona. 2012. gadā karaliene Elizabete II par viņa devumu pasaules mūzikā apbalvoja K. M. Šišonu ar Britu impērijas ordeni. Hermaņa Bauna fonds GARANČAS laulības apsargu uzraudzībā[novecojusi saite] «Lielbritānijas karaliene Elizabete II apbalvo Karelu Marku Šišonu». Arhivēts no oriģināla, laiks: 2012. gada 6. jūnijā. Skatīts: 2012. gada 4. jūlijā. Mājas lapa Latvijas TV par Garanču un Šišonu (fragments)