Jackass Number Two ir 2006. gada ASV realitātes kinokomēdija, kuras režisors, viens no producentiem un scenārija autoriem ir Džefs Tremeins. Turpinājums 2002. gada filmai Jackass: The Movie, kura, savukārt, ir turpinājums MTV televīzijas seriālam Jackass (2000—2002). Filmu veidoja studijas Dickhouse Productions un Lynch Siderow Productions, ar tās izplatīšanu nodarbojās kompānijas Paramount Pictures un MTV Films. Trikus tajā izpildīja Džonijs Noksvils, Bems Mārdžera, Kriss Pontiuss, Stīvs O, Raiens Dans, Deivs Inglends, Džeisons "Vī Mens" Akunja, Erens Makgīhijs un Prestons Leisijs. Filmas pirmizrāde notika 2006. gada 22. septembrī. Tā nopelnīja vairāk nekā 84 miljonus ASV dolāru pie 11,5 miljonu liela budžeta un saņēma lielākoties pozitīvas kritiķu atsauksmes. 2010. gadā izdots filmas turpinājums Jackass 3D. Filma Jackass Number Two ir kaskadieru triku, skeču un nejaušu cilvēku izjokošanu izlase. Filmā Džonijs Noksvils lido gaisā, sēžot virsū sarkanai raķetei un mēģina dabūt ārā anakondu no bumbu baseina; Bemu Mārdžera ieslēdza treilerī kopā ar kobru; Kriss Pontiuss iebāza savu dzimumlocekli būrī pie čūskas; Stīvs O caurdūra sev vaigu ar zvejas āķi un devās ķert haizivis Meksikas līcī; Raiens Dans sēžot lielveikala ratiņos ietriecas garāžas vārtos; Deivs Inglends lido gaisā, sēžot virsū ugunsdzēsības šļūtenei; Spaiks Džonzs pārģērbjas par 90 gadus vecu sievieti un atkailinās garāmgājēju priekšā; Erens Makgīhijs mēģina uztaisīt salto braucot ar bērnu motociklu; Prestons Leisijs pārģērbjas par Bema tēvu, lai pārgulētu ar Bema māti. Filmas pēdējā skečā Erens Makgīhijs pārģerbjas par teroristu, lai izjokotu taksistu, tomēr galu galā pats tika nežēlīgi izjokots. «Jackass Number Two (2006)». The American Film Institute Catalog. Skatīts: 2023. gada 7. janvārī. «Jackass Number Two». Box Office Mojo. Skatīts: 2023. gada 7. janvārī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)