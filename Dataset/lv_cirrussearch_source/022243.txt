Oskars Bārtulis (dzimis 1987. gada 21. janvārī Ogrē) ir bijušais latviešu hokejists, aizsargs, Latvijas hokeja izlases dalībnieks. Pārstāvējis Nacionālās hokeja līgas (NHL) komandu Filadelfijas "Flyers", kuras sastāvā spēlējis NHL finālsērijā. Pēc karjeras beigām kļuvis par hokeja treneri, strādā ar jauniešu komandām Šveicē. 2007. gadā viņš spēlēja QMJHL līgas klubā Keipbretonas "Screaming Eagles". 2005. gada NHL draftā viņu ar kopējo 91. numuru izvēlējās Filadelfijas "Flyers", 2006. gada 23. septembrī parakstot 3 gadu līgumu. No 2004. līdz 2006. gadam viņš spēlēja citā QMJHL līgas klubā — Monktonas "Wildcats". 2004.—2005. gada sezonā viņš bija QMJHL līgas debitantu komandas sastāvā. Kopš 2008. gada spēlēja Adirondakas "Phantoms" Amerikas Hokeja līgā (Filadelfijas "Flyers" fārmklubs). 2009. gada 12. novembrī O. Bārtulis debitēja NHL un jau pēc 10 spēlēm "Flyers" parakstīja jaunu 3 gadu līgumu ar latviešu spēlētāju. 2010. gada 26. martā O. Bārtulis guva savus pirmos vārtus NHL. O. Bārtulis kļuva par trešo latviešu hokejistu, kas spēlējis NHL finālsērijā. 2012. gada vasarā hokejists atgriezās Eiropā, pievienojoties Doneckas "Donbass" rindām, un pēc vienas kluba sastāvā aizvadītas sezonas aizsargs pagarināja līgumu ar "Donbass" vēl uz nākamajiem diviem gadiem. 2014. gada vasarā kluba darbība tika pārtraukta, un septembrī O. Bārtulis noslēdza viena gada līgumu ar Kazahstānas hokeja klubu Astanas "Baris". Nākamajā vasarā hokejists pievienojās Vladivostokas "Admiral". Īsi pirms sezonas sākuma tika apstiprināts par komandas kapteini. Pēc tam spēlējis Ufas "Salavat Julajev", Pekinas komandā "Kunlun Red Star" un Rīgas "Dinamo", kā arī Austrijā. Pēdējās sezonas pārtāvēja Latvijas klubu "Mogo". 2022. gada septembrī O. Bārtulis paziņoja par profesionālā hokeja karjeras beigām. 2023. gadā viņš bija jauniešu komandu treneris Šveicē, Bāzelē. Latvijas hokeja izlases sastāvā piedalījies 2010. gada olimpisko spēļu turnīrā, 2005. un 2009. gada Pasaules čempionātos, divos Pasaules čempionātos U-18 junioriem un trijos Pasaules čempionātos junioriem. 2007. gada Pasaules čempionātā junioriem, 1. divīzijā, tika atzīts par turnīra labāko aizsargu. 2018. gadā O. Bārtulis pieņēma Krievijas pilsonību, līdz ar to beidza savu karjeru Latvijas izlasē, taču 2020. gada februārī spēlētājs izplatīja informāciju, ka nožēlo šo soli un vēlas atgriezties valstsvienībā. Bārtulim pirmie vārti NHL «Patriks Keins: par šādiem brīžiem sapņo bērnībā». Arhivēts no oriģināla, laiks: 2010. gada 16. jūnijā. Skatīts: 2010. gada 11. jūnijā. «Оскарс Бартулис продлил контракт с ХК "Донбасс"». Arhivēts no oriģināla, laiks: 2013. gada 3. maijā. Skatīts: 2013. gada 11. martā. «Bārtulis liek punktu hokejista karjerai». Sportacentrs.com (latviešu). 2022-09-09. Skatīts: 2022-09-11. «Bārtulis par Krievijas pilsonības pieņemšanu: Jau esmu atvainojies tiem, kam vajadzētu | Sportazinas.com». www.sportazinas.com (en-US). 2023-07-13. Skatīts: 2023-07-14. Bārtulis: paziņojums par Krievijas pilsonības pieņemšanu bijis sasteigts un nepārdomāts Delfi Vikikrātuvē par šo tēmu ir pieejami multivides faili. Skatīt: Oskars Bārtulis. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)