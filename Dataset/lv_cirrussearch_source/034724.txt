Provansas Margarita (franču: Marguerite de Provence; dzimusi 1221. gadu pavasarī, mirusi 1295. gada 20. decembrī) bija Francijas karaliene - konsorte kā karaļa Luija IX sieva no 1234. līdz 1270. gadam. Uzauga sava tēva galmā Provansā. 1234. gadā, trīspadsmit gadu vecumā, apprecējās ar Francijas karali Luiju IX. Pirmajos karalienes valdīšanas gados viņai bija konflikti ar karaļa māti, ietekmīgo Kastīlijas Blanšu. 1248. gadā kopā ar vīru Luiju IX devās Septītajā krusta karā uz Ēģipti. Krustneši ieņēma Dumjātas pilsētu, tomēr vēlāk piedzīvoja sakāvi, bet karalis Luijs IX krita arābu gūstā. Margarita organizēja izpirkuma maksas savākšanu karaļa atbrīvošanai. Pēc tam, kad Luijs mira Tunisijā Astotā krusta kara laikā (karaliene tajā nepiedalījās), par karali kļuva Margaritas dēls Filips III, bet pati Margarita ar galmu pārcēlās uz Provansu. Vikikrātuvē par šo tēmu ir pieejami multivides faili. Skatīt: Provansas Margarita.