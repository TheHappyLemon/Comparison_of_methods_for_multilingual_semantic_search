Abhinavs Bindra (Abhinav Singh Bindra; dzimis 1982. gada 28. septembrī) ir Indijas šāvējs. 2008. gada vasaras olimpiskajās spēlēs Pekinā izcīnījis uzvaru 10 m pneimatiskās šautenes disciplīnā, kļūstot par pirmo Indijas sportistu, kas individuālajās sacensībās olimpiskajās spēlēs izcīna uzvaru. Šī arī bija Indijas pirmā zelta medaļa kopš 1980. gada vasaras olimpiskajām spēlēm, kad par olimpisko čempioni kļuva Indijas lauka hokeja izlase. Bindra ir pirmais un pašlaik vienīgais indietis, kas vienlaikus bijis gan pasaules, gan olimpiskais čempions. Piedalījies arī 2012. gada vasaras olimpiskajās spēlēs Londonā, 2016. gada vasaras olimpiskajās spēlēs Riodežaneiro bija Indijas karognesējs atklāšanas ceremonijā. 2011. gadā saņēmis Indijas augstāko apbalvojumu sportā. Vikikrātuvē par šo tēmu ir pieejami multivides faili. Skatīt: Abhinavs Bindra. Olympedia profils (angliski) ISSF profils (angliski)