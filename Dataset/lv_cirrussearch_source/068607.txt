Latīņamerika (portugāļu: América Latina, spāņu: Latinoamérica vai América Latina, franču: Amérique latine) ir Amerikas reģions, kurā dominējošās ir romāņu (latīņu) valodas: spāņu, portugāļu un franču. Tās kopējā platība ir 20,1 miljoni km² (13% no Zemes sauszemes platības), kopējais iedzīvotāju skaits ir 626 miljoni (2018. gadā), un lielākās aglomerācijas ir Sanpaulu un Mehiko. Latīņamerikā ietilpst visa Dienvidamerika, izņemot Surinamu un Gajānu, kurās valsts valodas attiecīgi ir nīderlandiešu un angļu valoda. Bez Dienvidamerikas ietilpst arī Centrālamerika, Meksika, kā arī Karību reģiona valstis un atkarīgās teritorijas ar oficiālo spāņu un franču valodu. Latiņamerikā ietilpst valstis, kurās ir izplatītas romāņu valodas. *: Nav suverēna valsts Spāņu valodā runā lielākajā daļa Latīņamerikas valstu. Portugāļu valodu galvenokārt izmanto Brazīlijā. Franču valodu izmanto Karību reģionā: Gvadelupa, Martinika, Gviāna un Haiti, kā arī Gviāna Dienvidamerikā. Latīņamerikā izplatītas arī citas indoeiropiešu valodas: angļu valodā runā dažviet Argentīnā, Nikaragvā, Panamā un Puertoriko. Vācu valodu izmanto Brazīlijā, Čīlē un Argentīnā. Vikikrātuvē par šo tēmu ir pieejami multivides faili. Skatīt: Latīņamerika. Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski)