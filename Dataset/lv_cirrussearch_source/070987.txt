Trinkuls, arī Urāns XXI, ir Urāna pavadonis. Tas ir 22. pavadonis pēc kārtas, skaitot no Urāna. Pavadoni atklāja 2001. gada 13. augustā Kavelārs, M. Holmans un D. Milisavljevičs ar 4,0 m teleskopu Serrotololo observatorijā.Starptautiskā Astronomijas savienība 2002. gada 30. septembrī pavadonim piešķīra pagaidu apzīmējumu S/2001 U 1. 2003. gada 8. augustā Starptautiskā Astronomijas savienība pavadonim piešķīra nosaukumu Trinkuls. Trinkuls ir tēls Viljama Šekspīra traģikomēdijā „Vētra”. Trinkuls ir neliels pavadonis, tā diametrs ir apmēram 18 km. Trinkula orbīta atrodas starp Stefanu un Sikoroksu. Trinkuls ir neregulārs pavadonis, rotē pretēji Urāna rotācijas virzienam un tā orbīta atrodas 167,1° leņķī pret Urāna ekvatora plakni. Orbītas parametri liecina, ka Trinkuls nav veidojies pie Urāna, bet pagātnē planēta to ir notvērusi savā gravitācijas laukā. Uranus moons I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Uranian System IAUC 7980 IAUC 8177 Latvijas Nacionālais teātris. VILJAMS ŠEKSPĪRS. VĒTRA Vikikrātuvē par šo tēmu ir pieejami multivides faili. Skatīt: Trinkuls.