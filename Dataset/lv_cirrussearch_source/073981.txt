Pētera I Sala (norvēģu: Peter I Øy) ir Norvēģijas pretenzija Antarktikā, Belinshauzena jūrā. Vienīgā pretenzija Antarktikā, kas neveido sektoru, bet aizņem tikai vienu salu. Atklāta 1821. gada 21. janvārī, pirmatklājējs Fabians fon Belinshauzens. Nosaukta Krievijas cara Pētera I vārdā. Pirmo veiksmīgo izkāpšanu krastā 1929. gada 2. februārī veica norvēģis Ola Olstads, kurš pasludināja salu par Norvēģijas īpašumu. Sala ir vulkāniskas izcelsmes un 95% tās daļu klāj ledāji. Vienīgi salas rietumos ir ledus nesegta šaura teritorija 3 km garumā un 1 km platumā. Salas augstākais punkts ir Larsa Kristensena smaile, kas ir darbojošs vulkāns un sasniedz 1755 m augstumu vjl. Radioamatieru ekspedīcijas uz Pētera I salu Arhivēts 2004. gada 13. februārī, Wayback Machine vietnē.