Jauno varžu apakškārta (Neobatrachia) ir bezastaino abinieku (Anura) apakškārta, kas apvieno 96% no visiem bezastainajiem abiniekiem, vairāk kā 5000 mūsdienās dzīvojošas varžu un krupju sugas. Tās zinātniskais nosaukums Neobatrachia sastāv no diviem vārdiem un latviski nozīmē "jaunā varde" (neo — jaunais, batrachia — varde), tādējādi atspoguļojot šīs grupas pozīciju evolūcijas gaitā. Šīs apakškārtas vardes ir attīstītākas nekā abas pārējās bezastaino abinieku apakškārtas: primitīvo varžu apakškārtas (Archaeobatrachia) un vidējo varžu apakškārtas (Mesobatrachia) vardes. Galvenā atšķirība jauno varžu apakškārtas vardēm no pārējām vardēm ir to labi attīstītā anatomija, īpaši skeleta uzbūve, kā arī tām ir atšķirīgas uzvedības modelis un dzīves veids. Šīs apakškārtas dzimtas parasti tiek iedalītas 5 virsdzimtās, tomēr šis iedalījums ir strīdīgs un pretrunīgs, tā kā atšķirīgi autori apakškārtai piederošās dzimtas sistematizē atšķirīgās virsdzimtās. Turklāt jaunākajos ģenētiskajos pētījumos ir noskaidrots, ka vairākas dzimtas ir parafilētiskas. Latvijā sastopamas 3 jauno varžu apakškārtas dzimtas: krupju dzimta (Bufonidae), kokvaržu dzimta (Hylidae) un varžu dzimta (Ranidae). Kopumā tās ir 9 sugas: parastais krupis (Bufo bufo), smilšu krupis (Epidalea calamita), zaļais krupis (Bufotes viridis), parastā kokvarde (Hyla arborea), parastā varde (Rana temporaria), purva varde (Rana arvalis), ezera varde (Pelophylax ridibundus), dīķa varde (Pelophylax lessonae) un zaļā varde (Pelophylax kl. esculentus). Latvijā visbiežāk sastopamās sugas ir parastā varde un parastais krupis. Toties parastā kokvarde jau tika uzskatīta par zudušu Latvijas faunai. Tomēr 20. gadsimta 90. gados tika uzsākta sekmīga kokvaržu aklimatizācija, tās mākslīgi inkubējot un pēc paaudzēšanas izlaižot piemērotos biotopos. Jauno varžu apakškārta (Neobatrachia) Amerikas dienvidvaržu dzimta (Leptodactylidae) Amerikas tropu varžu dzimta (Craugastoridae) Cūkšņukura varžu dzimta (Hemisotidae) Čīles varžu dzimta (Calyptocephalellidae) Darvina rinodermu dzimta (Rhinodermatidae) Dienvidvaržu dzimta (Myobatrachidae) Indesvaržu dzimta (Aromobatidae) Indijas varžu dzimta (Ranixalidae) Īsgalvas varžu dzimta (Brachycephalidae) Kokvaržu dzimta (Hylidae) Krupju dzimta (Bufonidae) Krūmvaržu dzimta (Rhacophoridae) Lietusvaržu dzimta (Eleutherodactylidae) Madagaskaras kokvaržu dzimta (Hyperoliidae) Mantellas varžu dzimta (Mantellidae) Raibvaržu dzimta (Dendrobatidae) Rēgu varžu dzimta (Heleophrynidae) Seišelu varžu dzimta (Sooglossidae) Somaino varžu dzimta (Amphignathodontidae) Spiedzējvaržu dzimta (Arthroleptidae) Stiklavaržu dzimta (Centrolenidae) Šaurmutvaržu dzimta (Microhylidae) Varžu dzimta (Ranidae) dzimta Hylodidae dzimta Leiuperidae dzimta Pseudidae dzimta Strabomantidae Fantastica Animal: Frogs Phylogeny and Comparative Substitution Rates of Frogs Inferred from Sequences of Three Nuclear Genes «Phasmidsin Cyberspace: Neobatrachia». Arhivēts no oriģināla, laiks: 2016. gada 15. martā. Skatīts: 2015. gada 27. martā. Amphibia: Epidalea Cope, 1864 Amphibia: Bufotes Rafinesque, 1814 Abinieki: Bezastainie abinieki (Anura syn. Ecaudata) Latvijas daba: Bezastaino abinieku kārta (Anura) Tolweb: Neobatrachia Arhivēts 2015. gada 14. maijā, Wayback Machine vietnē. Jacksonville Zoo The origin of modern frogs (Neobatrachia) was accompanied by acceleration in mitochondrial and nuclear substitution rates