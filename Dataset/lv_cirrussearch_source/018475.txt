Zunda salas ir arhipelāgs Dienvidaustrumāzijā, Malajas arhipelāga galvenā daļa. Tajā ir vairāki tūkstoši salu. Arhipelāgs tiek iedalīts Lielajās Zunda salās un Mazajās Zunda salās. Lielāko daļu arhipelāga aizņem Indonēzija, Kalimantānas salā ir vairāku valstu (Indonēzijas, Malaizijas un Brunejas) teritorijas, bet Timoras sala ir sadalīta starp Indonēziju un Austrumtimoru. Arhipelāgu dienvidos apskalo Indijas okeāns un Timoras jūra, ziemeļos — Dienvidķīnas jūra, Sulu jūra un Sulavesi jūra, austrumos — Klusais okeāns, Moluku jūra un Bandas jūra. Starp arhipelāga salām ir vairākas iekšējās jūras: Natunas, Javas, Bali, Floresas un Savu jūra. Salās dzīvo gandrīz 200 miljoni cilvēku, un tas ir apdzīvotākais arhipelāgs pasaulē. Lielās Zunda salas Kalimantāna Java Sumatra Sulavesi Mazās Zunda salas Bali Lomboka Sumbava Floresa Sumba Timora Aloras salas Vetara Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 790. lpp.