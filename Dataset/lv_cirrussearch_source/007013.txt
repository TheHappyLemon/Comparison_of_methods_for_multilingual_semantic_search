Šerona Koena (ivritā: שרון כהן; dzimusi kā Jerons Koens 1969. gada 2. februārī Telavivā, Izraēlā), plašāk pazīstama kā Dana International, ir ebreju popdziedātāja. Viņa vislabāk zināma kā 1998. gada Eirovīzijas dziesmu konkursa uzvarētāja, Birmingemā notikušajā konkursā viņa uzvarēja ar dziesmu Diva. Dana International ir uzskatāma par vienu no pasaulē slavenākajām transseksuālajām slavenībām. Viņa kļuva par transseksuāli 13 gadu vecumā, taču tikai 1993. gadā veica dzimumu maiņas operāciju. Dana International karjeru uzsāka 1992. gada un kopš tā laika ir izdevusi astoņus studijas albumus, kā arī trīs labāko dziesmu izlases. Viņa pārstāvēja Izraēlu 2011. gada Eirovīzijā ar pašsacerētu dziesmu Ding Dong. Pusfinālā dziesma ieņēma 15. vietu, tādējādi nekvalificējoties finālam. 1992. gadā viņa karjeru sāka kā pirmā Izraēlas dragkvīna (drag queen). Vienā no viņas uzstāšanās reizēm viņu pamanīja viens no valsts slavenākajiem dīdžejiem, kas producēja viņas debijas singlu "Saida Sultana". 1993: Dana International 1994: Umpatampa 1995: E.P.Tempa 1996: Maganuna 1999: Free 2001: Yoter ve yoter 2002: HaHalom HaEfshari 2007: Hakol ze Letova 2013: Ma La'asot «Israel has decided – Dana International to Eurovision!». Eiropas Raidorganizāciju apvienība. Skatīts: 2011. gada 8. marts. Vikikrātuvē par šo tēmu ir pieejami multivides faili. Skatīt: Dana International. Oficiālā mājaslapa (angliski)