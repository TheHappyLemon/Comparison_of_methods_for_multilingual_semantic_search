Šis raksts ir par salu. Par citām jēdziena Romblona nozīmēm skatīt nozīmju atdalīšanas lapu. Romblona (Romblon) ir sala Filipīnu arhipelāgā. Administratīvi ietilpst Mimaropas reģiona Romblonas provincē, kopā ar trijām mazākām saliņām ziemeļos (Logbona, Alada un Kobradora) veido Romblonas municipalitāti, kas ir provinces centrs. Apdzīvo galvenokārt romblonieši. Izvietojusies arhipelāga vidusdaļā Sibujanas jūrā starp Lusonu ziemeļos un Panaju dienvidos. Rietumos 11 km platais Romblonas šaurums to šķir no Tablasas salas. Krasti roboti, vairāki līči un pussalas, piekrastē vairākas mazākas saliņas. Sala vulkāniskas izcelsmes, kalnaina, augstākā virsotne ir Lagtings 464 m vjl salas dienvidos. Valda subekvatoriāls musonu klimats. Encyclopædia Britannica raksts (angliski)