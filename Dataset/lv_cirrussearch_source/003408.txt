Šis raksts ir par Stīvena Spīlberga filmu. Par dueli kā divkauju skatīt rakstu Duelis. "Duelis" (angļu: Duel) ir 1971. gada amerikāņu televīzijas filma ar Denisu Vīveru galvenajā lomā. Vēlāk filma tika pārmontēta, pievienojot piefilmētos skatus, izrādīšanai Eiropas, Austrālijas un dažos ASV kinoteātros. Šī ir pirmā Stīvena Spīlberga pilnmetrāžas filma un filmas panākumi ļāva Spīlbergam uzsākt profesionāla kinorežisora karjeru. Filmā izklāstīts par komivojažieri, kuram ar savu vieglo automobili jāiesaistās cīņā pret noslēpumainu 40 tonnas smagu kravas mašīnu Kalifornijas tuksneša vidū. Pēc scenārista Ričarda Metisona atzinuma, stāsts ir balstīts uz patiesu notikumu, kas atgadījies pašam. Deivids Mans vienkārši brauc ar savu sarkano Plymouth pa pamestu Kalifornijas ceļu. Kad viņš mēģina apdzīt kravas mašīnu, kravas mašīnas šoferis to uztver kā aizvainojumu un izaicinājumu. Iesākumā neredzamais kravas mašīnas šoferis vairākas reizes apdzen Deividu un piebremzē; pēc tām uzsāk ar Deividu spēlēt psiholoģiskās spēles, izaicinot viņu veikt apdzīšanu un uzreiz to bloķējot. Kravas mašīnas šoferis pat mēģina izraisīt nelaimes gadījumu Deivida automašīnai. Iesākuma Deivids mēģina aizmukt no kravas mašīnas, bet tad saprot, ka tas viņu neglābs, un ka viņam jāpieņem izaicinājums. Deniss Vīvers — Deivids Mans Edijs Fairstouns — kafejnīcas īpašnieks Džīns Dinarski — kafejnīcas apmeklētājs Tims Herberts — degvielas uzpildes stacijas darbinieks Čalzs Sīls — večuks Filma tika uzņemta speciāli rādīšanai televīzijā. Filmēšana aizņēma 13 darba dienas (no 1971. gada 13. septembra līdz 4. oktobrim), kaut arī pēc plāna bija paredzētas tikai 10 dienas, un iztērēti tika tikai 375 tūkstoši dolāru. Scenārijā bija tikai 50 rindiņas ar dialogiem - iesākumā Stīvens Spīlbergs plānoja uzņemt filmu vispār bez dialogiem, bet tam nepiekrita producents. Filmēšanas vieta bija Kalifornijas dienvidos. Filmas pirmizrāde notika 1971. gada 13. novembrī ASV kanālā ABC kā "Nedēļas filma". Pēc filmas panākumiem televīzijā, filmu pārtaisīja demonstrācijām kinoteātros. Klāt pie sākotnēji 74 minūtes ilgās filmas, piefilmēja vēl 15 minūtes ar dažādiem skatiem (ar skolas autobusu, zvanu sievai, dzelzceļa pārbrauktuvi un citus), vēl galvenās lomas izpildītājs Deniss Vīvers ieskaņoja aizkadra komentārus. Ekrāna malu platuma attiecība no televīzijas 4:3 (1.33:1) tika pārveidoti uz platekrāna 16:9 (1.85:1). Filmas kases ienākumi sastādīja 7 miljonus dolāru. Filmas videoversija, tāpat kā kino versija, ilgst 89 minūtes, bet atšķīrās no tās. Lielākoties Vīvera aizkadra komentāri tika izņemti un atstāti tikai viņa sākotnējā dialogu daļa, ar datoru palīdzību tika novērstas daudzas nepilnības, piemēram, kinokameru ēnas, ekrānu malu attiecību maiņas radītie kropļojumi un citas nepilnības. Filma ieguva plašu kritiķu atbalstu, iegūstot vairākas balvas un apbalvojumus visā pasaulē, bet ASV filmai ir piešķirts "kulta" filmas statuss. Tas viss izraisīja slavenu kinoproducentu uzmanības pievēršanu Stīvenam Spīlbergam, un drīzumā viņam piedāvāja uzņemt pilnvērtīgu "lielā ekrāna" mākslas filmu, par kuru kļuva "Šugarlendas ekspresis". Zelta globusa balva — 1972 Nominācija kategorijā "Labākā televīzijas filma" Emmy balva — 1972 Uzvara nominācijā "Labākais filmas muzikālais pavadījums" Nominācija kategorijā "Labākais operatora darbs izklaides televīzijas šovam" Avoriazes fantastikas filmu festivāls — 1974 Grand Prix Saturna balva — 2005 Nominācija kategorijā "Labākais klasiskās televīzijas filmas DVD izdevums" IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)