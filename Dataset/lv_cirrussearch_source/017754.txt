Austra Skujīte (lietuviešu: Austra Skujytė, dzimusi 1979. gada 12. augustā Biržos, Lietuvā) ir bijusī lietuviešu vieglatlēte — daudzcīņniece. 2005. gadā ar 8358 punktiem viņa laboja pasaules rekordu sieviešu desmitcīņā. Ar rezultātu 6435 punkti viņa 2004. gada olimpiskajās spēlēs Atēnās izcīnīja sudraba medaļu, piekāpjoties tikai Karolīnai Kliftai no Zviedrijas. Otru olimpisko medaļu izcīnīja 2012. gada olimpiskajās spēlēs Londonā, kur sākotnēji sacensības noslēdza ceturtajā vietā, bet pēc vēlākās Tatjanas Černovas diskvalifikācijas par dopinga lietošanu ieguva bronzu. Šajās sacensībās A. Skujīte uzstādīja savu personisko rekordu, kas ir arī Lietuvas rekords — 6599 punkti. 2017. gada rudenī tika paziņots, ka A. Skujīte beidz profesionālās vieglatlētikas karjeru. Olympedia profils (angliski) IAAF profils (angliski)