HTTP referer (no angļu: referrer "cilvēks, kas aizsūta citu") ir HTTP protokola prasījuma galvenes lauks, kuru klienta programma sūta serverim, un tas ļauj noteikt resursa adresi (parasti URL, vispārējā gadījumā URI), no kuras ir iegūta pieprasījuma adrese. Ja kādā tīmekļa lappusē ir atvērta hipersaite, tad, pārbaudot šīs jaunās lapas pieprasījuma referer vērtību, var uzzināt, no kuras lapas tā ir atvērta. Ja lapas adrese tiek nodota no avota, kuram pašam nav sava URI (piemēram, ievadīta no tastatūras, referer netiks nosūtīts. Referer vērtību tīmekļa serveri bieži iežurnalē, lai analizētu lietotāju apmeklētību: no kurām lapām tie ir ienākuši noteiktā adresē. Tā kā šī informācija var pārkāpt privātumu, dažas pārlūkprogrammas ļauj lietotājam atslēgt referer datu sūtīšanu. Daži proxy serveri un ugunsmūri arī var filtrēt referer informāciju, lai novērstu ne publisku tīmekļa lapu adrešu uzzināšanu. Tas savukārt var radīt problēmas, jo daži serveri var bloķēt daļu savu lapu pārlūkprogrammām, kas nesūta pareizu referer informāciju, lai novērstu neatļautu attēlu izmantošanu citās lappuses. RFC 2616: Hypertext Transfer Protocol — HTTP/1.1 IRI — Internationalized Resource Identifiers