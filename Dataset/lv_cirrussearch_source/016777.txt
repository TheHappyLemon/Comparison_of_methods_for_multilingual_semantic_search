Šķilbēnu pagasts ir viena no Balvu novada administratīvajām teritorijām, Krievijas pierobežā. Robežojas ar sava novada Medņevas, Vecumu, Briežuciema, Lazdulejas un Baltinavas pagastiem, kā arī Krievijas Pleskavas apgabala Pitalovas rajonu. Pagasta teritorija izvietojusies Adzeles pacēluma rietumdaļā un Mudavas zemienes Abrenes nolaidenumā. Vidējā temperatūra aukstākajā ziemas mēnesī janvārī -9 °C, karstākajā vasaras mēnesī jūlijā +18 °C. Bezsala periods ilgst 135 dienas, bet sniega sega zemi klāj vidēji 153 dienas gadā, nokrišņu daudzums ~550 mm gadā. Pagasta teritorijas lielākā daļa ietilpst Veļikajas upes sateces baseinā. Pagasta robežu ar Krieviju iet pa Kūkovas upi, kurā ieplūst vairākas pietekas, lielākā no kurām ir Rika, kas šķērso pagastu no rietumiem uz austrumiem. Ir apzināti arī 3 avoti. Kūkova Lodumka Moseika Rika Zaļčupe Supretka Stiglova Dzjorgova Krakupe Ančipovas ezers Pēc 1920. gada agrāras reformas Orlavas muižu (mūsdienās Orlova Lazdulejas pagastā) sadalīja 86 vienībās 1140 ha platībā, Šķilbēnu muižu 76 vienībās 711 ha kopplatībā. Šķilbēnu pagasts tika izveidots 1930. gadā, atdalot teritorijas no Baltinavas un Viļakas pagastiem. 1935. gadā tā platība bija 216 km² un tajā dzīvoja 6423 iedzīvotāji. 1945. gadā pagastā izveidoja Egļevas, Loginas, Stabļevas, Šķilbēnu un Zaļčupes ciema padomes, bet pagastu 1949. gadā likvidēja. Loginas ciems ietilpis Viļakas apriņķī (1945—1949) un Abrenes (1949—1959) un Balvu (pēc 1959. gada) rajonos. Loginas ciemam 1954. gadā pievienoja likvidēto Zaļčupes ciemu, 1962. gadā — Medņevas un Šķilbēnu ciemu padomju saimniecības «Šķilbēni» teritoriju. 1968. gadā Loginas ciemu pārdēvēja par Šķilbēnu ciemu. 1971. gadā tam pievienoja daļu Lazdulejas ciema padomju saimniecības «Šķilbēni» teritorijas, bet padomju saimniecības «Medņeva» teritoriju pievienoja Medņevas ciemam. 1977. gadā Šķilbēnu ciemam pievienoja daļu likvidētā Upītes ciema teritorijas. 1990. gadā ciemu reorganizēja par pagastu. 2009. gadā Šķilbēnu pagastu kā administratīvo teritoriju iekļāva Viļakas novadā. 2021. gadā Viļakas novadu iekļāva Balvu novadā. Nr. 256.: Daņilovkas senkapi I, II — Daņilovkas silā pie Daņilovkas fermas Nr. 257.: Dzilnaskalns — senkapi (Kara kapi) pie Plešovas kapsētas Nr. 258.: Mistra kalns — Porskovā Nr. 259.: Sauciema senkapi — Sauciemā pie Dravām, Rikas upes labajā krastā Nr. 2954.-2955.: Kauss (1733) un monstrance Šķilbēnu katoļu baznīcā (1780, 19.gs.) Nr. 2844.-2846.: Šķilbēnu pagasta nams (1938—1939), Rekavas (Polfandera) dzirnavas (1932), Rekavas ambulance (1930. gadi) — Rekavā Nr. 2847.: Šķilbēnu (Rekavas) katoļu baznīca — Šķilbēnos (1922) Nr. 2848.: Šķilbēnu pareizticīgo baznīca — Šķilbēnos (1926) Nr. 2849.-2850.: Šķilbēnu muižas apbūve, Šķilbēnu muižas kungu māja — Šķilbēnos (19. gs. b.) Esošajās robežās, pēc CSP datiem. Lielākās apdzīvotās vietas ir Šķilbani, Rekova (pagasta centrs), Upīte. Ančipova, Bākarova, Buki, Čalkova, Čilipīne, Dagunova, Dubļova, Fabriki, Ivanovka, Lemešova, Logini, Lotuši, Nikolajevka, Peksīne, Plešova, Porskova, Prisjolova, Rekova, Sišova, Stiglova, Šķilbani, Tribunova, Upīte, Vilkova, Zaļčupe, Zatišje. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. «Šķilbēnu pagasts. Vispārīgs apraksts». Arhivēts no oriģināla, laiks: 2007. gada 14. decembrī. Skatīts: 2010. gada 24. oktobrī. Latviešu konversācijas vārdnīca. XXI. sējums. Rīga : Anša Gulbja izdevniecība. 41 700. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Šķilbēnu pagasts Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas pagasti enciklopēdija 2002 LR Kultūras ministrijas rīkojums Nr.128. Par valsts aizsargājamo kultūras pieminekļu sarakstu Arhivēts 2013. gada 10. novembrī, Wayback Machine vietnē. (Aizkraukles rajons — Liepājas rajons) OSP