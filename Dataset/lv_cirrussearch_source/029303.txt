Telangāna (telugu: తెలంగాణ, urdu: تلنگانہ) ir viens no Indijas štatiem. Štats tika dibināts 2014. gada 2. jūnijā, kad 10 apgabali atdalījās no Āndhras Pradēšas štata. Štata administratīvais centrs ir Haidarābādu. Telangānas platība ir 114 840 km2, un štatā dzīvo aptuveni 35,2 miljoni iedzīvotāju. Burtiskā tulkojumā vārds "Telangāna" nozīmē ‘telugu zeme’. 3. gadsimtā p.m.ē. telugu zemi pakļāva Maurju imperators Ašoka. Pēc viņa nāves Āndhras ķēniņš Šatavahana izveidoja savu valsti, Plīnijs Andarae lielvalsts aprakstā minējis, ka tajā ir 30 nocietinātas pilsētas, 100 tūkstoši kājnieku, 30 tūkstoši jātnieku un tūkstotis kara ziloņu. 3. gadsimtā Šatavahana dibinātā lielvalsts saira sīkākās valstīs. 6. gadsimtā telugu zemi pakļāva Pallavas dinastija, bet 7. gadsimtā viņus uzvarēja Čalukju dinastija, bet 11. gadsimtā tamilu Čolas dinastija. 1309. gadā telugu zemi iekaroja Deli sultāna karavadonis Maliks Kafurs. 14. un 15. gadsimtā notika pastāvīgi kari starp musulmaņu sultāniem un Vīdžajnāgaras valdniekiem. 1512. gadā telugu zemē izveidojās Golkondas sultanāts, kuru 1687. gadā iekaroja moguli. 1724. gadā izveidojās Haiderabadas nizāmu valsts, kas 1766. gadā bija spiesta atdot valsts dienviddaļu Britu Austrumindijas kompānijai, bet 1798. gadā kļuva par britu protektorātu. Pēc Britu Indijas sadalīšanās Indijas armija 1948. gadā ieņēma Haiderabadas nizāmu valsti un inkorporēja to Indijas Savienības sastāvā kā Haiderabadas štatu. Kad Indijas štatus reorganizēja pēc izplatītākās valodas principa, Haiderabadas štatu 1956. gadā sadalīja, pārsvarā telugu valodā runājošo iedzīvotāju teritorijas pievienojot Āndhra Pradēšas štatam, kannadu valodā — Maisoras štatam (tagad Karnātaka), bet marathu valodā — Bombejas štatam (tagad Mahārāštra). 2009. gadā Indijas valdība nolēma pakāpeniski atdalīt Telanganas reģionu pastāvīgā štatā, šis process noslēdzās 2014. gadā. Pēc 2011. gada tautskaites datiem lielākās Telangānas pilsētas pēc iedzīvotāju skaita bija: Izplatītākās reliģijas ir hinduisms (85,1%), islāms (12,7%) un kristietība (1,3%). <div class="transborder" style="position:absolute;width:100px;line-height:0; Vikikrātuvē par šo tēmu ir pieejami multivides faili. Skatīt: Telangāna. Encyclopædia Britannica raksts (angliski) Krievijas Lielās enciklopēdijas raksts (krieviski) «Population by religious community – 2011». 2011 Census of India. Office of the Registrar General & Census Commissioner. Arhivēts no oriģināla, laiks: 2015. gada 25. augusts. Skatīts: 2015. gada 25. augusts.