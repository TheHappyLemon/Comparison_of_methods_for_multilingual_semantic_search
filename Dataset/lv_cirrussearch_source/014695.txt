Edgars Bertuks (dzimis 1985. gada 1. janvārī Alūksnē) ir latviešu orientierists, nodarbojies arī ar vieglatlētiku, garo distanču skriešanu. Viņš ir pirmais pasaules čempions Latvijas un Baltijas orientēšanās sporta vēsturē. Latvijā pārstāv klubu OK Alūksne/Ape, bet starptautiskajās sacensībās — Somijas klubu Turun Metsänkävjät. E. Bertuks 2003. gadā ir beidzis E. Glika Alūksnes Valsts ģimnāziju, pēc tam studējis Rīgas Tehniskajā universitātē, kur ieguvis bakalaura grādu ķīmijas inženierijā. Skolas vecumā trenējies arī basketbolā (viņa augums 1,87 m), vairākas sezonas nopietni nodarbojies ar vieglatlētiku, garo distanču skriešanu. Pirms kļūšanas par profesionālu orientieristu 2011. gadā, strādājis uzņēmumā Siemens Healthcare. Viņa tēvs Uldis ir bijušais biatlonists, nodarbojas arī ar orientēšanās sportu. 2012. gadā E. Bertuks apprecējās ar orientieristi Kristīni Kokinu, kas arī bijusi Latvijas izlasē, vēlāk šķīrušies. Ģimenē trīs bērni. Ievērojamākais saniegums karjeras sākumā bija 4. vieta stafetē Pasaules čempionātā junioriem 2004. gadā Gdiņā, Polijā, kur viņa komandas biedri bija Kristaps Jaudzems un Artis Jansons. 2012. gada Pasaules čempionātā Šveicē viņš izcīnīja uzvaru vidējā distancē, par piecām sekundēm apsteidzot Krievijas orientieristu Valentīnu Novikovu. Tā bija pirmā Latvijas (un arī Baltijas valstu) sportistu izcīnītā uzvara un medaļa Pasaules čempionātos pēc Latvijas neatkarības atjaunošanas (1989. gadā, pārstāvot PSRS, medaļu izcīnīja Alīda Ābola). Tāpat 2012. gada čempionātā viņš izcīnīja bronzas medaļu garajā distancē. Vienreiz uzvarējis un vairākkārt iekļuvis trijniekā prestižākajās daudzdienu sacensībās Baltijā — "Kāpas" trīsdienās. 2012. gadā E. Bertuks finišēja pirmajā vietā pirmajā etapā pasaulē lielākajās orientēšanās stafešu sacensībās Jukola, apsteidzot visus konkurentus par vairāk kā minūti. 2012. gada noslēgumā E. Bertuks portāla World of O News līdzjutēju balsojumā tika atzīts par gada labāko orientieristu pasaulē. Augstāko vietu Pasaules kausa kopvērtējumā (15.) izcīnījis 2012. gada sezonā, savukārt augstākajā vietā pasaules rangā (7.) bijis 2013. gada jūlijā, kas ir augstākā vieta, kādā bijis kāds no Baltijas valstu sportistiem. 2013. gada Pasaules čempionātā Somijā E. Bertukam atkal izdevās izcīnīt medaļu — šoreiz bronzu garajā distancē, savukārt vidējā distancē, kur iepriekš bija kļuvis par čempionu, viņš distances beigu daļā guva acs traumu, zaudēja ātrumu un finišēja 8. vietā. 2013. gadā E. Bertuks kļuva arī par Latvijas čempionu vieglatlētikas krosā, 8 km distancē apsteidzot otrās vietas ieguvēju citu orientieristu Kristapu Kaimiņu. 2014. gada Eiropas orientēšanās čempionātā Portugālē viņš ieguva 5. vietu vidējā distancē (+1:17 aiz uzvarētāja Daniela Hubmaņa) un 10. vietu garajā distancē (+3:40 aiz tā paša D. Hubmaņa, kurš uzvarēja arī šajā distancē). «Par mani». Bertuks.com. Arhivēts no oriģināla, laiks: 2015. gada 3. februārī. Skatīts: 2012. gada 18. jūlijā. Cerams, es nenošaušos... Arhivēts 2012. gada 19. oktobrī, Wayback Machine vietnē. Intervija Sporto.lv Iļja Poļakovs. «Pasaules čempions Edgars Bertuks: Orientēšanās sportā galva vienmēr jātur augšā». Diena.lv. Skatīts: 2013. gada 22. septembrī. Autors: Roberts Blass. «"Skrien nevis skaitlis pasē, bet , tu - tāds, kā jūties!" 90 gadniece no Dundagas un orientieristi Bertuki mudina kustēties». tv3.lv. Skatīts: 2022-06-20. Kristaps Jaudzems World of O Runners «Orientierists Bertuks kļuvis par pasaules čempionu vidējā distancē». Tvnet.lv. Skatīts: 2012. gada 18. jūlijā. «Orientierists Bertuks izcīna vēl vienu medaļu pasaules čempionātā». Diena.lv. Skatīts: 2012. gada 20. jūlijā. Bertuks and Niggli: Orienteering Achievement of 2012 World of O News «Bertukam bronza pasaules čempionātā». Sportacentrs.com. 2013. gada 9. jūlijā. Skatīts: 2013. gada 9. jūlijā. Edgars Bertuks izcīnījis bronzas medaļu PČ garajā distancē LOF.lv Bertuks triumfē Latvijas čempionātā krosā Sportacentrs.com Oficiālā mājas lapa Arhivēts 2012. gada 31. augustā, Wayback Machine vietnē. Twitter profils World Ranking profils (angliski) WorldofO profils (angliski)