Vidēja mēles pacēluma vidējās rindas patskanis, saukts arī par schwa, ir patskanis, kas sastopams vairākās valodās. Šo patskani apzīmē IPA simbols [ə]. Dažkārt nosaukums schwa tiek attiecināts uz jebkuru grūti identificējamu, "neitrālu" patskani neuzsvērtā pozīcijā, taču Starptautiskajā fonētiskajā alfabētā (IPA) ar [ə] vajadzētu apzīmēt tieši vidēja mēles pacēluma vidējās rindas patskani. Saskaņā ar Nicole Nau vairākzilbju ceturtās deklinācijas sieviešu dzimtes vārdos galotne -a latviešu valodā tiek realizēta kā schwa, piemēram, vārda "Daugava" – [daʊɡavə]. Šī skaņa ir izplatīta citās valodās, to vidū, angļu, viens no izplatītākajiem piemēriem – vārds "about" – [əˈbaʊt], kur pirmā (neuzsvērtā) patskaņa skaņa ir schwa. Nicole Nau. Latvian. Lincom Europa, 1998. 66. lpp. ISBN 3-89586-228-2.