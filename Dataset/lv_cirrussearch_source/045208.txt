Žans Gabriels Pažo (franču: Jean-Gabriel Pageau, dzimis 1992. gada 11. novembrī) ir Kanādas hokejists, spēlē uzbrucēja pozīcijā. Pašlaik (2020) Pažo pārstāv NHL komandu Ņujorkas "Islanders". NHL Pažo debitēja 2012.—13. gada sezonā Otavas "Senators" rindās. Tās rindās viņš aizvadīja deviņas spēles. Turpmākajās sezonās Pažo dalīja spēles laiku starp "Senators" un tās Amerikas hokeja līgas fārmklubu Bingemtonas "Senators", taču 2015.—16. gada sezonā nostiprinājās Otavas pamatsastāvā. 2019.—20. gada sezonā kļuva par vienu no komandas vadošajiem uzbrucējiem, un 2020. gada februāra izskaņā tika aizmainīts uz Ņujorkas "Islanders". Uzreiz pēc maiņas "Islanders" paziņoja, ka pagarinājušas līgumu ar Pažo uz nākamajām piecām sezonām. Kanādas hokeja izlases sastāvā ir spēlējis 2018. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)