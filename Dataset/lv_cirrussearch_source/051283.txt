M. R. Štefānika lidosta (slovāku: Letisko M. R. Štefánika) jeb Bratislavas lidosta (slovāku: Letisko Bratislava) ir starptautiska lidosta Slovākijā apmēram 9 kilometrus uz ziemeļaustrumiem no Bratislavas centra. Lidosta tika atklāta 1951. gadā. 1993. gadā lidosta nosaukta Milana Rastislava Štefānika vārdā, kurš 1919. gadā pie Bratislavas gāja bojā aviokatastrofā. M.R.Štefānika lidosta pasažieru piesaistē konkurē ar Vīnes starptautisko lidostu, kas atrodas 55 kilometru attālumā. Lidosta ir lidsabiedrību Ryanair, AirExplore, Go2Sky un Smartwings Slovakia bāze. Neskaitot čartelidojumus, lidostā regulārus pasažieru aviopārvadājumus 2019. gadā nodrošināja aviosabiedrības Air Cairo, Cyprus Airways, Ellinair, flydubai, Pobeda, Ryanair, Smartwings, Wizz Air. Visu sezonu lidojumi notika uz 15 valstīm (tās ir Apvienotie Arābu Emirāti, Beļģija, Bulgārija, Francija, Grieķija, Itālija, Īrija, Kipra, Krievija, Lielbritānija, Malta, Nīderlande, Serbija, Ukraina un Ziemeļmaķedonija), bet sezonāli - vēl uz 4 valstīm (tās ir Ēģipte, Izraēla, Turcija un Spānija). Vikikrātuvē par šo tēmu ir pieejami multivides faili. Skatīt: M. R. Štefānika lidosta. Oficiālā tīmekļa vietne