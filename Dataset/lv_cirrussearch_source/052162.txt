Huaiaņa (ķīniešu: 淮安, piņjiņs: Huái'ān) ir prefektūras līmeņa municipalitāte Dzjansu provincē Ķīnas austrumos. Līdz 2001. gadam tika dēvēta par Huaijiņu (淮阴, Huáiyīn). Izvietojusies provinces vidusdaļā pie Huaihe upes. Robežojas ziemeļrietumos ar Sucjaņu, ziemeļos — ar Liaņjuņganu, austrumos — ar Jaņčenu un Jandžou, bet dienvidos — ar Aņhui provinci. Bijušā Ķīnas premjerministra Džou Eņlaja un rakstnieka U Čeneņa dzimtā pilsēta. Huaiaņa izvietojusies Dzjanhuai līdzenumā Huaihes krastā, kuras biežie un neprognozējami pali ietekmējuši pilsētas vēsturi. Municipalitātes teritorijā ir divi lieli ezeri — Hundzehu un Gaojouhu, kas izveidojušies, upei pārplūstot un mainot gultni. 486. gadā cauri šim apvidum tika izrakts kanāls, kas savienoja Huanhe un Jandzi un vēlāk attīstījās par Lielo Ķīnas kanālu. Kanāls deva impulsu reģiona attīstībai, bet atsevišķa Huaiaņas administrācija tika izveidota tikai Minu dinastijas laikā. 1941. gadā tika izveidots Huaijiņas speciālais rajons, kurā ietilpa 10 apriņķi. 1950. gadā blīvi apbūvētajā teritorijā tika izveidota Cjindzjanas (清江, Qīngjiāng) pilsēta. Vēlākos gados pilsētai augot vairāku administratīvo pārkārtojumu rezultātā tika izveidota Huaiaņas municipalitāte, kuras urbanizētajā centrā dzīvo vairāk par 1,5—2 miljoni iedzīvotāju. http://tj.jiangsu.gov.cn/art/2021/5/18/art_80066_9819836.html; Ķīnas Tautas Republikas Septītā nacionālā tautskaite. «Huai’an Municipal Governmen. Qingjiangpu District». Arhivēts no oriģināla, laiks: 2019. gada 3. augustā. Skatīts: 2020. gada 16. martā. 行政区划网 Vikikrātuvē par šo tēmu ir pieejami multivides faili. Skatīt: Huaiaņa. Encyclopædia Britannica raksts (angliski)