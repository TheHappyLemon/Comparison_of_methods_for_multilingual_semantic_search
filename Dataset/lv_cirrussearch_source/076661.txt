Fairytale ir norvēģu vijolnieka un dziedātāja Aleksandra Ribaka pirmais singls no debijas albuma Fairytales. Singls tika izdots 2009. gada 12. janvārī. Dziesma bija Norvēģijas pārstāve 2009. gada Eirovīzijā. Dziesma gan pusfinālā, gan arī finālā ierindojās 1. vietā. Pamatraksts: 2009. gada Eirovīzijas dziesmu konkurss Dziesma tika izvēlēta kā Norvēģijas pārstāve šajā konkursā 2009. gada 21. februārī festivālā "Melodi Grand Prix 2009". Dziesma uzvarēja ar lielu balsu pārsvaru, lielāko šī konkursa vēsturē. Krievijā Aleksandrs uzstājās 2. pusfinālā 2009. gada 14. maijā kopā ar 18 citiem savu valstu pārstāvjiem, šī bija viena no 10 dziesmām, kas kvalificējās finālam. Finālā, 2009. gada 16. maijā, dziesma uzvarēja ar 387 punktiem, kas ir Eirovīzijas dziesmu konkursa jauns rekords. Šī bija Norvēģijas trešā uzvara šajā konkursā. Kopā ar Aleksandru uz skatuves vēl kāpa Sigbjorns Rua, Torkjels Lunde Borsheims un Halgrims Hansegards, kas ir labāk pazīstami kā norvēģu deju grupa "Frikar", Eirovīzijā viņi dejoja norvēģu tatas deju hallingu. Dziesmas bekvokālistes ir Jorunna Hauge un Karianne Kjernesa, kurām tērpus darināja norvēģu dizainere Leila Hafzi. Norvēģijas atlasē konkursam, festivālā "Melodi Grand Prix 2009", dziesma "Fairytale" uzvarēja ar kopēju skatītāju un žūrijas vērtējumu, kopā tika saņemtas 747 888 balsis, kas ir šī konkursa rekords, un pārsvars pār otro vietu bija vairāk kā 600 000 balsu, kas šo uzvaru padarīja par ļoti pārliecinošu. Krievijā Aleksandrs uzvarēja ar 387 punktiem (no 492 iespējamajiem), kas ir šī konkursa rekords. Par Aleksandru visaugstāko novērtējumu (12 punkti) bija devušas 16 valstis, kas arī ir jauns šī konkursa rekords. Iepriekšējie bija: 1997. gada Eirovīzijas dziesmu konkursā 10 no 25 valstīm atdeva 12 punktus Katrīnai & "The Waves" (Lielbritānija); 2005. gada Eirovīzijas dziesmu konkursā 10 no 39 valstīm atdeva 12 punktus Helēnai Paparizou (Grieķija). "Fairytale" (3:03) "Song From Secret Garden" (3:28) "Fairytale" (Karaoke Version) (3:03) "Fairytale" (DJ Lello Remix) (2:57) Dziesma Grieķijas topos debitēja nedēļu pirms konkursa Krievijā uzreiz ar pirmo pozīciju. Norvēģijas topos dziesma debitēja neilgi pirms "Melodi Grand Prix 2009", 2009. gada 11. februārī, ar 3. vietu. Taču Norvēģijas atlases nedēļā dziesma ierindojās 1. vietā. Šī bija pirmā reize, kad "Melodi Grand Prix" uzvarētājdziesma ierindojas topa pirmajā pozīcijā pirms uzvaras konkursā. Dziesma topu 1. pozīcijā noturējās 8 nedēļas. Zviedrijas topos dziesmai pirmajā nedēļā bija tikai 47. vieta, taču trešajā nedēļā, nedēļā, kad notika Eirovīzija, tā tika 7. vietā. Tiklīdz dziesmai bija labi panākumi, tā tika iekļauta daudzu Eiropas valstu visvairāk lejupielādēto dziesmu topos. Dziesma ir pieprasīta arī Lielbritānijā, kur tā ir sasniegusi 3. vietu iTunes topā. Vēl dziesamai ir labi panākumi iTunes topos Beļģijā, Dānijā, Somijā, Grieķijā, Īrijā, Luksemburgā, Norvēģijā, Zviedrijā, Nīderlandē, Vācijā, Šveicē un Spānijā. Dziesma ir sasniegusi arī iTunes topus ārpus Eiropas: 18. vieta Austrālijā, 72. vieta Jaunzēlandē un 287. vietu ASV. «Norway: Alexander Rybak to Eurovision». ESCToday. 2009. gada 21. februārī. Skatīts: 2009. gada 5. oktobrī. (angliski) «Norway: Alexander Rybak wins Norwegian Melodi Grand Prix!». http://www.oikotimes.com. 2009. gada 21. februārī. Arhivēts no oriģināla, laiks: 2009. gada 24. februārī. Skatīts: 2009. gada 5. oktobrī. (angliski) «NRK: - Vi har ikke sett maken». Aftenposten. 2009. gada 21. februārī. Arhivēts no oriģināla, laiks: 2009. gada 24. februārī. Skatīts: 2009. gada 5. oktobrī. (norvēģiski) «Frikar til Moskva!». http://www.folkemusikk.no. 2009. gada 22. februārī. Arhivēts no oriģināla, laiks: 2009. gada 15. martā. Skatīts: 2009. gada 5. oktobrī. (norvēģiski) «Til MGP-finale for 4. gang». Agderposten. 2009. gada 22. februārī. Arhivēts no oriģināla, laiks: 2011. gada 24. jūlijā. Skatīts: 2009. gada 5. oktobrī. (norvēģiski) «Det gikk som forventet». Moss Avis. 2009. gada 22. februārī. Arhivēts no oriģināla, laiks: 2009. gada 22. maijā. Skatīts: 2009. gada 5. oktobrī. (norvēģiski) «Alle vil ha Hafzis kjoler». Adresseavisen. 2009. gada 15. maijā. Skatīts: 2009. gada 5. oktobrī. (norvēģiski) «http://www.esctoday.com/news/read/13325». http://www.esctoday.com. Skatīts: 2009. gada 5. oktobrī. (angliski) Australian ARIA Singles Chart Alexander Rybak — Fairytale, norwegiancharts.com Belgian Flanders Chart Belgian Wallonia Chart Czech IFPI Singles Chart Alexander Rybak — Fairytale Arhivēts 2009. gada 27. maijā, Wayback Machine vietnē., danishcharts.com Dutch Singles Chart «Estonian Singles Chart». Arhivēts no oriģināla, laiks: 2009. gada 17. jūnijā. Skatīts: 2009. gada 31. jūlijā. Alexander Rybak — Fairytale Arhivēts 2009. gada 25. maijā, Wayback Machine vietnē., billboard.com Suomen virallinen lista «Media Control.de». Arhivēts no oriģināla, laiks: 2009. gada 29. maijā. Skatīts: 2009. gada 31. jūlijā. «Information Not Found | Billboard.com». Arhivēts no oriģināla, laiks: 2008. gada 10. jūnijā. Skatīts: 2009. gada 21. maijā. Irish Singles Chart «Russian Airplay Chart». Arhivēts no oriģināla, laiks: 2009. gada 16. jūnijā. Skatīts: 2009. gada 23. maijā. Spanish Singles Chart (PROMUSICAE)[novecojusi saite] «Slovakian IFPI Singles Chart». Arhivēts no oriģināla, laiks: 2012. gada 17. februārī. Skatīts: 2009. gada 31. jūlijā. Alexander Rybak — Fairytale, swedishcharts.com Swiss Singles Chart «Ukrainian Airplay Chart». Arhivēts no oriģināla, laiks: 2010. gada 1. februārī. Skatīts: 2014. gada 9. jūnijā. [1], bbc.co.uk/radio1/chart/singles Latvian Airplay Top 50 Fairytales: Alexander Rybak — Artist Home — EMI Arhivēts 2009. gada 23. maijā, Wayback Machine vietnē., emimusic.de Eminem comeback crowns UK chart, BBC, 2009. gada 24. maijā