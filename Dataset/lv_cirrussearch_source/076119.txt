Nīderlandes Austrumindijas kompānija (nīderlandiešu: Vereenigde Oost-Indische Compagnie) bija tirdzniecības kompānija, kas dibināta 1602. gadā, kad Nīderlandes parlaments tai piešķīra monopoltiesības īstenot koloniālās aktivitātes Āzijā. Tā bija pirmā multinacionālā korporācija pasaulē un pirmā kompānija, kas jebkad izdevusi akcijas. Kompānija pastāvēja 200 gadus, līdz bankrotēja un tika likvidēta 1800. gadā. Tai piederošos īpašumus un parādus pārņēma Nīderlandes valdība un tai piederošās teritorijas kļuva par Nīderlandes Austrumindiju, kas 19. gadsimta gaitā paplašinājās un iekļāva sevī visu mūsdienu Indonēziju, kas neatkarību no Nīderlandes ieguva 20. gadsimta vidū. Mondo Visione web site: Chambers, Clem. "Who needs stock exchanges?" Arhivēts 2009. gada 7. februārī, Wayback Machine vietnē. Exchanges Handbook. -- retrieved 1 February 2008.