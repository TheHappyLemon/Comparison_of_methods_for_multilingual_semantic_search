"Lieliskie" (angļu: The Incredibles) ir 2004. gada ASV datoranimācijas supervaroņu kinokomēdija, kuras scenārija autors un režisors ir Breds Bērds. Filma ir stāsts par Lielisko ģimeni, kurā visiem tās locekļiem ir superspējas un kas spiesti slēpties pēc vairākiem tiesas procesiem par nodarītajiem zaudējumiem. Filmās galvenos tēlus ieskaņojuši Kregs Nelsons, Hollija Hantere, Sāra Vauela, Spensers Fokss, Džeisons Lī, Semjuels Džeksons, Elizabete Penja un Breds Bērds. Šī ir sestā Pixar Animation Studios filma. Filmas pirmizrāde notika 2004. gada 27. oktobrī. Tā guva atzinīgu kritiķu novērtējumu, saņēma Amerikas Kinoakadēmijas balvu divās nominācijās: kā labākā animācijas filma un par labāko skaņas montāžu. Šī ir pirmā Pixar Animation Studios filma, kas Amerikas Kinoakadēmijas balvu saņēmusi vairāk nekā vienā nominācijā. Daudzi kritiķi to atzina par vienu no gada labākajām filmām. Filmas mūzikas autors ir Maikls Džakino. «The Incredibles (2004)». Box Office Mojo. Amazon.com. Skatīts: 2009. gada 5. februāris. Vikikrātuvē par šo tēmu ir pieejami multivides faili. Skatīt: Lieliskie. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)