Solar Foods (no angļu valodas — 'saules pārtika') ir pārtikas tehnoloģijas jaunuzņēmums Somijā, kurš izmēģinājumu līmenī ar elektrību un mikroorganismiem gaisā ražo olbaltumvielas. Šādi iegūta olbaltumvielu pulvera jeb soleīna sastāvā ir 65% olbaltumvielu, 25% ogļhidrātu un 10% tauku, kā arī neliels daudzums kalcija, fosfora un kālija. Soleīns ir vienšūņu olbaltumvielas, kura sastāvā ir aptuveni 65% olbaltumvielu, kā arī 25% ogļhidrātu un 15% tauku. Tā ražošanas pamatā ir olbaltumvielu veidojošo ķīmisko elementu — ūdeņraža, skābekļa, oglekļa un slāpekļa — sastopamība gaisā. Ar elektrisko strāvu gaisā tvaika stāvoklī sastopamā ūdens molekulas tiek sadalītas skābeklī un ūdeņradī. Pievadot noteiktiem mikroorganismiem ogļskābo gāzi, ūdeņradi un slāpekli, mikroorganismi sāk vairoties un izstrādāt olbaltumvielas. Tāpat tiek pievienoti arī uztura makroelementi — kalcijs, fosfors, kālijs. Pēc tam mikroorganismi tiek izžāvēti un no tiem tiek iegūts soleīna pulveris. Viena kilograma soleīna saražošanai patērē 25—30 kilovatstundas elektrības un divus kilogramus ogļskābās gāzes. Soleīna ražošanai nepieciešams salīdzinoši maz vietas — ražošanas sistēmas prototips, ar kuru var saražot kilogramu soleīna dienā, aizņem vienu kravas (kuģa) tvertni. «Solar Foods». solarfoods.fi. Skatīts: 23.10.2021. «Solar Foods makes protein out of thin air: ‘This is the most environmentally friendly food there is’». foodnavigator.com. 15.07.2019. Skatīts: 23.10.2021. «Protein and power out of thin air: Finnish projects capture value in CO2». finland.fi. 2021. gada jūnijs. Skatīts: 24.10.2021.