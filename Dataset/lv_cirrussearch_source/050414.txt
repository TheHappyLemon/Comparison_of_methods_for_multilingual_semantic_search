Ružanu pils (baltkrievu: Ружанскі палац, krievu: Ружанский дворец) ir 18. gadsimta pils kompleksa drupas, bijušā Sapjehu dzimtas rezidence Baltkrievijas rietumu pilsētciematā Ružanos. Ružanu pils sāka veidoties 16. gadsimta beigās, kad savu rezidenci šeit ierīkoja Ļevs Sapjeha. Pils tika nopostīta 1700. gada Lietuvas pilsoņu kara laikā. 18. gadsimta otrajā pusē Aleksandrs Mihals Sapjeha uzcēla milzīgu klasicisma stila pils ansambli, kurā ietilpa arī teātra ēka. Pils tika nacionalizēta pēc 1831. gada Novembra sacelšanās. 1834. gadā šeit ierīkoja audumu rūpnīcu. 1914. gadā pils komplekss nodega. Starpkaru periodā tika veikti darbi tā atjaunošanai, tomēr Otrā pasaules kara laikā pils tika sagrauta vēl vairāk. Kopš 2008. gada notiek pils kompleksa izpētes un atjaunošanas darbi. Pils komplekss Austrumu korpuss Atjaunotie pils vārti Daļa no pils projekta Pils 20. gadsimta sākumā Vikikrātuvē par šo tēmu ir pieejami multivides faili. Skatīt: Ružanu pils. Oficiālā tīmekļa vietne