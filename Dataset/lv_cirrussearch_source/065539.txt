Mentavaju salas (indonēziešu: Kepulauan Mentawai) ir Indonēzijai piederoša salu grupa Indijas okeānā. Administratīvi ietilpst Rietumsumatras provincē; veido atsevišķu apriņķi. Lielākā apdzīvotā vieta ir apriņķa centrs Tuapedžata (5756 iedzīvotāji) Siporas salā. Lielākā daļa iedzīvotāju ir mentavaji. Sala izvietojusies Indonēzijas rietumdaļā, pieder Lielajām Zunda salām. 100 km platais Mentavaju šaurums to atdala no Sumatras austrumos. Lielākās salas ir Siberuta (3838 km²), Pagai Selatana (861 km²), Sipura (652 km²) un Pagai Utara (603 km²); kopā arhipelāgā ietilpst 99 salas. Salu reljefs paugurains, augstākais punkts ir Simatombotombo kalns 384 m vjl Siberutas salā. Salās valda tropiskais klimats. Ainavā dominē tropiskie lietusmeži. Pēc 2004. gada Indijas okeāna zemestrīces seismiskā aktivitāte zem arhipelāga ievērojami palielinājusies. 2010. gada 26. oktobrī 7,7 magnitūdu zemestrīce izraisīja cunami, kas nogalināja vismaz 449 cilvēkus un vairākus simtus atstāja bez pajumtes. «Mentavaju salas». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 477. lpp. Vikikrātuvē par šo tēmu ir pieejami multivides faili. Skatīt: Mentavaju salas. Encyclopædia Britannica raksts (angliski) Krievijas Lielās enciklopēdijas raksts (krieviski)