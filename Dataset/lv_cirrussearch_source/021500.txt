Mirons (Meirs) Vovsi (krievu: Миро́н Семёнович (Ме́ер Си́монович) Во́вси; dzimis 1897. gada 1. maijā, miris 1960. gada 6. jūnijā) bija Krāslavā dzimis ebreju izcelsmes padomju ārsts terapeits. Beidzis Maskavas universitātes medicīnas fakultāti. No 1936. gada - profesors. No 1941. līdz 1950. gadam bija Sarkanās armijas galvenais terapeits. Solomona Mihoelsa brālēns. Būdams Kremļa amatpersonu ārsts, 1948. gadā Vovsi bija galvenais apsūdzētais t.s. ārstu lietā. Arestēts, tomēr pēc Staļina nāves atbrīvots. Vovsi ir profesora Kuzmina prototips Bulgakova romānā "Meistars un Margarita". Par M.Vovsi Ebreju elektroniskajā enciklopēdijā (krieviski)