Evelina Nikolova (bulgāru: Евелина Георгиева Николова; dzimusi 1993. gada 18. janvārī) ir bulgāru brīvā stila cīkstone, Olimpisko un Eiropas spēļu, Pasaules un Eiropas čempionātu medaļniece. 2015. gadā Evelina Nikolova pārstāvēja Bulgāriju Eiropas spēlēs, kas notika Baku, Azerbaidžānā. Svara kategorijā 55 kg viņa cīņā par trešo vietu pārspēja Irinu Ologonovu un ieguva vienu no bronzas medaļām. Tajā pašā gadā viņa ieguva bronzas medaļu arī pasaules čempionātā, kas notika Lasvegasā, Amerikas Savienotajās Valstīs. Šoreiz cīņā par bronzu viņa svara kategorijā 55 kg pieveica ķīnieti Panu Cjaņui. 2019. gada Eiropas cīņas čempionātā, kas notika Bukarestē, Rumānijā, viņa svara kategorijas 55 kg finālā zaudēja Irinai Gusjakai un ieguva sudraba medaļu. 2020. gadā viņa piedalījās Eiropas čempionātā svara kategorijā 55 kg, kur jau pirmajā mačā viņu pieveica zviedriete Sofija Matsone un izslēdza no tālākām cīņām. Matsone šajā čempionātā izcīnīja vienu no bronzas medaļām. 2021. gada Eiropas čempionāta astotdaļfinālā Nikolova zaudēja Baltkrievijas cīkstonei Irinai Kuračkinai, kura vēlāk kļuva par šī turnīra uzvarētāju, bet uzvarēja abās gandarījuma cīņas un ieguva bronzas medaļu. 2021. gada augustā Tokijā 2020. gada vasaras olimpiskajās spēlēs svara kategorijā līdz 57 kg Evelina Nikolova atkal zaudēja Irinai Kuračkinai, šoreiz pusfinālā, bet cīņā par trešo vietu pārspēja krievieti Valēriju Koblovu un ieguva bronzas medaļu. «2015 European Games Results». United World Wrestling. Arhivēts no oriģināla, laiks: 2020. gada 15. aprīlis. Skatīts: 2020. gada 15. aprīlis. Michael Pavitt. «Azerbaijan celebrate Baku 2015 gold medal as women’s wrestling events begin». InsideTheGames.biz, 2015. gada 15. jūnijs. Skatīts: 2020. gada 14. februāris. Daniel Etchells. «Ukraine top team standings after first day of women's finals at European Wrestling Championships». InsideTheGames.biz, 2019. gada 11. aprīlis. Skatīts: 2020. gada 11. aprīlis. «2019 European Wrestling Championships Results». United World Wrestling. Arhivēts no oriģināla, laiks: 2020. gada 12. aprīlis. Skatīts: 2020. gada 12. aprīlis. Vikikrātuvē par šo tēmu ir pieejami multivides faili. Skatīt: Evelina Nikolova. Olympedia profils (angliski) FILA profils (angliski)