Ramons Antonio Žerardo Estevess (spāņu: Ramón Antonio Gerardo Estévez; dzimis 1940. gada 3. augustā), pazīstams kā Mārtins Šīns (angļu: Martin Sheen), ir amerikāņu kinoaktieris. Viņš ir kinoaktieru Emilio Estevesa un Čārlija Šīna tēvs. Mārtins Šīns astoņas reizes nominēts Zelta globusa balvai (2001. gadā ieguvis vienu balvu par lomu TV seriālā The West Wing), kā arī desmit Emmy balvām (1994. gadā ieguvis vienu balvu par lomu TV seriālā Murphy Brown). Mārtins Šīns ir filmējies vairāk nekā 250 filmās un seriālos, tai skaitā tādās filmās kā Badlands (1973), "Mūsdienu apokalipse" (1979), Enigma (1982), "Gandijs" (1982), "Volstrīta" (1987), "Amerikas prezidents" (1995), "Noķer mani, ja vari" (2002), "Atkritēji" (2006), "Apbrīnojamais Zirnekļcilvēks" (2012) un "Apbrīnojamais Zirnekļcilvēks 2" (2014). Vikikrātuvē par šo tēmu ir pieejami multivides faili. Skatīt: Mārtins Šīns. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski)