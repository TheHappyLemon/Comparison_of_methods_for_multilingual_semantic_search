Irēna (angļu: Irene) bija Atlantijas okeāna viesuļvētra. Izveidojās 2011. gada 21. augustā, izkliedējās — 30. augustā. Trešās kategorijas viesuļvētra, tika sasniegts 195 km/h liels vēja ātrums. Bojājumi tika nodarīti Karību reģiona valstīm, Bahamām, ASV austrumu krastam un Kanādas austrumiem. Kopā ar viesuļvētru bija novērojams arī ievērojams daudzums nokrišņu (daudzās vietās vairāk par 180 mm), tika izraisīti plūdi. Stiprais vējš izraisīja plašus strāvas zudumus. Vērmontas un Ņujorkas štatā ātri ūdens līmeni paaugstinošās upes iznīcināja vairākus tiltus un ceļus, tādējādi izolējot vairākas mazas pilsētas. Kopumā gāja bojā vismaz 56 cilvēki. ASV tika nodarīti zaudējumi gandrīz 15,6 miljardu dolāru apmērā, tādējādi tā kļuva par 7. vislielākos zaudējumus izraisījušo viesuļvētru ASV vēsturē. Tropical Cyclone Report: Hurricane Irene: August 21 – 28, 2011 Costliest U. S. Hurricanes | Weather Underground. Wunderground.com. Retrieved on 2014-04-12. Vikikrātuvē par šo tēmu ir pieejami multivides faili. Skatīt: Irēna. Encyclopædia Britannica raksts (angliski)