Mefedrons (C11H15NO; 2-metilamino-1-(4-metilfenil)propān-1-ons; 4-metilmetkatinons; 4-metilefedrons) ir amfetamīnu un katinonu grupas sintētisks stimulants un entaktogēna viela. Ķīmiski līdzīgs katinonu savienojumiem, kas atrasti Austrumāfrikā augošajā katas kokā. Mefedrons tiek izplatīts tablešu un pulvera veidā, tam ir līdzīga iedarbība kā MDMA, amfetamīnam un kokaīnam. Tas pirmoreiz tika iegūts 1929. gadā. Saglabājās legāls un praktiski nezināms līdz 2007. gadam, kad tas sāka parādīties tirdzniecības vietās internetā. Viela pirmoreiz tika aizliegta Izraēlā 2008. gadā. Līdz 2010. gadam viela jau bija aizliegta lielākajā daļā Eiropas Savienības valstu. 2011. gada oktobrī mefedronu aizliedza arī ASV. Vikikrātuvē par šo tēmu ir pieejami multivides faili. Skatīt: Mefedrons.