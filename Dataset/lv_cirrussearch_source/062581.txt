Psammosteīdas (latīņu: Psammosteidae; no sengrieķu: ψαμμο — 'smiltis' un οστεος — 'kauls', ādas zobiem klātās plātnes atgādina smilšu graudiņus)) ir izmirusi bežžokļaiņu grupa, kas ietilpst Psammosteīdu apakškārtā. Dzimtu 1896. gadā aprakstīja skotu paleontologs Remzi Trakvairs. Dzimta tiek pārstāvēta ar divām ģintīm Psammosteus un Karelosteus. Dzimtas pārstāvji dzīvoja gan saldūdeņos, gan jūrās. Branhiālās plātnes ir ļoti izstieptas platumā un pārveidotas uz leju noliektos balsta orgānos, bez jebkādas saistības ar žaunu dobumu. Postorbitālās plātnes garas un šauras, veido ķermeņa bruņas sānu malas. Muguras un vēdera plātnes izstieptas, pilnībā klātas ar ciklomorām tesērām. Psammosteīdas dzīvoja vidusdevonā un augšdevonā līdz frānas beigām. Tie bija izplatīti galvenajā devona laukā (arī Latvijā), Timānā, Severnajā Zemļā, Austrumeiropas platformā (urbumos), Skotijā un Elsmīra salā. Psammosteidae Traquair, 1896 Psammosteus Agassiz, 1844 Psammosteus asper Obruchev, 1965 Psammosteus bergi (Obruchev, 1943) Psammosteus bystrowi Obruchev, 1965 Psammosteus cuneatus Obruchev, 1965 Psammosteus falcatus Gross, 1942 Psammosteus levis Obruchev, 1965 Psammosteus livonicus Obruchev, 1965 Psammosteus maeandrinus Agassiz, 1844 Psammosteus megalopteryx (Trautschold, 1880) Gross, 1933 Psammosteus pectinatus Obruchev, 1965 Psammosteus praecursor Obruchev, 1947 Psammosteus tchernovi Obruchev, 1965 Psammosteus tenuis Obruchev, 1965 Karelosteus Obruchev, 1933 Karelosteus weberi Obruchev, 1933 Д. В. Обручев, Основы палеонтологии (Бесчелюстные, рыбы), издательство "Наука", Москва, 1964. г., 73. lpp.