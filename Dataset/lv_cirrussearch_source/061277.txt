Ko Sans (고산, revidētajā romanizācijā: Go San, Makkjūna-Reishauera: Ko San; dzimis 1976. gada 19. oktobrī) ir Samsung tehnoloģiju institūta pētnieks. Viņš ir pirmā Dienvidkorejas kosmonauta dublieris. Ko bija viens no diviem kandidātiem, kas tika izvēlēti 2006. gada 25. decembrī pirmajam Korejas kosmonauta lidojumam kosmosā. Otra kandidāte bija Ī Sojona. Vienam no viņiem ar krievu kosmosa kuģi Sojuz 2008. gada aprīlī 13. viesekspedīcijas sastāvā ir paredzēts doties uz Starptautisko kosmosa staciju. 2007. gada sākumā abi pretendenti devās uz Krieviju, lai gatavotos kosmiskajam lidojumam. 2007. gada 5. septembrī par galveno kandidātu lidojumam tika nosaukts Ko Sans, bet Ī Sojona palika par viņa dublieri. Savukārt 2008. gada 10. martā tika paziņots, ka Ko Sans ir nomainīts pret Ī Sojonu. Tas notika pēc tam, kad Krievijas Federālā kosmiskā aģentūra lūdza nomainīt Ko sakarā ar viņa neatļautām darbībām kosmonautu sagatavošanas centrā. Viņš turpināja gatavošanos lidojumam, bet tikai kā dublieris. Associated Press. «South Korea to announce its first astronaut». International Herald Tribune, 2007-09-04. Arhivēts no oriģināla, laiks: 2008-03-14. Skatīts: 2008-03-10. Sangwon Yoon. «South Korea taps robotics expert as 1st astronaut». Houston Chronical, 2007-09-04. Arhivēts no oriģināla, laiks: 2011-06-29. Skatīts: 2008-03-10. Arhivēts 2011-06-29 Wayback Machine vietnē. Associated Press. «S. Korea names woman as first astronaut». CNN.com, 2008-03-10. Arhivēts no oriģināla, laiks: 2008-03-15. Skatīts: 2008-03-10. Arhivēts 2008-03-15 Wayback Machine vietnē.