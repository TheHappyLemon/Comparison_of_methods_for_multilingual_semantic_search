"Mīla - kuce" (angļu: Amores perros) ir 2000. gada Meksikas psiholoģiska drāmas filma, kuras režisors un producents ir Alehandro Gonsaless Injaritu. Filmā galvenās lomas atveido Emilio Ečevarrija, Gaels Garsija Bernals, Goja Toledo, Alvaro Gverrero, Vanesa Bauče, Horhe Salinass un Adriana Barrasa. "Mīla - kuce" ir Injaritu pirmā režisētā pilnmetrāžas filma, kā arī pirmā filma viņa "Nāves triloģijā", kurā vēl ietilpst filmas "21 grams" (2003) un "Bābele" (2006). Filma sadalīta trīs daļās, kuras saista Mehiko notikusi autoavārija. Stāsta centrā ir pusaudzis graustu rajonā, kurš iesaistās suņu cīņās, modele, kura nopietni savaino kāju un noslēpumains slepkava. Stāsti saistīti dažādos veidos, tostarp katrā no tiem parādās suņi. Filmas "Mīla - kuce" pirmizrāde notika 2000. gada 14. maijā Kannu kinofestivālā. Filma saņēma kritiķu atzinību un guva finansiālus panākumus. To nominēja 73. Kinoakadēmijas balvai kategorijā "Labākā filma svešvalodā". Tīmekļa vietnē Rotten Tomatoes filmai ir 93% vērtējums. «Amores Perros». Box Office Mojo. Skatīts: 2024. gada 2. februārī. «The Significance Of The Queer And The Dog In Alejandro González Iñárritu's Amores Perros (2000): A Masculinity At War». Arhivēts no oriģināla, laiks: 2018-09-12. Skatīts: 2024-02-02. «Amores perros | Rotten Tomatoes». www.rottentomatoes.com (angļu). 2001-04-13. Skatīts: 2024-02-02. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)