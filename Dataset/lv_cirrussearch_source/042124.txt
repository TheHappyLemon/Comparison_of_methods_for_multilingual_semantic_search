Nejaukt ar literatūras žurnālu. Karogs bija latviešu literatūras žurnāls, kas iznāca no 1940. līdz 2010. gadam. Literatūras un mākslas mēnešrakstu "Karogs" nodibināja pēc Latvijas okupācijas Otrā pasaules kara laikā. Tā pirmais numurs iznāca 1940. gada septembrī, tā galvenais redaktors bija rakstnieks Andrejs Upīts, redakcijā strādāja arī Vilis Lācis, Jūlijs Lācis, Žanis Spure un Arvīds Grigulis. Žurnālā popularizēja PSRS rakstnieku daiļradi un sociālistiskā reālisma metodi. Žurnāls iznāca reizi mēnesī līdz 1941. gada jūlijam. Kad Latviju okupēja nacistiskās Vācijas karaspēks, žurnāls neregulāri iznāca Krievijā ar apakšnosaukumu "Literatūras almanahs". 1945. gada sākumā tas atkal sāka iznākt Latvijā, līdzās A. Upītim un V. Lācim redakcijā strādāja arī Jānis Sudrabkalns, Fricis Rokpelnis, Anna Sakse, Jūlijs Vanags un Kārlis Kraujiņš. Pēc A. Upīša žurnāla redaktors bija Ignats Muižnieks (1946-1948), Andrejs Balodis (1948-1964), Andris Vējāns (1967-1989), Māra Zālīte (1989-2000), Māris Čaklais (2001-2003). No 2003. gada līdz žurnāla darbības izbeigšanai 2010. gadā galvenā redaktore bija literatūrkritiķe un tulkotāja Ieva Kolmane. Karogs, 1945, Nr. 1/2, 3. lpp. Berelis, Guntis. Cienījama vecuma "Karogs" (2010)