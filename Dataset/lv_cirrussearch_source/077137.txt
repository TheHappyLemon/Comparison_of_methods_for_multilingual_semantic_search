Petropavlovska-Kamčatska (krievu: Петропа́вловск-Камча́тский) ir pilsēta Kamčatkas novadā, tā administratīvais centrs. Izvietojusies Kamčatkas pussalas dienvidaustrumu daļā, Klusā okeāna piekrastē, 8200 km attālumā no Maskavas. Augstumu starpība pilsētas teritorijā ir 382,5 metri. Pilsētas tuvumā atrodas trīs vulkāni: Kozeļska (Козельский вулкан, 2189 m), Avačas (Авачинская сопка, 2741 m) un Korjaku (Корякская сопка, 3456 m). Petropavlovskā-Kamčatskā valda mērenais jūras klimats ar maigu, sniegainu ziemu, diezgan aukstu pavasari, vēsu vasaru un salīdzinoši siltu rudeni. Ziema ilgst apmēram 5 mēnešus, no novembra vidus līdz martam. Pavasaris Klusā okeāna ietekmes dēļ ilgst 2 mēnešus — no aprīļa līdz jūnija sākumam. Gada vidējā gaisa temperatūra ir +1 °C. Pats siltākais mēnesis ir augusts ar vidējo temperatūru +12,4 °C, bet visaukstākais ir janvāris ar temperatūru -8,1 °C. Temperatūras absolūtais maksimums +29,4 °C bijis 1907. gada jūlijā, bet minimums -31,7 °C bijis 1917. gada februārī. Gada nokrišņu daudzums ir 895 mm. Diennakts laikā lielākais jebkad izkritušais nokrišņu daudzums bija 90 mm 2006. gada 14. novembrī. Nokrišņu absolūtais maksimums mēneša laikā bija 347 mm 1896. gada augustā. https://kamstat.gks.ru/storage/mediabank/2.%20%D0%A2%D0%B0%D0%B1%D0%BB%D0%B8%D1%86%D0%B0%201.%20%D0%9D%D0%B0%D1%86%D0%B8%D0%BE%D0%BD%D0%B0%D0%BB%D1%8C%D0%BD%D1%8B%D0%B9%20%D1%81%D0%BE%D1%81%D1%82%D0%B0%D0%B2%20%D0%BD%D0%B0%D1%81%D0%B5%D0%BB%D0%B5%D0%BD%D0%B8%D1%8F%20%D0%B2%20%D1%80%D0%B0%D0%B7%D1%80%D0%B5%D0%B7%D0%B5%20%D0%BC%D1%83%D0%BD%D0%B8%D1%86%D0%B8%D0%BF%D0%B0%D0%BB%D1%8C%D0%BD%D1%8B%D1%85%20%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B9%20%D0%9A%D0%B0%D0%BC%D1%87%D0%B0%D1%82%D1%81%D0%BA%D0%BE%D0%B3%D0%BE%20%D0%BA%D1%80%D0%B0%D1%8F%20.xlsx; pārbaudes datums: 2021. Vikikrātuvē par šo tēmu ir pieejami multivides faili. Skatīt: Petropavlovska-Kamčatska. Encyclopædia Britannica raksts (angliski) Krievijas Lielās enciklopēdijas raksts (krieviski)