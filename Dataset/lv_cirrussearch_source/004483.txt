Harolds Pinters (angļu: Harold Pinter, dzimis 1930. gada 10. oktobrī, miris 2008. gada 24. decembrī) bija Anglijas dramaturgs, scenāriju autors, aktieris, teātra režisors un cilvēktiesību aizstāvis. Viņš bija viens no ietekmīgākajiem britu dramaturgiem 20. gadsimtā. 2005. gadā Harolds Pinters saņēma Nobela prēmiju literatūrā. Guvis panākumus arī kā kinoscenārists — saņēmis divas BAFTA kino balvas par scenāriju filmām The Pumpkin Eater (1964) un The Go-Between (1971), kā arī 1997. gadā ieguvis balvu BAFTA Fellowship (1997). Divreiz nominēts Amerikas Kinoakadēmijas balvai par labāko adaptēto scenāriju filmām "Franču leitnanta draudzene" (1981) un Betrayal (1983). Harolds Pinters piedzima Londonā, Harknejas kvartālā. Abi Pintera vecāki bija ebreji. Otrā pasaules kara sākumā Pinters tika evakuēts no Londonas. Pirmo lugu "Istaba" (The Room) viņš uzrakstīja 1957. gadā, bet starp slavenākajiem viņa darbiem ir "Dzimšanas dienas svinības" (The Birthday Party, 1957) un "Sargs" (The Caretaker, 1959). Arī Latvijas teātros ir uzvestas vairākas Pintera lugas, piemēram, "Sargs", "Mēmais viesmīlis" (The Dumb Waiter) un "Nodevība" (Betrayal). 2004. gadā Pinters paziņoja, ka pārtrauc lugu rakstīšanu un pievērsās politiskajai žurnālistikai. «Harolds Pinters». ¼ Satori: Literatūras un filozofijas portāls. Arhivēts no oriģināla, laiks: 2011-03-09. Skatīts: 2010-09-17. (latviski) Vikikrātuvē par šo tēmu ir pieejami multivides faili. Skatīt: Harolds Pinters. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski) Oficiālā mājaslapa Arhivēts 2016. gada 18. janvārī, Wayback Machine vietnē. IMDb profils (angliski) Internet Broadway Database profils (angliski) AllMovie profils (angliski)