Essity AB ir Zviedrijas uzņēmums, kas izstrādā, ražo un izplata higiēnas un veselības produktus. Tā galvenais birojs atrodas Stokholmā. Uzņēmums dibināts 2017. gadā, atdaloties no Svenska Cellulosa Aktiebolaget SCA. Essity produktu portfelī ietilpst higiēnas papīrs (tualetes papīrs, papīra dvieļi), autiņbiksītes, sieviešu higiēnas produkti, urīna nesaturēšanas produkti, kompresijas terapijas, ortopēdijas un brūču kopšanas produkti. Pazīstamākie zīmoli: Libresse, Libero, TENA, Tork, Zewa, Lotus, Leukoplast, Nosotras, Saba, Tempo, Vinda. Uzņēmumu grupā 2017. gadā bija aptuveni 48 000 darbinieku, un neto pārdošanas apjoms sasniedza 11,3 miljardus euro. Essity darbojas vairāk nekā 150 valstīs. Essity ir viena no lielākā Ķīnas higiēnas produktu uzņēmuma Vinda kapitāldaļu vairākuma turētājiem (51,95 %). Essity akcijas tiek kotētas Nasdaq Stockholm biržā. 2021. gada decembrī lielākie kapitāldaļu turētāji bija: Industrivärden AB (10,1 %), AMF Försäkring & Fonder (8,1 %), Norges Bank Investment Management (6,4 %), MFS Investment Management (2,8 %), Swedbank Robur fonder (2,0 %). Nosaukums Essity veidots no angļu valodas vārdiem Essentials ("būtiskais", "pirmās nepieciešamības") un Necessities ("nepieciešamības"). Essity priekštecis bija Zviedrijas kokapstrādes un celulozes ražošanas uzņēmums SCA, kas dibināts 1929. gadā. SCA iegāja higiēnas produktu biznesā 1975. gadā, nopērkot higiēnas preču ražotāju Mölnlycke AB (ar zīmoliem TENA, Libresse). 1970. gadu otrajā pusē Zviedrijas celulozes un papīra rūpniecībā iestājās kritums, tādēļ tika nolemts paplašināt produkcijas klāstu, īpaši higiēnas preču jomā. 1995. gadā SCA ieguva Vācijas iepakojuma un higiēnas papīra ražotāja PWA (ar zīmolu Zewa) kapitāldaļu vairākumu (sākotnēji tas bija 75 %, bet 1997. gadā iegūti 94 %).. 1997. gadā Mölnlycke klīnisko produktu nodaļa tika pārdota uzņēmumam Nordic Capital, un kopš 1998. gada tas ir neatkarīgs uzņēmums Mölnlycke Health Care. 2001. gadā tika nopirkts Georgia-Pacific Tissue meitas uzņēmums ASV Wisconsin Tissue. 2004. gadā no International Paper nopirkts Jaunzēlandes higiēnas papīra ražotājs Carter Holt Harvey, tādējādi SCA nostiprinājās Austrālāzijas tirgū. 2007. gadā par 512 miljoniem eiro nopirktas Procter & Gamble higiēnas papīra Eiropas operācijas ar zīmolu Tempo. 2007. gadā tika nopirkta daļa Āzijas higiēnas papīra ražotāja Vinda kapitāldaļu. 2009. gadā ar Kolumbijas kopuzņēmuma starpniecību tika iegādāts Argentīnas lielākais sieviešu higiēnas produktu uzņēmums Algodonera Aconcagua. 2010. gadā SCA no Copamex iegādājās autiņbiksīšu biznesu Meksikā un Centrālamerikā. 2011. gadā tika nopirkts Brazīlijas higiēnas produktu uzņēmums Pro Descart un Turcijas urīna nesaturēšanas produktu ražotāja San Saglik 95 % kapitāldaļu. 2011. gadā SCA iegādājās Turcijas higiēnas produktu uzņēmuma Komili 50 % kapitāldaļu. 2012. gada 19. jūlijā tika pabeigts 1,32 miljardu eiro darījums, iegādājoties Georgia-Pacific Eiropas higiēnas papīra nodaļu kopā ar Georgia-Pacific Nordic (ar zīmolu Lotus). 2012. gadā SCA iegādājās Āzijas higiēnas produktu uzņēmumu Everbeauty un Čīles uzņēmuma PISA (Papeles Industriales S.A.) atlikušos 50 % kapitāldaļu. 2013. gadā SCA kļuva par Ķīnas higiēnas papīra uzņēmuma Vinda lielāko akcionāru. 2014. gadā SCA higiēnas produktu bizness Ķīnā, Honkongā un Makao tika nodots Vinda. Kopuzņēmumam Asaleo Care, kas darbojās Austrālijā, Jaunzēlandē un Fidži, tika veikts sākotnējais publiskais piedāvājums, SCA daļa tajā — 32,5 %. 2015. gada augustā tika paziņots, ka SCA higiēnas nozare tiks atdalīta no mežu nozares. Tika pieņemts lēmums biznesu Taivānā un Dienvidkorejā pievienot Vinda. 2016. gada 21. janvārī tika pabeigta ASV higiēnas papīra ražotāja Wausau Paper iegāde. 2016. gada 24. augustā tika paziņots, ka SCA tiks sadalīts divos atsevišķos uzņēmumos. 2016. gada decembrī SCA paziņoja, ka par 2,74 miljardiem eiro iegādāsies uzņēmumu BSN Medical, kas specializējies kompresijas terapijas, ortopēdijas un brūču kopšanas produktos; tā zīmoli: Jobst, Leukoplast, Cutimed, Delta Cast un Actimove. 2016. gadā tika pieņemts lēmums Brazīlijā būvēt jaunu ražotni urīna nesaturēšanas produktiem. 2017. gadā tika pabeigta higiēnas un medicīnas produktu biznesa atdalīšana no SCA, jaunajam uzņēmumam dodot nosaukumu Essity. 2017. gada 15 jūnijā Essity akcijas sāka kotēt Nasdaq Stockholm biržā. 2020. gada 27. februārī Essity noslēdza līgumu par Zviedrijas medicīnas risinājumu uzņēmuma ABIGO Medical AB 75 % kapitāldaļu iegādi. 1. aprīlī tika nopirkts Nīderlandes uzņēmums Novioscan, kas izstrādājis nēsājamu ultraskaņas tehnoloģiju urīnpūšļa pārraudzībai un saturēšanas kontroles nodrošināšanai. 21. oktobrī Essity pārdeva tam piederošās 49 % Sancella Tunisia kapitāldaļas uzņēmumam Sotupa. Decembrī Essity tika iekļauts Dow Jones ilgtspējības indeksā. 2021. gada 16. februārī tika panākta vienošanās par Austrālijas kopuzņēmuma Asaleo Care 63,8 % kapitāldaļu iegādi; darījums pabeigts 1. jūlijā. 22. aprīlī tika panākta vienošanās par Essity piederošu kapitāldaļu palielināšanu Kolumbijas uzņēmumā Productos Familia S.A. no 50 % uz 95,8 %; darījums pabeigts 31. augustā. 27. aprīlī tika panākta vienošanās par uzņēmuma ABIGO Medical AB atlikušo 25 % kapitāldaļu iegādi; darījums pabeigts 2. jūlijā. 1. novembrī no Johnson & Johnson Consumer Inc. tika iegādāti profesionālā sporta teipošanas lenšu zīmoli Coach, Elastikon un Zonas, kas bija populāri ASV. 21. decembrī tika nopirkts ASV medicīnas risinājumu uzņēmums AquaCast Liner, kas specializējies ortopēdijā. 29. decembrī par 116 miljoniem ASV dolāru tika iegādāts ASV uzņēmums Hydrofera, kas piedāvā brūču aprūpes produktus. 2022. gada 2. februārī Essity iegādājās ASV slaucīšanas un tīrīšanas produktu uzņēmumu Legacy Converting, Inc. Essity kļuva par pasaules tirgus līderi higiēnas necaurlaidīgo apģērbu jomā, 7. jūlijā tika nopērkot Austrālijas uzņēmumu Modibodi (darījums pabeigts 1. augustā) un 8. jūlijā iegādājoties Kanādas uzņēmuma Knix Wear Inc. 80 % kapitāldaļu (darījums pabeigts 1. septembrī). Nīderlandē reģistrētais uzņēmums SCA Group Holding 2000. gada 22. augustā dibināja meitas uzņēmumu Latvijā SIA SCA Hygiene Products. Pēc tam, kad 2017. gadā Essity atdalījās no SCA grupas un SIA SCA Hygiene Products mātes uzņēmums mainīja nosaukumu uz Essity Group Holding, 2018. gada 8. janvārī SIA SCA Hygiene Products nosaukums tika mainīts uz SIA Essity Latvia. Latvijā Essity piedāvā produktus ar zīmoliem Libresse (sieviešu higiēnas produkti), Lotus (higiēnas papīrs), TENA (urīna nesaturēšanas produkti), TORK (profesionālas higiēnas risinājumi). Essity zīmoli: higiēnas papīrs un aprīkojums Colhogar (Spānija, Portugāle) Cosy (Austrija) Cushelle (Apvienotā Karaliste, Īrija) Edet (Beļģija, Nīderlande) Favorita (Čīle) Familia (Kolumbija, Peru, Ekvadora) Lotus (Francija, Norvēģija, Somija) Okay (Francija) Regio (Meksika) Velvet (ieviests, lai konkurētu ar Kleenex; Apvienotā Karaliste, Īrija) Zewa (Vācija, Centrāleiropa un Austrumeiropa) zīdaiņu autiņbiksītes un kopšanas līdzekļi: Drypers (Vinda) Libero Pequeñín (Kolumbija, Ekvadora) sieviešu higiēnas produkti Bodyform (Apvienotā Karaliste) Libra, sākotnēji Libra Fleur (Austrālija, Jaunzēlande) Libresse Libresse Lifestyle (Dienvidāfrika) Nana (Francija) Nosotras (Dienvidamerika un Panama) Nuvenia (Itālija) Saba (Meksika un Centrālamerika) urīna nesaturēšanas produkti TENA medicīnas risinājumi (meitas uzņēmums BNS Medical) Actimove, risinājumi kustību spēju atjaunošanai Delta-Cast, ķermeņa daļu fiksēšanas risinājumi Cutimed, brūču apkopšanas risinājumi JOBST, kompresijas risinājumi Leukoplast, akūtas brūču apkopšanas risinājumi profesionālas higiēnas risinājumi TORK Vinda Essity's ten largest shareholders Essity SCA´s acquisition of Georgia-Pacific´s European tissue business has been closed Arhivēts 2014-02-10 Wayback Machine vietnē. SCA Press release, 2012-07-19 Higiēnas preču tirgotājam "SCA Hygiene Products" mainīts nosaukums uz "Essity Latvia" LETA, 10.01.2018 Nokias papīrfabrika, Essity higiēnas papīra ražotājs Somijā Svenska Cellulosa Aktiebolaget SCA Essity vietne