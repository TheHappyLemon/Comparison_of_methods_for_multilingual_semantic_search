Rucava (agrāk arī Paurupe) ir ciems Kurzemes dienvidrietumos, Dienvidkurzemes novadā. pagasta administratīvais centrs. Rietumos gar Rucavu iet galvenais autoceļš A11, kas savieno Liepāju un Lietuvu. Ciems atrodas 44 km uz dienvidiem no Liepājas, 8 km uz austrumiem no Baltijas jūras piekrastes un tikai 4 km no Lietuvas robežas. Rucavā ir pagasta administrācija, pasts, Rucavas pamatskola, bērnudārzs, luterāņu un baptistu baznīcas, tūrisma informācijas centrs, kultūras nams, vairāki viesu nami. Vēstures dokumentos Rucavas vārds pirmo reizi minēts 1253. gada līgumā par Kursas sadalīšanu starp Kurzemes bīskapiju un Vācu ordeni. Paurupes apdzīvotā vieta attīstījusies kā amatnieku un tirgotāju brīvciems pasta ceļa malā 3 km no Rucavas muižas centra (Rutzau) un 17. gadsimta sākumā jau bija ievērojama apdzīvota vieta pēc tā laika mērogiem. 1925. gadā Paurupei piešķīra biezi apdzīvotas vietas (ciema) statusu. Pirms 1928. gada Rucavā veica arheoloģiskos izraktumus. No 1872. līdz 1874. gadam celtā Rucavas luterāņu baznīca ir vietējas nozīmes kultūras piemineklis. Baznīcā esošās Liepājas meistara Jēkaba Jauģieša 1936. gadā izgatavotās ērģeles un kokgriezēja Pētera Plankusa pēc Jūlija Madernieka metiem 1936. gadā izgatavotais ērģeļu prospekts ir vietējas nozīmes kultūras pieminekļi. Hercoga amtmuiža Rucava (Rudtzau) 17. gadsimtā (Šturns, 1661) Rucavā dzimis vieglatlētikas treneris Valentīns Mazzālītis (1930). «Vietvārdu datubāze: Informācija par Rucavu». Latvijas Ģeotelpiskās informācijas aģentūra. LĢIA vietvārdu datubāze Rucavas novada vēsture Ernst Wahle. Izrakumi Rucavā un Bauskā. Die Ausgrabungen in Rutzau und Bauske. Rīga: Pieminekl̦u valdes izdevums, 1928. Nacionālā kultūras mantojuma pārvalde Nacionālā kultūras mantojuma pārvalde Nacionālā kultūras mantojuma pārvalde