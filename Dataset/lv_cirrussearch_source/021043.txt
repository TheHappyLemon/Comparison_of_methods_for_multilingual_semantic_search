Franks Montaņī (franču: Franck Montagny; dzimis 1978. gada 5. janvārī, Fērsā, Francijā) ir bijušais Formula 1 pilots. Divkārtējais Formula Nissan čempions (2001,2003) Līdz 2005. gada beigām Montaņī bija Renault komandas testpilots, taču vēlāk viņam šī vieta bija jāatbrīvo sakarā ar Heiki Kovalainena ierašanos. Līdz ar to viņš kļuva par jaunās Aguri komandas testpilotu un par pamatsastāva pilotu pēc tam, kad Judži Ide zaudēja savu superlicenci. Tas gan nebija uz ilgu laiku, jo komanda meklēja kādu japāņu pilotu un tas vēlāk izrādījās Sakons Jamamoto. Viņa pēdējā sacīkste bija viņa mājās, Francijā. Pēc šīs sezonas Franks kļuva par Toyota komandas testpilotu. Viņš bija viens no daudziem kandidātiem uz vietu Force India komandā 2008. gadā un piedalījās testos, tomēr dažas nedēļas pirms Adriana Zutila komandas biedra paziņošanas Montaņī paziņoja, ka vēlas apskatīt citas iespējas karjeras turpināšanai. Vikikrātuvē par šo tēmu ir pieejami multivides faili. Skatīt: Franks Montaņī.