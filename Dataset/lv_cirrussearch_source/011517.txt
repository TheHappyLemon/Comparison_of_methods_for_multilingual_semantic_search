Freitāgi-Loringhofeni (vācu: Freytag von Loringhoven, von Freytag genannt Löringhoff) ir sena vācbaltiešu dzimta, kas ieceļojusi Livonijā 15. gadsimtā un ierakstīta Kurzemes bruņniecības, Vidzemes bruņniecības un Sāmsalas bruņniecības matrikulās. Freitāgu dzimta cēlusies no kāda Vestfālenes dižciltīgā Vecelo Frīdaha (vācu: Wecelo Vriedach), kas rakstos pieminēts 1198. un 1217. gadā. Vēlāk šīs dzimtas piederīgie apmetās Frīzijā un Oldenburgā. 15. gadsimta beigās Johans Freitāgs no Loringhofas iestājās Vācu ordenī un kļuva par Livonijas ordeņa mestru. Savā valdīšanas laikā viņš vairākiem dzimtas locekļiem izlēņoja zemes īpašumus. Tā 1493. gadā Arnds Freitāgs ieguva īpašumus Daugavpils komturejā, viņa pēctečiem līdz 1830. gadam piederēja Demenes muiža (Demmen). 1878. gadā Krievijas valdība Baltijā dzīvojošajiem Freitāgiem-Loringhofeniem piešķīra baronu titulu. Johans Freitāgs no Loringhofas, Livonijas ordeņa mestrs Leokādija fon Freitāga-Loringhofena (1842–1912), pedagoģe, Skultes privātās proģimnāzijas vadītāja Vesels fon Freitāgs-Loringhofens (Wessel Freiherr Freytag von Loringhoven; 1899—1944), Lielbornes muižā dzimis vācu virsnieks, kas piedalījās atentāta rīkošanā pret Ādolfu Hitleru 1944. gada 20. jūlijā. Brekšu muiža Briģenes muiža Demenes muiža Kumbuļu muiža Lielbornes muiža Ramas muiža Skultes muiža Šēnheidas muiža Genealogisches Handbuch der baltischen Ritterschaften, Teil 1, 1: Livland, Görlitz, 1929, lk.416-442[novecojusi saite] Genealogisches Handbuch der Oeselschen Ritterschaft, Görlitz, 1935, lk.122-126[novecojusi saite] Genealogisches Handbuch der baltischen Ritterschaften, Teil Kurland, Band 1, Görlitz, 1939, lk.254-278[novecojusi saite] 856. Irene Gammel, Die Dada-Baroness. Das wilde Leben der Elsa von Freytag-Loringhoven. Edition Ebersbach: Zweite, überarbeitete Aufl. Berlin 2005, ISBN 3-934703-57-7 Sabine Grimm, Adelslinien – Die Herren von Frydag. Norderstedt 2011. ISBN 3-8423-2926-1 Freytag von Loringhoven Artikel „Genealogisches Handbuch der kurländischen Ritterschaft“, 1939