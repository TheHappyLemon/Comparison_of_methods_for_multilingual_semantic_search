Šis raksts ir par naudas vienību Turcijā un Osmaņu impērijā. Par citām jēdziena Lira nozīmēm skatīt nozīmju atdalīšanas lapu. Turku lira (turku: Türk lirası, osmaņu turku: تورك ليراسي) līdz 2005. gadam bija naudas vienība Osmaņu impērijā, bet vēlāk - Turcijā. To nomainīja tagadējā Turcijas oficiālā naudas vienība Jaunā Turcijas lira. Lira (turku: lira, osmaņu turku: ليرا) tika ieviesta 1844. gadā, kad agrākā naudas vienība kurušs (turku: kuruş, osmaņu turku: غروش) tika pakārtots lirai kā tās viena simtdaļa. Līdztekus lirām un kurušiem tika lietotas arī paras (turku: para, osmaņu turku: پاره) un viens kurušs bija 40 paras. Līdz 1930. gadiem turku naudas zīmēs tika lietota arābu rakstība. Rietumos kurušus sauca par piastriem, bet liras par livre (no franču val.). Akče Kurušs Para (nauda) Jaunā Turcijas lira