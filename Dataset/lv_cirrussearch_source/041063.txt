AS MADARA Cosmetics ir Latvijas uzņēmums, kas nodarbojas ar kosmētikas biznesu. Uzņēmums ir dibināts 2006. gadā. Uzņēmums izstrādā, ražo un pārdod kosmētikas līdzekļus ar zīmolu MÁDARA un MOSSA. MADARA Cosmetics akcijas tiek kotētas Nasdaq Riga biržā First North Baltic sarakstā (kods MDARA). Lielākie akcionāri (2021. gada jūlijā): Uldis Iltners (23,92 %), Lotte Tisenkopfa-Iltnere (23,77 %), Oy Transmeri Group Ab (22,93 %), Liene Drāzniece (6,79 %), Zane Tamane (6,45 %). Uzņēmums ar nosaukumu SIA Skin Laboratory tika dibināts 2006. gada 28. jūlijā. 2008. gada 25. martā to pārdēvēja par SIA MADARA Cosmetics. 2017. gada 11. janvārī uzņēmumu reorganizēja par akciju sabiedrību ar mērķi sākt sākotnējo publisko piedāvājumu. Madara Cosmetics akciju publiskais piedāvājums tika uzsākts 16. oktobrī, un tas beidzās 3. novembrī. 2017. gada 10. novembrī sāka MADARA Cosmetics akciju kotēšanu Nasdaq Riga biržā, akcijas iekļaujot First North Baltic sarakstā. 2018. gada decembrī Somijas uzņēmums Oy Transmeri Group Ab palielināja dalību MADARA Cosmetics līdz 23 %, iegādājoties akcijas no Kesenfeldu ģimenes uzņēmuma SIA Sustainable Investments (17,09 %). Grupas mātes uzņēmumam AS MADARA Cosmetics ir meitas uzņēmumi: SIA Madara Retail SIA Cosmetics Nord SIA Selfnamed Madara Cosmetics GmbH (Vācija) MADARA Cosmetics, AS Lursoft https://investors.madaracosmetics.com/share/ Madara Cosmetics Madara Cosmetics akciju pieprasījums 2,3 reizes pārsniedzis piedāvājumu Dienas Bizness, Zane Atlāce - Bistere, 2017. gada 06. novembris Nasdaq Baltic Welcomes MADARA Cosmetics to First North Madara Cosmetics 10/11/2017 Papildināta - Kesenfelda uzņēmums Sustainable Investments pārdevis sev piederošās Madara Cosmetics akcijas db.lv, 2018. gada 14. decembris MADARA Cosmetics vietne