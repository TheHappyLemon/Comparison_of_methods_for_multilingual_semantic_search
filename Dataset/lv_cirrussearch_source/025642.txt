Deniss Deņisovs (krievu: Денис Валерьевич Денисов; dzimis 1981. gada 31. decembrī) ir krievu hokejists, aizsargs, Krievijas hokeja izlases dalībnieks. Pašlaik (2018) Deņisovs spēlē Kontinentālās hokeja līgas kluba Magņitogorskas "Metallurg" sastāvā. Profesionāļa karjeru Deņisovs sāka 1996.—97. gada sezonā Krievijas Superlīgas kluba Maskavas CSKA sastāvā. No 1998. līdz pat 2001. gadam Deņisovs CSKA rindās spēlēja Krievijas Augstākajā līgā, taču tad atgriezās Superlīgā Maskavas "Krylia Sovetov" rindās. 2002.—03. gada sezonu Deņisovs aizvadīja Ufas "Salavat Julajev" vienībā, taču no 2003. līdz 2006. gadam spēlēja Kazaņas "Ak Bars" sastāvā. 2005.—06. gada sezonā kopā ar "Ak Bars" kļuva par Krievijas čempionu. 2006.—07. un 2007.—08. gada sezonas Deņisovs aizvadīja Omskas "Avangard" rindās, tad divas sezonas spēlēja Maskavas "Dinamo", savukārt no 2010. līdz 2012. gadam pārstāvēja Sanktpēterburgas SKA. 2012. gadā Deņisovs atgriezās Maskavas CSKA. No 2014. līdz 2017. gadam pildīja arī CSKA kapteiņa funkcijas. 2017. gadā pievienojās Magņitogorskas "Metallurg". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)