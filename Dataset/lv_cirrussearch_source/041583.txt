Kendija Aparjode (dzimusi 1996. gada 24. decembrī Siguldā) ir latviešu kamaniņu braucēja. Ar kamaniņu sportu nodarbojas kopš 2010. gada. Viņas māte ir bijusī kamaniņu braucēja Aiva Aparjode, kas ir arī sportistes pirmā trenere. Arī brālis Kristers nodarbojas ar kamaniņu braukšanu. Pasaules kausa sacensībās piedalās kopš 2012.—2013. gada sezonas. Pirmie lielākie panākumi gūti 2018. gada janvārī Pasaules kausa posmā Siguldā. Sprinta kausā izcīnīta bronzas godalga, bet individuālajās sacensībās, kas bija vienlaikus arī Eiropas čempionāts, iegūta 5. vieta. Komandu stafetē kopā ar Ināru Kivlenieku un Andri un Juri Šiciem izcīnīta 3. vieta gan Eiropas čempionāta, gan pasaules kausa posma ieskaitē. Pārstāvēja Latvijas komandu 2018. gada ziemas olimpiskajās spēlēs Phjončhanā. 2020. gada pasaules čempionātā Sočos K. Aparjode ieguva augsto 4. vietu individuālajā distancē sievietēm, kā arī kopā ar Latvijas komandu sudraba medaļas komandu stafetē. 2020. gada 13. decembrī Pasaules kausa 3. posma sacensībās Oberhofā K. Aparjode pirmoreiz izcīnīja godalgoto vietu šāda līmeņa individuālajās sacensības, iegūstot bronzas medaļu. 2021. gada Pasaules kausa 2. posmā Soču trasē viņa finišēja ar otro labāko rezultātu, sasniedzot augstāko vietu līdzšinējā karjerā. 2021. gada Pasaules čempionātā kopā ar Artūru Dārznieku un Andri un Juri Šiciem izcīnīja bronzas medaļu stafetē. 2022. gada ziemas olimpiskajās spēlēs Pekinā sieviešu vieninieku sacensībās ieņēma 11. vietu. 2023. gada Pasaules čempionātā Oberhofā ieņēma septīto vietu sprintā un astoto vietu vieninieku pamatsacensībās, kas bija labākais rezultāts starp Latvijas sportistēm, bet komandu stafetē kopā ar brāli Kristeru un divnieku ekipāžu, kurā brauca Mārtiņš Bots un Roberts Plūme, izcīnīja bronzas medaļu. No kamaniņu sporta brīvajā laikā nodarbojas arī ar orientēšanās sportu, kas bija pirmais sporta veids, kurā Kendija trenējusies. «Aparjodu dzimta». sporto.lv. Arhivēts no oriģināla, laiks: 2016. gada 5. jūnijā. Skatīts: 2018. gada 9. februārī. «Aparjode izmanto savas trases priekšrocības un iegūst piekto vietu Eiropā». sportacentrs.com. 2018. gada 27. janvāris. Skatīts: 2018. gada 9. februārī. «Šici uzvar Sprinta sezonas kopvērtējumā, stafetē mūsējiem bronza». sportacentrs.com. 2018. gada 28. janvāris. Skatīts: 2018. gada 9. februārī. «Latviju Phjončhanas ziemas Olimpiskajās spēlēs pārstāvēs 35 sportisti». olimpiade.lv. 2018. gada 22. janvāris. Arhivēts no oriģināla, laiks: 2018. gada 1. februārī. Skatīts: 2018. gada 9. februārī. Kamaniņbraucēja Aparjode pasaules čempionātā Sočos paliek soli no pjedestāla LSM «Aparjode izcīna bronzas medaļu Pasaules kausa posmā». Apollo.lv (latviešu). 2020-12-13. Skatīts: 2020-12-13. «Latvijas stafetes komanda no PČ Oberhofā atvadās ar bronzu». sportacentrs.com. 2023. gada 29. janvāris. Skatīts: 2023. gada 29. janvārī. LOF. «Kristers Aparjods. Pirmais orientierists ar olimpisko medaļu!». Latvijas čempionāts orientēšanās sportā LSM Vikikrātuvē par šo tēmu ir pieejami multivides faili. Skatīt: Kendija Aparjode. Olympedia profils (angliski) LOK profils The Sport.org profils (angliski) FIL profils (angliski) LOV profils kamanas.lv profils