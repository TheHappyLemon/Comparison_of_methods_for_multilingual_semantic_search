Saulcerīte Viese (dzimusi 1932. gada 2. augustā Jēkabpilī, mirusi 2004. gada 24. decembrī Rīgā) bija latviešu rakstniece un literatūrzinātniece. Pētījusi Raini un Aspaziju, par viņiem ir sarakstījusi arī vairākas grāmatas. Dzimusi 1932. gada 2. augustā Jēkabpilī. 1955. gadā absolvēja Latvijas Universitātes Vēstures un filoloģijas fakultāti, 1958. gadā sāka publicēt savus darbus. Strādāja Raiņa Literatūras un mākslas vēstures muzejā (1955—1973), izdevniecībā "Liesma" (1973—1978). No 1978. līdz 1990. gadam Viese vadīja Latvijas Rakstnieku savienības Mežaparka attīstības biedrību. Rakstīja īsprozas grāmatas, pētījumus, sastādīja Raiņa gadagrāmatas laikā no 1975. līdz 1989. gadam, kā arī pirmos sešus Aspazijas Kopotus rakstus (1985—1988). Atmodas kustības laikā 1989. gadā bija iekļauta izolējamo inteliģences pārstāvju sarakstā. Mirusi 2004. gada 24. decembrī Rīgā. Randenes vasara. Liesma, 1965 Pasaules dziesma. Liesma, 1973 Aspazija. Liesma, 1975 Raganiezis. Liesma, 1976 Radīšanas brīnums: esejas un piezīmes. Liesma, 1980 Jaunais Rainis. Liesma, 1982 Mūža raksts. Liesma, 1985 Кришьянис Барон. История жизни. Liesma, 1985 Pie sliekšņa, pie avota. Zvaigzne, 1989 Gājēji uz Mēnessdārzu. Liesma, 1990 Dieviena. Zvaigzne ABC, 1994 Mežaparks - nami, cilvēki, likteņi. Preses nams, 1994 Mūžīgie spārni. Jaunā Daugava, 2004 1968. gadā kļuva par Latvijas Rakstnieku savienības biedri, 1985. gadā saņēma Latvijas PSR Nopelniem bagātās kultūras darbinieces goda nosaukumu, 1990. gadā Raiņa prēmiju. 1995. gadā Viese apbalvota ar V šķiras Triju Zvaigžņu ordeni un Aspazijas balvu. Latvijas enciklopēdija. 5. sējums. Rīga : Valērija Belokoņa izdevniecība. 2009. 790. lpp. ISBN 978-9934-8068-0-3. «Saulcerīte Viese 1932.g. 2.VIII - 2004.g. 24. XII». Diena.lv. Skatīts: 2013. gada 19. janvārī. No grāmatas "Ivars Ķezbers DURVĪS. Tā tas bija", citēts Izolējami 'X stundā' - slepens dokuments ar arestējamiem Atmodas laika latviešiem delfi.lv 2015. gada 5. maijā «Tuvinieki un domubiedri atvadās no literātes Saulcerītes Vieses». Tvnet.lv. Skatīts: 2013. gada 19. janvārī. Cilvēku portāls Mākslas portāls Latvijas portāls