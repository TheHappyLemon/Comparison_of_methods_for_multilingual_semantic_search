Coldplay ir britu rokgrupa. Tā tika izveidota 1996. gadā, Londonā. Apvienība sastāv no vokālista Krisa Mārtina, ģitārista Džonija Baklenda, basģitārista Gaja Berimena un bundzinieka Villa Čempiona. Coldplay ir pārdevuši 50 miljonus albumu un ir slaveni ar saviem singliem "Yellow", "The Scientist", "Clocks", "Speed of Sound", "Fix You" un "Viva la Vida". "Coldplay" slavu ieguva ar savu 2000. gada singlu "Yellow", un tam sekojošo albumu "Parachutes", kas tika nominēts prestižajai Mercury Prize balvai. Otrais albums "A Rush of Blood to the Head" (2002) ieguva vairākas balvas, ieskaitot mūzikas laikraksta NME Gada albuma balvu. Nākamais disks "X&Y" (2005) saņēma nedaudz mazāk sajūsminātu, tomēr visumā pozitīvu atsauksmju. Grupas ceturtais studijas albums "Viva la Vida or Death and All His Friends" (2008) tika ierakstīts kopā ar producentu Braienu Īno un saņēma vairumā atzinīgus vārdus, nopelnot apvienībai vairākas Grammy balvas nominācijas. Visi "Coldplay" albumi ir bijuši komerciāli veiksmīgi. "Coldplay" sākotnējā mūzika bija pielīdzināma tādu izpildītāju stilam kā Džefs Baklijs, Radiohead, tajā pašā laikā velkot paralēles ar U2 un Travis. Kopš albuma Parachutes iznākšanas "Coldplay" ir ietekmējušies arī no citām grupām, kā Echo and the Bunnymen, Džordža Herisona albuma "A Rush of Blood to the Head" (2002), kā arī Džonija Keša un Kraftwerk albuma "X&Y" un Blur, Arcade Fire un My Bloody Valentine albuma "Viva la Vida..". "Coldplay" ir bijuši aktīvi dažādu sociālo un politisko akciju atbalstītāji, tādu kā Oxfam "Make Trade Fair" kampaņa un Amnesty International. Apvienība ir arī uzstājusies dažādos labdarības projektos, kā Band Aid 20, Live 8, un "Teenage Cancer Trust". Grupas dalībnieki sastapās 1996. gada septembrī Ramsejholā, Londonas Universitātes koledžas galvenās ēkas studentu zālē. Kriss Mārtins un Džonijs Baklends bija pirmie topošās apvienības locekļi. Veselu gadu viņi pavadīja, veidojot grupu, un viņu centieni materializējās apvienībā ar nosaukumu Pectoralz. Visbeidzot abu puišu klasesbiedrs Gajs Berimens pievienojās grupai, pat nenojaušot par mūzikas stilu, kurā viņi spēlē. Sākot ar 1997. gadu, "Coldplay" spēlēja mazus koncertus klubos. Tajā laikā grupas nosaukums tika mainīts uz "Starfish". Par grupas menedžeri Mārtins uzaicināja savu senu draugu Filu Hārviju, kurš studēja klasisko literatūru Oksfordā. Hārvijs bija apvienības menedžeris līdz grupas otrā albuma "A Rush of Blood to the Head" iznākšanai. Grupas sastāvs pilnībā tika nokomplektēts 1998. gada sākumā, kad Vills Čempions tai pievienojās pie sitaminstrumentiem. Vispusēji talantīgais Čempions bērnībā bija iemācījies spēlēt klavieres, basģitāru un ģitāru, un ātri iemācījās bungu spēli, kaut nekad agrāk ar šo instrumentu nebija saskāries. Tims Raiss-Okslijs, viņu tuvs draugs, deva grupai atļauju izmantot nosaukumu "Coldplay", kuru viņš bija atzinis par nepiemērotu savai grupai, jo tas šķita "pārāk nomācošs". Raisam-Okslijam tika piedāvāta taustiņnieka vieta grupā, taču viņš atteicās, jo jau bija iesaistījies citā apvienībā Keane. Pēc gadu ilgušas ierakstīšanas albums "Parachutes" bija gatavs 2000. gada jūlijā. Debitējot tas bija pirmais Lielbritānijas albumu topos. Vairākas šī albuma dziesmas regulāri tika atskaņotas radiostacijās abpus Atlantijas okeānam. Grupa atgriezās studijā 2001. gada oktobrī, lai strādātu pie otrā albuma "A Rush of Blod to the Head". Pirmā dziesma, "Politik", tika sarakstīta neilgi pēc 11. septembra teroraktiem ASV. Albums tika izdots 2002. gada augustā. Coldplay lielāko daļu 2004. gada pavadīja nošķirtībā, īpaši nekoncertējot, ierakstot trešo albumu. Runājot par atsevišķām muzikālajām ietekmēm, basists Gajs Berimens sacīja, "Mēs klausījāmies kaudzēm dažādas mūzikas ierakstu sākotnējā etapā no Bovija, Īno un Pink Floyd līdz pat Depeche Mode, Keitai Bušai un Kraftwerk. Un U2, kā jau mēs parasti darām." Maijā Kriss Mārtins un viņa sieva aktrise Gvineta Paltrova sagaidīja savu pirmo bērnu, meitu Eplu (Apple). Trešais albums, X&Y nāca klajā 2005. gada jūnijā.Tas kļuva par pārdotāko 2005. gada albumu, pārdoto disku skaitam pārsniedzot 8,3 miljonus ierakstu. Albumu ievadošais singls "Speed of Sound" radio ēterā un interneta mūzikas veikalos nonāca 18. aprīlī un tika izlaists CD formātā 2005. gada 23. maijā. Albums debitēja pirmajā vietā vairāk nekā 30 pasaules valstu mūzikas topos un kļuva par trešo visātrāk pārdoto ierakstu Lielbritānijas topu vēsturē. Tajā gadā tika izlaisti vēl divi singli — "Fix You" septembrī un "Talk" decembrī. Pēdējais tika uzrakstīts, par pamatu ņemot melodiju no 1981. gadā izlaistas vācu sintīpopa grupas "Kraftwerk" dziesmas "Computer Love". Par spīti komerciālajiem panākumiem, mūzikas kritiķu reakcija uz "X&Y" bija mazāk sajūsmināta nekā par tā priekšgājēju, ar "The New York Times" kritiķi Džonu Parelesu nodēvējot "Coldplay" par "desmitgades visnepanesamāko grupu". "Coldplay" pielīdzināšana "U2" kļuva izteikti populāra. No 2005. gada jūnija līdz 2006. gada jūlijam "Coldplay" devās Twisted Logic tūrē, kas iekļāva uzstāšanās tādos festivālos kā Coachella, Isle of Wight Festival, Glastonbury un Austin City Limits Music Festival. 2005. gada jūlijā grupa uzstājās pasākumā Live 8 Haidparkā, Londonā, kur viņi atskaņoja grupas The Verve dziesmas "Bitter Sweet Symphony" versiju, Ričardam Eškroftam izpildot vokālu. Septembrī "Coldplay" ierakstīja jaunu versiju dziesmai "How You See the World" ar pārveidotu tekstu īpaši "War Child's Help!: A Day in the Life" labdarības albumam. 2006. gada februārī "Coldplay" ieguva divas BRIT Awards balvas par labāko albumu un labāko singlu. 2006. gada oktobrī grupa uzsāka darbu pie sava ceturtā studijas albuma "Viva la Vida or Death and All His Friends" ar Braienu Īno kā producentu. 2007. gada sākumā "Coldplay" paņēma pārtraukumu ierakstu sesijā un apceļoja Latīņameriku, uzstājoties Čīlē, Argentīnā, Brazīlijā un Meksikā. Apvienība atklāja, ka jaunajā albumā jūtama spāņu ietekme; vairākas dziesmas tika ierakstītas baznīcās un dažādās citās vietās Latīņamerikā un Spānijā ceļojuma laikā. Atlikušo 2007. gadu grupa pavadīja ierakstu studijā, galvenokārt kopā ar Braienu Īno. 2008. gada 12. jūnijā albums bija pieejams tā klausītājiem. 2011. gada 19. oktobrī klajā nāca piektais studijas albums ar nosaukumu "Mylo Xyloto". "Mylo Xyloto" tūre bija daudz atšķirīgāka, jo šajā tika izmantotas "Xyloband" firmas aproces, kas padarīja "Coldplay" šovus vēl krāšņākus un deva iespēju skatītājiem būt daļai no šova. Albumā tika sarakstītas tādas pazīstamas dziesmas kā "Paradise", "Princess Of China", "Charlie Brown" un daudzas citas. 2012. gadā Kriss Mārtins paziņoja, ka grupa vēlas trīs gadu atpūtu no koncerta tūrēm, lai varētu mierīgi ierakstīt nākamo studijas albumu. 2014. gada 16. maijā tika publicēts studijas sestais albums ar nosaukumu "Ghost stories". Dziesmas bija emocionālas, pārsvarā par mīlestību un neveiksmēm (Krisam Mārtinam ap to laiku nebija labas attiecības ar Gvinetu Paltrovu, Kriss medijiem sacīja, ka viņš iegrima dziļā depresijā, un bija grūti atveseļoties). Albumā bija tādas mīlestības balādes kā "True love", "Magic", "Oceans", "A Sky Full of Stars", un vēl. Grupa plašā pasaules koncerttūrē nedevās, tomēr bija daži koncerti Eiropā. Pēc albuma izlaišanas grupa uzreiz sagāja kopā, lai veidotu nākamo albumu. 2015. gada 4. decembrī klajā nāca studijas sestais albums "A Head Full Of Dreams". "Coldplay" solists Kriss Mārtins salīdzināja albumu ar grāmatas sēriju "Harija Potera" pēdējo daļu, ka tas būs kā grupas pēdējais albums. Britu radio žurnālists Niks Grimšovs savā raidījumā jautāja grupai par albumu kopumā, Mārtins atbildēja: "Albums ir kā pretstats mūsu iepriekšējajam albumam, tas ir krāsaināks un dzīvespriecīgāks." Singls "Hymn for the weekend" tika ierakstīts ar dziedātāju Bejonsi, YouTube vietnē dziesma ir noklausīta vairāk kā 1,2 miljardu reižu, dziesma "Fun" ir ierakstīta ar zviedru dziedātāju Tove Lo. "Kaleidoscope" skaņdarba beigās ir dzirdama Baraka Obamas balss. Obama esot liels "Coldplay" fans. Koncerttūre sākās 2016. gada sākumā, un turpinājās līdz 2017. gada beigām, pirmo reizi uzstājoties tādās valstīs kā Singapūra, Japāna, Indija, Indonēzija un vēl... Tūrē tika izmantotas jau minētās "Xyloband" led aproces, kā arī krāšņi salūti. 2016. gada 7. februārī grupa uzstājās Super Bowl 50 halftime šovā, kopā ar Beyonsi un Bruno Mars, 26. jūnijā grupa uzstājās vienā no vispopulārākajiem festivāliem pasaulē "Glastonbury festival". 2017. gada 15. novembrī Argentīnā, Buenosairesā notika pēdējais "A Head Full Of Dreams" tūres koncerts. Kopumā, "Coldplay" uzstājās 114 koncertos, tos apmeklēja 5 389 586 fani, kur katrā arēnā tika izpārdoti 100% biļešu. "Coldplay" kopā nopelnīja 523 033 675 $ un šī bija trešā pelnošākā tūre pasaulē, kāda jebkad bijusi. 2016. gada 21. novembrī "Coldplay" mikroblogošanas vietnē "Twitter" paziņoja: "Sveiki visiem, mēs ierakstām dažas jaunas dziesmas uz nākamo gadu (2017), tās sauksies "The Kaleidoscope episodes". Grupai "Coldplay" ir labas attiecības ar vienu no visstraujāk augošām DJ apvienībām The Chainsmokers, tādēļ 2017. gada 22 februārī tika izlaista kopīga dziesma "Something Just Like This" tās pirmatskaņojums bija dzirdams pasniegšanas ceremonijā, dziesma mēneša laikā sasniedza 100 miljonus skatījumu Youtube, 150 miljonus klausījumu "Spotify". 2017. gada 2. martā — Krisa Mārtina dzimšanas dienā tika publicēta pirmā dziesma "Hypnotised" no gaidītā "mini" albuma — "The Kaleidoscope episodes". Kriss tajā pašā datumā paziņoja, ka šis "mini albums" iznāks 2017. gada 2. jūnijā, tajā būs 5 dziesmas — "All I Can Think About Is You", "Something Just Like This", "Miracles (Someone Special)", " A L I E N S", "Hypnotised". 2017. gada 5. martā grupa "Coldplay" "Hearts Award 2017" ceremonijā saņēma balvu, kā labākā tūre 2016. gadā. Vills, Gajs, Džonijs uz pasākumu nevarēja ierasties, tāpēc Kriss savus kolēģus aizvietoja ar bērniem, kuri bija saģērbti kā 1930. gados, ironizējot par to, kāds ir grupas patiesais vecums. "The Kaleidoscope episodes" izlaišanas datums aizkavējās līdz pat 14. jūlijam. Pēc Krisa Mārtina teiktā "Coldplay: A Head Full Of Dreams" filmai vajadzēja iznākt 2017. gada beigās, tomēr tās montēšana esot ieilgusi. Filma pirmizrādi piedzīvoja 2018. gada 14. novembrī. Rīgā tajā dienā notika 3 seansi. 2017. gada 18. jūlijā "Coldplay" uzstājās Parīzē un pēdējās dziesmas izskaņā Kriss Mārtins teica "Mēs būsim prom uz kādiem diviem gadiem, bet tad atgriezīsimies, es apsolu!" Savukārt grupas menedžeris Deivs Holms WBS mājaslapā stāstīja: "Grupai nebūs koncerti līdz 2021. gadam. Mums vajag uzņemt spēkus, lai varam atgriezties ar kaut ko īpašu." Sīkākai informācijai skatīt Everyday Life. 2019. gada 8. oktobrī Instagram tika publicētas fotogrāfijas, kurās var redzēt grupu "Coldplay", filmējot mūzikas videoklipu. Nedēļu vēlāk, vairākās pasaules vietās sāka parādīties plakāti, fonā redzot grupu ar uzrakstu "1919. gada 22. novembris", kas lila noprast, ka grupai būs jauns albums. 22. oktobrī grupa savā mājaslapā paziņoja, ka ir gaidāms jauns, eksperimentāls albums, kas būs sakombinēts kopā no diviem "maziem" albumiem — "Sunrise" un "Sunset". 2019. gada 22. novembrī visai interesantā veidā tika prezentēts jaunais albums — grupa uzstājās Jordānijā un pirmo albuma daļu izpildīja tieši saullēktā, bet otru albuma daļu saulrietā. To translēja tiešraidē Youtube. "Coldplay" apstiprināja, ka ar šo albumu pasaules tūrē nedosies, jo negrib piesārņot vidi. "Vispirms mums ir jāizdomā, kā mēs varam doties tūrē, nepiesārņojot dabu" Šis ir devītais studijas albums, kurš tika publicēts 2021. gada 15. oktobrī. Albuma populārākās dziesmas ir "Higher Power", "My Universe" piedalās BTS, "Let Somebody Go" piedalās Selena Gomez. Dziesma "Higher Power", tika pirmo reizi atskaņota no kosmosa, tas notika 2021. gada 7. maijā, vienlaikus liekot noprast, ka albumam būs kosmosa tēma. Šis ir otrais albums ar kosmosa tēmu (pirmais X&Y (2005)). Dziesma "Coloratura" ir grupas visgarāk sarakstītākā dziesma, kura ir 10 minūtes un 19 sekundes gara. Coldplay ir arī devies MOTS tūrē, kura sākās 2022. gada 18. martā un ir paredzēts tūri beigt 2023. gada vidū. Šajā tūrē atšķirībā no citām, grupa ir samazinājusi CO2 izmešus par 50%, lai to panāktu ir izdomāts procēsā iesaistīt fanus, kuri palīdz ražot elektrību koncerta laikā braucot uz statiska velosipēda, kurš ražo elektrību, vai dejot uz kinētiskās grīdas. Pēdējā tūre bija pēc "A Head Full of Dreams" albuma, kura notika no 2016.-2017. gadam. Parachutes (2000) A Rush of Blood to the Head (2002) X&Y (2005) Viva la Vida or Death and All His Friends (2008) Mylo Xyloto (2011) Ghost Stories (2014) A Head Full of Dreams (2015) Everyday Life (2019) Music of the Spheres (2021) «Wisconsin State Journal - Coldplay». Arhivēts no oriģināla, laiks: 2006-07-10. Skatīts: 2006-06-23. «Blue-Throated Warbler». Skatīts: 2006-06-22. «BBC - Radio 2 - Critical List - Coldplay:A Rush of Blood to the Head». Arhivēts no oriģināla, laiks: 2006-05-19. Skatīts: 2006-06-22. «VH1.com : Coldplay». Arhivēts no oriģināla, laiks: 2008-09-16. Skatīts: 2006-06-22. «Coldplay : X&Y». Skatīts: 2006-06-22. Pinion, Simon (2003). "Coldplay helps put a smile on the Teenage Cancer Trust's face" Indie London (accessed June 5, 2006) AskMen biography of Coldplay «Q magazine: The Shore Thing». Arhivēts no oriģināla, laiks: 2006. gada 13. oktobrī. Skatīts: 2006-06. «Jaunais «Coldplay» albums iznāks decembrī». Mūzikas jaunumi (latviešu). 2015-11-06. Skatīts: 2022-10-21. «Obama to sing on Coldplay’s new album». The Sun (en-GB). 2015-11-23. Skatīts: 2022-10-21. «2017 #AHFODtour special guests announced». Coldplay (angļu). Skatīts: 2022-10-21. «Instagram post by Atlas Project • Nov 16, 2017 at 4:12pm UTC». Instagram (angļu). Skatīts: 2017-11-18. Chris Payne, Chris Payne. «Coldplay to Release New ‘Kaleidoscope’ EP in 2017». Billboard (en-US), 2016-11-21. Skatīts: 2022-10-21. Nick Levine. «New Coldplay single recorded with DJ duo Chainsmokers revealed». NME (en-GB), 2017-02-22. Skatīts: 2022-10-21. Mat Whitecross. «I've been sworn to secrecy - all I can say is I hope it's as much fun to watch as it has been to work on...». @MatWhitecross (angļu), 2018-01-29. Skatīts: 2018-02-28. «Prime Video: Coldplay: A Head Full Of Dreams». www.primevideo.com. Skatīts: 2018-11-27. «Coldplay: A Head Full Of Dreams». «'They played a tiny café... there were four people in the audience.' - Music Business Worldwide». Music Business Worldwide (en-US). 2018-02-26. Skatīts: 2018-02-28. ColdplayXtra. «Coldplay music video filmed in Malibu, 3 days ago!». @coldplayxtra (angļu), 2019-10-10. Skatīts: 2019-10-22. ColdplayXtra. «A poster of Coldplay teasing a potential release date, November 22 (which happens to be a Friday) has appeared in São Paulo». @coldplayxtra (angļu), 2019-10-14. Skatīts: 2019-10-22. ColdplayXtra. «Coldplay confirm their new double album #EverydayLife on their official website». @coldplayxtra (angļu), 2019-10-22. Skatīts: 2019-10-22. Coldplay: Everyday Life Live in Jordan - Sunset Performance. Atjaunināts: 2019-11-27 «Coldplay pause touring over environmental concerns» (en-GB). 2019-11-21. Skatīts: 2019-11-27. Coldplay x Thomas Pesquet - International Space Station Link-Up Songfacts Coloratura by Coldplay Music of the Spheres World Tour: Sustainability - Coldplay How Coldplay are making their new tour eco-friendly with a little push from their fans