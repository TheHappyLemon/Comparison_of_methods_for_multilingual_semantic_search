Perita, arī Urāns XXV, ir Urāna pavadonis. Tas ir vienpadsmitais pavadonis pēc kārtas, skaitot no Urāna. Perita pirmoreiz tika nofotografēta jau 1986. gadā, kad starpplanētu zonde „Voyager 2” pētīja Urāna sistēmu, taču tolaik pavadoni attēlos neviens nepamanīja. To atklāja tikai 1999. gadā Erihs Karkoška (Erich Karkoschka), pētot „Voyager 2” attēlu arhīvu. Tam tika piešķirts pagaidu apzīmējums S/1986 U10. Pēc tam ilgu laiku nevienam vairs neizdevās pavadoni novērot, tāpēc 2001. gadā Starptautiskā Astronomijas savienība oficiāli izslēdza pavadoni no Urāna pavadoņu saraksta. Tomēr Peritas eksistenci izdevās pierādīt 2003. gadā, kad Habla kosmiskā teleskopa attēlos ieraudzīja objektu, vietā, kurā pēc aprēķiniem bija jābūt Peritai. Starptautiskā Astronomijas savienība pavadonim vēlāk piešķīra nosaukumu Perita. Perita ir tēls Viljama Šekspīra traģikomēdijā „Ziemas pasaka”. Perita ir neliels pavadonis, tā diametrs ir tikai apmēram 26 ± 2 km. Peritas orbīta atrodas starp Belindu un Paku. Starp Peritu un Belindu pastāv orbitālā rezonanse 43:44. Arī ar Rozalindu ir gandrīz pilnīga 8:7 orbitālā rezonanse. Habla kosmiskā teleskopa attēlos Peritas spožums ir tikai 8 % no blakus esošās Belindas spožuma. Pavadonis ietilpst Porcijas grupā (nosaukta Porcijas vārdā). Tajā vēl atrodas Bjanka, Kresīda, Dezdemona, Džuljeta, Rozalinda, Kupidons, Porcija un Belinda. Visiem šiem pavadoņiem ir līdzīgas orbītas un fotometriskās īpašības. Planetary Satellite Mean Orbital Parameters Planetary Satellite Physical Parameters Uranian System Circular No. 7171 Moon of Uranus is demoted Circular No. 8194 Erich Karkoschka, Comprehensive Photometry of the Rings and 16 Satellites of Uranus with the Hubble Space Telescope Perita Arhivēts 2007. gada 8. augustā, Wayback Machine vietnē.