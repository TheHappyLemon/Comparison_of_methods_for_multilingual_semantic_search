Žoržs Artūrs Dilons-Kavanags di Fertags (franču: Georges Arthur Dillon-Kavanagh du Fertagh; dzimis 1873. gada 14. februārī, miris 1944. gada 4. augustā) bija franču paukotājs. Izcīnījis trīs medaļas 1906. gada neoficiālajās olimpiskajās spēlēs. Dilons-Kavanags startēja gan 1900. gada Parīzes olimpiskajās spēlēs, gan 1906. gada neoficiālajās olimpiskās spēlēs. 1900. gada Parīzes spēlēs viņš izcīnīja 7. vietu paukošanā ar floreti. Savukārt 1906. gadā viņš izcīnīja trīs medaļas. Zelta medaļas šajās olimpiskajās spēlēs viņš ieguva paukošanā ar floreti un komandu sacensībās ar špagu, savukārt sudraba medaļu ieguva paukošanā ar špagu. «Georges, Baron Dillon-Kavanagh». Olympedia. Skatīts: 2022. gada 6. maijs. «Paris 1900 Fencing: foil individual men Results». Starptautiskā Olimpiskā komiteja. Skatīts: 2022. gada 31. marts. «Georges, Baron Dillon-Kavanagh». Sports Reference. Arhivēts no oriģināla, laiks: 2022. gada 6. maijs. Skatīts: 2022. gada 6. maijs. Žoržs Dilons-Kavanags (Olympics profils) (angliski) Žoržs Dilons-Kavanags (Olympedia profils) (angliski) Žoržs Dilons-Kavanags (Sports Reference profils) (angliski)