Martins Pruseks (čehu: Martin Prusek; dzimis 1975. gada 11. decembrī) ir bijušais čehu hokejists, vārtsargs, tagad treneris. Savas karjeras gaitā Pruseks aizvadīja četras sezonas Nacionālajā hokeja līgā, savukārt Čehijas hokeja izlases rindās piedalījās četros Pasaules čempionātos, kļūstot par Pasaules čempionu 1999. gadā. Karjeras noslēgumā aizvadīja arī divas sezonas KHL kluba Rīgas "Dinamo" rindās. Pašlaik (2021) Pruseks ir Čehijas Ekstralīgas kluba HC Vítkovice ģenerālmenedžeris un vārtsargu treneris. Savu profesionālā spēlētāja karjeru Pruseks uzsāka 1996. gadā, kad sāka spēlēt Čehijas Ekstralīgas klubā HC Vítkovice. Tā rindās viņš aizvadīja piecas sezonas, un 2001.-02. gada sezonā devās uz Ziemeļameriku. Pirmajā sezonā viņš aizvadīja vienu spēli Otavas "Senators" rindās, pārējo sezonas daļu aizvadot AHL. 2002.-03. gadā "Senators" rindās Pruseks aizvadīja jau 18 spēļu, bet 2003.-04. gada sezonā - 29 spēles. 2004.-05. gada sezonas NHL lokauta laikā Pruseks spēlēja Čehijas Ekstralīgā, bet tad pievienojās Kolumbusas "Blue Jackets", kuras sastāvā aizvadīja deviņas spēles. Pēc 2005.-06. gada sezonas Pruseks devās atpakaļ uz Eiropu, pievienojoties Krievijas Superlīgas klubam Sanktpēterburgas "SKA". Nākamo sezonu viņš aizvadīja Čehijas Ekstralīga klubā HC Vítkovice, bet 2008.-09. gada sezonu uzsāka KHL klubā Maskavas "Spartak", ar kuru Prusekam bija līgums uz diviem mēnešiem. 2008. gada decembrī Pruseks tika atzīts par KHL mēneša labāko vārtsargu. Karjeras noslēgumā aizvadīja divas sezonas KHL kluba Rīgas "Dinamo" rindās. 2010. gadā Rīgas "Dinamo" līgumu ar viņu nepagarināja un viņš pievienojās HC Vítkovice. «Pruseks - labākais vārtsargs decembrī». Arhivēts no oriģināla, laiks: 2009. gada 18. janvārī. Skatīts: 2009. gada 4. janvārī. Prusekam trīs gadu līgums ar čehu klubu HC Vitkovice Eliteprospects profils (angliski) Internet Hockey Database profils (angliski) Eurohockey profils (angliski)