Ilona Dzelme-Grīnberga (dzimusi 1966. gada 11. janvārī Saulkrastos) ir bijusī latviešu burātāja, pēc sportistes karjeras beigām — trenere. Divas reizes piedalījusies Olimpiskajās spēlēs (1992, 1996). 1992. gadā Barselonā vējdēļu Lecher klasē ieņēma 21. vietu 24 sportistu konkurencē, pēc četriem gadiem Atlantā Mistral klasē ieņēma 18. vietu 27 sportistu konkurencē. Divas reizes (1989, 1990) izcīnījusi uzvaru PSRS čempionātā, Dzelme-Grīnberga ir vairākkārtēja Latvijas PSR un Latvijas čempione. 1993. gada Eiropas čempionātā F-42 klasē izcīnījusi 3. vietu. 2012. gada Pasaules čempionātā vindsērfingā izcīnījusi uzvaru. Eiropas čempionātā vindsērfingā izcīnījusi 2. vietu 2009. un 2010. gadā. «Ilona Dzelme-Grīnberga». Latvijas olimpieši. Latvijas Olimpiskā komiteja. Arhivēts no oriģināla, laiks: 2018. gada 10. martā. Skatīts: 2016. gada 7. martā. «Ilona Dzelme». latvijassports.lv. Skatīts: 2016. gada 7. martā.[novecojusi saite] Olympedia profils (angliski) LOK profils ISAF profils (angliski)