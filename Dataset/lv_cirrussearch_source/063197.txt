Pūkainā zemzālīte (latīņu: Luzula pilosa) ir doņu dzimtas suga. Tā ir plaši sastopama Eirāzijā, tostarp bieži visā Latvijā. Skrajas augu grupas aug skujkoku un jauktos mežos mēreni mitrās un sausās vietās. Pūkainā zemzālīte ir daudzgadīgs, 15—30 cm garš lakstaugs. Cers ir blīvs, lapas plakanas un gari skropstaini apmatotas, lineāri lancetiskas, 4—7 cm garas un 0,5—1 cm platas, mala gluda, gals smails. Ziedkopa ir skraja, ziedi pa vienam zariņu galā. Seglapa ir manāmi īsāka nekā ziedkopa. Pogaļa ir garāka nekā sarkani brūnais apziednis. Zied aprīlī un maijā. Vikikrātuvē par šo tēmu ir pieejami multivides faili. Skatīt: Pūkainā zemzālīte. «pūkainā zemzālīte - Luzula pilosa (L.) Willd. - Augi - Latvijas daba». www.latvijasdaba.lv. Skatīts: 2022-08-12.