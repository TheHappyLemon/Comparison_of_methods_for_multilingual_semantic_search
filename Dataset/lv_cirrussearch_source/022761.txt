Bukaramanga (spāņu: Bucaramanga) ir pilsēta Kolumbijā, Santanderas departamenta centrs. Bukaramanga ir sestā lielākā Kolumbijas aglomerācija, tās iedzīvotāju skaits pārsniedz miljonu. Šī pilsēta ir galvenais Ziemeļrietumu Kolumbijas tirdzniecības un ekonomiskais centrs. Tā atrodas 1189 metru augstumā virs jūras līmeņa plakankalnē, kas ir daļa no Andu Kordiljeras. Bukaramanga ir pazīstama kā Ciudad de los Parques — ‘Parku pilsēta’ un kā Ciudad Bonita — ‘Skaistā pilsēta’. 30 km uz rietumiem no pilsētas atrodas 1974. gadā izbūvētā Palonegro lidosta, bet agrākās lidostas atrašanās vietā 20. gadsimta astoņdesmitajos gados tika izveidots dzīvojamais rajons (Ciudadela Real de Minas). Bukaramangas bagātākie rajoni atrodas pilsētas centrā, kā arī dienvidu pusē, kamēr nabadzīgākā pilsētas daļa ir ziemeļos. Q48790707. Vikikrātuvē par šo tēmu ir pieejami multivides faili. Skatīt: Bukaramanga. Encyclopædia Britannica raksts (angliski) Krievijas Lielās enciklopēdijas raksts (krieviski)