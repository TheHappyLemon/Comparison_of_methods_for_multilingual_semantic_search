Džons Vorners Bekuss (angļu: John Warner Backus, dzimis 1924. gada 3. decembrī, miris 2007. gada 17. martā) bija amerikāņu datorzinātnieks. Viņš vadīja grupu, kas izveidoja pirmo augsta līmeņa programmēšanas valodu FORTRAN un formulēja Bekusa - Naura formu. Viņš arī darbojās funkcionālās programmēšanas izpētes jomā un palīdzēja to popularizēt. 1977. gadā ieguvis Tjūringa balvu. Dzimis Filadelfijā, jaunību pavadīja netālajā Vilmingtonā. Iestājās Virdžīnijas Universitātē, lai studētu ķīmiju, tomēr to pameta un iestājās armijā. Strādājot slimnīcā, Bekusam tika konstatēts smadzeņu audzējs, kurš tika veiksmīgi izoperēts. Vēlāk pārcēlās uz Ņujorku, kur strādāja par radio montieri. Bekuss ieinteresējās par matemātiku, tāpēc iestājās Kolumbijas Universitātē, kur 1949. gadā ieguva maģistra grādu un 1950. gadā iestājās darbā IBM. 1954. gadā Bekuss izveidoja pētnieku grupu, kas izstrādāja programmēšanas valodu FORTRAN datoram IBM 704. No 1991. gada - pensijā. «John Backus». ACM. Bekusa biogrāfija (angliski)