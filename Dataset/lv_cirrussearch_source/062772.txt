Svētā Ištvāna bazilika (ungāru: Szent István-bazilika) ir Romas katoļu bazilika Ungārijas galvaspilsētā Budapeštā. 1905. gadā uzceltā neoklasicisma būve atrodas pilsētas Peštas daļā, un tās 96 metrus augstie torņi ir viena no pilsētas dominantēm. Bazilika nosaukta par godu karalim Ištvānam I, kas ir kristietības ieviesējs Ungārijā un kura relikvijas atrodas baznīcā. Tā uzbēvēta vietā, kur 18. gadsimtā atradās teātris. 19. gadsimta otrajā desmitgadē šeit tika uzbūvēta pagaidu baznīca. Mikloša Ibla (Ybl Miklós, 1814—1891) projektētā baznīca tika celta 54 gadus, un pats arhitekts nepiedzīvoja tās atklāšanu. Baznīcas interjeru veidojuši 19. gadsimta redzamākie ungāru mākslinieki (Bertalans Sēkejs, Mors Tans, Kārols Locs un citi). Vikikrātuvē par šo tēmu ir pieejami multivides faili. Skatīt: Svētā Ištvāna bazilika. Encyclopædia Britannica raksts (angliski) Oficiālā mājaslapa (ungāriski) (angliski)