Atraidītais dāmas gambīts ir šaha atklātne, kas sākas ar gājieniem: 1. d2-d4 d7-d5 2. c2-c4 e7-e6. Pieder pie dāmas gambīta un to klasificē pie slēgtām atklātnēm ar Šaha atklātņu enciklopēdijas kodiem D30 līdz D69. Atraidīto dāmas gambītu šaha literatūrā var izsekot no Alesandro Salvio grāmatas, kas izdota 1604. gadā Neapolē. Viņš pievedis variantu 1. d4 d5 2. c4 e6 3. Zc3 c6, kuru tagad dēvē par pusslāvu aizsardzību. Gājienu 2. ...e6 apskatījis arī Filips Stamma savā 1745. gadā iznākušajā grāmatā "Šaha spēles pieredze, ...". Šī atklātne 1843. gadā vairākās partijās spēlēta mačā Stauntons—Sent-Amans. Ap to laiku arī Janišs savā traktāta "Analyse nouvelle des ouvertures du jeu des échecs" ("Jaunākā šaha atklātņu analīze") izteica domu, ka atteikšanās no pieņemtā dāmas gambīta, spēlējot 3. ... e6, ir labākā melno iespēja. Tomēr pagāja vēl piecdesmit gadu līdz atraidītais dāmas gambīts ieguva šaha pasaules atzinību. Savās partijās dāmas gambītu ar sekmēm spēlēja 1883. gada Londonas un 1895. gada Hastingsas turnīru uzvarētāji Johanness Cukertorts un Harijs Pilsberijs. Uzticīgi tā kalpojusi sāncenšiem daudzos mačos par pasaules čempiona nosaukumu, piemēram, Laskers—Kapablanka, Kapablanka—Aļehins un citos. Mūsdienās atraidītais dāmas gambīts ir daudzu pasaules vadošo šahistu atklātņu repertuārā. Atraidītais dāmas gambīts sastāv no daudzām variantu sistēmām ar saviem nosaukumiem, un tās bieži grāmatās publicē atsevišķas grāmatās kā patstāvīgas atklātnes. Atraidītā dāmas gambīta un slāvu aizsardzības variantu tipiskās pozīcijas var izveidoties dažādā gājienu kārtībā, tāpēc bieži vien no pirmajiem gājieniem nevar pateikt pie kādas atklātnes un varianta piederēs spēlētā partija. 1. d2-d4 d7-d5 2. c2-c4 e7-e6 3. Zb1-c3 c7-c5 — Taraša aizsardzība 3. Zb1-c3 c7-c6 — Pusslāvu aizsardzība 4. c4xd5 e6xd5 — Nomaiņas variants 4. Zg1-f3 c7-c5 — Uzlabotā Taraša aizsardzība 4. Zg1-f3 Lf8-b4 — Ragozina aizsardzība 4. Zg1-f3 d5xc4 5. e2-e4 Lf8-b4 6. Lc1-g5 c7-c5 — Vīnes variants 4. Lc1-g5 Zb8-d7 5. e2-e3 c7-c6 6. Zg1-f3 Dd8-a5 — Kembridžas-Springsas variants 4. Lc1-g5 Zb8-d7 5. Zg1-f3 Lf8-b4 — Vestfāles variants 4. Lc1-g5 Lf8-e7 5. e2-e3 0-0 6. Zg1-f3 Zb8-d7 — Ortodoksālā aizsardzība 4. Lc1-g5 Lf8-e7 5. e2-e3 0-0 6. Zg1-f3 h7-h6 7. Lg5-h4 b7-b6 — Tartakovera aizsardzība 4. Lc1-g5 Lf8-e7 5. e2-e3 0-0 6. Zg1-f3 h7-h6 7. Lg5-h4 Zf6-e4 — Laskera aizsardzība Я. Б. Эстрин, Н. М. Калиниченко. Шахматные дебюты. Полный курс. М. : ФАИР, 2008. 430—473. lpp. ISBN 978-5-8183-1327-6. (krieviski) Neil McDonald. Starting Out: Queen's Gambit Declined (eBook). Everyman Chess, 2006. ISBN 9781857444261. Я. И. Нейштадт. Отказанный ферзевый гамбит. Москва : Физкультура и спорт, 1967. 3–5. lpp. (krieviski)