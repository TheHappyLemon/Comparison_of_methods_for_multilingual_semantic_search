Ričārds Raports (ungāru: Rapport Richárd; dzimis 1996. gada 25. martā Sombathējā) ir Ungārijas un Rumānijas starptautiskais lielmeistars šahā (2010). Šahu sācis spēlēt četru gadu vecumā. 2006. gadā izcīnījis bronzas medaļu Ungārijas junioru šaha čempionātā U10 vecuma grupā un uzvarējis Eiropas Savienības junioru šaha čempionātā U10 vecuma grupā. 2007. gadā kļuvis par Ungārijas junioru ātrā šaha čempionāta uzvarētāju. 2008. gadā uzvarējis Ungārijas junioru šaha čempionātā U12 vecuma grupā un uzvarējis Budapeštas starptautiskajā šaha turnīrā First Saturday. Par panākumiem turnīros FIDE 2009. gadā Raportam piešķīrusi starptautiskā meistara (IM), bet 2010. gadā - starptautiskā lielmeistara (GM) nosaukumu. 13 gadu, 11 mēnešu un 15 dienu vecumā kļuvis par visu laiku jaunāko Ungārijas lielmeistaru. 2012. gadā Atēnās uzvarējis Pasaules junioru šaha čempionātā U20 vecuma grupā. 2013. gadā kopā ar Arkādiju Naidiču dalījis pirmo vietu Veikanzē (Nīderlande) šaha festivāla Tata Steel B turnīrā, uzvarējis Vācijas starptautiskajā šaha turnīrā Neckar-Open, bijis pirmais starptautiskajā šaha turnīrā Malmē un Eiropas individuālajā čempionātā ātrajā šahā Varšavā. 2014. gadā Rīgā piedalījies starptautiskajā šaha turnīrā RTU Open, kurā dalījis pirmo vietu, taču pēc papildu koeficienta palicis otrais. 2017. gadā Tbilisi iekļuvis Pasaules kausa šahā ceturtdaļfinālā, kurā piekāpies Dinam Ližeņam. 2022. gada janvārī dalījis 2.-3. vietu tradicionālajā Tata Steel Masters lielmeistaru turnīrā. 2022. gada jūlijā Madridē palicis pēdējā, 8. vietā Pasaules šaha čempionāta pretendentu turnīrā. 2023. gada maijā Bukarestē dalījis 2.-5. vietu starptautiskajā lielmeistaru šaha turnīrā GCT Superbet Chess Classic. 2023. gada novembrī Daglasā ierindojies 42. vietā "FIDE Grand Swiss" turnīrā. Pārstāvējis Ungārijas komandu lielākajos komandu šaha turnīros: Pasaules šaha olimpiādēs piedalījies 2 reizes (2014-2016). Komandu vērtējumā izcīnījis sudraba (2014) medaļu; Eiropas komandu šaha čempionātā piedalījies 2015. gadā. Komandu vērtējumā izcīnījis bronzas (2015) medaļu. Individuālajā vērtējumā izcīnījis zelta (2015) medaļu; Pasaules komandu šaha čempionātā piedalījies 2015. gadā. 2016. gadā apprecējies ar Serbijas šaha lielmeistari Jovanu Vojinoviču. 2022. gada maijā Rapports paziņoja par nodomu mainīt savu šaha federāciju un turpmāk pārstāvēt Rumāniju, īstenojot sponsorēšanas līgumu ar serbu īpašumā esošo uzņēmumu Superbet Romania. Federācijas maiņa tika oficiāli paziņota 2022. gada septembrī. Transfers in 2022 «ch-European Rapid Warsaw 2013». Arhivēts no oriģināla, laiks: 2016. gada 4. oktobrī. Skatīts: 2016. gada 25. novembrī. «Melkumyan and Rapport topped Riga Technical University Open 2014». Arhivēts no oriģināla, laiks: 2016. gada 4. jūnijā. Skatīts: 2016. gada 25. novembrī. 2017 World Cup ChessPro. Tata Steel Masters. Вейк-ан-Зее, Нидерланды 2022. Все о турнире Candidates Tournament 2022 2023 GCT Superbet Chess Classic 2023 FIDE Grand Swiss OlimpBase :: Men's Chess Olympiads :: Richárd Rapport OlimpBase :: European Men's Team Chess Championship :: Richárd Rapport OlimpBase :: World Men's Team Chess Championship :: Richárd Rapport BREAKING: Richard Rapport changes federation to Romania Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)