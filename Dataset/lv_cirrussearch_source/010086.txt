Spiridons Luiss (grieķu: Σπυρίδων Λούης 1873. gada 12. janvāris — 1940. gada 26. marts), pazīstams arī kā Spirs Luiss (grieķu: Σπύρος Λούης) bija grieķu ūdensnesējs, pirmais olimpisko spēļu maratona distances čempions 1896. gada vasaras olimpiskajās spēlēs. Pēc uzvaras viņš kļuva par nacionālo varoni. Spiridonu Luisu olimpiskajās spēlēs piedalīties iedrošināja viņa bijušais komandieris. Pēc olimpiskajām spēlēm viņš kļuva par policistu un lauksaimnieku. Ārpus savas vieglatlētikas karjeras Spiridons Luiss tika arestēts par viltojumiem, taču pēc gada pavadīšanas cietumā tika attaisnots. Spiridons Luiss piedzima trūcīgā ģimenē Masuri pilsētā, Atēnu ziemeļos. Luisa tēvs pārdeva minerālūdeni Atēnās, kurās tajā laikā nebija centrālās ūdens padeves. Spiridons tēvam palīdzēja šo ūdeni pārvest. Maratona distances sākums bija Maratonas pilsētā. Maratona distancē startēja 17 sportisti, no kuriem 13 pārstāvēja Grieķiju. Distances gaitā vairāki sportisti no tās izstājās. Līdz finišam nonāca 9 sportisti, no kuriem trešās vietas ieguvēju Spiridonu Beloku diskvalificēja, jo viņš bija izmantojis pajūgu. Spiridona Luisa finišs Panatinaiko stadionā tika sveikts ar uzmundrinājuma saucieniem. Pēdējo apli Spiridons Luiss skrēja kopā ar kroņprinci Konstantīnu un Grieķijas princi Georgu. Viņš finišēja ar laiku 2:58:50. Pēc uzvaras Spiridons Luiss no daudziem tautiešiem saņēma dāvanas, sākot ar juvelierizstrādājumiem un beidzot ar bezmaksas skūšanu frizētavā visu mūžu. Nav zināms, vai viņš pieņēma visas šīs dāvanas. Pēc Olimpiskajām spēlēm Luiss beidza savu sportista karjeru, kļūstot par lauksaimnieku un policistu. 1926. gadā Spiridons Luiss tika arestēts par militāro dokumentu viltošanu un tika ieslodzīts. Pēc cietumā pavadīta vairāk nekā gada viņš tika attaisnots un atbrīvots no apcietinājuma. Viņa pēdējā publiskā uzstāšanās notika 1936. gadā, kad viņu kā goda viesi uzaicināja uz 1936. gada vasaras olimpiskajām spēlēm Berlīnē. Dažus mēnešus pēc Itālijas iebrukuma Grieķijā 1940. gadā Spiridons Luiss mira. Pēc viņa nāves dažādas sporta iestādes Grieķijā tika nosauktas viņa vārdā. To skaitā bija arī Atēnu Olimpiskais stadions, kurš bija 2004. gada vasaras olimpisko spēļu galvenā norises vieta, kā arī ceļš ārpus stadiona. Bill Mallon, Jeroen Heijmans. Historical Dictionary of the Olympic Movement. Scarecrow Press, 2011. 209. lpp. «In Greece, Everyone Has a Spyro Story». The Los Angeles Times. 2004. gada 22. augusts. 103. lpp. Arhivēts no oriģināla, laiks: 2017. gada 19. oktobris. «Spyros Louis at the Olympics». Sports-Reference.com (angļu). Arhivēts no oriģināla, laiks: 2017. gada 7. novembris. «The original marathon man». The Independent. 2004. gada 7. augusts. Arhivēts no oriģināla, laiks: 2017. gada 20. oktobris. Skatīts: 2017. gada 20. oktobris. David Miller. «The marathon hero fuelled by wine and spirit». Express Newspapers, 2012. gada 6. janvāris. Skatīts: 2018. gada 23. jūlijs. «Local Hero Louis Earns Cult Status in Marathon». International Olympic Committee. Arhivēts no oriģināla, laiks: 2017. gada 27. marts. Skatīts: 2017. gada 20. oktobris. Bill Mallon, Jeroen Heijamns. Historical Dictionary of the Olympic Movement (4th izd.). Scarecrow Press, 2011. gada 11. augusts. 209. lpp. ISBN 978-0-8108-7522-7. Skatīts: 2018. gada 23. jūlijs. Gregory Pappas. «On This Day August 1, 1936: Spyridon Louis Presents Hitler with Olive Tree from Olympia». The Pappas Post, 2016. gada 1. augusts. Arhivēts no oriģināla, laiks: 2017. gada 7. novembris. Skatīts: 2017. gada 3. novembris. Paul Owen. For the Love of Running: A Companion (angļu). Summersdale Publishers Limited, 2017. gada 11. maijs. 1962. lpp. ISBN 978-1-78685-163-5. Arhivēts no oriģināla, laiks: 2017. gada 7. novembris. Skatīts: 2017. gada 3. novembris. Spiridons Luiss (SOK profils) (angliski) Spiridons Luiss (Sports Reference profils) (angliski)