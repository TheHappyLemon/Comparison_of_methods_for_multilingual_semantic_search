Kēnigsvusterhauzene (vācu: Königs Wusterhausen) ir pilsēta Vācijā, Brandenburgā, Dāmes-Šprēvaldes apriņķī pie Dāmes upes uz dienvidaustrumiem no Berlīnes. Apdzīvotā vieta pirmoreiz rakstos minēta 1320. gadā, un attīstījās ap pili. 1698. gadā Kūrfirstam Frīdriham Vilhelmam pili kopā ar tai piederošo īpašumu dāvināja viņa tēvs. 1707. gadā kroņprincis un vēlāk karalis Frīdrihs Vilhelms I Prūsijā nodibināja savu militāro vienību pulku "Potsdamas milži". No 1713. līdz 1718. gadam pils tika pārbūvēta par karaļa medību rezidenci. 1915. gadā pie Kēnigsvusterhauzenes tika nodibināta radiostacija, un 1920. gadā pirmoreiz Vācijā no šejienes sāka publiskus radioraidījumus garajos viļņos. 1938. gada netālu no pilsētas tika uzcelta automaģistrāle. Pēc Otrā pasaules kara pilsēta atradās VDR. 1972. gadā raidstacijas kompleksa 243 metrus augstais centrālais masts vētra nogāzās un netika atjaunots. VDR laikos pilsēta atradās Ārlietu ministrijas skola. Kēnigsvusterhauzenē atrodas apģērbu zīmola Thor Steinar galvenā mītne. Thor Steinar apģērbu valkātāji bieži tiek asociēti ar neonacistu kustību. Kēnigsvusterhauzene ir riteņbraucējas Judītes Arntas (Judith Arndt, 1976) dzimtā pilsēta. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Kēnigsvusterhauzene. Brockhaus Enzyklopädie raksts (vāciski) Thor Steinar