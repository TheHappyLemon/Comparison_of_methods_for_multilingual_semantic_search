Parastā kukurūza (Zea mays) ir graudzāļu dzimtas kultūraugs. Kukurūzu sāka kultivēt Vidusamerikā, no kurienes 1. gadu tūkstotī p.m.ē. tā strauji izplatījās visā Amerikā. Citur pasaulē tā sāka izplatīties pēc eiropiešu ierašanās Amerikā 16. gadsimtā. Kukurūzu audzē arī Latvijā, taču vēsā klimata dēļ raža ne vienmēr ienākas. Parastā kukurūza bioloģiski sīkāk iedalās vairākās pasugās. Šeit ir nosauktas tikai dažas no tām: cietes kukurūza (Z. m. amylacea); cukurkukurūza (Z. m. saccharata); kramkukurūza (Z. m. indurata); plēkšņkukurūza (Z. m. tunicata); plīsējkukurūza (Z. m. everta); vaskkukurūza (Z. m. ceratinu). 2009. gadā kopējā kukurūzas raža pasaulē bija 819 702 399 tonnas. No kultūraugiem vēl vairāk tika ievāktas vienīgi cukurniedres. Visvairāk kukurūza tika izaudzēta Amerikas Savienotajās Valstīs. «Parastā kukurūza» (latviski). Sugu enciklopēdija "Latvijas Daba". Skatīts: 2011-07-14. «Zea mays» (latviski). Akadēmiskā terminu datu bāze. Arhivēts no oriģināla, laiks: 2015-10-19. Skatīts: 2011-08-01. «FAOSTAT» (angliski). Skatīts: 2011-10-01.