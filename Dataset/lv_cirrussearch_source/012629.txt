Rolands Pakss (lietuviešu: Rolandas Paksas; dzimis 1956. gada 10. jūnijā) ir lietuviešu politiķis, laika posmā no 2003. līdz 2004. gadam bijis Lietuvas prezidents. Dzimis 1956. gadā Telšos Fēliksa Paksa un viņa sievas Elenas ģimenē. Mācījās Telšu Žemaites vidusskolā, studēja Viļņas Civilo inženieru institūtā (tagad Viļņas Ģedimina Tehniskā universitāte), pēc tam Ļeņingradas Civilās aviācijas akadēmijā. Bija sporta lidotājs, 1980. gados kļuva par aerobātikas čempionu. Pēc PSRS sabrukuma vadīja savu uzņēmumu Restako (1992-1997). 1997. gadā tika ievēlēts Viļņas pilsētas domē, kļuva par domes priekšsēdētāju. 1999. gada maijā pirmoreiz ievēlēts par Lietuvas premjerministru, taču pēc pieciem mēnešiem atkāpās. 2000. gada nogalē atkal ievēlēts par premjerministru, šoreiz amatā pavadot septiņus mēnešus. 2002. gadā R. Pakss kandidēja Lietuvas prezidenta vēlēšanās, kurās arī uzvarēja. 2004. gada sākumā tika uzsākts impīčments pret viņu, kā rezultātā R. Pakss atkāpās. Viņš kļuva par pirmo Eiropas valsts vadītāju, kas atkāpies pēc impīčmenta. Eiropas Parlamenta deputāts (2009—2019). «Lithuania's eccentric President impeached as EU accession nears». The Independent. Skatīts: 2012. gada 9. martā.[novecojusi saite] Vikikrātuvē par šo tēmu ir pieejami multivides faili. Skatīt: Rolands Pakss. Encyclopædia Britannica raksts (angliski) Brockhaus Enzyklopädie raksts (vāciski) Eiropas Parlamenta profils