Vēdzeļu dzimta (Lotidae) ir viena no mencveidīgo zivju kārtas (Gadiformes) dzimtām, kas apvieno 22 zivju sugas un kas tiek iedalītas 6 ģintīs. Pazīstamākās no tām ir vēdzeles un jūrasvēdzeles. Sastopamas Ziemeļu ledus, Atlantijas un Klusajā okeanā. Izņemot dažas trīstaustekļu jūrasvēdzeļu (Gaidropsarus) sugas, visas pārējās izplatītas ziemeļu puslodē. Gandrīz visas vēdzeļu dzimtas sugas ir jūras zivis, tikai viena suga — vēdzele mājo saldūdens tilpēs, upēs un ezeros Eiropas ziemeļos un Ziemeļamerikā. Baltijas jūrā pie Latvijas krastiem sastopamas divas vēdzeļu dzimtas zivju sugas: jūrasvēdzele (Enchelyopus cimbrius) un vēdzele. Vēdzele sastopama arī vairākumā Latvijas upju un daudzos ezeros. Vēdzeļu dzimtas zivīm ir viena vai divas muguras spuras un viena anālā spura. Otrā muguras spura (vai vienīgā muguras spura) un anālā spura ir garas, kas gandrīz sasniedz un savienojas ar noapaļoto astes spuru. Visām sugām ir zoda taustekļi (ūsas), dažām sugām tie ir arī pie nāsīm un uz purna. Vēdzeļu dzimtas zivis ir mazkustīgas, neveic garus pārceļojumus un nepulcējas lielās grupās. Vēdzeļu dzimtas zivis ir gan maza, gan vidēja, gan liela auguma. Lielākā dzimtā ir jūraslīdaka (Molva molva). Tās lielākie īpatņi var sasniegt 2 m garumu. Mazākās dzimtā ir ziemeļu jūrasvēdzele (Ciliata septentrionalis) un Kāpas jūrasvēdzele (Gaidropsarus capensis), kuru lielākie īpatņi nepārsniedz 20 cm garumu. Līdz ar jaunākajiem ģenētiskajiem atklājumiem zivju sistemātikā ieviestas ievērojamas izmaiņas. Saskaņā ar 2016. gada sistemātiku vēdzeļu dzimta ir likvidēta un dzimtas ģintis pievienotas mencu dzimtai. Dotajā sistemātikā vēdzeļu dzimta saglabāta kā atsevišķs taksons, tā kā vairāki autoratīvi avoti vēdzeļu dzimtu joprojām izdala kā atsevišķu vienību. Vēdzeļu dzimta (Lotidae) Brosmes (Brosme) Četrtaustekļu jūrasvēdzeles (Enchelyopus) Jūraslīdakas (Molva) Piectaustekļu jūrasvēdzeles (Ciliata) Vēdzeles (Lota) Fish Base: Family Lotidae - Hakes and burbots[novecojusi saite] Latvijas Daba: Jūrasvēdzele Latvijas Daba: Vēdzele «Семейство налимовые». Arhivēts no oriģināla, laiks: 2019. gada 14. februārī. Skatīts: 2019. gada 5. februārī. «Fish base: Molva molva (Linnaeus, 1758) Ling». Arhivēts no oriģināla, laiks: 2019. gada 12. septembrī. Skatīts: 2019. gada 6. februārī. «Fish Base: Ciliata septentrionalis (Collett, 1875) Northern rockling». Arhivēts no oriģināla, laiks: 2021. gada 8. jūnijā. Skatīts: 2019. gada 6. februārī. «Fish Base: Gaidropsarus capensis (Kaup, 1858) Cape rockling». Arhivēts no oriģināla, laiks: 2021. gada 9. aprīlī. Skatīts: 2019. gada 6. februārī. «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 18. februārī. «Fish Base: Family Lotidae - Hakes and burbots». Arhivēts no oriģināla, laiks: 2019. gada 12. septembrī. Skatīts: 2019. gada 18. februārī. iNaturalist: Hakes and Burbots Family Lotidae Fish Biosystem: Lotidae