Jumindas bāka (igauņu: Juminda tuletorn) atrodas Igaunijas ziemeļdaļā uz Jumindas pussalas, pie Somu līča. Bāka šajā vietā atrodas kopš 1937. gada. 2006. gadā tornim augšdaļā tika pievienoti astoņi metāla cilindri, tādējādi to pagarinot. Bākas augstums ir 32 m. Bāku veido apaļš betona un metāla tornis ar galeriju un laternu. Torņa apakšējā daļa ir baltā krāsā, augšējā melnā un sarkanā. Gaismas elements atrodas 40 m virs jūras līmeņa. Gaisma balta (3 s deg, 2 s pārtraukums, 3 s deg, 7 s pārtraukums). Gaismas signāls redzams 12 jūras jūdžu attālumā. Bāka darbojas visu gadu, diennakts tumšajā laikā. 2007. gadā Igaunijas pasts izdeva pastmarku ar bākas attēlu. Estonian Maritime Navigation Jumindas bāka 2007 Pastmarka