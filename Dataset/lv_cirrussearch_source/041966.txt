Viesturs Liepkalns (dzimis 1988. gada 31. maijā Rīgā) ir latviešu uzņēmējs un politiķis. Bijis 13. Saeimas deputāts, ievēlēts no politisko partiju apvienības "Attīstībai/Par!" Vidzemes vēlēšanu apgabala saraksta. Iepriekš bijis partijas "Latvijas attīstībai" ģenerālsekretārs (2017—2018) un valdes loceklis (2018—2020). Vispārējo vidējo izglītību ieguvis Natālijas Draudziņas ģimnāzijā. 2017. gadā absolvējis Biznesa vadības koledžu un 2021. gadā ieguvis arī profesionālo bakalaura grādu uzņēmējdarbībā un vadīšanā Rīgas Tehniskās universitātes Inženierekonomikas un vadības fakultātē. Vairākus gadus nodarbojies arī ar uzņēmējdarbību būvniecības nozarē, vadījis projektus Vides investīciju fondā, kā arī sniedzis konsultācijas privātajam un publiskajam sektoram par Eiropas Savienības fondu projektu īstenošanu energoefektivitātes uzlabošanai. Viesturs Liepkalns iesaistījies politikā 2013. gadā pievienojies partijai "Latvijas attīstībai". 2017. gada augustā tika ievēlēts par partijas "Latvijas attīstībai" ģenerālsekretāru. 2018. gada novembrī kļūstot par partijas "Latvijas attīstībai" valdes locekli, ģenerālsekretāra amatu atstāja. 2017. gadā kandidēja Rīgas domes vēlēšanās no Latvijas Reģionu apvienības un partijas "Latvijas attīstībai" kopīgā saraksta, taču netika ievēlēts. 2018. gada aprīlī kļuvis par politisko partiju apvienības "Attīstībai/Par!" valdes locekli un tajā pašā gadā kandidēja 13. Saeimas vēlēšanās no apvienības "Attīstībai/Par!" saraksta Vidzemes vēlēšanu apgabalā. Kandidējis arī 2020. gada ārkārtas Rīgas domes vēlēšanās no apvienības "Attīstībai/Par!" un "Progresīvie" apvienotā saraksta, bet netika ievēlēts. 2021. gada 8. jūnijā, pēc Saeimas deputātes Ineses Ikstenas nāves, kļuvis par 13. Saeimas deputātu uz laiku, kamēr ministra pienākumus pilda Artis Pabriks. 2022. gada 14. Saeimas vēlēšanās kandidēja no apvienības "Attīstībai/Par!" saraksta, taču tas nepārvarēja 5% barjeru. «Partijas valde - Latvijas attīstībai» (latviešu). Skatīts: 2021-09-02. «Attīstībai Par | “Attīstībai/Par!” Saeimas frakcijai pievienojas Viesturs Liepkalns». Attīstībai Par. Arhivēts no oriģināla, laiks: 2021-09-02. Skatīts: 2021-09-02. DELFI. «Par partijas 'Latvijas attīstībai' ģenerālsekretāru kļūst Viesturs Liepkalns». DELFI (latviešu), 2017-08-16. Skatīts: 2018-03-05. «Oficiāli reģistrēta partiju apvienība "Attīstībai/Par!"». LA.lv (lv-LV). Skatīts: 2018-05-21. «No “Attīstībai/Par!” vēlēšanās startēs arī Staķis, Skride, Brence, Bluķe un Bikše». skaties.lv (lv-LV). Skatīts: 2018-08-29. «Saeimā jauni deputāti – Mičerevskis, Liepkalns, Kreituse un Beļaunieks; Petraviča un Šuplinska atgriežas parlamentā». www.lsm.lv (latviešu). Skatīts: 2021-09-02. Partija Latvijas attīstībai