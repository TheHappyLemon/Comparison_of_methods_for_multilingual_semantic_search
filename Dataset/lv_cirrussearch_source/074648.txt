Naudiņu saulrozīte vai dzeltenā saulrozīte (Helianthemum nummularium) ir vienīgā klinšrožu dzimtas suga, kas aug Latvijā. Latvijā reti sastopams pundurkrūms. Ierakstīta Latvijas Sarkanajā grāmatā 3. kategorijā. Daudzgadīgs, mūžzaļš, sīks puskrūms. Stublājs gulošs, apakšdaļā koksnains, zari pacili. Lapas iegarenas, pamats ķīļveida. Ziedi lieli, dzelteni. Auglis - apmatota pogaļa. Zied no jūnija līdz augustam. Aug sausās augsnēs, pļavās, skrajos mežos, mežmalās. Naudiņu saulrozīte ir Eiropā diezgan plaši izplatīta suga, aug arī dažviet Āzijā. Artūrs Mauriņš, Andris Zvirgzds. Dendroloģija. Rīga 2006. ISBN 9984-802-21-3 Izplatība Vikikrātuvē par šo tēmu ir pieejami multivides faili. Skatīt: Naudiņu saulrozīte. latvijasdaba.lv[novecojusi saite]