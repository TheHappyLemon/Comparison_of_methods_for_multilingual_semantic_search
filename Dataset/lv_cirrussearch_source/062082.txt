Dedoplisckaro (gruzīnu: დედოფლისწყარო — ‘Karalienes avots’) ir pilsēta Gruzijā, Kahetijas mharē, Dedoplisckaro municipalitātes centrs. Izvietojusies valsts austrumos Širakas stepē 144 km no valsts galvaspilsētas Tbilisi. Apdzīvotā vieta zināma kopš 11. gadsimta, kad Gruzijas karalis Dāvids IV šeit izveidoja militāru priekšposteni. Leģenda vēsta, ka tas nosaukts par godu karalienei Tamarai. No 1803. gada šeit bija Krievijas dragūnu divīzijas štābs un to dēvēja par Carskije Kolodci (Царские Колодцы — ‘Cara akas’). 19. gadsimtā šeit sāka iegūt naftu; to ieguva līdz 1870. gadam. 1926. gadā apdzīvoto vietu pārdēvēja par Citelckaro (წითელწყარო — ‘Sarkanie avoti’). 1963. gadā Citelckaro piešķīra pilsētas statusu, bet 1991. gadā tā atguva vēsturisko nosaukumu. http://pop-stat.mashke.org/georgia-cities.htm. «Citelickara». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 139. lpp. Vikikrātuvē par šo tēmu ir pieejami multivides faili. Skatīt: Dedoplisckaro.