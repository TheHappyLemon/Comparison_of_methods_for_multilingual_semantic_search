"Pārkāpt robežu" (Breaking Bad) ir Vinsa Giligana veidots un producēts ASV televīzijas seriāls. Tas ir filmēts Albukerkē, Ņūmeksikā. ASV un Kanādā to translē televīzijas kanāls AMC. "Pārkāpt robežu" ir stāsts par ķīmijas skolotāju Volteru Vaitu (Braians Krenstons), kuram seriāla pirmajā epizodē tiek atklāts plaušu vēzis. Viņš pievēršas noziedzībai, kopā ar savu bijušo skolnieku Džesiju Pinkmenu (Ārons Pols) izgatavojot un pārdodot metamfetamīnu, lai pirms savas nāves nodrošinātu ģimeni ar nākotnes iztikas līdzekļiem. Seriāls ir ieguvis 16 Emmy balvas. Tas tika pirmoreiz translēts 2008. gada 20. janvārī, kopumā seriālam ir 5 sezonas un 62 sērijas. 2011. gada 14. augustā AMC paziņoja, ka seriālam ir plānota piektā sezona, kas būs arī tā pēdējā sezona. 5. sezona tika sadalīta 2 daļās ar 8 sērijām katrā daļā. Latvijā seriālu demonstrē televīzijas kanālā TV6, iepriekš demonstrēja kanālā TV3. «Seriāls, kas precīzi atspoguļo gan zinātni, gan narkotiku biznesa aizkulises, ar neparedzamu, bet rūpīgi pārdomātu sižetu – skaties "Pārkāpt robežu" TV6!». TV3. 2022. gada 25. augustā. Skatīts: 2022. gada 29. augustā. «"Breaking Bad" noslēgsies pēc piektās sezonas». tvnet.lv. 2011. gada 16. augustā. Skatīts: 2012. gada 20. janvārī. Masters, Megan. «AMC Announces Summer Premieres For Breaking Bad and Hell On Wheels». TVLine, 2012. gada 21. maijs. Arhivēts no oriģināla, laiks: 2012. gada 24. Maijs. Skatīts: 2012. gada 21. maijs. (angliski) Oficiālā tīmekļa vietne (angliski) IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski) IFDB.lv profils