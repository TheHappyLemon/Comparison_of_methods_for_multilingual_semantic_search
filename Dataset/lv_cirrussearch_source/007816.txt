Era (stilizēti eRa) ir muzikālais projekts, kuru 1996. gadā izveidoja franču komponists un multiinstrumentālists Ēriks Levi. Grupas sastāvā ir Ēriks Levi, Gajs Protero, Česters Tompsons, Lī Sklars, Filips Manka, Neils Vilkinsons un Patriks Tīsons. Grupa ir pārdevusi vairāk par 12 miljoniem albumu. Era galvenokārt muzicē ambientā mūzikas, čilauta un New Age žanros. Lai gan dziesmu teksti ir līdzīgi latīņu un grieķu valodām, tie speciāli tiek veidoti bez dziļākas jēgas. Era savas dziesmas veido, apvienojot gregoriāniskos dziedājumus vai arī citu tautu tradicionālo mūziku ar mūsdienīgiem elektroniskiem aranžējumiem. Dziesmu stils līdzinās tādām grupām kā Enigma, Gregorian un Deep Forest. Grupa savus dziesmu tekstus saraksta pseido-latīņu un angļu valodā. Dažu dziesmu teksti ir balstīti uz 13. gadsimta franču kristiešu sektas kataru ticējumiem. Grupas koncertos un video klipos parasti ir redzami viduslaiku tērpos un bruņās tērpušies cilvēki, kas nereti ir paši grupas dalībnieki. Oficiālā tīmekļa vietne