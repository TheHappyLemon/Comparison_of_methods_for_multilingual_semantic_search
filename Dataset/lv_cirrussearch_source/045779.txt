Tatjana Vasiļeviča (ukraiņu: Тетяна Василевич; dzimusi 1977. gada 14. janvārī Eipatorijā) ir Ukrainas starptautiskā lielmeistare šahā (1996). Vairākkārt pārstāvējusi Ukrainu Pasaules un Eiropas jauniešu šaha čempionātos dažādās vecuma grupās. 1992. gadā Dīsburgā izcīnījusi sudraba medaļu Pasaules jauniešu šaha čempionātā U16 meiteņu vecuma grupā. 1996. gadā Žagaņā izcīnījusi bronzas medaļu Pasaules junioru šaha čempionātā U20 meiteņu vecuma grupā. Daudzu starptautisko šaha turnīru laureāte, tajā skaitā uzvarējusi Belgradā (1997), Drēzdenē (2000). Trīskārtējā Ukrainas sieviešu šaha čempionāta uzvarētāja (2002, 2007, 2009). Piedalījusies Pasaules šaha čempionātos sievietēm pēc izslēgšanas sistēmas: 2000. gadā Ņūdelī 1. kārtā uzvarējusi Ngujenu Thi Thaņ Anu, 2. kārtā uzvarējusi Irinu Krušu, bet 3. kārtā zaudējusi Jekaterinai Kovaļevskai; 2004. gadā Elistē 1. kārtā uzvarējusi Sjui Juaņjuaņu, bet 2. kārtā zaudējusi Antoanetai Stefanovai. Pārstāvējusi Ukrainu lielākajos komandu šaha turnīros: Pasaules šaha olimpiādēs piedalījusies 3 reizes (1998-2002); Eiropas komandu šaha čempionātos piedalījusies 3 reizes (2003-2007); Pasaules komandu šaha čempionātos piedalījusies 2 reizes (2007, 2011). Komandu vērtējumā izcīnījusi bronzas (2007) medaļu. Individuālajā vērtējumā izcīnījusi 2 bronzas (2007, 2011) medaļas. Par panākumiem turnīros FIDE 1996. gadā viņai piešķīrusi starptautiskās lielmeistares (WGM) nosaukumu. 2002. gadā saņēmusi arī vīriešu starptautiskā meistara (IM) nosaukumu. Krimas Republikas šaha federācijas viceprezidente. 2000 FIDE Knockout Matches 2004 FIDE Knockout Matches (Women) OlimpBase :: Women's Chess Olympiads :: Tatiana Vasylevych OlimpBase :: European Women's Team Chess Championship :: Tatiana Vasylevych OlimpBase :: World Women's Team Chess Championship :: Tatiana Vasylevych Федерация ШАХМАТ Республики Крым » Василевич Татьяна Петровна Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)