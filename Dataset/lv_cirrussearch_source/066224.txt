Šis raksts ir par salu Klusajā okeānā. Par tautu Dienvidāfrikā skatīt rakstu Nama (tauta). Nama (čūkiešu: Nama) ir koraļļu sala Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Čūkas pavalstī, administratīvi veido atsevišķu municipalitāti. Iedzīvotāji ir mikronēzieši, runā mortlokiešu valodā. Nama (agrāk dēvēta arī par d'Irvila salu un Sanrafaelu) ir koraļļu sala Karolīnu salu centrālajā daļā 65 km uz dienvidaustrumiem no Čūkas atola un 14 km uz ziemeļrietumiem no Losapas atola. Salas platība 74,8 ha, augstākais punkts ir 6 m vjl, salu iekļauj koraļļu rifs. Vienīgā apdzīvotā vieta izstiepusies gar salas rietumu krastu; salā atrodas Lukeiselas reģiona vidusskola. Nama Island