Strade Bianche, iepriekš zināmas kā Monte Paschi Eroica (2007—2008) un Montepaschi Strade Bianche (2009—2011), ir profesionālas šosejas riteņbraukšanas sacensības, kuras katru gadu notiek pie Sjēnas, Toskānas reģionā, Itālijā. Sacensības pirmoreiz tika organizētas 2007. gadā kā 1.1 kategorijas pasākums UCI Europe Tour kalendārā un notika oktobrī. Kopš 2008. gada sacensības notika martā kā daļa no Eiropas klasiku sezonas. 2017. gadā sacensības jau iekļāva UCI Pasaules tūres kalendārā. Tās notiek nedēļā pirms Tirreno–Adriatico kā siltāku laika apstākļu priekštecis bruģa klasikām ziemeļos. Sacensību dalībnieku loks parasti pārklājas ar Tirreno–Adriatico dalībniekiem. Sacensības sākas Sandžminjano pilsētā un noslēdzas Sjēnas laukumā Piazza del Campo. Distance sastāv no 190 kilometrus gara maršrutu ap Sjēnu, ieskaitot 70 kilometrus grants ceļu, Itālijā sauktus par sterrati. Daļas no maršruta sākotnēji tika izmantotas tautas sacensībās. Sacensību organizatorus RCS sport iespaidoja Flandrijas tūre ar saviem bergiem (pauguriem) un Parīze—Rubē ar saviem bruģētajiem posmiem. Pirms 2009. gada sacensībām nosaukums tika mainīts uz Montepaschi Strade Bianche. Sacensības tika pagarinātas par 9 kilometriem un tika pievienots vēl viens grantēts posms, pagarinot šo distanci līdz 57,2 kilometriem. Braucēji no Gaiole in Chianti devās uz dienvidiem uz pirmo no astoņiem le strade bianche posmiem (baltie grants ceļi). Līdz 2014. gadam sacensības sākās Gajole in Kjanti, tagad starts ir Sandžminjano. 2015. gadā Strade Bianche tajā pašā dienā pirmoreiz notika arī sacensības sievietēm. No Latvijas sportistiem augstāko panākumu guvis Toms Skujiņš, kurš 2024. gadā ieņēma otro vietu, bet 2019. gada sacensībās bija devītais. Aleksejs Saramotins 2013. gadā ierindojās 5. vietā. Second Edition of Monte Paschi Eroica - Eroica's status grows with new springtime date Retrieved on 2008-03-24. First Monte Paschi Eroica presented Retrieved on 2008-03-24. 2nd Edition Monte Paschi Eroica at the Daily Peloton - Pro Cycling News Arhivēts 2011. gada 8. jūlijā, Wayback Machine vietnē. Retrieved on 2008-03-24. 3rd Montepaschi Strade Bianche - Eroica Toscana - 1.1 Retrieved on 2010-03-07. Stephen Farrand. «Women's Strade Bianche race route revealed». cyclingnews.com, 2015. gada 16. janvāris. Skatīts: 2015. gada 24. janvāris. «Skujiņš rāda lielisku sniegumu, finišējot devītais leģendārajā "Strade Bianche"». Sportacentrs.com (latviešu). 2019-03-09. Skatīts: 2019-03-11. «Saramotinam augstā piektā vieta "Strade Bianche" sacensībās». Sportacentrs.com (latviešu). 2013-03-02. Skatīts: 2019-03-11. Aleksejs Saramotins Varonīgi Cīnās Strade Bianche un Finišē Kopā ar Kančelaru un Van Avermātu. Atjaunināts: 2021-03-06 Vikikrātuvē par šo tēmu ir pieejami multivides faili. Skatīt: Strade Bianche. Oficiālā tīmekļa vietne