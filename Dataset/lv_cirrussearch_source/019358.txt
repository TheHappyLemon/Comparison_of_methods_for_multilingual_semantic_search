Sāremā apriņķis (igauņu: Saare maakond), arī Sāmsalas apriņķis, ir viens no 15 Igaunijas apriņķiem. Tas sastāv no Igaunijas lielākās salas Sāmsalas, Muhu, Roņu salas un citām mazākām salām. Ziemeļos to no Hījumā apriņķa šķir Soelas šaurums, austrumos no Lēnes apriņķa Sūrveina šaurums, bet dienvidos no Latvijas — Irbes šaurums. Dienvidaustrumos to apskalo Rīgas līcis, bet rietumos — Baltijas jūra. Sāres apriņķa administratīvais centrs ir Kuresāre. Kuresāre Pēc 2017. gada teritoriālās reformas apriņķī ir 3 pašvaldības — Muhu pagasts, Ruhnu pagasts un Sāremā pagasts. Samsalas apriņķi (Arenburgische Kreis; Эзельский (Аренсбургский) уезд) jeb Sāmsalas provinci izveidoja līdz ar Rīgas guberņas dibināšanu 1726. gadā. Par jaunā apriņķa centru izvēlējās seno Sāmsalas-Vīkas bīskapijas galvaspilsētu Ārensburgu. Apriņķī ietilpa 16 draudžu novadi (kihelkond). Vikikrātuvē par šo tēmu ir pieejami multivides faili. Skatīt: Sāremā apriņķis. Sāres apriņķa pārvalde Arhivēts 2014. gada 19. jūlijā, Wayback Machine vietnē. (igauniski)