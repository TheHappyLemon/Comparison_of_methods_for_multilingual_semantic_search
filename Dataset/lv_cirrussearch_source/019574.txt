Šis raksts ir par dzelzceļa staciju. Par citām jēdziena Skrunda nozīmēm skatīt nozīmju atdalīšanas lapu. Skrunda ir dzelzceļa stacija, kas atrodas Skrundas pilsētas ziemeļu daļā dzelzceļa līnijā Jelgava—Liepāja. Skrundā pietur pasažieru vilciens Rīga—Liepāja—Rīga katru dienu, bet svētdienās — divas reizes dienā. Stacijā biļešu kase ir slēgta. Skrundā dzelzceļa stacija pastāvēja jau Pirmā pasaules kara laikā, ap 1916. gadu, kad vēl nebija uzbūvēta platsliežu dzelzceļa līnija uz Liepāju. Stacija atradās 600 mm platuma līnijā Aizpute—Saldus, taču tā neatradās tajā vietā, kur atrodas mūsdienu Skrundas stacija, bet apmēram 1 km uz dienvidaustrumiem, netālu no Ventas (mūsdienās šai vietai iet pāri Ventas iela jeb autoceļš A9). Šaursliežu posmu Skrunda—Saldus slēdza līdz ar Jelgavas—Liepājas dzelzceļa atklāšanu 1928. gadā (šaursliežu tiltu pār Ventu nojauca tikai 1933.-34. gadā). Pēc Skrundas platsliežu stacijas atklāšanas 1928. gada 15. decembrī Skrundas šaursliežu stacija tika pārdēvēta par Skrunda—Lauku., bet vēlāk šaursliežu līniju no Aizputes pieslēdza Skrundas platsliežu stacijai. 1941. un 1949. gadā no Skrundas stacijas uz Sibīriju tika deportēti 2916 iedzīvotāji. 1998. gadā netālu no stacijas ēkas uzstādīts piemiņas muzejvagons. Laikā no 2001. līdz 2006. gadam Skrunda darbojās tikai kā kravas stacija, jo nekursēja vilciens Rīga—Liepāja. No 2006. gada Skrundā pieturēja pasažieru vilciens Rīga—Liepāja virzienā uz Liepāju piektdienās un svētdienās, bet virzienā uz Rīgu — pirmdienās un sestdienās. Dīzeļvilciens caur Skrundu uz Liepāju no 2015. gada vasaras kursēja tikai piektdienās, bet virzienā uz Rīgu tikai svētdienās. No 2019. gada sakarā ar dzelzceļa infrastruktūras maksas samazināšanos vilciens caur Skrundu līdz 2023. gadam katrā virzienā kursēja divas reizes nedēļā. Vilcienu saraksta izmaiņas «Biļešu kasu darba laiki». vivi.lv (latviešu). Skatīts: 2024-02-05. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 148. lpp. ISBN 978-9984-38-698-0 T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 157. lpp. ISBN 978-9984-38-698-0 Skrundas stacijas foto (krieviski) Deportāciju piemiņas vagons-muzejs Apstiprina jaunu vilcienu reisu izveidošanu starp Liepāju un Rīgu Skrundas dzelzceļa stacija vēstures līkločos YouTube