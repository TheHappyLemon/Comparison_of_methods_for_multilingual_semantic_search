Jese Puljujervi (somu: Jesse Puljujärvi; dzimis 1998. gada 7. maijā) ir somu hokejists, labās malas uzbrucējs. Pašlaik (2022) Puljujervi spēlē NHL klubā Karolīnas "Hurricanes". Jese Puljujervi ir dzimis Zviedrijā dzīvojošu somu ģimenē. Trenējies arī bendijā. Karjeru Puljujervi sāka Somijas komandas Oulu "Kärpät" sistēmā. Profesionāļa karjeru uzbrucējs sāka 2014.—15. gada sezonā, kuras gaitā "Kärpät" rindās debitēja SM līgā. 21 spēlē Puljujervi atzīmējas ar 11 rezultativitātes punktiem un 2015.—16 gada sezonu jau pilnībā aizvadīja "Kärpät" rindās. 2016. gada NHL draftā somu uzbrucēju ar kopējo 4. numuru izvēlējās Edmontonas "Oilers", kuras sastāvā spēlēja jau nākamajā sezonā. NHL debitēja 12. oktobrī, savā pirmajā spēlē gūstot arī vārtus. Nākamajā sezonā, pēc 28 "Oilers" aizvadītām spēlēm, Puljujervi tika nosūtīts uz AHL. 2017.—18. gada sezonā uzbrucējs "Oilers" rindās aizvadīja jau 65 spēles, taču sezonas gaitā atkārtoti tika nosūtīts uz AHL. 2019. gada vasarā uzbrucējs pieprasīja "Oilers", lai tā viņu aizmaina uz citu NHL vienību. Maiņas darījumam nenotiekot, 2019. gada augustā hokejists pievienojās SM līgas vienībai Oulu "Kärpät". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)