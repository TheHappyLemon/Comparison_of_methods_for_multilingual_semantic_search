Baja Mare (rumāņu: Baia Mare, izrunā: [ˈbaja ˈmare]) jeb Naģbāņa (ungāru: Nagybánya) ir pilsēta Rumānijas ziemeļrietumos, Transilvānijas reģionā, Maramurešas žudeca administratīvais centrs. 2012. gadā pilsētā dzīvoja 136 tūkstoši iedzīvotāju. Atrodas Sāsaras upes ielejā, ieskauj Gutinas kalni, kas ir daļa no Austrumkarpatiem. Baja Mares vārds pirmo reizi rakstiskajos avotos minēts 1329. gadā, lai gan ir zināms, ka jau pirms tam te dzīvojuši sakši un apmetnes nosaukums bijis Neištate (vācu: Neustadt). Līdz Otrajam pasaules karam bija nozīmīgs kalnrūpniecības centrs, bija attīstīta ķīmiskā rūpniecība un metalurģija. Baja Marē atrodas 14. gadsimta gotiskā stila pulksteņtornis. Vikikrātuvē par šo tēmu ir pieejami multivides faili. Skatīt: Baja Mare. Encyclopædia Britannica ieraksts (angliski) Q106566382.