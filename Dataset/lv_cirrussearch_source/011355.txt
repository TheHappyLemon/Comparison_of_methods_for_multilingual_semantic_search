Krievvalodīgais jeb rusofons (krievu: русскоговорящий, русскоязычный, русофон) — sarunvalodā lietots apzīmējums krievu valodas lietotājam, kuram tā ir dzimtā valoda vai kurš tai dod priekšroku ikdienā un ģimenē, neatkarīgi no viņa tautības vai valstiskās piederības. Cilvēku, kam krievu ir dzimtā valoda, ir apmēram 145 miljoni. Pēc šī rādītāja tā ir 8. lielākā valoda pasaulē (skatīt Lielākās dzimtās valodas). Kopā ar tiem, kuriem krievu valoda ir pirmā vai otrā svešvaloda, krievu valodas pratēju skaits visā pasaulē ir 255—280 miljoni. Starp krievvalodīgajiem iedzīvotājiem neskaitot krievus, īpaši daudz ir azerbaidžāņu, armēņu, baltkrievu, gruzīnu, ebreju, kazahu, kurdu, tatāru, ukraiņu, kā arī krievu (vai krievvalodīgo) un latviešu jaukto laulību pēcteču. Lielākais krievvalodīgo skaits ir Krievijā, kā arī Krievijas kaimiņzemēs — Baltkrievijā, Ukrainā, Kazahstānā, Moldovā, Latvijā, Igaunijā. Liela krievvalodīgo kopiena ir arī Izraēlā (trešā populārākā valoda pēc ivrita un arābu valodas) un ASV. Krievvalodīgo imigrantu kopienas pastāv arī Kanādā, ĶTR, Vācijā, Grieķijā un Kiprā. Pamatraksts un citi raksti: Krievu valoda Latvijā un Baltijas pārkrievošana No 19. gs. vidus līdz 1917. gadam krievu valodai Latvijas teritorijā bija valsts valodas loma, un no 1944. gada līdz 1991. gadam starptautību saziņas valodas loma, kas krievvalodīgajiem sadzīvē deva virkni priekšrocību, salīdzinot ar latviešiem (virknē jomu priekšrocības bija latviešvalodīgajiem)[nepieciešama atsauce], bet pēc 1989. gada tā savu statusu zaudēja. Pēc 2000. gada tautas skaitīšanas datiem krievu valodu Latvijā pārvaldīja 81,2% iedzīvotāju un krievu valoda bija dzimtā 37,5% iedzīvotāju. Krievu valoda Latvijā ir plaši lietota kā saziņas valoda starp dažādu tautību pārstāvjiem, un tās pratēju kopumu daudzi neuzskata par skaidri izdalāmu mazākumgrupu. Krievu valoda Latvijā Vispārējā konvencija par nacionālo minoritāšu aizsardzību Krievu diaspora «Русскоязычных Латвии хотят называть русофонами или русолингвами». Otkrito.lv (krievu). Skatīts: 2024-01-25. «Русскоязычная община на Кипре. Как все начиналось - Последние блоги». Cyprus Butterfly (ru-RU). 2018-04-24. Skatīts: 2024-03-11. 2000. g. tautas skaitīšanas rezultati csb.lv — izvēlēties "2000. g. tautas skaitīšanas rezultati īsumā" un "Iedzīvotāju dzimtā valoda un citu valodu prasme" hkola.lv — vidējai izglītībai krievu valodā veltīts resurss (krieviski) R. Eglājs Latviešu dome, krievu dome 2005. gada 22. martā (latviski) Дименштейн И. Л. Русская Рига — Р.: Holda, 2004. ISBN 9984-9635-1-9 Занимательная история латвийских русских — Р.: "ZORIKS", 2007. ISBN 9984-39-067-5 Пухляк О. Н., Борисов Д. А. Русские в Латвии со средневековья до конца XIX века — Р.: SI, 2005. ISBN 9984-630-01-3 Фейгмане Т. Д. Русские в довоенной Латвии — Р.: БРИ, 2000. ISBN 9984-606-68-6 Valodas politika Latvijā: īss vēsturisks atskats (latviski) Русскоязычные общины мира. (krieviski)