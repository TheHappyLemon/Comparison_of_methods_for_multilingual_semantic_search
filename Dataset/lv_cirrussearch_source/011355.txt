Luč-5A (Луч-5А; zināms arī kā Luch-5A) ir Krievijas sakaru pavadonis, kas paredzēts Zemes orbītās esošu kosmisko aparātu sakaru nodrošināšainai. Palaists 2011. gada 11. decembrī. Pavadonis izgatavots uzņēmumā Informacionnyje sputnikovyje sistemy pēc Federālās kosmiskās aģentūras pasūtījuma, uz platformas Ekspress-1000 bāzes. Raidītājus un jaudas pastiprinātājus izgatavoja Francijas uzņēmums Thales Alenia Space. Japānas uzņēmums Sumitomo/Nec piegādāja maztrokšņu pastiprinātājus un Majak raidītājus. Atrodoties ģeostacionārajā orbītā, kosmiskais aparāts retranslē telemetriju un citus datus starp zemās orbītās esošiem Krievijas pavadoņiem, kuri atrodas ārpus zemes staciju sakaru zonas, un zemes stacijām. Tas paredzēts galvenokārt sakaru nodrošināšanai ar Starptautiskās kosmosa stacijas (SKS) Krievijas segmentu un kosmosa kuģiem. Tāpat to var izmantot telemetrijas saņemšanai no nesējraķetēm un to augšējām pakāpēm, kad tās orbītā nogādā derīgās kravas. Iepriekšējais Luč sērijas pavadonis tika palaists 1995. gadā, bet tas darbojās tikai līdz 1998. gadā. Kopš tā laika Krievijai SKS sakariem nācās izmantot ASV TDRS sistēmu. Luč-5A spēj sekot ātri kustošiem mērķiem orbītās. Tas ir apgādāts ar divām antenām 4,2 m diametrā, no kurām viena darbojas Ku joslā un otra — S joslas diapazonā. Katra antena var sekot mērķim neatkarīgi no otras. Ir septiņi raidītāji, kas spēj pārraidīt datus ar ātrunu līdz 150 Mb/s (Ku joslai) un 5 Mb/s (S joslai). Luč-5A var uztvert arī avārijas signālus no KOSPAS-SARSAT sistēmām (P diapazonā) un retranslēt uz zemes stacijām L joslā. Šajās frekvencēs arī paredzēta datu apmaiņa hidrometeoroloģiskajā sistēmā Planeta-S. Bez tam pavadonis paredzēts arī, lai pārraidītu korekcijas mērījumus 'GLONASS navigācijas pavadoņiem. Luč-5A tika palaists 2011. gada 11. decembrī 11:17:00 UTC ar nesējraķeti Proton-M/Briz-M no Baikonuras kosmodroma 81. laukuma 24. palaišanas iekārtas. Kopā ar to tika palaists Izraēlas pavadonis AMOS-5. Dzinējbloks Briz-M ar nometamām papildu degvielas tvertnēm veica dzinēju četru iedarbināšanu shēmu. Luč-5A no dzinējbloka Briz-M atdalījās 20:10:55. UTC. Pēc tam Briz-M veica dzinēju piekto iedarbināšanu, lai ievadītu orbītā AMOS-5. 2012. gada 13. janvārī Luč-5A tika novietots ģeostacionārajā orbītā punktā 58,5° austrumu garuma testēšanas fāzei. 2012. gada oktobrī pavadonis atradās pozīcijā 95° A. Космический аппарат «Луч-5А» выведен на целевую орбиту Пресс-служба Роскосмоса, 2011-12-12 (krieviski) Геостационарные КА-ретрансляторы «Луч-5А» и «Луч-5Б» Arhivēts 2013. gada 13. novembrī, Wayback Machine vietnē. Информационные спутниковые системы имени академика М.Ф. Решетнёва (krieviski) Космический аппарат «Луч-5А» Arhivēts 2012. gada 16. jūlijā, Wayback Machine vietnē. Центр управления полетами ЦНИИ машиностроения (krieviski)