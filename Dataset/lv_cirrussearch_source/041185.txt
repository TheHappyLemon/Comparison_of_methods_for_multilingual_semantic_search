Kirils Aleksejenko (krievu: Кирилл Алексеевич Алексеенко; dzimis 1997. gada 22. jūnijā Sanktpēterburgā) ir Krievijas starptautiskais lielmeistars šahā (2015), kas kopš 2023. gada pārstāv Austriju. Ar šahu sācis nodarboties piecu gadu vecumā. 2007. gadā kļuvis par Sanktpēterburgas un Krievijas jauniešu šaha čempionu U10 vecuma grupā, tāpat uzvarējis šajā vecuma grupā Eiropas jauniešu šaha čempionātā. 2011. gadā Brazīlijā uzvarējis Pasaules jauniešu šaha čempionātā U14 vecuma grupā. 2013. gadā atkārtoti uzvarējis Eiropas jauniešu šaha čempionātā un bijis trešais Pasaules jauniešu šaha čempionātā U16 vecuma grupā. 2015. gada Pasaules jauniešu šaha čempionātā U18 vecuma grupā bijis otrais. 2016. gadā kļuvis par Krievijas jauniešu šaha čempionu U20 vecuma grupā. Daudzu starptautisko šaha turnīru laureāts, tajā skaitā trīs reizes pēc kārtas uzvarējis Mihaila Čigorina memoriālā Sanktpēterburgā (2015, 2016, 2017), Pardubices Czech Open (2014), Ļeva Polugajevska memoriālā Samārā (2015). 2015. gadā dalījis pirmo vietu Sanktpēterburgas pilsētas šaha čempionātā. 2019. gada augustā Iževskā dalījis 5.—8. vietu Krievijas vīriešu šaha čempionāta superfinālā. 2019. gada oktobrī Daglasā izcīnījis 3. vietu FIDE Grand Swiss turnīrā. 2021. gada aprīlī Jekaterinburgā palicis 7. vietā Pasaules šaha čempionāta pretendentu turnīrā. 2021. gada oktobrī Ufā dalījis 5.-9. vietu Krievijas šaha čempionāta superfinālā. 2021. gada novembrī Rīgā ierindojies 29. vietā 2021. gada "FIDE Chess.com Grand Swiss" turnīrā. Pārstāvējis Krievijas komandu lielākajos komandu šaha turnīros: Eiropas komandu šaha čempionātā piedalījies 2019. gadā. Komandu vērtējumā izcīnījis zelta medaļu. Par panākumiem turnīros FIDE 2007. gadā Aleksejenko piešķīrusi starptautiskā meistara (IM), bet 2015. gadā — starptautiskā lielmeistara (GM) nosaukumu. Kopš 2023. gada 7. jūlija šaha turnīros pārstāv Austriju. «Kirill Alekseenko wins Chigorin Memorial». Arhivēts no oriģināla, laiks: 2017. gada 2. decembrī. Skatīts: 2018. gada 12. janvārī. «Chigorin Memorial: Alekseenko wins; Abdusattorov shines». Arhivēts no oriģināla, laiks: 2017. gada 2. decembrī. Skatīts: 2018. gada 12. janvārī. «Chigorin Memorial 2017». Arhivēts no oriģināla, laiks: 2018. gada 11. janvārī. Skatīts: 2018. gada 12. janvārī. «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. «FIDE Chess.com Grand Swiss 2019». Arhivēts no oriģināla, laiks: 2019. gada 4. novembrī. Skatīts: 2019. gada 22. oktobrī. 2020-2021 FIDE World Chess Candidates Tournament Суперфинал чемпионата России. Уфа 2021 FIDE Chess.com Grand Swiss 83rd FIDE Congress, Istanbul, TUR, 27 Aug — 10 Sept 2012 FIDE transfers 2023 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)