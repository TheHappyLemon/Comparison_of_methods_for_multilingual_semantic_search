FK Baku (azerbaidžāņu: Bakı Futbol Klubu) ir Azerbaidžānas futbola klubs no Baku. Klubs dibināts 1997. gadā, pašlaik spēlē Azerbaidžānas futbola otrajā spēcīgākajā līgā — Pirmajā divīzijā. Klubs ir divkārtējs Azerbaidžānas čempions, kā arī trīs reizes uzvarējis Azerbaidžānas kausa izcīņā. Kluba sponsori ir Baghlan Group Company un Zqan Construction Company, kuriem pieder arī Guba sporta komplekss. Klubu iepriekš trenējis Aleksandrs Starkovs, kurš tobrīd vadīja arī Latvijas izlasi. Klubā spēlējuši arī vairāki Latvijas izlases futbolisti — Māris Verpakovskis, Deniss Ivanovs, Andrejs Štolcers. Klubs tika nodibināts 1997. gadā, apvienojoties klubiem Chinar Polis Akademiyasi un Qartal-95, tā paša gada beigās ieguva nosaukumu Dinamo. Pašreizējais nosaukums klubam ir kopš 2004. gada. 2005.—2006. gada sezonā klubs pirmo reizi kļuva par Azerbaidžānas čempioniem, šo panākumu atkārtojot 2008.—2009. gada sezonā. 2014.—2015. gada sezonā ierindojās 9. vietā Azerbaidžānas Premjerlīgā un izkrita uz Pirmo divīziju. Azerbaidžānas Premjerlīga Čempioni (2): 2005–06, 2008–09 Vicečempioni (2): 1997–98, 2009–10 Azerbaidžānas kauss Kausa ieguvēji (3): 2004–05, 2009–10, 2011–12 «İkiqat Azərbaycan çempionu FK Bakı». Arhivēts no oriģināla, laiks: 2011. gada 8. oktobrī. Skatīts: 2011. gada 30. augustā. «Azerbaijan - List of Champions». RSSSF. Skatīts: 2016. gada 2. februārī. «Azerbaijan - List of Cup Finals». RSSSF. Skatīts: 2016. gada 2. februārī. Kluba oficiālā vietne (azerbaidžāņu) (vāciski) (angliski) (krieviski)