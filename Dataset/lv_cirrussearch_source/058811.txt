Montrezs Dešejs Harels (angļu: Montrezl Dashay Harrell; dzimis 1995. gada 24. jūlijā Mičiganas štatā) ir amerikāņu basketbolists, spēlē spēka uzbrucēja un centra pozīcijā. Pēdējā komanda, ko 2023. gadā pārstāvējis Nacionālās basketbola asociācijas (NBA) klubs Filadelfijas "76ers". 2020. gada NBA sezonas labākais rezervista balvas ieguvējs. 2013. gada NCAA čempions Luisvilas Universitātes "Cardinals" sastāvā. Augstskolu basketbolā pārstāvēja Luisvilas Universitātes komandu "Cardinals" NCAA čempionātā, kur nospēlēja trīs sezonas. Kļuva par čempionu pirmajā no tām — 2013. gadā, kad bija komandas rezervists; sekojošajās sezonās nostiprinājās pirmajā pieciniekā. 2015. gada NBA draftā viņu Hjūstonas "Rockets" izraudzījās ar kopējo 32. numuru otrajā kārtā. Komanda noslēdza ar M. Harelu trīs gadu līgumu, taču pirmajā sezonā viņš NBA aizvadīja vien 39 spēles, spēlējot arī "Rockets" fārmklubā Riograndes "Valley Vipers". 2017. gada jūnijā M. Harels tika aizmainīts uz Losandželosas "Clippers" lielā maiņas darījumā, kura rezultāta uz "Rockets" pārcēlās Kriss Pols, bet pretējā virzienā devās septiņi spēlētāji. M. Harels kļuva par nozīmīgu spēlētāju "Clippers" sastāvā, laukumā paŗsvarā dodoties uz maiņu un kļūstot par 2020. gada NBA sezonas labākais rezervista balvas ieguvēju. 2020. gada 22. novembrī M. Harels kā brīvais aģents parakstīja līgumu ar otru Losandželosas komandu "Lakers". 2021. gada augustā viņš tika aizmainīts uz Vašingtonas "Wizards" plašā piecu komandu maiņas darījumā, kura ievērojamākais spēlētājs bija Rasels Vestbruks, kurš nonāca "Lakers". 2022. gada februārī tika aizmainīts uz Šarlotas "Hornets" pret Išu Smitu, Vernonu Keriju un otrās kārtas drafta izvēli. 2022. gada septembrī viņš noslēdza līgumu ar Filadelfijas "76ers", bet 2023. gada vasarā vienojās par jaunu līgumu, ko tomēr nespēja pildīt traumas dēļ, un komanda viņu atbrīvoja. M. Harels spēlējis ASV jaunatnes izlasēs, uzvarot 2013. gada Pasaules čempionātā U19 vecuma grupā Čehijā, kur ASV izlases līderis bija Ārons Gordons. 2022. gada 15. jūnijā M. Harelam tika izvirzīta apsūdzība par marihuānas kontrabandu, par ko draudēja līdz pat piecu gadu cietumsods, tomēr augustā noziegums tika pazemināts līdz pārkāpumam. Lakers Sign Montrezl Harrell NBA.com Madeline Coleman. «Report: Felony Drug Charge Reduced for Former Hornets Player Montrezl Harrell». Sports Illustrated (en-us), 2022-08-31. Skatīts: 2024-02-17. Vikikrātuvē par šo tēmu ir pieejami multivides faili. Skatīt: Montrezs Harels. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)