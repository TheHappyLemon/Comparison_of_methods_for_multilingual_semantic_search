Latvijas Radio 5 — Pieci.lv ir Latvijas Radio nacionālās apraides sabiedriskā radiostacija jauniešu auditorijai. Latvijas Radio 5 — Pieci.lv ir jauniešu sabiedriskais medijs, kas apvieno subkultūru, dzīvesstila un arī informācijas viedokļu līderus, tādējādi veidojot sabiedriskā medija platformu, piedāvājot izklaidējošu, izglītojošu un informējošu saturu. Tīkls sastāv no deviņām tikai internetā dzirdamām stacijām un vienas valsts mēroga FM stacijas. 2015. gada 15. martā Latvijas Radio 5 – Pieci.lv pirmo reizi piedalījās un ieguva pirmo vietu Eiropas Radio čempionātā, kas norisinājās Milānā. Šī ir pirmā radiostacija no Latvijas, kas ieguvusi čempiona titulu. Čempionātā Pieci.lv pārstāvēja Toms Grēviņš un Marta Līne. 2015. gadā Latvijas Radio 5 kļuva par Latvijas Vikipēdijas maratona partneri. Par Latvijas Radio 5 izveidi tika paziņots 2013. gada 14. jūlijā. Pirmā stacija, kas uzsāka darbu, bija Pieci Koncerti, kura ekskluzīvi atskaņoja ierakstus no tā gada Positivus festivāla Salacgrīvā. 2014. gada 31. martā Pieci.lv uzsāka apraidi 93,1 megaherca (MHz) FM frekvencē. Pamatraksts: Latvijas Top 40 2015. gada 11. janvārī pirmoreiz ēterā izskanēja Arta Volfa vadītais Latvijas Top 40. Šis tops tiek veidots apkopojot Latvijā populārāko Top 40 formāta radiostaciju (European Hit Radio, Radio SWH, Star FM, Capital FM un Pieci.lv) iknedēļas airplay datus un klausītākās dziesmas Spotify, Deezer un Draugiem.lv mūzikas straumēšanas pakalpojumos. Pieci.lv tiešsaistē un mobilajā lietotnē piedāvā vairākus kanālus Pieci Latvieši — kanāls, kurā skan mūzika tikai latviešu mūziķu izpildītas dziesmas. Pieci Hiti — kanāls, kurā skan šī brīža populārākā mūzika. Pieci Rīti — kanāls, kurā visas dienas garumā var klausīties pieci.lv rīta programmas atkārtojumus. Pieci Atklājumi — kanāls, kurā skan topošie hiti. Pieci Latgalieši — kanāls, kurā skan latgaliešu radīta mūzika. Krimināli Ekselents Radio — kanāls, kurā skan latviešu estrādes "zelta" skaņdarbi no 20. gadsimta 70.-80. gadiem. Pilnīgs Simts — kanāls, kurā skan 100 nozīmīgākās latviešu dziesmas. Dod pieci Latvijas Radio Par Pieci, pieci.lv PIECI.LV ITĀLIJĀ IZCĪNA UZVARU EIROPAS RADIO ČEMPIONĀTA FINĀLĀ pieci.lv «Sākas Latvijas Vikipēdijas maratons». lr1.lsm.lv. Skatīts: 2023-06-05. Festivāla Positivus tiešraidi internetā nodrošinās www.pieci.lv, diena.lv, 15.07.2013. «Pieci.lv» plāno paplašināt apraidi, tvnet.lv, 01.04.2014. Ētera jaunumi 2015. gadā, pieci.lv Oficiālā tīmekļa vietne Twitter profils Facebook profils Instagram profils Draugiem profils YouTube kanāls