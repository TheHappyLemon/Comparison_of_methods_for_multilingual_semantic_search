Ralfs Rangniks (vācu: Ralf Rangnick; dzimis 1958. gada 29. jūnijā) ir Vācijas futbola treneris un bijušais futbolists. Kopš 2022. gada Rangniks ir Austrijas futbola izlases galvenais treneris. Pēc neveiksmīgas spēlētāja karjeras sākuma Rangniks 1983. gadā, 25 gadu vecumā sāka savu trenera karjeru. 1997. gadā viņš kļuva par Vācijas kluba Ulm 1846 un savā pirmajā sezonā kļuva par Regionalliga Süd uzvarētāju. Pēc tam Rangniks tika apstiprināts par Vācijas Bundeslīgas kluba VfB Stuttgart galveno treneri. Tur viņš pavadīja divus gadus, 2000. gadā uzvarot UEFA Intertoto kausa izcīņā. 2001. gadā kļuvis par Hannover 96 treneri, 2002. gadā kļūstot par 2. Bundeslīgas uzvarētāju. Vēlāk vadījis arī Schalke 04. 2006. gadā viņš kļuva par 1899 Hoffenheim treneri. Divu sezonu laikā Rangniks komandu aizveda no Regionalliga Süd līdz Vācijas Bundeslīgai. 2011. gadā atgriezies Schale 04 komandā, ar to izcīnīja Vācijas kausu un aizveda komandu līdz UEFA Čempionu līgas pusfinālam. Vēlāk divas reizes bijis RB Leipzig galvenais treneris. 2012. gadā Rangniks pievienojās Red Bull sistēmai, palīdzot pārraudzīt viņu paplašināšanos Eiropas futbolā, piesaistot jaunos talantus, kā arī attīstot jaunatnes sistēmu un uzbrūkošas sistēmas uz laukuma. Viņa darbības noveda līdz veiksmīgiem rezultātiem gan uz laukuma, gan finansiālā ziņā. 2019. gadā Rangniks kļuva par galveno sporta direktoru, bet 2020. gadā viņš Red Bull pameta. 2021. gadā viņš kļuva par Lokomotiv Moscow sporta un attīstības direktoru. 2021. gada novembrī kļuva par pagaidu galveno treneri Anglijas Premjerlīgas klubā Manchester United, uzņemoties pienākumus līdz sezonas beigām. 2022. gada aprīlī kļuva zināms, ka pēc Anglijas Premjerlīgas sezonas beigām Rangniks kļūs par Austrijas futbola izlases galveno treneri, parakstot līgumu uz diviem gadiem. Sākotnēji bija plānots, ka viņš turpinās darbu arī Manchester United, pildot konsultanta pienākumus, taču vēlāk tika paziņots, ka neturpinās darbu klubā. Rangniks ir izveidojis un attīstījis Gegenpressing taktiku, kurā komanda pēc bumbas pazaudēšanas nekavējoties to mēģina to atgūt, nevis atgriezties atpakaļ aizsardzībā. Viņa vadītās komandas izceļas ar augstu presingu un uzbrūkošām sistēmām. Rangniks ir iedvesmojies no tādiem treneriem kā Ernsta Hapela, Valērija Lobanovska, Arrigo Saki un Zdeņeka Zemana, kā arī iedvesmojis tādus trenerus kā Tomasu Tuhelu, Jūliānu Nagelsmanu, Ralfu Hāzenhitlu un Jirgenu Klopu. Ulm 1846 Regionalliga Süd: 1997—98 VfB Stuttgart UEFA Intertoto kauss: 2000 Hannover 96 Vācijas 2. Bundeslīga: 2001—02 Schalke 04 Vācijas kauss: 2010—11 Vācijas Superkauss: 2011 Vācijas Līgas kauss: 2005 Murad Ahmed. «Implementing a radical strategy at Red Bull’s football teams». Financial Times, 2020-09-20. Skatīts: 2021-11-28. «Ralf Rangnick: The catalyst for RB Leipzig's success». bundesliga.com - the official Bundesliga website (angļu). Skatīts: 2021-11-28. «Leipzig - Germany's most divisive club». BBC Sport (en-GB). Skatīts: 2021-11-28. Manuel Veth. «Ralf Rangnick And The Big Reshuffle At RB Leipzig». Forbes (angļu). Skatīts: 2021-11-28. «RB Leipzig: Ralf Rangnick löst Vertrag auf und verlässt Red Bull». bild.de (vācu). 2020-07-31. Skatīts: 2021-11-28. «ФК «Локомотив» объявил о назначении Ральфа Рангника руководителем по спорту и развитию | ФК Локомотив». www.fclm.ru. Skatīts: 2021-11-28. «"Manchester United" vadītājs Rangniks apstiprināts Austrijas izlases galvenā trenera postenī». sportacentrs.com. 2022. gada 29. aprīlis. Skatīts: 2022. gada 8. jūnijā. «Austrijas izlases treneris Rangniks nepaliks Mančestras United kā konsultants». sportacentrs.com. 2022. gada 29. maijs. Skatīts: 2022. gada 8. jūnijā. «Thomas Tuchel could become third successive German coach to win Champions League - so what is their appeal?». Sky Sports (angļu). Skatīts: 2021-11-28. «Ralf Rangnick, the godfather of gegenpressing, on RB Leipzig's success». ESPN.com (angļu). 2020-10-28. Skatīts: 2021-11-28. «Im Gespräch: Trainer Helmut Groß : „Ich mag das kontrollierte Chaos“». FAZ.NET (vācu). ISSN 0174-4909. Skatīts: 2021-11-28. Diego Torres. «Ralf Rangnick: “Alemania influye más por sus entrenadores que por sus futbolistas”». El País (spāņu), 2020-10-19. Skatīts: 2021-11-28. Ralf Rangnick. «‘Jürgen Klopp plays a special kind of football’ – inside the mind of Liverpool’s manager» (angļu). ISSN 0140-0460. Skatīts: 2021-11-28. «Which manager has proved the most influential of all time?». Football Supporters' Association (angļu). 2015-07-27. Skatīts: 2021-11-28. Munzüger Sport profils (vāciski) WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski)