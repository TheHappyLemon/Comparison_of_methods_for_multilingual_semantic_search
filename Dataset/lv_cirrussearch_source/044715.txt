Šis raksts ir par 1994. gadu. Par šī gada notikumiem Latvijā skatīt rakstu 1994. gads Latvijā. 1994. gads (MCMXCIV) bija parastais gads, kas pēc Gregora kalendāra sākās sestdienā. 1. janvāris: stājās spēkā Ziemeļamerikas Brīvās tirdzniecības vienošanās (NAFTA); Zapatistas Nacionālās Atbrīvošanas armija sāka karu Čiapasas štatā, Meksikā. izveidota Eiropas Ekonomikas zona. 12. janvāris — ASV prezidents Bills Klintons tikās ar Čehijas, Slovākijas, Ungārijas un Polijas prezidentiem. 14. janvāris — ASV prezidents Bills Klintons Maskavā ar Krievijas prezidentu Borisu Jeļcinu parakstīja vienošanos, pēc kuras raķetes vairs netika notēmētas uz pretējo valstu mērķiem, kā arī nolēma likvidēt kodolarsenālu Ukrainā. 17. janvāris — Losandželosu satricināja 6,7 balles stipra zemestrīce, bojā gāja 61 cilvēki, 26 029 zaudēja pajumti. 19. janvāris — ASV austrumus piemeklēja rekordliels aukstums; Indiānas štatā fiksēta temperatūra -38 °C, zemākā štata vēsturē. 2. februāris — par Venecuēlas prezidentu kļuva Rafaels Kaldera. 3. februāris — Viljams Perijs kļuva par ASV aizsardzības sekretāru. 12. februāris — 27. februāris — Lillehammeres pilsētā Norvēģijā norisinājās ziemas olimpiskās spēles. 4. marts — četri teroristi tika nopratināti Pasaules tirdzniecības centra spridzināšanas lietā. 6. marts — referendumā Moldovā tika izlemts neapvienoties ar Rumāniju. 15. marts — ASV spēki atstāja Somāliju. 6. aprīlis — Ruandas prezidents Zuvenals Habiarimana un Burundijas prezidents Kipriens Ntariamira gāja bojā, kad to lidmašīna tika notriekta ar raķeti netālu no Kigali, Ruandā. 7. aprīlis — Kigali, Ruandā sākās Ruandas genocīds. 16. aprīlis — referendumā Somijā tika atbalstīta pievienošanās Eiropas Savienībai. 27. aprīlis — Dienvidāfrikas Republikā notika pirmās vēlēšanas, kurās ļauts piedalīties visu rasu pārstāvjiem. 30. aprīlis — kvalifikācijas braucienos gāja bojā Austrijas F1 pilots Rolands Racenbergers. 1. maijs — pēc smagas avārijas Sanmarīno Grand Prix sacīkstēs gāja bojā trīskārtējais F1 čempions brazīlietis Airtons Senna. 4. maijs — Izraēlas premjerministrs Ichaks Rabins un Palestīnas Atbrīvošanas organizācijas līderis Jāsirs Arafāts paraksta vienošanos par palestīniešu pašpārvaldes izveidi. 6. maijs — pēc septiņu gadu celtniecības tika atklāts dzelzceļa Lamanša tunelis, kas savienoja Apvienoto Karalisti ar Franciju. 10. maijs — par pirmo melnādaino Dienvidāfrikas Republikas prezidentu kļuva Nelsons Mandela. 12. maijs: hokejs kļuva par Kanādas oficiālo ziemas sporta veidu. negaidīti nomira Apvienotās Karalistes leiboristu partijas līderis Džons Smits. 17. maijs — Malāvijā notika pirmās daudzpartiju vēlēšanas. 14. jūnijs — Ņujorkas "Rangers" izcīnīja pirmo NHL titulu 54 gadu laikā. 15. jūnijs — Izraēla un Vatikāns nodibināja pilnas diplomātiskās attiecības. 23. jūnijs — Starptautiskā Olimpiskā komiteja svinēja simts gadu jubileju. 28. jūnijs — Japānas reliģiskas grupas Aum Šinrikjo dalībnieki izlaida zarīna gāzi Macumoto; 7 cilvēki gāja bojā, 660 hospitalizēti. 2. jūlijs: Kolumbijas futbolists Andress Eskobars tika nošauts Medeljinā. Tiek uzskatīts, ka viņš tika nogalināts par to, ka iesita bumbu pats savos vārtos Pasaules kausa spēlē. Azerbaidžānas galvaspilsētā Baku eksplodēja metro ielikta bumba. Tika nogalināti 123 cilvēki un vēl 40 ievainoti. 7. jūlijs — Ziemeļjemenas spēki ieņēma Adenu. 15.—21. jūlijs — Šūmeikera—Levi komētas 9 atliekas nokrita uz Jupitera. 17. jūlijs — savu ceturto pasaules čempionu titulu futbolā izcīnīja Brazīlijas izlase, finālā uzveicot Itāliju ar 3:2 soda sitienu sērijā (pamatlaika rezultāts — 0:0). 25. jūlijs — Izraēla un Jordānija noslēdza miera līgumu, kas formāli beidza karastāvokli kopš 1948. gada. Augusts — izveidota islandiešu postroka grupa — Sigur Rós. 1. augusts — ugunsgrēks iznīcināja Noridžas bibliotēku Apvienotajā Karalistē. 12. augusts — streiku uzsāka Augstākās beisbola līgas beisbolisti. 31. augusts — Krievijas armija atstāja Igauniju. 3. septembris — Krievija un Ķīnas Tautas republika parakstīja vienošanos, pēc kuras raķetes vairs netika notēmētas uz pretējo valstu mērķiem. 19. septembris — ASV spēki bez asins izliešanas izcēlās Haiti, lai atjaunotu likumīgā prezidenta Žana-Betrāna Aristīda varu. 28. septembris — Baltijas jūrā nogrima kuģis Estonia, bojā gāja 852 cilvēki. 12. oktobris — NASA zaudēja sakarus ar Veneras zondi Magellan pēc tam, kad tā kontrolēti tika novirzīta planētas atmosfērā. 15. oktobris — Haiti atgriezās prezidents Žans Bertrāns Aristīds pēc trim trimdā ASV pavadītiem gadiem. 31. oktobris — ASV dibināts Nāves ielejas nacionālais parks. 5. novembris — ASV eksprezidents Ronalds Reigans paziņoja par to, ka viņam ir Alcheimera slimība. 13. novembris — Zviedrijas iedzīvotāji referendumā nobalsoja par iestāšanos Eiropas Savienībā. 18. novembris — dibināta Igaunijas Reformu partija. 20. novembris — Angolas valdība un nemiernieku organizācija UNITA parakstīja Lusakas protokolu. 11. decembris — Krievijas prezidents Boriss Jeļcins apstiprināja karaspēka ievešanu Čečenijā. 15. decembris — izlaista tīmekļa pārlūkprogrammas Netscape Navigator pirmā versija. 12. februāris — tika nozagta slavenā Edvarda Munka glezna "Kliedziens". 1. marts — rokgrupa Nirvana sniedza savu pēdējo koncertu, Minhenes pilsētā, Vācijā. 21. marts — tika pasniegtas Amerikas Kinoakadēmijas balvas. Stīvena Spīlberga filma "Šindlera saraksts" ieguva 7 balvas, tostarp balvu par labāko filmu. 8. aprīlis — grupas Nirvana solists Kurts Kobeins tika atrasts miris savās mājās. Viņa draugi un radinieki apgalvoja, ka ir redzējuši viņu pirms 3 dienām dzīvu. Kobeina nāve tiek uzskatīta par pašnāvību. 22. septembris — tika parādīta populārā ASV seriāla "Draugi" pirmā sērija. 3. decembris — Sony izlaida spēļu konsoli PlayStation. 1. februāris — Džūlija Gārnere (Julia Garner), amerikāņu aktrise 6. februāris — Čārlijs Hītons (Charlie Heaton) angļu aktieris un mūziķis 23. februāris — Dakota Faninga (Dakota Fanning), amerikāņu aktrise 24. februāris — Raiens Freizers (Ryan Fraser), skotu futbolists 1. marts — Džastins Bībers (Justin Bieber), kanādiešu dziedātājs 10. marts — Kristians Nergords (Christian Nørgaard), Dānijas futbolists 8. aprīlis — Kārlis Lasmanis, latviešu basketbolists 12. aprīlis — Sērša Runena (Saoirse Ronan), īru izcelsmes amerikāņu aktrise 24. maijs — Emma Makeona (Emma McKeon), austrāliešu peldētāja 27. maijs — Šonesijs Bārbers (Shawnacy Barber), ASV dzimis Kanādas vieglatlēts (miris 2024. gadā) 18. augusts — Morgans Sansons (Morgan Sanson), Francijas futbolists 22. novembris — Deikars Montgomerijs (Dacre Montgomery), austrāliešu aktieris 19. decembris — Katrina Lehisa (Katrina Lehis), igauņu paukotāja 28. decembris — Ādams Pītijs (Adam Peaty), angļu peldētājs 2. februāris — Marija Gimbutiene (Marija Gimbutienė), lietuviešu/amerikāņu arheoloģe (dzimusi 1921. gadā) 6. februāris — Džozefs Kotens (Joseph Cotten), amerikāņu aktieris (dzimis 1905. gadā) 7. februāris — Vitolds Lutoslavskis (Witold Lutosławski), poļu komponists (dzimis 1913. gadā) 14. februāris — Andrejs Čikatilo (Андрей Чикатило), krievu sērijveida slepkava (dzimis 1936. gadā) 9. marts — Fernando Rejs (Fernando Rey), spāņu aktieris (dzimis 1917. gadā) 5. aprīlis — Kurts Kobeins (Kurt Cobain), ASV mūziķis (dzimis 1967. gadā) 22. aprīlis — Ričards Niksons (Richard Nixon), ASV prezidents (dzimis 1913. gadā) 30. aprīlis — Rolands Racenbergers (Roland Ratzenberger), Austrijas autosportists (dzimis 1960. gadā) 1. maijs — Airtons Senna (Ayrton Senna), Brazīlijas autosportists (dzimis 1960. gadā) 29. maijs — Ērihs Honekers (Erich Honecker), VDR politiķis (dzimis 1912. gadā) 14. jūnijs — Henrijs Mansīni (Henry Mancini), amerikāņu komponists (dzimis 1924. gadā) 2. jūlijs — Andress Eskobars (Andrés Escobar), Kolumbijas futbolists (dzimis 1967. gadā) 12. maijs — Džons Smits (John Smith), britu politiķis (dzimis 1938. gadā) 8. jūlijs — Kims Irsens (김일성), Ziemeļkorejas līderis (dzimis 1912. gadā) 16. jūlijs — Džulians Švingers (Julian Schwinger), ASV fiziķis (dzimis 1918. gadā) 29. jūlijs — Dorotija Kraufuta Hodžkina (Dorothy Crowfoot Hodgkin), angļu bioķīmiķe (dzimusi 1910. gadā) 11. septembris — Džesika Tendija (Jessica Tandy), angļu aktrise (dzimusi 1909. gadā) 17. septembris — Kārlis Popers (Karl Popper), austriešu/britu filozofs (dzimis 1902. gadā) 19. augusts — Lainuss Polings (Linus Pauling), ASV ķīmiķis (dzimis 1901. gadā)