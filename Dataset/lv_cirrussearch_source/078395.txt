Ģenerāļa Jona Žemaita Lietuvas militārā akadēmija (lietuviešu: Generolo Jono Žemaičio Lietuvos karo akademija) ir Lietuvas militārās profesionālās augstākās izglītības un zinātnes iestāde, Lietuvas Republikas Aizsardzības Ministrijas augstskola. Atrodas Viļņā, Ðilo ielā 5 A. Tās pamatuzdevums ir gatavot valsts aizsardzībai nepieciešamo profesionāli izglītotu komandējošo sastāvu un attīstīt militāro zinātni, organizēt un veikt pētījumus valsts aizsardzības un drošības jomā. Akadēmija īsteno profesionālās augstākās izglītības studiju programmas, akadēmiskās izglītības programmas un doktorantūras studiju programmas, kā arī nodrošina studijas militārās kvalifikācijas iegūšanai vai paaugstināšanai. Akadēmijā ir nošķirtas militāro mācību (kvalifikācijas celšanas, karjeras, pakāpes saņemšanas, amatu atbilstības un citus) kursus no akadēmiskajām studiju programmām, kas nodrošina karavīru vai civilā personāla akadēmisko izglītība. Ir nošķirti militāros mācību (kvalifikācijas celšanas, karjeras, pakāpes saņemšanas, amatu atbilstības un citus) kursi no akadēmiskajām studiju programmām, kas nodrošina karavīru vai civilā personāla akadēmisko izglītību. Sagatavo trīs specialitāšu bakalaurus. 1998. gada 20. novembrī akadēmija tika nosauktā ģenerāļa Jona Žemaita vārdā. Akadēmijas darbu organizē akadēmijas priekšnieks (commandant) ar četriem vietniekiem: vietnieks — administratīvajos jautājumos; vietnieks militārās apmācības jautājumos, kam pakļautas ir taktikas, kaujas atbalsta, fiziskās sagatavošanas katedras, kapteiņa kursi un neklātienes vai tālmācības katedra; vietnieks zinātnes un akadēmisko studiju jautājumos, kam pakļautas sešas civilās katedras, bibliotēka, pētnieciskais centrs, svešvalodu katedra un svešvalodu centrs, kur angļu valodu apgūst arī ārzemju karavīri; vietnieks nodrošinājumu jautājumos, kura pakļautībā ir visi dienesti, kas nodrošina akadēmijas pilnīgi autonomu darbību. Lietuvas militārā akadēmija ir militārais mācību bloks, kas atbild par militāro apmācību un akadēmiskais bloks, kas sagatavo trīs specialitāšu bakalaurus un divu specialitāšu maģistrus. Akadēmiju veido 6 civilās, 2 militārās un sporta katedra. Bez minētajām katedrām ir arī kapteiņa kurss, maģistrantūras programma, svešvalodu, pētniecības un tālmācības centri, u.c. Tikai sešās civilajās katedrās vien ir 4 habilitētie doktori, 31 doktors un 32 lektori (maģistra grāds, ar iespējamiem retiem izņēmumiem). Kopā ir 67 akadēmiskā personāla darbinieki, bet personāls kopumā ir aptuveni 500 cilvēku. Līdz 2003. gadam Lietuvas militāro akadēmiju ir absolvējuši 1835 virsnieki un 43 apakšvirsnieki. Atbilstoši Lietuvas AM vadlīnijām, akadēmijai ir jāsagatavo tikai 50 jauni leitnanti gadā. Lietuvos karo akademija - mājas lapa (liet.val.) Arhivēts 2021. gada 30. martā, Wayback Machine vietnē.