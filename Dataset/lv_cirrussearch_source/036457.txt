Gedirs Huseinovs (azerbaidžāņu: Qədir Hüseynov; dzimis 1986. gada 21. maijā Maskavā) ir Azerbaidžānas starptautiskais lielmeistars šahā (2002), kas no 1994. līdz 1998. gadam pārstāvēja Krieviju. Vairākkārt pārstāvējis Azerbaidžānu un Krieviju Eiropas un Pasaules junioru šaha čempionātos dažādās vecuma grupās, kurās izcīnījis četras medaļas: zelta (1994. gadā Eiropas junioru šaha čempionātā U10 vecuma grupā), sudraba (1997. gadā Eiropas junioru šaha čempionātā U12 vecuma grupā) un divas bronzas (1996. gadā Eiropas junioru šaha čempionātā U10 vecuma grupā, 1998. gadā Pasaules junioru šaha čempionātā U12 vecuma grupā). Daudzu starptautisko šaha turnīru laureāts, tajā skaitā uzvarējis vai dalījis pirmo vietu Sanktpēterburgā (2000), Budapeštā (2001), Aluštā (2001), Tambovā (2003), Teherānā (2005), Baku (2005), Dubaijā (2007). 2012. gadā Baku komandas SOCAR sastāvā uzvarējis Eiropas šaha kluba kausa izcīņā. 2004. gadā Tripolē piedalījies Pasaules šaha čempionātā pēc izslēgšanas sistēmas, kurā iekļuvis 2. kārtā un zaudējis Levonam Aronjanam. Piedalījies Pasaules kausa izcīņās šahā pēc izslēgšanas sistēmas, kurās lielāko panākumu guvis 2015. gadā, kad iekļuvis 3. kārtā, kurā zaudējis Dinam Ližeņam. 2009. gadā 1. kārtā zaudējis Veslijam So. Pārstāvējis Azerbaidžānas komandu lielākajos komandu šaha turnīros: Pasaules šaha olimpiādēs piedalījies 8 reizes (2002-2016). Individuālajā vērtējumā izcīnījis bronzas (2004) medaļu; Eiropas komandu šaha čempionātos piedalījies 7 reizes (2003-2013, 2017). Komandu vērtējumā izcīnījis 3 zelta (2009, 2013, 2017), sudraba (2011) un bronzas (2007) medaļas. Individuālajā vērtējumā izcīnījis sudraba (2013) medaļu; Pasaules komandu šaha čempionātos piedalījies 4 reizes (2010-2013, 2019). Par panākumiem turnīros FIDE 2000. gadā Huseinovam piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. OlimpBase :: 28th European Chess Club Cup, Eilat 2012, SOCAR Baku «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 25. novembrī. «2015 World Cup». Arhivēts no oriģināla, laiks: 2017. gada 22. novembrī. Skatīts: 2016. gada 25. novembrī. 2009 World Cup OlimpBase :: Men's Chess Olympiads :: Gadir Guseinov OlimpBase :: European Men's Team Chess Championship :: Gadir Guseinov OlimpBase :: World Men's Team Chess Championship :: Gadir Guseinov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)