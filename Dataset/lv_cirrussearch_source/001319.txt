Timotijs Teodors "Tims" Dankans (angļu: Timothy Theodore "Tim" Duncan; dzimis 1976. gada 25. aprīlī Kristianstedā, Amerikāņu Virdžīnās) ir bijušais ASV basketbolists, spēlēja spēka uzbrucēja un centra pozīcijā, ASV basketbola valstsvienības spēlētājs. Visu profesionāla spēlētāja karjeru (1997—2016) pārstāvēja NBA klubu Sanantonio "Spurs", kura sastāvā kļuvis par pieckārtēju NBA čempionu. Tims Dankans ir spēlētājs, kurš nospēlējis visvairāk minūšu play-off spēlēs līgas vēsturē. Piecpadsmit reizes piedalījies NBA Visu zvaigžņu spēlē. 2019. gada jūlijā T. Dankans pievienojās "Spurs" treneru komandai, kļūstot par vienu no Grega Popoviča asistentiem. 2020. gada 3. martā viņš pirmo reizi vadīja spēlli kā galvenais treneris, kad G. Popovičs nevarēja piedalīties spēlē. 2020. gada novembrī T. Dankans atstāja darbu "Spurs" treneru komandā. Tims Dankans ir dzims un uzaudzis Santakrusas salā Amerikāņu Virdžīnu salās. Sākumā trenējies peldēšanā, basketbolā sācis trenēties 1989. gadā, kad viesuļvētra "Hugo" iznīcināja vienīgo olimpiskā standarta peldbaseinu viņa dzimtajā Sentkrojas salā. Arī viena no viņa māsām — Triša ir trenējusies peldēšanā, pārstāvēja ASV Virdžīnas 1988. gada olimpiskajās spēlēs. Studējis Veikforestas universitātē (Wake Forest University), universitātes basketbola komandas sastāvā startēja NCAA čempionātā. Universitātes laikā saņēmis vairākus apbalvojumus. 1997 NBA draftā viņu Sanantonio "Spurs" izraudzījās ar pirmo kārtas numuru. "Spurs" sastāvā ir aizvadījis visu savu profesionāļa karjeru. NBA karjeras laikā ir piecas reizes izcīnījis NBA čempiontitulu (1999, 2003, 2005, 2007, 2014), trīs reizes ticis atzīts par finālsērijas vērtīgāko spēlētāju (1999, 2003, 2005), tāpat divas reizes Dankans ticis atzīts par regulārās sezonas vērtīgāko spēlētāju (2002, 2003). Spēlētājs ir piedalījies 15 NBA Visu zvaigžņu spēlēs, tāpat viņš ir vienīgais, kas visās karjeras pirmajās 13 sezonās ir ticis iekļauts gan līgas simboliskajā izlasē, gan līgas simboliskajā aizsardzības izlasē, kā arī ir vienīgais, kas karjeras laikā 14 reizes ticis iekļauts gan simboliskajā, gan simboliskajā aizsardzības izlasē. NBA ir aizvadījis 19 sezonas, gandrīz 1400 regulārās sezonas spēles. Deviņās sezonās T. Dankans ir guvis vismaz 20 punktus vidēji spēlē (vidēji 19,0 punktus visā karjeras laikā). Association for Professional Basketball Research T. Dankanu iekļāva savā 100 labāko 20. gadsimta profesionālo basketbolistu sarakstā, turklāt viņš bija jaunākais sarakstā. 2006. gadā, 50 izcilāko NBA spēlētāju saraksta publicēšanas 10. jubilejā, viņš tika iekļauts nākamo 10 labāko spēlētāju sarakstā. 2009. gadā Slam Magazine 50 visu laiku izcilāko NBA spēlētāju sarakstā Dankanu ierindoja 8. vietā. Sports Illustrated viņu atzina par 2000. gadu dekādes NBA spēlētāju. 2016. gada vasarā Tims Dankans beidza profesionāļa karjeru, bet tā paša gada noslēgumā Sanantonio "Spurs" iemūžināja viņa spēlētāja numuru, paceļot kreklu pie AT&T Center arēnas griestiem. Kopā ar ASV izlasi ir izcīnījis bronzas medaļu 2004. gada Atēnu olimpiskajās spēlēs. Kopumā izlases sastāvā aizvadījis 40 spēles. Tim Duncan Q&A Arhivēts 2013. gada 3. jūlijā, Wayback Machine vietnē., slamduncan.com. Retrieved January 25, 2008. Tim Duncan — Bio Arhivēts 2007. gada 14. augustā, Wayback Machine vietnē., nba.com. Retrieved August 25, 2007. Tim Duncan Arhivēts 2012. gada 25. maijā, Wayback Machine vietnē., basketball-reference.com, accessed May 20, 2008. «ALL-NBA Facts». NBA.com. Skatīts: 2013. gada 20. jūnijā. «Tim Duncan and Tony Parker Earn All-NBA Honors». NBA.com. Skatīts: 2013. gada 20. jūnijā. The Association for Professional Basketball Research's 100 Greatest Professional Basketball Players of the 20th Century, sportingnews.com, accessed May 4, 2007. Martindale, David, "Legends in the Making" Arhivēts 2007. gada 30. decembrī, Wayback Machine vietnē., tnt.tv. Retrieved January 13, 2008. The New Top 50 Arhivēts 2009. gada 22. jūnijā, Wayback Machine vietnē., slamonline.com. Retrieved December 6, 2009. Thomsen, Ian, "2000s: The Decade in Sports; NBA: Highlights and lowlights", sportsillustrated.cnn.com, December 15, 2009. Retrieved October 7, 2010. USA Basketball Bio: Tim Duncan, usabasketball.com. Retrieved September 24, 2012. Vikikrātuvē par šo tēmu ir pieejami multivides faili. Skatīt: Tims Dankans. Olympedia profils (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)