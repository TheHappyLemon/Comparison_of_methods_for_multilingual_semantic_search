Vahani vai vahi (pašnosaukums: khik) ir viena no pamiriešu tautām, kas apdzīvo Pamira kalnu dienviddaļas ielejas Tadžikistānā, Afganistānā un Ķīnā, kā arī Hindukuša ielejas Pakistānas ziemeļos. Runā irāņu valodu saimei piederīgajā vahanu valodā, bet oficiālajā saziņā arī bieži izmanto tadžiku, dari, urdu vai uiguru valodu. Apdzīvotības pamatareāls ir Pandžas augštecē un tās satekupju Pāmiras un Vāhānas ielejās Afganistānas vilojetā Badahšānā (ap 13 tūkstošiem) un Tadžikistānas autonomijā Kalnu Badahšānā, Iškošimas rajonā (15—20 tūkstoši). Pēc 1883. gada, kad faktiski neatkarīgos vahanus pakļāva Afganistānas emīrs, daļa vahanu pārcēlās uz tagadējās Pakistānas ziemeļiem otrpus Hindukuša grēdai, kur Čitrālas un Godžalas distriktos mūsdienās dzīvo lielākā vahanu daļa (līdz 40 tūkstošiem). Daļa vahanu (ap 15 tūkstošiem) apdzīvo Jarkantas augšteci Ķīnā, Siņdzjanas Uiguru autonomajā reģionā, no kuriem ap 5000 Taškorganas Tadžiku autonomajā apriņķī, kur tie tiek pieskaitīti «tadžikiem» (塔吉克语, Tǎjíkèyǔ), bet pārējie — citos Siņdzjanas rajonos Kašgaras apkārtnē. Sadzīvē Taškorganā dzīvojošie izmanto vahanu valodu, citur — uiguru valodu. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 746. lpp. «Distribution of Wakhi Ethnic Group». Arhivēts no oriģināla, laiks: 2011. gada 7. oktobrī. Skatīts: 2016. gada 24. novembrī. Krievijas Lielās enciklopēdijas raksts (krieviski) Лашкарбеков Б.Б. Изучение ваханских общин в условиях языкового сдвига THE RED BOOK OF THE PEOPLES OF THE RUSSIAN EMPIRE. THE WAKHS