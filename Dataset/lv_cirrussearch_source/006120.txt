Ekonomikas pārkaršana ir ekonomiskā situācija, kurā izaugsme notiek tik ātri, ka ekonomisti baidās no inflācijas pieauguma. Tas notiek tad, kad ražotāji nespēj saražot pietiekoši daudz preču un nodrošināt pakalpojumus, lai apmierinātu ar pieaugošo pieprasījumu, un tā vietā palielina cenas. Daži no ekonomikas pārkaršanas rādītājiem ir: darbaspēka un kapitāla trūkums un to noslodzes pieaugums, kas atspoguļojas tādos statistikas rādītājos kā, piemēram, ražošanas jaudu noslodzes koeficients, bezdarba un vakanču līmenis un to dinamika. Situācija, kad pieprasīto preču un pakalpojumu apjomam būtiski pārsniedzot piedāvāto, ceļas arī to cenas, ko var izmērīt ar inflācijas rādītāju, un pasliktinās tekošā konta bilance, pārlieku lielo pieprasījumu apmierinot ar importa pieaugumu. Latvijas gadījumā ekonomiskās pārkaršanas pazīmes visspilgtāk bija manāmas nekustamo īpašumu un būvniecības nozarēs. Kredīti bankās bija ļoti viegli pieejami, tie tika daudz ņemti un tas, savukārt, izraisīja pieprasījumu pēc celtniecības pakalpojumiem, kurus nevarēja nodrošināt pietiekošā līmenī. «What is overheating? Definition and Meaning». Arhivēts no oriģināla, laiks: 2010. gada 2. jūlijā. Skatīts: 2011. gada 15. janvārī. «Arhivēta kopija». Arhivēts no oriģināla, laiks: 2010. gada 6. jūlijā. Skatīts: 2011. gada 16. janvārī.