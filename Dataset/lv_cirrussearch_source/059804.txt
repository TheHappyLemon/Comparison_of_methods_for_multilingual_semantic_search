FTSE 100 Index (angļu: Financial Times Stock Exchange Index, neformāli Footsie) ir Londonas Fondu biržas vadošais indekss. To aprēķina neatkarīgs uzņēmums FTSE Group, kas kopīgi pieder laikrakstam Financial Times un Londonas Fondu biržai. Indeksu sāka aprēķināt 1984. gada 3. janvārī, par bāzes vērtību pieņemot 1000 punktu. Tas sasniedza savu augstāko vērtību (6950,6 punkti) 1999. gada 30. decembrī. 2021. gada septembrī vislielākais īpatsvars indeksā (11,5%) bija rūpniecības preču un pakalpojumu sektoram, tam sekoja finanšu sektors ar 11,3% un veselības aprūpes sektors ar 9,9%. 10 lielāko uzņēmumu kopējais īpatsvars visu indeksa dalībnieku tirgus kopējā kapitalizācijā bija 41%. Uzņēmumiem, kuru akcijas tiek ņemtas vērā indeksa FTSE 100 aprēķināšanā, ir jāatbilst FTSE Group izvirzītajiem kritērijiem: būt iekļautiem Londonas Fondu biržas sarakstā, indeksa FTSE 100 akciju vērtībai ir jābūt izteiktai mārciņās vai eiro, uzņēmumam jāiziet tests par piederību noteiktai valstij, akcijām jāatrodas brīvā apgrozībā, tām jābūt augsti likvīdām. Indeksu pārskata vienu reizi kvartālā marta, jūnija, septembra un decembra pirmajā piektdienā. «Financial Times Stock Exchange Group (FTSE)». investopedia.com. Skatīts: 2022. gada 17. janvāris. «Why the FTSE 100 has hit a record high». theguardian.com. Skatīts: 2022. gada 17. janvāris. «Brokers for Trading Indices Guide». comparebrokers.co. Skatīts: 2022. gada 17. janvāris. «FTSE Indices». corporatefinanceinstitute.com. Skatīts: 2022. gada 17. janvāris. «MiniFutures FTSE 100». borsaitaliana.it. Skatīts: 2022. gada 17. janvāris.