Šis raksts ir par Igaunjias ciemu. Par igauņu tenisisti skatīt rakstu Kaja Kanepi. Kanepi ir lielciems (alevik) Kanepi pagastā, Pelvas apriņķī, Igaunijas dienvidaustrumos. Uz ziemeļiem no Kanepi atrodas Jeksi ezers; apdzīvotās vietas rietumu robežu iezīmē Vehandu upe, kas iztek no ezera. Autrsumu robeža iet gar autoceļu E263 (Nacionālais autoceļš 2). Uz dienvidiem atrodas Erastveres ciems. Apdzīvotā vieta pirmoreiz rakstītos avotos minēta kā Kanapieza 1582. gadā. Kanepi baznīca būvēta 1806.—1810. gadā; tā ir vienīgā luterāņu baznīca Igaunijā, kuras smailē ir nevis krusts vai gailis, bet gan zvaigzne. Pirmā informācija par skolu Kanepi datēta ar 1680. gadu. Vietējo draudzes skolu 1804. gadā izveidoja Johans Filips fon Rots (1754—1818), šo gadu par dibināšanas gadu uzskata vietējā ģimnāzija. Kanepi vecie kapi datēti ar 1773. gadu, jaunie kapi ar 1847; abi ir kultūras pieminekļi. 1869. gadā dibināta Kanepi Dziesmu un mūzikas biedrība, tajā pašā gadā tā piedalījās pirmajos igauņu dziesmu svētkos. 1887. gadā biedrība uzcēla kultūras namu. Biedrību slēdza 1940. gadā. 1925. gadā notika balsojums, vai ciemu būt jāsauc par Kanepi vai Kanapää. Tiek pieņemts, ka nosaukums Kanepi radies no kaņepes auga (igauniski kanep). Kanepi dzimis Hugo Trefners (1845—1912), pedagogs, Hugo Trefnera ģimnāzijas dibinātājs, kā vietējā pagasta ierēdņa dēls. Iela Kanepi Kanepi rātsnams Vecie kapi Brīvības cīņu piemiņas vieta Kanepi «NGA GeoName Database». National Geospatial-Intelligence Agency. Arhivēts no oriģināla, laiks: 2008. gada 8. jūnijā. Skatīts: 2008. gada 9. jūlijs. «Kanepi kirikul uus torn - Eesti Kirik». www.eestikirik.ee. Skatīts: 2021-05-10. «KANEPI HARIDUSELU LÄTTED». Arhivēts no oriģināla, laiks: 2021. gada 10. maijā. Skatīts: 2021. gada 10. maijā. «UMA LEHT». vana.umaleht.ee. Arhivēts no oriģināla, laiks: 2021-05-10. Skatīts: 2021-05-10. «Postimees (1886-1944) 13 juuni 1925 — DIGAR Eesti artiklid». dea.digar.ee. Skatīts: 2021-05-10. Vikikrātuvē par šo tēmu ir pieejami multivides faili. Skatīt: Kanepi.