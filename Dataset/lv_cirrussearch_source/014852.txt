Emilija Džeina Sīboma (angļu: Emily Jane Seebohm; dzimusi 1992. gada 5. jūnijā) ir austrāliešu peldētāja. Ar sporta peldēšanu sākusi nodarboties piecu gadu vecumā. Viņas tēvs bijis austrāliešu futbola spēlētājs, māte spēlējusi netbolu un bijusi peldēšanas trenere. Piedalījusies divās Olimpiskajās spēlēs (2008, 2012). 2008. gadā Pekinā izcīnījusi zelta medaļu Austrālijas komandas sastāvā 4×100 m stafetē, kā arī 9. vietu 100 m uz muguras. Pasaules čempionātā garajā baseinā izcīnījusi visu triju kalumu medaļas: Austrālijas komandas sastāvā 4×100 m stafetē izcīnījusi zeltu 2007. gadā Melburnā un sudrabu 2009. gadā Romā, 2013. gadā Barselonā izcīnīja sudrabu 100 m peldējumā uz muguras, Austrālijas sastāvā 4×100 m brīvā stila stafetē un 4×100 m kompleksajā stafetē, kā arī bronzu 100 m uz muguras 2009. gadā Romā. Nāciju Sadraudzības spēlēs izcīnījusi trīs zelta, divas sudraba un trīs bronzas medaļas. E. Sībomai ir piederējuši vairāki pasaules rekordi gan garajā, gan īsajā baseinā. «2012. gada Vasaras Olimpisko spēļu profils». London2012.com. Arhivēts no oriģināla, laiks: 2012. gada 27. jūlijā. Skatīts: 2012. gada 28. jūlijā. «Emily Seebohm». Olympics.com.au. Arhivēts no oriģināla, laiks: 2012. gada 27. jūlijā. Skatīts: 2012. gada 28. jūlijā. Vikikrātuvē par šo tēmu ir pieejami multivides faili. Skatīt: Emilija Sīboma. Olympedia profils (angliski) FINA profils (angliski) Swimrankings profils (angliski) SwimSwam profils (angliski)