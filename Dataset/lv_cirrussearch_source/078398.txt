Riodežaneiro 2016. gada vasaras olimpiskās spēles (portugāļu: Jogos Olímpicos de Verão de 2016) jeb XXXI olimpiskās spēles, arī Rio 2016, bija trīsdesmit pirmās vasaras olimpiskās spēles. Tās no 2016. gada 5. augusta līdz 21. augustam notika Riodežaneiro, Brazīlijā. Tajās piedalījās vairāk kā 11 000 sportistu no 206 valstīm. Pirmo reizi olimpiskajās spēlēs piedalījās sportisti no Kosovas un Dienvidsudānas, ar vairākiem sportistiem tika pārstāvēta bēgļu komanda. Pēc 2016. gada olimpiskajām spēlēm no 7. līdz 18. septembrim Riodežaneiro notiks arī paraolimpiskās spēles. Kopumā tika sadalīti 306 medaļu komplekti 31 sporta veidā. Pēc ilgāka pārtraukuma olimpiskajās spēlēs bija golfs, kā arī pirmo reizi regbijs-7. Spēles tika aizvadītas 33 stadionos Riodežaneiro, kā arī pa vienam stadionam Sanpaulu, Beluorizonti, Salvadorā, Braziljā un Manausā. Norises vietu Starptautiskā Olimpiskā komiteja noteica savā 121. sesijā Kopenhāgenā, Dānijā. Šī bija pirmā reize, kad olimpiskās spēles notika Dienvidamerikā, trešā reize, kad tās notika Dienvidu puslodē (abas iepriekšējās reizes tās rīkoja Austrālija). Tāpat šī bija pirmā reize, kad tās notika portugāliski runājošā valstī, pirmā reize kopš Sidnejas olimpiskajām spēlēm 2000. gadā, kad tās nenotika valsts galvaspilsētā, un otrās olimpiskās spēles Latīņamerikā pēc Mehiko, kas tās rīkoja 1968. gadā. Šīs bija pirmās vasaras olimpiskās spēles pēc Tomasa Baha stāšanās Starptautiskās Olimpiskās komitejas vadītāja amatā. Dažas nedēļas pirms olimpisko spēļu sākuma tika paziņots, ka dopinga skandāla dēļ daļai Krievijas sportistu (tai skaitā visiem vieglatlētiem, svarcēlājiem u.c. sporta veidu pārstāvjiem) tiks liegta dalība olimpiskajās spēlēs. Pamatraksts: 2016. gada vasaras olimpisko spēļu rīkotājpilsētas izvēle Riodežaneiro par 31. vasaras olimpisko spēļu mājvietu tika izvēlēta 2009. gada 2. decembrī 121. Starptautiskās Olimpiskās komitejas sesijas laikā Kopenhāgenā. Cīņā par spēļu rīkošanu tā apsteidza Madridi (Spānija), Tokiju (Japāna) un Čikāgu (ASV). Vēl bija pieteikušās, bet nenonāca līdz finālbalsojumam, Baku (Azerbaidžāna), Doha (Katara) un Prāga (Čehija). Treknināti atzīmēti sporta veidi, kuros piedalījās arī Latvijas sportisti.  Airēšana  Badmintons  Basketbols  Bokss  Burāšana  Cīņas sports  Daiļlēkšana  Džudo  Futbols  Galda teniss  Golfs  Jāšana  Lauka hokejs  Loka šaušana  Modernā pieccīņa  Paukošana  Peldēšana  Riteņbraukšana  Rokasbumba  Regbijs-7  Smaiļošana un kanoe airēšana  Sinhronā peldēšana  Svarcelšana  Šaušana  Tekvondo  Teniss  Triatlons  Ūdenspolo  Vieglatlētika  Vingrošana  Volejbols Pamatraksts: 2016. gada vasaras olimpisko spēļu medaļu tabula Šis kalendārs ir balstīts uz informāciju, kas bija olimpisko spēļu biļešu tirdzniecības sākšanas dienā 2015. gada 31. martā. Visi datumi pēc Brazīlijas laika (UTC—3) Pamatraksts: Latvija 2016. gada vasaras olimpiskajās spēlēs Latvijai šīs bija 11. vasaras olimpiskās spēles. Latvijas delegācijā bija iekļauti 33 sportisti, kas valsti pārstāvēja 12 sporta veidos. Latvijas karogu atklāšanas ceremonijā nesa BMX riteņbraucējs Māris Štrombergs. Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi «Rio to stage 2016 Olympic Games». BBC News. 2009. gada 2. oktobris. Skatīts: 2009. gada 4. oktobris. «Tickets». NOC*NSF. 2015. gada 31. marts. Arhivēts no oriģināla, laiks: 2015. gada 16. jūnijā. Skatīts: 2015. gada 6. maijs. «Arhivēta kopija». Arhivēts no oriģināla, laiks: 2015. gada 14. septembrī. Skatīts: 2022. gada 6. aprīlī. Oficiālā tīmekļa vietne