Šis raksts ir par nīderlandiešu līderi. Par citiem cilvēkiem ar vārdu Orānijas Vilhelms skatīt nozīmju atdalīšanas lapu. Orānas Vilhelms (Villems) (nīderlandiešu: Willem van Oranje), saukts arī Vilhelms Klusētājs (Willem de Zwijger, dzimis 1533. gada 24. aprīlī, miris 1584. gada 10. jūlijā), bija Nīderlandes politiskais un militārais līderis Nīderlandes Neatkarības kara laikā. Dzimis Nasavas hercoga ģimenē. Iesākumā darbojās Spāņu Nīderlandes stadhauldera Parmas Margaritas galmā. Redzot varas centralizāciju un Nīderlandes protestantu vajāšanas, pārgāja pretējā nometnē un kļuva par tās līderi. 1580. gadā Spānijas karalis pasludināja Vilhelmu ārpus likuma. 1584. gadā Delftā viņš tika nogalināts ar pistoles šāvienu. Tradicionāli Nasavas dzimtas pārstāvji tikuši apglabāti Bredā, bet, tā kā Breda tobrīd atradās spāņu rokās, Vilhelmu apglabāja Delftas Jaunajā baznīcā, un kopš šī laika baznīca ir Nīderlandes monarhu ģimenes kapenes. Vilhelmu Klusētāju uzskata par Nīderlandes monarhijas pamatlicēju. Nīderlandes karogs cēlies no Vilhelma Klusētāja karoga. Nīderlandes nacionālā krāsa ir oranžs, kas ir Vilhelma dzimtas krāsa. Nīderlandes himna Wilhelmus iesākumā bija Vilhelma propagandas dziesma. Vikikrātuvē par šo tēmu ir pieejami multivides faili. Skatīt: Orānas Vilhelms. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)