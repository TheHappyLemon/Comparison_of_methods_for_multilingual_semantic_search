Deima Džeina Morisa Gudola (angļu: Dame Jane Morris Goodall, dzimusi 1934. gada 3. aprīlī kā Valērija Džeina Morisa-Gudola (Valerie Jane Morris-Goodall)) ir angļu zooloģe, primatoloģe, etoloģe, antropoloģe un ANO Miera sūtne. Vairāk kā 50 gadus pētījusi šimpanzes dabīgos apstākļos un tiek uzskatīta par vienu no pasaules vadošajiem ekspertiem šajā jomā. Džeina Gudola dzimusi Londonā, un jau no bērnības interesējās par dzīvnieku pasauli. Vēlāk kļuva par paleontologa Luisa Līkija sekretāri un palīdzi. 1960. gadā sāka šimpanžu pētīšanu Gombestrīma nacionālajā parkā, Tanzānijā un līdz ar Daianu Fosiju (gorillu pētniece) un Birutu Galdiku (orangutanu pētniece), kļuva par t. s. "Līkija eņģeļiem". 1964. gadā Gudola Kembridžas Universitātē ieguva doktora grādu etoloģijā. 1977. gadā dibinājusi starptautisku organizāciju "Džeinas Gudolas institūts", kas nodarbojas ar savvaļas dzīvnieku un vides aizsardzību, kā arī kopš 1996. gada ir valdes locekle dzīvnieku tiesību organizācijā "Nonhuman Rights Project", kas cenšas panākt juridisku tiesību piešķiršanu vismaz atsevišķām dzīvnieku sugām, piemēram, pērtiķiem, ziloņiem, delfīniem un vaļiem. Latviski izdotas šādas Džeinas Gudolas grāmatas (autore norādīta kā Džeina van Lavika - Gudola): "Cilvēka ēnā" (In the Shadow of Man, oriģinālizdevums - 1971., latviski - 1977.) "Bezvainīgie slepkavas" (Innocent Killers, kopā ar vīru Hugo Laviku-Gudolu, oriģinālizdevums - 1971., latviski - 1979.) "Being Jane Goodall Arhivēts 2017. gada 28. janvārī, Wayback Machine vietnē.". National Geographic. October 2010. (Skatīts 2017. gada 15. janvārī) "About Us" Arhivēts 2012. gada 26. jūnijā, Wayback Machine vietnē.. "Nonhuman Rights Project" mājaslapa. (Skatīts 2017. gada 15. janvārī.) Džeinas Gudolas institūts (daudzās valodās)