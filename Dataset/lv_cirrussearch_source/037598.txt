Starptautiskais tiesnesis šaha kompozīcijā ir tituls, ko pēc nacionālo šaha kompozīcijas organizāciju ieteikuma piešķir Pasaules šaha kompozīcijas federācija (līdz 2010. gadam FIDE šaha kompozīcijas pastāvīgā komisija — PCCC) personām, kas tiesājušas vairākus šaha uzdevumu un etīžu konkursus, un kuri ir spējīgi spriežot pēc pašu iegūtām balvām, tiesāt turnīrus visaugstākā līmenī. Vispirms tiesneša statuss tiek attiecināts uz vienu šaha kompozīcijas žanru, bet pēc attiecīgo normatīvu izpildes arī uz vairākiem žanriem. Nosaukums pirmo reizi tika piešķirts 1956. gadā. Agrāk vairāki slaveni spēlētāji ir bijuši arī starptautiskie tiesneši šaha kompozīcijā, piemēram, Mihails Botviņņiks, Vasilijs Smislovs, Dāvids Bronšteins, Pauls Keress, Jurijs Averbahs un citi. Mūsdienās daudzi ievērojami uzdevumu un etīžu komponisti ir arī starptautiskie tiesneši. No Latvijas šo titulu ir bijis ieguvis tikai Alfreds Dombrovskis (1923—2000). Statutes of the World Federation for Chess Composition (angliski) Starptautisko tiesnešu saraksts