2020. gada 4. augustā Libānas galvaspilsētas Beirūtas ostā notika divi sprādzieni. Spēcīgā otrā sprādziena rezultātā gāja bojā 207 cilvēki, ap 6500 cilvēku guva traumas, tika nodarīti bojājumi aptuveni 10-15 miljardu ASV dolāru apmērā un aptuveni 300 tūkstoši cilvēku kļuva par bezpajumtniekiem. Tiek uzskatīts, ka sprādzienu izraisīja ugunsgrēks ostas noliktavā, kā rezultātā eksplodēja noliktavā esošās aptuveni 2700 tonnas amonija nitrāta. Amonija nitrāts noliktavā atradās sešus gadus, kad visa krava tika konfiscēta no kuģa Rhosus, kas veda kravu no Gruzijas uz Mozambiku, bet pa ceļam noenkurojās Beirūtā. Paņemtās jaunās kravas smaguma dēļ kuģis tika aizturēts un krava pārvesta uz noliktavu. Sprādzieni izraisīja iedzīvotāju protestus pret amatpersonu nolaidību un korupciju. Tiem sekoja Libānas valdības atkāpšanās. «Divos sprādzienos Libānas galvaspilsētā 78 bojāgājušie un 4000 ievainoto». www.lsm.lv (latviešu). Staff and wires. «Beirut explosion left 300,000 homeless, caused up to $15 billion in damage». USA TODAY (en-US). Skatīts: 2023-02-04. «Kā nāvējošais amonija nitrāts nokļuva Beirūtas ostā». www.lsm.lv (latviešu). Skatīts: 2020. gada 8. augustā. «Atkāpusies Libānas valdība». www.lsm.lv (latviešu). Skatīts: 2020-08-10. Vikikrātuvē par šo tēmu ir pieejami multivides faili. Skatīt: 2020. gada sprādzieni Beirūtā.