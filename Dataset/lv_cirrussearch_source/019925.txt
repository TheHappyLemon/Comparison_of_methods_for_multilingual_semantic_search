Ādolfs Šapiro (krievu: Адольф Яковлевич Шапиро; dzimis 1939. gada 4. jūlijā) ir PSRS, Latvijas un Krievijas teātra režisors. Dzimis 1939. gadā Harkivā. 1962. gadā absolvēja Harkivas Teātra institūtu un sāka strādāt par režisoru Jaunatnes teātrī. 1964. gadā kļuva par Latvijas Teātra biedrības biedru. Pēc diviem gadiem Jaunatnes teātrī kļuva par tā galveno režisoru un šajā amatā darbojās līdz Jaunatnes teātra slēgšanai 1992. gadā. Pēc iestudējuma Jaunatnes teātrī režisējis filmu "Uzvarētāja" (1987). No 1993. gadā strādājis kā neatkarīgais režisors un teātra padagogs. Iestudējis izrādes dažādos teātros Krievijā un Igaunijā. Veidojis iestudējumus arī ASV, Francijā, Polijā, Izraēlā, Ķīnā, Dienvidamerikas valstīs. Vadījis meistarklašu nodarbības dažādās valstīs. Sarakstījis vairākas lugas un grāmatas, tai skaitā «Антр-Акт», «Как закрывался занавес». No 2007. gada līdz 2021. gada janvārim bijis mākslas projektu vadītājs A. Brjanceva vārdā nosauktajā Jauno skatītāju teātrī Sanktpēterburgā. 2014. gada martā viņš kopā ar citiem kultūras darbiniekiem parakstīja aicinājumu pret karu, Krievijas pašizolāciju un totalitārisma restaurāciju, nepiekrītot Krievijas valdības politikai Krimā. Latvijas PSR Tautas skatuves mākslinieks (1984) Spēlmaņu nakts balva par mūža ieguldījumu (2011) Triju Zvaigžņu ordenis, III šķira (2011) Latvijas enciklopēdija. 5. sējums. Rīga : Valērija Belokoņa izdevniecība. 2009. 390.—391. lpp. ISBN 978-9934-8068-0-3. «Bijušais Jaunatnes teātra galvenais režisors Ādolfs Šapiro». Tvnet.lv. Skatīts: 2013. gada 20. jūnijā. «Обращение инициативной группы по проведению Конгресса интеллигенции «Против войны, против самоизоляции России, против реставрации тоталитаризма» и письмо деятелей культуры в поддержку позиции Владимира Путина по Украине и Крыму». novayagazeta.ru. «Triju Zvaigžņu ordenis piešķirts režisoram Šapiro un advokātam Zemrībo». Kasjauns.lv. Arhivēts no oriģināla, laiks: 2012. gada 16. novembrī. Skatīts: 2013. gada 20. jūnijā. Шапиро Адольф Яковлевич. Режиссёр zamos.ru Ādolfs Šapiro filmas.lv