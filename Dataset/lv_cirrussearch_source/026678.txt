Aloizs Lauris Trūps jeb Aleksejs Trups (krievu: Алексей Егорович Трупп; dzimis 1856. gada 8. augustā, miris 1918. gada 17. jūlijā) bija latviešu izcelsmes Krievijas cara Nikolaja II ģimenes kalpotājs. 1874. gadā, 18 gadu vecumā, Trūps devās dienēt armijā un nokļuva gvardes vienībā. Viņš bija gara auguma, gaišiem matiem, un viņu pamanīja Krievijas imperatore-konsorte Marija Fjodorovna. Tādējādi viņš nokļuva dienestā cara pilī un kļuva par kalpotāju Nikolaja II ģimenē. Arī pēc Oktobra revolūcijas Trūps palika kopā ar cara ģimeni. Kad 1918. gada 17. jūlijā Ipatjeva namā Jekaterinburgā cara ģimene tika nogalināta, kopā ar viņiem nogalināja arī vairākus kalpotājus, tai skaitā Trūpu. 1981. gadā Krievijas Pareizticīgā baznīca Ārzemēs Trūpu kanonizēja, kaut arī viņš pēc ticības bija katolis. 1998. gadā Trūps apglabāts kopā ar cara ģimeni Pētera un Pāvila katedrālē Sanktpēterburgā. 2009. gada 16. oktobrī Krievijas Federācijas Ģenerālā prokuratūra reabilitēja 52 cara ģimenei pietuvinātās represētās personas, tai skaitā arī Trūpu. «Трупп Алексей Егорович (Алоиз Лаурус Труупс) (1856 - 1917)». Царское Село на перекрёстке времён и судеб : Материалы XVI научной Царскосельской конференции. — СПб: Издательство Государственного Эрмитажа, 2010. — Т. Ч.1, 2. Arhivēts no oriģināla, laiks: 2015. gada 19. maijā. Skatīts: 2015. gada 10. jūnijā. «Генеральная прокуратура РФ удовлетворила заявление Главы Российского Императорского Дома о реабилитации репрессированных верных служителей Царской Семьи и других Членов Дома Романовых». Официальный сайт Российского Императорского Дома (30 октября 2009). Vikikrātuvē par šo tēmu ir pieejami multivides faili. Skatīt: Aloizs Trūps. "Kūpā ar Krīvijas caru", Mōras Zeme[novecojusi saite]