Sāra Karolīna Sinklēra (angļu: Sarah Caroline Sinclair, dzimusi 1974. gada 30. janvārī), plašāk pazīstama kā Olīvija Kolmane (Olivia Colman), ir angļu aktrise. Savu karjeru Kolmane sāka britu seriālā Peep Show (2003—2015). Bijušas arī vairākas citas lomas seriālos, kā Green Wing (2004—2006), That Mitchell and Webb Look (2006—2008), Beautiful People (2008—2009), Rev. (2010—2014), Flowers (2016—2018) un "Asprātīgā sieviete" (Fleabag, 2016—2019). 2013. gadā saņēmusi divas BAFTA televīzijas balvas par lomām seriālos Twenty Twelve (2011—2012) un Accused (2012). Kolmane sev kritiķu uzmanību pievērsa par sniegumu seriālā Broadchurch (2013—2017), par ko viņa 2014. gadā ieguva BAFTA televīzijas balvu kā labākā aktrise. 2016. gadā piedalījusies seriālā "Nakts menedžeris" (The Night Manager, 2016), par ko viņa ieguva Zelta globusa balvu. 2019. un 2020. gadā viņa attēloja Karalieni Elizabeti II Netflix seriālā "Kronis", par ko viņa ieguva Emmy balvu un Zelta globusa balvu kā labākā aktrise drāmas televīzijas seriālā. Seriālā Heartstopper (2022—) tēlo Nika Nelsona mammu, Sāru. Piedalījusies arī vairākās filmās, kā "Krutie kruķi" (2007), "Tiranozaurs" (Tyrannosaur, 2011), "Dzelzs lēdija" (2011), "Karaļa vizīte" (Hyde Park on Hudson, 2012), "Omārs" (2015), "Slepkavība Austrumu ekspresī" (2017) un "Favorīte" (2018). Ierunājusi tēlu animācijas filmā "Nelabojamais Rons" (2021). Par Annas Stjuartes atveidojumu filmā "Favorīte" 2019. gadā saņēmusi BAFTA kino balvu un ASV Kinoakadēmijas balvu kā labākā aktrise galvenajā lomā. Vēl divreiz nominēta ASV Kinoakadēmijas balvai — par lomām filmās "Tēvs" (2020) un The Lost Daughter (2021). «Television in 2013 | BAFTA Awards». awards.bafta.org. Skatīts: 2021-03-30. Vikikrātuvē par šo tēmu ir pieejami multivides faili. Skatīt: Olīvija Kolmane. IMDb profils (angliski) AllMovie profils (angliski)