Volters Selbijs Bakmesters (angļu: Walter Selby Buckmaster; dzimis 1872. gada 16. oktobrī, miris 1942. gada 30. oktobrī) bija britu polo spēlētājs, izcīnījis divas sudraba medaļas 1900. un 1908. gada vasaras olimpisko spēļu polo sacensībās. Dzimis 1872. gada 16. oktobrī Vimbldonā, Tomasa Voltera Bakmestera un Emmas Kerolīnas Veinblesas ģimenē. Izglītību ieguvis Reptonas skolā un Trīsvienības koledžā, Kembridžā. Skolas laikā viņš spēlēja futbolu un bija Kembridžas polo komandas biedrs, vēlāk arī tās kapteinis. Jau Kembridžas laikā viņš strādāja biržā un bija viens no brokeru sabiedrības Buckmaster & Moore līdzdibinātājiem. Viņš saglabāja interesi par sportu, jo īpaši par polo. 1900. gadā viņš piedalījās olimpiskajās spēlēs Parīzē, kur bija Jauktās komandas BLO Polo Club Rugby komandas biedrs. Komanda polo sacensībās izcīnīja sudraba medaļu. 1902. gadā, spēlējot Hērlinghemas klubā, bija Starptautiskā polo kausa (saukts arī par Ņūportas kausu un Vestčesteras kausu) uzvarētāju komandas biedrs. 1908. gadā, kad olimpiskās spēles notika Londonā, viņš otro reizi izcīnīja sudraba medaļu polo sacensībās, būdams Lielbritānijas polo komandas Hurlingham Club spēlētājs. «Walter Buckmaster». Olympedia. Skatīts: 2021. gada 20. jūlijs. «Polo at the 1900 Paris Summer Games». Sports Reference. Arhivēts no oriģināla, laiks: 2021. gada 4. jūlijs. Skatīts: 2021. gada 4. jūlijs. «Paris 1900 Polo men». Starptautiskā Olimpiska komiteja. Skatīts: 2021. gada 4. jūlijs. «London 1908 Polo men». Starptautiskā Olimpiska komiteja. Skatīts: 2021. gada 20. jūlijs. Volters Bakmesters (SOK profils) (angliski) Volters Bakmesters (Olympedia profils) (angliski) Volters Bakmesters (Sports Reference profils) (angliski)