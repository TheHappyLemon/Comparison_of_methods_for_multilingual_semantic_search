"Drakula" (angļu: Bram Stoker's Dracula) ir 1992. gada ASV gotiska šausmu filma, kuras režisors ir Frānsiss Fords Kopola. Filmā galvenās lomas atveido Gērijs Oldmens, Vinona Raidere, Entonijs Hopkinss un Kiānu Rīvss. Filma balstīta uz Brema Stokera 1897. gada romānu "Drakula". Jauns jurists Džonatans Hārkers (Rīvss) ierodas Transilvānijā pie Grāfa Drakulas (Oldmens), lai noslēgtu līgumu par zemes pirkumu Anglijā. Kad Grāfs redz Hārkera nākamās sievas bildi, tas viņam atsauc sāpīgas atmiņas par savu mūža mīlu. Filmas "Drakula" pirmizrāde notika 1992. gada 13. novembrī. Tā saņēma pozitīvas kritiķu atsauksmes. Filma bija arī komerciāli veiksmīga, nopelnot 215,9 miljonus ASV dolārus. "Drakula" nominēta četrām Amerikas Kinoakadēmijas balvām, no kurām ieguva trīs kategorijās "Labākie kostīmi", "Labākā skaņas montāža" un "Labākais grims". «Bram Stoker's Dracula (1992)». Box Office Mojo. Skatīts: 2022. gada 14. aprīlī. «Bram Stoker's Dracula (1992) Review |BasementRejects» (en-US). 2012-10-29. Arhivēts no oriģināla, laiks: 2020-02-05. Skatīts: 2022-04-14. «Bram Stoker’s Dracula (1992) – Deep Focus Review – Movie Reviews, Critical Essays, and Film Analysis». Deep Focus Review (en-US). Skatīts: 2022-04-14. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)