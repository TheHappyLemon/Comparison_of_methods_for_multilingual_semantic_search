"Flinstoni" (angļu: The Flintstones) ir 1994. gada ASV ģimenes kinokomēdija. Filmas režisors ir Braians Levants, scenārija autori Toms Pārkers, Džims Dženveins un Stīvens de Sousa. Filma balstīta uz 1960.–1966. gadu tāda paša nosaukuma animācijas seriāla motīviem. Galvenās lomas atveido Džons Gudmens (Freds Flinstons), Riks Moraniss (Bārnijs Rabls), Elizabete Pērkinsa (Vilma Flinstona) un Rozija O'Donela (Betija Rabla), pārējās lomās filmējās Kails Maklahlens, Halle Berija un Elizabete Teilore (viņas pēdējā kinoloma). Grupa The B-52's (filmā The BC-52's) izpilda animācijas seriāla galveno muzikālo tēmu. Filma uzņemta Kalifornijā un tās pirmizrāde ASV notika 1994. gada 27. maijā. Tās pasaules kases ienākumi ir gandrīz 342 miljoni ASV dolāru pie 46 miljonus liela filmas budžeta, kas to padarīja par ļoti ienesīgu filmu, neskatoties uz neviennozīmīgajām kritiķu atsauksmēm. Skatītājiem patika līdzība ar animācijas seriālu, vizuālie efekti, kostīmi, dekorācijas un aktierspēle, tomēr tie kritizēja sižetu, filmas noskaņu (kas nebija piemērota jaunākajiem skatītājiem) un O'Donelas izvēli Betijas lomai. Sadarbība ar McDonald's izveidota filmas reklamēšanas nolūkā. Sākotnēji filmas veidošanu izstrādāja studija New Line Cinema, bet vēlāk projektu pārdeva studijai Universal Pictures. Filmas prikvels The Flintstones in Viva Rock Vegas izdots 2000. gadā. «The Flintstones (1994)». Box Office Mojo. Skatīts: 2019. gada 20. jūlijs. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)