Frančesko Gabani (itāļu: Francesco Gabbani; dzimis 1982. gada 9. septembrī Karrārā) ir itāļu dziedātājs un dziesmu autors. Viņš guva atpazīstamību pēc tam, kad uzvarēja 2016. gada Sanremo festivālā jaunpienācēju sadaļā ar dziesmu Amen. Nākamajā gadā Frančesko arī piedalījās Sanremo festivālā (šoreiz galvenajā sadaļā) ar dziesmu Occidentali's Karma, ar kuru viņš pārstāvēja Itāliju 2017. gada Eirovīzijas Dziesmu konkursā. Frančesko fināla kopvērtējumā ieguva 6. vietu. Mūziķa karjera sākās 2009. gadā, kad Frančesko Gabani piedalījās Mira Leona singlā Filodoro. Divus gadus vēlāk mūziķis izdeva singlus Estate un Maledetto amore. 2013. gadā tika izdoti divi singli - I dischi non si suonano un Clandestino no debijas albuma Greitist Iz, kas tika izdots 2014. gada 27. maijā. Albums sasniedza 59. vietu Itālijas mūzikas topā. 2015. gadā mūziķis noslēdza mūzikas izdošanas līgumu ar BMG Rights Management. Gadu vēlāk tika paziņots, ka Frančesko Gabani piedalīsies 2016. gada Sanremo festivālā jaunpienācēju sadaļā ar dziesmu Amen. Frančesko uzvarēja festivālā, viņa dziesma tika apbalvota ar Mia Martini kritiķu balvu, kā arī dziesma tika izdota kā singls, sasniedzot 14. vietu Itālijas singlu topos. 2016. gada 12. februārī Frančesko Gabani izdeva savu otro studijas albumu Eternamente ora, kas sasniedza 18. vietu Itālijas albumu topā. Tajā pašā gadā mūziķis komponēja skaņu celiņu itāļu komēdijai Poveri ma ricchi. 2017. gadā Frančesko atgriezās Sanremo festivālā galvenajā "lielo mākslinieku" sadaļā ar dziesmu Occidentali's Karma, uzvarot festivālā. Viņš ir pirmais mākslinieks, kurš uzvarējis festivālā divus gadus pēc kārtas abās mākslinieku sadaļās. Neilgi pēc uzvaras Itālijas raidorganizācija RAI paziņoja, ka Frančesko Gabani ir pieņēmis piedāvājumu pārstāvēt Itāliju 2017. gada Eirovīzijas dziesmu konkursā ar dziesmu Occidentali's Karma. Tā kā Itālija ir viena no "lielā piecinieka" valstīm, dziesma automātiski kvalificējas Eirovīzijas finālam 2017. gada 13. maijā. Pēc bukmeikeru prognozēm dziesmai tika prognozēta uzvara 2017. gada Eirovīzijas dziesmu konkursā. 2017. gada aprīlī mākslinieks paziņoja, ka 28. aprīlī tiks izdots viņa trešais studijas albums Magellano. Albuma popularizēšanai Frančesko dosies koncerttūrē pa Itāliju no 2017. gada 19. jūnija līdz 9. septembrim. Viktors Eskudero. «Francesco Gabbani flies the Italian flag in 2017!». eurovision.tv. European Broadcasting Union, 2017. gada 12. februārī. Skatīts: 2017. gada 4. maijā. Frančesko Gabani albuma Greitist Iz informācija no Apple Music Massimo Longoni. «Festival di Sanremo 2016, Francesco Gabbani vince nelle Nuove proposte», 2016. gada 13. februāris. Skatīts: 2017. gada 27. janvāris. Alessandro Genovese. «Francesco Gabbani firma la colonna sonora di Poveri ma ricchi» (Italian). AllMusicItalia.it, 2016. gada 12. decembris. Skatīts: 2017. gada 9. februāris. Domenico Naso. «Festival di Sanremo 2017: i cantanti in gara. Dai talent ai veterani: ecco chi salirà sul palco dell'Ariston». Il Fatto Quotidiano (Italian), 2016. gada 13. decembris. Skatīts: 2017. gada 7. janvāris. «Video intervista a Francesco Gabbani, il vincitore di Sanremo 2017» (Italian). AllMusicItalia.it. 2017. gada 12. februāris. Skatīts: 2017. gada 15. februāris. Victor M. Escudero. «Francesco Gabbani to represent Italy in Kyiv!». eurovision.tv. European Broadcasting Union, 2017. gada 12. februāris. Skatīts: 2017. gada 12. februāris. Sofija Robertsa, Bekija Pembertona. «Who will win Eurovision 2017? Latest odds, favourites and predictions on The Eurovision Song Contest winner». thesun.co.uk, 2017. gada 2. aprīlī. Skatīts: 2017. gada 4. maijā.