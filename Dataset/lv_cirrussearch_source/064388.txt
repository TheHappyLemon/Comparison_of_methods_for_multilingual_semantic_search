"Būt vai nebūt" (angļu: To Be or Not to Be) ir 1942. gada ASV kinokomēdija, kuras režisors, producents un viens no scenārija autoriem ir Ernsts Lubičs. Filmā galvenās lomas atveido Kerola Lombarda, Džeks Benijs, Roberts Steks, Fēlikss Bresarts un Zigs Rumans. Filma stāsta par aktieru trupu nacistu okupētajā Varšavā, kuri izmanto savas spējas maskēties un tēlot, lai apmānītu okupācijas karaspēku. Filmas "Būt vai nebūt" pirmizrāde notika 1942. gada 19. februārī. "Būt vai nebūt" kļuva par Lombardas pēdējo filmu, pirms viņa gāja bojā aviokatastrofā 1942. gada 16. janvārī. 1996. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". "Būt vai nebūt" mūsdienās tiek uzskatīta par vienu no gan Lubiča, gan arī Lombardas un Benija labākajām filmām, kā arī par komēdijas klasiku. Sākotnēji filma neguva panākumus, jo tajā jokoja par nacistiem, kas tolaik bija reāls drauds. Filmas nosaukums ir atsauce uz slaveno frāzi "Būt vai nebūt" no Viljama Šekspīra lugas "Hamlets". «Variety (January 1943)». Variety. Skatīts: 2022. gada 20. novembrī. «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2022-11-20. Crowther, Bosley (07.03.1942). "Movie Review - To Be or Not to Be". The New York Times. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)