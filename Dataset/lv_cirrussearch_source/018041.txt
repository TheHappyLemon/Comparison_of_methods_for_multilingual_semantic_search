Alberto Tomba (itāļu: Alberto Tomba; dzimis 1966. gada 19. decembrī) ir bijušais itāļu kalnu slēpotājs, viens no titulētākajiem sportistiem kalnu slēpošanas vēsturē. Piedalījies četrās ziemas olimpiskajās spēlēs (1988, 1992, 1994, 1998). Kopumā izcīnījis piecas medaļas, no kurām trīs ir zelta, veiksmīgākās Olimpiskās spēles viņam bija 1988. gadā Kalgari, kad kļuva par čempionu slalomā un milzu slalomā. Ar panākumiem startējis Pasaules kausā, kur izcīnījis 50 uzvaras atsevišķos posmos — tas ir trešais labākais rādītājs pēc zviedra Ingemara Stēnmarka (86 uzvaras) un austrieša Hermaņa Maiera (54 uzvaras). 1995. gadā Tomba uzvarēja Pasaules kausa izcīņas kopvērtējumā, vēl ir ieguvis astoņus Mazos Kristāla globusus atsevišķās disciplīnās. Pasaules čempionātos ir uzvarējis divas reizes (abas — 1996. gadā), kā arī izcīnījis divas bronzas medaļas. Vikikrātuvē par šo tēmu ir pieejami multivides faili. Skatīt: Alberto Tomba. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Olympedia profils (angliski) Munzüger Sport profils (vāciski) FIS profils (kalnu slēpošana) (angliski)