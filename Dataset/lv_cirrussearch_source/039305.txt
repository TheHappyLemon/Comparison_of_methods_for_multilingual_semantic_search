Tallinas pilsētas ģerbonis ir viens no Tallinas, Igaunijas galvaspilsētas, oficiālajiem simboliem. Uz zelta krāsas vairoga attēlotas trīs soļojošas zilas lauvas (leopardi) ar uz sāniem pavērstām galvām, kas rotātas ar zelta kroņiem. Šīs lauvas ir viens no senākajiem Igaunijas simboliem. Šo simbolu izmanto jau no 13. gadsimta un tās ir aizgūtas no Dānijas karaļa Valdemāra II ģerboņa, kas bija Dāņu Igaunijas valdnieks. Virs vairoga atrodas aizvērta sudraba bruņucepure ar sarkanu oderi. No bruņucepures uz abām pusēm gar vairogu vijas zilas un zelta lapas. Ap kaklu bruņucepurei zelta lente ar sarkanu dārgakmeni, bet virsū zelta kronis, kas arī rotāts ar sarkaniem dārgakmeņiem. Virs kroņa attēlota sieviete tumši sārtās drēbēs ar zelta kroni galvā, kas uz krūtīm sakrustojusi rokas. Mazais ģerbonis sastāv tikai no vairoga. Vairogs ir tumši sarkanā krāsā ar baltu krustu. Ģerbonis atveido Dānijas karoga krāsas. Tallinas pilsētas mazais ģerbonis ir arī Harju apriņķa ģerbonis. Tallinn sümboolika linna kodulehel (igauniski) Tallinna sümboolika (suur vapp) (igauniski) Tallinna sümboolika (väike vapp) (igauniski) Taani lõvide salapärane tee Eesti vapile (igauniski)