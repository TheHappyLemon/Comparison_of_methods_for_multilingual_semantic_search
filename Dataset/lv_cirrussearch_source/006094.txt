Velga Krile (dzimusi 1945. gada 27. septembrī, mirusi 1991. gada 31. jūlijā) bija latviešu dzejniece un dramaturģe. Dzimusi Valkas pagasta "Strautiņos" skolotāja ģimenē. 1964. gadā beigusi Valkas 1. vidusskolu. Mācījusies Latvijas Valsts Universitātes Vēstures un filoloģijas fakultātes Latviešu valodas un literatūras nodaļā, ko pabeidza 1967. gadā. Strādājusi par kluba vadītāju Valkas rajona kolhozā "Ļeņina ceļš" (1967-1969), par korektori izdevniecībā "Liesma" (1970. un 1973-1976), par bibliotekāri Zinātniski tehniskajā bibliotēkā (1972-1973). No 1977. gada algotu darbu nestrādāja slimības dēļ. Tajā pašā gadā uzņemta Rakstnieku Savienībā. Dzejniece mirusi savās lauku mājās 1991. gada 31. jūlijā. Nāves iemesls bija pašnāvība. Velgas Kriles pirmā publikācija — dzejolis "Runča grēksūdze mazajai" publicēts Valkas rajona laikrakstā "Darba Karogs" 1959. gada 23. jūlijā. Viņas dzīves laikā iznāca septiņi krājumi. Velgas Kriles maksimālisms dzejā ir radniecisks O. Vācieša, A. Aizpurietes un V. Belševicas dzejai. Pēdējais dzejnieces pašas sastādītais krājums ir "Sikspārnis. Rekviēms". Turpmākos krājumus un izlases sastādījusi dzejnieces māsa Antra Krile. "Dzeltenās palodzes". Rīga: Liesma, 1966. "Bērzi". Rīga: Liesma, 1976. "Gaismēna". Rīga: Liesma, 1979. "Es diennaktī esmu". Rīga: Liesma, 1982. "Nepiekrāp mani". Rīga: Liesma, 1985. "Uz zāles fona". Rīga: Liesma, 1989. "Uz tā tālā ceļa". Rīga: Liesma, 1991. "Sikspārnis. Rekviēms" Rīga: Preses nams, 1994. "Vanagi". Rīga: SolVita, 1995. "Debesu akrobāts". Rīga: Garā pupa, 1995. "Skrien sarkans jaguārs" [mīlas lirikas izlase]. Rīga: Neputns, 2005. "Ugunspuķe, aizmirstība". Sast. Antra Krile. Rīga: Zvaigzne ABC, 2008. "Kā mirdzošas būtnes". Sast. Antra Krile. Rīga: Mansards, 2012. Velgas Kriles sešpadsmit lugas palikušas lasītājiem maz zināmas. Viņa sarakstījusi lugas "Orfejs un Eiridike"(1968), "Dimanta dziesma" (1969), "Stepans Razins" (1969/70), "Vanems Imanta" (1972), "Ivans Bargais" (1973), "Vietlavs un Veseta" (1976), "Asaras"(farss)(1976), "Katastrofa" (1979), "Vai jūs baiļojaties, jūs, mazticīgie!" (1980), "N-tā pilsēta" (1983), "Nebukadnecars" (1983/84), "Kains" (1984), "Leģenda" (1984/85), "Tronis un mīlestība" (1985), "Svētlaimīgo sala" (1987), "Manā zemē ir tādi vārdi…" (1990). V. Kriles dramaturģija pārstāv neparastu žanru — traģēdija dzejā. Valkas pilsētas teātris ir iestudējis trīs dzejnieces lugas — "Vai jūs baiļojaties, jūs mazticīgie!", "Kains" un "Katastrofa". Izrādes guvušas skatītāju atzinību vairākos teātru festivālos. "Svētlaimīgo sala" [lugu izlase]. Rīga: Pils, 1999 ["Ivans Bargais"; "Katastrofa"; "Vai jūs baiļojaties, jūs, mazticīgie!"; "Svētlaimīgo sala"; "Manā zemē ir tādi vārdi"] Valkas novada bibliotēka — Izstāde "Mūsu dzejas Pelnrušķīte — Velga Krile" Valmieras integrētā bibliotēka — Dzīve un radošā darbība[novecojusi saite]