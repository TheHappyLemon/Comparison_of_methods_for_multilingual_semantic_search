Jodupe (lietuviešu: Juodupė, burtiski: Melnupe) ir Lietuvas mazpilsēta jeb miests Rokišķu rajonā, seņūnijas un seņūnaitijas centrs. Tā atrodas netālu no Jodupes upes satekas ar Vīžonu 6 kilometrus no Latvijas robežas, 11 km no Aknīstes un 15 km no Rokišķiem. Saskaņā ar 2011. gada tautas skaitīšanu tajā dzīvoja 1769 cilvēku. Jodupe pilsētciemata tiesības ieguva 1956. gadā, bet 2002. gada 16. decembrī kļuva par miestu. Miestā ir koka Sv. Rītausmas vārtu Dievmātes katoļu baznīca (uzcelta 1938. gadā, divreiz nodegusi — 1944. un 1987. gadā), ģimnāzija un pamatskola. Rūpniecību pārstāv vilnas audumu ražotājs UAB „Baltic Mills“. Pirmoreiz pieminēta kā muitas punkts 1769. gadā ar poļu nosaukumu Pojedupie. Jodupe kā apdzīvota vieta sāka augt ap vilnas kāršanas, vērpšanas un vēlāk arī aušanas ražotni, kuru 1907. gadā vecās vējdzirnavās izveidoja vietējais muižnieks Pžeždeckis. 1931. gadā dzirnavu ražotne bankrotēja un to nopirka uzņēmums "Nemunas", kas atsāka darbību. Otrā pasaules kara laikā 1944. gadā ciematu nodedzināja līdz pamatiem, bet drīz tas tika atjaunots. Padomju laikā jau kopš 1944. gada novembra reģionā darbojās ievērojamas pretpadomju partizānu vienības, līdz 1945. gada janvārī padomju spēki tos sakāva, nonāvējot 23 partizānus un nodedzinot 9 apkaimes sētas. Jau 1946. gadā atjaunoja baznīcu. Dzirnavu vilnas ražotne 1950. gados tika rekonstruēta par lielu rūpnīcu, kurā strādāja vairāk nekā 1000 cilvēku. Tā gandrīz bankrotēja, kad Lietuva 1990. gadā pasludināja neatkarību un PSRS pārtrauca ar Lietuvu ekonomisko sadarbību. 21. gadsimtā rūpnīcu pārvalda UAB „Baltic Mills“, un tajā strādā vairāk nekā 200 cilvēku, padarot to par lielāko vilnas apstrādes uzņēmumu Baltijā. Vēl viens nozīmīgs darba devējs ir kūdras ieguves uzņēmums netālu esošajā Naujasodes ciematā. Miestā bāzējas hokeja komanda „Jodupe“, kura ilgstoši, izmantojot Kaļiņingradas apgabala leģionārus, turējās Lietuvas čempionāta augšdaļā pat bez sava ledus laukuma. 2016./2017. gada sezonā tā izcīnīja Lietuvas čempionāta sudraba medaļas, taču 2017./2018. gada sezonā nespēja pabeigt čempionātu un kopš tā laika spēlē Lietuvas AHL — Amatieru hokeja līgā. Baznīca Ciemata izveides simtgades akmens Ģimnāzija "2011 census". Statistikos Departamentas (Lithuania). Dėl gyvenamosios vietovės pavadinimo pakeitimo Rokišķis.lt — Informacija turistams ir svečiams Juodupės seniūnija Semaška, Algimantas (2006). Kelionių vadovas po Lietuvą: 1000 lankytinų vietovių norintiems geriau pažinti gimtąjį kraštą (lietuviski) (4th ed.). Vilnius: Algimantas. p. 295. ISBN 9986-509-90-4. juodupe.lt — Verslas Skaitīšana-1959 Skaitīšana-1970 Skaitīšana-1979 Skaitīšana-1989 Juodupės Miestelio Ledo Ritulio Sporto Klubas Sąlygų nėra, bet yra entuziazmas 2017 vasario mėn. 25 d. Jaunius POCIUS, „Respublikos“ žurnalistas Hockey.lt Neoficiāla ģimnāzijas vietne Arhivēts 2021. gada 9. februārī, Wayback Machine vietnē. Arhivēta neoficiāla miesta vietne Rokišķu rajona oficiālā vietne