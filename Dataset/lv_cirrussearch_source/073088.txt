Galva (latīņu: caput) ir cilvēka vai dzīvnieka ķermeņa daļa, kurā atrodas mute, smadzenes, redzes, garšas, ožas un dzirdes orgāni. Visprimitīvākajām dzīvnieku formām galvas var arī nebūt. Kakls savieno galvu ar ķermeni. Galvenais elements galvas uzbūvē ir galvaskauss, kas savienojas ar mugurkaulu. Galvaskauss pilda ne tikai balsta, bet arī aizsargfunkciju, tajā atrodas galvas smadzenes, redzes orgāns, dzirdes un līdzsvara orgāns u.c. Galvaskausu sedz mīmikas muskuļi un āda. Pieauguša cilvēka galva sver apmēram 3,8 kg. Vikikrātuvē par šo tēmu ir pieejami multivides faili. Skatīt: Galva. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) galva | Medicīnas termins (latviski)