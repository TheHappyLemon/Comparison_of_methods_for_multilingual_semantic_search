Alfonss Gecs (franču: Alphonse Goetz; 1865. gada 15. marts Strasbūra — 1934. gada 12. jūlijs Uāza) bija Francijas šahists. 1871. gadā kopā ar ģimeni bijis spiests atstāt dzimtās vietas, kad Vācijas impērija pēc Francijas—Prūsijas kara anektēja Elzasu-Lotringu. 1890. gados kļuvis par vienu no vadošajiem Parīzes šahistiem. 1890. gadā uzvarējis Parīzes šaha turnīrā, apsteidzot Žanu Taubenhausu un Stanislavu Sitenfeldu. 1892. gada Parīzes šaha turnīrā atkārtojis šo panākumu, apsteidzot Davidu Janovski. 1896. gada Parīzes šaha turnīrā bijis otrais aiz Davida Janovska. 1914. gadā Lionā kļuvis par neoficiālā Francijas šaha čempionāta uzvarētāju. Bijis pazīstams arī kā šaha literāts. Pirmā pasaules kara laikā publicējis rakstus "Šahs presē" (franču: Les échecs et la presse, 1917), "Šaha un civilizācijas paralēlais progress" (angļu: The Parallel Progress of Chess and Civilization, grāmatā L’Eco degli Scacchi, 1918). Sarakstījis grāmatas "Šaha klase" (franču: Les échecs et la presse, 1917) un "Kino šaha spēlē" (franču: Cinema du Jeu des échecs, 1922). Le Championnat de France d'Echecs Jeu d’échecs et guerre de 1910 à 1924 Šahista profils chessgames.com mājaslapā (angliski) Šahista profils 365chess.com mājaslapā (angliski)