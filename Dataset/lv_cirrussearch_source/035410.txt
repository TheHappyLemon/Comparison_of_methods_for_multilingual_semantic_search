Valentīna Guņina (krievu: Валентина Евгеньевна Гунина; dzimusi 1989. gada 4. februārī Murmanskā) ir Krievijas starptautiskā lielmeistare šahā (2010). Trīskārtēja Eiropas individuālā sieviešu šaha čempionāta uzvarētāja (2012, 2014, 2018). Šahu iemācījis spēlēt tēvs, kas bijis arī savas meitas pirmais treneris. Ātri izvirzījusies Krievijas labāko jauno šahistu skaitā, pakāpeniski uzvarot Krievijas junioru čempionātos U10, U14, U16, U18 un U20 vecuma grupās. 2000. gadā uzvarējusi Eiropas jauniešu šaha čempionātā U12 vecuma grupā. 2003. gadā bijusi labākā Pasaules junioru šaha čempionātā U14 vecuma grupā. 2004. gadā uzvarējusi Eiropas junioru šaha čempionātā U16 vecuma grupā, bet 2007. gadā kopā ar Veru Ņeboļsinu dalījusi pirmo vietu Krievijas junioru šaha čempionāta U18 vecuma grupā un izcīnījusi uzvaru Pasaules junioru šaha čempionātā U18 vecuma grupā. 2011. gadā uzvarējusi Krievijas sieviešu šaha čempionāta superfinālā. 2012. gadā pirmo reizi uzvarējusi Eiropas individuālajā sieviešu šaha čempionātā un uzvarējusi Pasaules sieviešu čempionātā šaha ātrspēlē. 2013. gadā otru reizi uzvarējusi Krievijas sieviešu šaha čempionāta supefinālā. 2014. gadā atkārtojusi šo panākumu arī trešo reizi, kā arī otro reizi izcīnījusi 1. vietu Eiropas individuālajā sieviešu šaha čempionātā. Par panākumiem turnīros FIDE 2010. gadā Guņinai piešķīra starptautiskās lielmeistares (WGM), 2011. gadā - starptautiskā meistara (IM) nosaukumu, bet 2013. gadā - starptautiskā lielmeistara (GM) nosaukumu. 2016. gadā Batumi uzvarējusi FIDE sieviešu šaha Grand Prix sērijas turnīrā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Viktoriju Ni, bet 2. kārtā zaudējusi Ni Šicjuņai. 2018. gadā Visoke Tatri trešo reizi uzvarējusi Eiropas individuālajā sieviešu šaha čempionāta. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Ingrīdu Aljagu Fernandesu, 2. kārtā uzvarējusi Annu Ušeņinu, bet 3. kārtā zaudējusi Gulruhbegimai Tohirdžonovai. 2018. gada septembrī Čeļabinskas apgabala Satkas pilsētā dalījusi 5.-6. vietu Krievijas sieviešu šaha čempionāta superfinālā. 2019. gada februārī Sentluisā uzvarējusi Cairns Cup izcīņā. 2019. gadā Kazaņā palikusi pēdējā, 8. vietā pretendenšu turnīrā (uzvarēja Aleksandra Gorjačkina). 2019. gada augustā Iževskā izcīnījusi 4. vietu Krievijas sieviešu šaha čempionāta superfinālā. 2019. gada septembrī Skolkovā (Maskavas apgabals) dalījusi 5.-6. vietu FIDE sieviešu Grand Prix izcīņas posmā. 2020. gada februārī Sentluisā palikusi 10. vietā starptautiskajā sieviešu šaha turnīrā Cairns Cup. 2020. gada decembrī Maskavā palikusi 10. vietā Krievijas sieviešu šaha čempionāta superfinālā. 2021. gada jūnijā Gibraltārā palikusi 10. vietā FIDE sieviešu Grand Prix izcīņas posmā. 2021. gada oktobrī Ufā uzvarējusi Krievijas sieviešu šaha čempionāta superfinālā. 2021. gada novembrī Rīgā ierindojusies 26. vietā 2021. gada "FIDE Chess.com Grand Swiss" turnīrā sievietēm. 2021. gada decembrī Varšavā bijusi trešā gan Pasaules ātrā šaha čempionātā sievietēm, gan Pasaules šaha ātrspēles čempionātā sievietēm. 2022. gada septembrī Čeboksaros uzvarējusi Krievijas sieviešu šaha čempionāta superfinālā. 2023. gada oktobrī Sanktpēterburgā izcīnījusi 2. vietu Krievijas sieviešu šaha čempionāta superfinālā. 2023. gada novembrī Daglasā ierindojusies 23. vietā "FIDE Women's Grand Swiss" turnīrā sievietēm. 2023. gada decembrī Samarkandā uzvarējusi Pasaules šaha ātrspēles čempionātā sievietēm. Sekmīgi pārstāvējusi Krievijas komandu lielākajos komandu šaha turnīros: Pasaules šaha olimpiādēs piedalījusies 4 reizes (2010-2016). Komandu vērtējumā izcīnījusi 3 zelta (2010, 2012, 2014) medaļas. Individuālajā vērtējumā izcīnījusi 3 zelta (2014, 2016 - divas) medaļas; Eiropas komandu šaha čempionātos piedalījusies 6 reizes (2009-2019). Komandu vērtējumā izcīnījusi 5 zelta (2009, 2011, 2015, 2017, 2019) un sudraba (2013) medaļas. Individuālajā vērtējumā izcīnījusi sudraba (2017) un 2 bronzas (2009, 2011) medaļas; Pasaules komandu šaha čempionātos piedalījusies 6 reizes (2009-2019). Komandu vērtējumā izcīnījusi zelta (2017), 4 sudraba (2009, 2011, 2015, 2019) un bronzas (2013) medaļas. Individuālajā vērtējumā izcīnījusi 2 zelta (abas 2009), sudraba (2015) un 2 bronzas (2011, 2013) medaļas. Chmp. RUS Girls-20 Russian Women's Superfinals (2011) European Individual Women's Championship (2012) Women's World Blitz 2012 – Gunina wins with a 2804 performance Russian Superfinals (Women) (2013) Russian Superfinals (Women) (2014) European Individual Women's Championship (2014) 2nd quarter Presidential Board 2010, 21-24 April 2010, Sofia, BUL 2nd quarter Presidential Board Meeting 2011, 4-7 June 2011, Al Ain, UAE 2nd quarter Presidential Board Meeting 2013, 4-7 May, Baku, AZE FIDE Women's Grand Prix Batumi (2016) «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 15. februārī. European Individual Women Chess Championship 2018 Slovakia Women’s World Championship 2018 «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. Gunina Wins Cairns Cup ChessPro. Турнир претенденток. Казань, Россия 2019. Все о турнире «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. «ChessPro. Women's Grand Prix. Сколково, Россия 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. septembrī. Cairns Cup (2020) Суперфинал чемпионата России. Москва Gibraltar FIDE Womens Grand Prix Суперфинал чемпионата России. Уфа 2021 FIDE Chess.com Women's Grand Swiss World Rapid Chess Championship 2021 - Women World Blitz Chess Championship 2021 - Women Суперфинал чемпионата России. Чебоксары. 2022 Суперфинал 73-го Чемпионата России по шахматам среди женщин 023 FIDE Women's Grand Swiss 2023 World Blitz Women OlimpBase :: Women's Chess Olympiads :: Valentina Gunina OlimpBase :: European Women's Team Chess Championship :: Valentina Gunina OlimpBase :: World Women's Team Chess Championship :: Valentina Gunina Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)