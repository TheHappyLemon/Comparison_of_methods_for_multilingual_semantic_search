Stīvs Kousts (angļu: Steve Coast; dzimis 1980. gada 20. decembrī) ir angļu uzņēmējs, programmētājs un tehnoloģiju konsultants. Pazīstams kā OpenStreetMap, atvērtās kartēšanas platformas, radītājs un dibinātājs, un viceprezidents holandiešu autonavigācijas uzņēmuma TomTom karšu nodaļā. S. Kousts uzauga Voldersleidā Kentā un Londonā. Praktizējās tehnoloģiju uzņēmumā Wolfram Research, pēcāk studēja datorzinātni Londonas Universitātes koledžā. 2004. gada jūlijā viņš izveidoja OpenStreetMap (OSM) un vadīja pirmo OSM publisko kartēšanas pasākumu (angļu: mapping party). S. Kousts izstrādāja un dizainēja pirmās trīs versijas, kā arī deva lielu ieguldījumu ceturtās versijas tapšanā. 2007. gadā Stīvs aizsāka starptautisko OSM ieguldītāju (angļu: contributors) konferenci State of the Map. 2005. gadā kopā ar citiem viņš dibināja kompāniju Z.X.V. Ltd., kura vēlāk kļuva par CloudMade, uzņēmumu, kas nodarbojas ar automašīnām paredzētiem viediem risinājumiem, kas saistīti ar navigāciju un auto elektronisko sistēmu. 2010. gadā Stīvs pameta CloudMade. 2010. gada novembrī viņš kļuva par Microsoft interneta meklētājprogrammas Bing Mobile galveno sistēmarhitektu. 2013. gada septembrī Stīvs sāka strādāt uz atrašanās vietu balstīto risinājumu uzņēmumā TeleNav, uzņemoties OSM attīstīšanu Scout navigācijas vajadzībām. 2015. gadā Stīvs izdeva grāmatu "The Book of OSM" ("OSM grāmata"), kurā ir 15 viņa intervijas ar OSM ieguldītājiem, kuri darbojušies šajā projektā kopš tā pirmsākumiem. 2016. gadā aizgāja no TeleNav, kopš tā laika strādājis vairākos citos tehnoloģiju uzņēmumos. 2019. gada pavasarī viņš pievienojās uzņēmumam TomTom, kļūdams par tā Karšu nodaļas viceprezidentu. Gorman, Sean (30 June 2008). "Will the Real Steve Coast Please Stand Up?". FortiusOne. Arhivēts no oriģināla 2008. gada 4. jūlijā. Skatīts 2019. gada 9. decembrī. «User:Steve — OpenStreetMap Wiki». wiki.openstreetmap.org. Skatīts: 2019-12-09. «CloudMade Team Member Profile». web.archive.org. 2008-08-02. Arhivēts no oriģināla, laiks: 2008-08-02. Skatīts: 2019-12-09. «I've resigned from CloudMade - SteveC». web.archive.org. 2010-12-10. Arhivēts no oriģināla, laiks: 2010-12-10. Skatīts: 2019-12-09. «I’m working at Microsoft and we’re donating imagery to OpenStreetMap! - SteveC». web.archive.org. 2010-11-25. Arhivēts no oriģināla, laiks: 2010-11-25. Skatīts: 2019-12-09. Steve Coast. «Mapping My Next Adventure». Steve Coast (en-US), 2013-09-03. Skatīts: 2019-12-09. «The Book of OpenStreetMap». Kickstarter (angļu). Skatīts: 2019-12-09. Oficiālā mājaslapa Arhivēts 2019. gada 23. novembrī, Wayback Machine vietnē. Twitter profils