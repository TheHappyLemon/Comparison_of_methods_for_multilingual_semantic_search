"Ilūzija" (angļu: The Prestige) ir 2006. gada drāma, kuras režisors ir Kristofers Nolans. Filmas sižets, ko sarakstījis K. Nolans ar savu brāli Džonatanu Nolanu, ir veidots pēc Kristofera Prīsta romāna The Prestige. Filma ir stāsts par diviem Viktorijas laikmeta burvju māksliniekiem Londonā, kas uzsāk savstarpēju cīņu ar traģiskām sekām par labākās ilūzijas izveidošanu. Tajā galvenās lomas attēlo Hjū Džekmens, Kristians Beils, Maikls Keins, Skārleta Johansone, Rebeka Hola, Endijs Serkiss un Deivids Bovijs. "Ilūzijas" pirmizrāde notika 2006. gada 20. oktobrī. Filma tika nominēta Amerikas Kinoakadēmijas balvai par labāko operatora un mākslinieka darbu. «The Prestige (2006)». British Film Institute. Arhivēts no oriģināla, laiks: 2014. gada 23. novembrī. Skatīts: 2014. gada 13. jūnijs. «The Prestige (2006)». Box Office Mojo. Skatīts: 2007. gada 3. marts. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)