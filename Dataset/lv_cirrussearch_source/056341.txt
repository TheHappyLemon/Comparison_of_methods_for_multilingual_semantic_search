Johanna Katarīna Matintalo (somu: Johanna Katariina Matintalo; dzimusi 1996. gada 11. decembrī) ir somu distanču slēpotāja, 2021. gada Pasaules čempionāta bronzas medaļas ieguvēja stafetē. Nodarbojusies arī ar vieglatlētiku — vidējo distanču skriešanu. Piedalījusies Pasaules jauniešu un junioru čempionātos vieglatlētikā. 2011. gadā 14 gadu vecumā Somijas čempionātā pieaugušajiem izcīnīja 2. vietu 800 metru distancē. Gadu vēlāk šo panākumu atkārtoja, bet 2013. gadā kļuva par Somijas čempioni šajā disciplīnā. Savainojumu dēļ nolēma neturpināt vieglatlētes karjeru un pilnībā pievēršās distanču slēpošanai. Pasaules kausa sacensībās debitēja 2014. gada 30. novembrī ar 69. vietu 10 km distancē klasiskajā stilā. 2017. gada Pasaules U-23 čempionātā izcīnīja sudraba medaļu 15 km skiatlonā. Tā paša gada februārī tika iekļauta Somijas izlases sastāvā PK posmā Otepē, lai aizvietotu savainoto Rītu Līsu Roponenu. Matintalo negaidīti izcīnīja augsto 12. vietu 10 km klasiskajā stilā. Pasaules čempionātā pirmo reizi startēja 2017. gadā Lahti. Piedalījās tikai 15 km skiatlonā un ieņēma 29. vietu. Piedalījās 2018. gada ziemas olimpiskajās spēlēs Phjončhanā, labāko rezultātu sasniedza 30 km distancē ar kopēju startu klasiskajā stilā, ieņemot 18. vietu. Pirmo reizi godalgotu vietu PK posmos stafetē ieguva 2018. gada 9. decembrī Norvēģijā, komandai izcīnot 3. vietu. 2021. gada Pasaules čempionātā Oberstdorfā izcīnīja bronzas medaļu stafetē. «Johanna Matintalo». worldathletics.org (angļu). Skatīts: 2021. gada 11. martā. «Huippulahjakas Johanna Matintalo teki oikean lajivalinnan – olympiavoitto laduilla on aito mahdollisuus». is.fi (somu). 2017. gada 21. februārī. Skatīts: 2021. gada 11. martā. «Matintalo fick bekräftelse för grenbytet». hbl.fi (zviedru). 2017. gada 19. februārī. Skatīts: 2021. gada 11. martā. Vikikrātuvē par šo tēmu ir pieejami multivides faili. Skatīt: Johanna Matintalo. Olympedia profils (angliski) IAAF profils (angliski) FIS profils (distanču slēpošana) (angliski)