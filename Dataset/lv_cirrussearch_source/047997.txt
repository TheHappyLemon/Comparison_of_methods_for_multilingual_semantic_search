Isfjords (norvēģu: Isfjorden — ‘ledus fjords’) ir fjords Špicbergenas salas rietumos, Svalbārā. Stiepjas 107 km garumā ziemeļaustrumu—dienvidrietumu virzienā un atdala Nordenšelda Zemi dienvidos no Diksona Zemes un Oskara II Zemes ziemeļos. Īsfjords ir otrs garākais fjords Svalbārā. Fjorda un tā atzaru krastos izvietojušās lielākā daļa Svalbāras apdzīvoto vietu (Longjērbīene, Barencburga, Piramidene) un pētniecības staciju (Petuniabukta un Nostoca). Krasta līnija stipri izrobota, no Īsfjorda atzarojas vairāki citi fjordi, lielākie no kuriem ir Nūrfjords, Billes fjords un Sassenfjords. No apkārtējiem kalniem fjordā noplūst ledāji, nereti veidojot aisbergus. Apmēram 32 dienas gadā līcis pilnībā aizsalst. Fjorda ziemeļu piekrasti aizņem Ziemeļīsfjorda nacionālais parks, bet austrumu galā — Sasenes—Binsova nacionālais parks. Sea ice cover in Isfjorden and Hornsund, Svalbard (2000–2014) from remote sensing data[novecojusi saite] «Areas of Svalbard». Arhivēts no oriģināla, laiks: 2019. gada 20. martā. Skatīts: 2019. gada 5. aprīlī. Vikikrātuvē par šo tēmu ir pieejami multivides faili. Skatīt: Īsfjords.