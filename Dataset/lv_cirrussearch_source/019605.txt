Raiens Vitnijs (angļu: Ryan Whitney; dzimis 1983. gada 19. februārī) ir amerikāņu hokejists, aizsargs. Pašlaik (2014) Vitnijs spēlē Kontinentālās hokeja līgas kluba HK Soči sastāvā. Profesionāļa karjeru Vitnijs sāka 2003.—04. gada sezonas otrajā pusē, kad izslēgšanas kārtā debitēja AHL kluba Skrentonas "Penguins" rindās. 2005.—06. gada sezonu aizsargs jau lielākoties aizvadīja NHL kluba Pitsburgas "Penguins" sastāvā, 2006.—07. gada sezonu tā rindās aizvadot jau pilnībā. 2006.—07. gada sezonu Vitnijs noslēdza kā otrs rezultatīvākais "Penguins" aizsargs aiz Sergeja Gončara. 2008.—09. gada sezonas vidū Vitnijs tika aizmainīts uz Anahaimas "Ducks" vienību, taču gadu vēlāk nonāca jau Edmontonas "Oilers" rindās. 2013. gada 29. septembrī Vitnijs noslēdza viena gada līgumu ar Floridas "Panthers", taču sezonas gaitā tika nosūtīts uz AHL, lielāko daļu sezonas aizvadot Sanantonio "Rampage" sastāvā. ASV hokeja izlases rindās izcīnījis sudrabu 2010. gada olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)