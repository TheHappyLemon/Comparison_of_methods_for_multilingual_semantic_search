Eiropas Jauno zaļo federācija (angļu: Federation of Young European Greens, FYEG) ir organizācija, kas apvieno jauno zaļo kustības un organizācijas visā Eiropā kopā ar 40 000 biedriem. Jauno Zaļo deklarētais mērķis ir aizstāvēt klimata un sociālo taisnīgumu Eiropas līmenī. Kopš 2007. gada FYEG ir Eiropas Zaļās partijas jaunatnes spārns. Latvijā FYEG reprezentā tās dalīborganizācija "Protests". FYEG sastāvā ir 32 dalīborganizācijas, 2 kandidātu un 2 asociētās organizācijas, kā arī divas partnerorganizācijas — Globālie Jaunie Zaļie un Austrumeiropas sadarbības un attīstības tīkls. Organizācija ir tuvi partneri ar Zaļo Eiropas fondu, Eiropas Zaļo partiju (European Green pary, EGP) un Zaļo akadēmiju. Tai ir arī pilntiesīga dalība Eiropas Jaunatnes forumā (European Youth Forum, EYF), kas darbojas Eiropas Padomes un Eiropas Savienības jaunatnes iesaistes sistēmās un cieši sadarbojas ar abām šīm struktūrām. Eiropas Jauno zaļo federācija tika izveidota 1988. gadā. Ideju par federācijas izveidi 1988. gadā Strasbūrā izvirzīja Francijas, Beļģijas, Luksemburgas un Vācijas jaunie Zaļo partiju biedri. 2002. gadā FYEG Ģenerālās asamblejas laikā Belgradā tika nodibināts Sadarbības un attīstības tīkls ar mērķi labāk atbalstīt zaļās jaunatnes organizācijas Austrumeiropā un Dienvidaustrumeiropā, kas bieži vien bija mazākas un organizatoriski mazāk attīstītas nekā to Rietumeiropas valstu kolēģi. Kopš 2002. gada FYEG kļuva politiskāka un nostiprināja savas saiknes ar Eiropas Zaļo partiju (EGP) un Eiropas Jaunatnes forumu (EYF). 2007. gadā tā kļuva par EGP oficiālo jaunatnes spārnu un ieguva balsstiesības EGP orgānos. 2009. gadā FYEG uzsāka savu pirmo iekšējo Eiropas kampaņu, lai izvirzītu jaunos kandidātus Eiropas vēlēšanām. Trīs EP deputāti, kuri bija vieni no jaunākajiem Eiropas parlamentā, tika ievēlēti: Ska Kellere, Jans Filips Albrehts un Karima Delli. Līdzīgas programmas nākamajās vēlēšanās guva līdzīgus panākumus, ievērojamākie būtu: Terija Reintke, Lineja Engstrēma un Ernests Urtasuns. 2018. gada Ģenerālajā asamblejā FYEG svinēja savu 30. gadadienu un pirmo reizi ievēlēja divas sievietes līdzpārstāves: Zuzanu Pavelkovu no Mladí zelení un Katriju Ylinenu no ViNO. 2020. gada 29. augustā par FYEG dalīborganizāciju kļūst Latvijas jaunatnes organizācija "Protests". Tāpat kā daudzas citas Eiropas partiju politiskās jaunatnes organizācijas, arī FYEG galvenās darbības ir savas mātes partijas lobēšana iekšējos un ārējos kanālos, iesaistīšanās plašākā Eiropas politiskajā diskursā par tēmām, kas attiecas uz tās dalīborganizācijām, it īpaši par migrāciju un LGBTK tiesībām, un starptautisku jauniešu apmaiņu programu organizēšana ar ES un Eiropas Padomes finansējumu. Tās ir ietvērušas mācību sesijas Eiropas Padomes Jaunatnes centros Strasbūrā un Budapeštā, kā arī vasaras nometnes un apmācības dažādās vietās Eiropā. Ģenerālā asambleja ir FYEG augstākā lēmējinstitūcija. Visām pilntiesīgām dalīborganizācijām ģenerālajā asamblejā ir divas balsis, kandidātorganizācijām ir viena balss, un novērotāju (partneru) organizācijas var nosūtīt novērotājus. Ģenerālā asambleja katru gadu notiek citā valstī. Ģenerālās asamblejas laikā tiek ievēlēti dažādu struktūru locekļi. Izpildkomiteja ir otrā augstākā lēmējinstitūcija FYEG. Tā ikdienā nodarbojas ar federācijas vadību. Izpildkomiteja sastāv no 8 locekļiem. Tās sastāvā ir divi pārstāvji un kasieris. Izpildkomitejas locekļus ievēl uz vienu gadu un var atjaunot savu mandātu trīs reizes. Finanšu kontroles un padomdevēju komitejas (FKK) uzdevumos ietilpst ikgadēja sanāksme, kas veltīta FYEG finanšu pārbaudei. Šīs sanāksmes protokols jāiesniedz izpildkomitejai, tādējādi nodrošinot iekšējo auditu un prezentējot šī gada pārskatu ģenerālās asemblejas delegātiem. FKK locekļus uz diviem gadiem ievēl ģenerālā asambleja. Padomdevēju komiteja seko līdzi izpildkomitejas un personāla darbībai, un palīdz risināt konfliktus starp izpildkomitejass locekļiem un/vai personālu. Komiteja parasti sastāv no bijušajiem izpildkomitejas locekļiem vai personām, kas bija iesaistījušās FYEG. Padomdevēju komiteja nodrošina zināšanu nodošanu FYEG ietvaros un darbojas, kā konfliktu risināšanas iestāde. To ievēl ģenerālā asambleja uz diviem gadiem, un tajā ir 5 locekļi. Padomdevēju komiteja darbību veic tikai pēc citu FYEG struktūru izpildkomitejas locekļu pieprasījuma. Darba grupas ir vieta, kur FYEG aktīvisti satiekas, lai debatētu par tēmām un idejām, un, lai izstrādāt kampaņas. Viņi ir atbildīgi par pozīciju veidošanu un saziņu iekšēji un ārēji ar izpildkomitejas apstiprinājumu. Katrā darba grupā ir vismaz 5 cilvēki no 5 dažādām dalīborganizācijām. Biroja personālam ir vismaz viens ģenerālsekretārs un projekta asistents. Ģenerālsekretāru ievēl ģenerālā asambleja uz trim gadiem. Viņi ir atbildīgi par FYEG ikdienas vadību – finansēm, biroja koordināciju, līdzekļu vākšanu, pārstāvniecību, ziņojumiem, tīklu veidošanu un juridisko pārstāvniecību. Projekta asistents ir atbildīgs par projektu vadību, FYEG pasākumu organizēšanu un administratīvā atbalsta sniegšanu ģenerālsekretāram. «Zoom support meeting 'hacked' with child abuse images». BBC News (en-GB). 2020-04-24. Skatīts: 2021-03-26. «Sadarbība». Skatīts: 20.03.2024. «Leave No One Behind - Open letter to MEPs on World Refugee Day». Arhivēts no oriģināla, laiks: 01.04.2022. Skatīts: 20.03.2024. «Call for Prep Team - Study Session 2021». 2021. Arhivēts no oriģināla, laiks: 30.03.2022. Skatīts: 20.03.2024. «Call for Prep Team: Summercamp "It's Not Just A Transition: Youth in Rural Areas"». 2020. Arhivēts no oriģināla, laiks: 19.08.2022. Skatīts: 20.03.2024. «Member Organisations». Skatīts: 20.03.2024. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Eiropas Jauno zaļo federācija.