Eiropas Savienības Muitas savienība ir muitas savienība starp Eiropas Savienības valstīm, Turciju, Andoru, Sanmarīno un Monako. Savienības valstis lieto vienotus muitas tarifus. Pirmo Eiropas Ekonomikas Kopienas valstu muitas savienību noslēdza 1968. gadā. Muitas savienībai automātiski pievienojās arī Monako, kuras valdība jau 1963. gadā bija noslēgusi divpusēju muitas savienību ar Franciju. Savienības iekšienē aizliedza lietot muitas nodevas un ievedamo preču daudzuma ierobežojumus, neattiecinot to uz degvielu, tabakas izstrādājumiem, alkoholiskajiem dzērieniem un kafiju. 1991. gadā Andora un Sanmarīno, bet 1996. gadā arī Turcija pievienojās ES Muitas savienībai. Šveice un Eiropas Ekonomiskās Telpas valstis Islande, Norvēģija un Lihtenšteina nepieder ES Muitas savienībai, tomēr veido kopīgu brīvās tirdzniecības telpu, kurai tomēr nav vienotu muitas tarifu. ES Muitas zonai nepieder arī tās Balkānu valstis un Moldova, kas ievēro Centrāleiropas Brīvās Tirdzniecības vienošanos. Tāpat kopīgajai muitas zonai nepieder ES Austrumu partnerības valstis un Krievijas Federācija, kas ir izveidojusi Baltkrievijas, Kazahstānas un Krievijas Muitas savienību. Valstu saraksts Arhivēts 2012. gada 7. jūnijā, Wayback Machine vietnē.. Eiropas Ekonomiskā Telpa Eiropas Savienība