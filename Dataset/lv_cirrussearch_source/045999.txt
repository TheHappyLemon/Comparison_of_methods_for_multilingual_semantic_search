1981. gada Pasaules šaha čempionāts notika no 1981. gada 1. oktobra līdz 19. novembrim Itālijas pilsētā Meranā. Tajā uzvarēja pasaules čempions Anatolijs Karpovs, kas mačā par Pasaules čempiona nosaukumu uzvarēja pretendentu Viktoru Korčnoju. 1979. gadā notika divi starpzonālie turnīri, viens Rīgā un otrs Riodežaneiro. Rīgas starpzonu turnīrā dominēja Tāls, kas noslēgumā apsteidza Polugajevski par 2,5 punktiem. Trešo ceļazīmi uz pretendentu mačiem ieguva Adorjāns, kura labākais Bergera koeficients galvenajā turnīrā viņu izvirzīja priekšā Ribli, pēc tam, kad tie abi Budapeštā neizšķirti 3:3 nospēlēja papildmaču par trešo vietu. Riodežaneiro starpzonu turnīrā Portišs, Petrosjans un Hībners dalīja pirmo-trešo vietu un visi trīs kvalificējās pretendentu mačiem. Korčnojs, pēdējā mača par čempiona titulu zaudētājs, un Spaskis, pēdēja pretendentu finālmača zaudētājs, iekļuva tieši pretendentu mačos, viņiem pievienojās trīs uzvarētāji no katra starpzonu turnīra. Lai gan ceturdaļfināla mačā starp Portišu un Spaski pēc 14. partijas rezultāts bija neizšķirts, Portišs tika pasludināts par uzvarētāju, jo viņš bija uzvarējis vairāk partiju ar melnajiem. Uzvarētāja noskaidrošanai fināla mačā bija paredzētas 16 partijas. Hībners padevās pēc 10. partijas un Korčnojs tika pasludināts par uzvarētāju. Pēc 6. partijas vadībā par vienu punktu bija Hībners, bet 7. partijā pieļāva elementāru kļūdu, pēc tam zaudēja arī 8. partiju. FIDE noteikumi: mača dalībnieks, kas pirmais uzvar sešas partijas kļūst par pasaules čempionu. Karpovs uzvarēja ar 6–2, tas ir daudz pārliecinošāk nekā Karpova uzvara 1978. gada Pasaules šaha čempionātā. Межзональные турниры. Рига-79. Рио-де-Жанейрою (krievu). Москва : Физкультура и спорт. 1980. 401.—402. lpp. Межзональные турниры. Рига-79. Рио-де-Жанейрою (krievu). Москва : Физкультура и спорт. 1980. 404. lpp. Korchnoi - Hübner Candidates Final (1980), Chessgames.com 1981 World Chess Championship at the Internet Archive record of Graeme Cree's Chess Pages World Chess Championship: 1981 Karpov - Korchnoi Title Match at Mark-weeks.com