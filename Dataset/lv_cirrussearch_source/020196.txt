Antoaneta Stefanova (bulgāru: Антоанета Стефанова; dzimusi 1979. gada 19. aprīlī Sofijā, Bulgārijā) ir Bulgārijas starptautiskā lielmeistare šahā (GM 2002). 10. Pasaules čempione šahā (2004—2006). Eiropas čempione šahā (2002). Pasaules čempione ātrajā šahā (2012). Šahu sākusi spēlēt četru gadu vecumā. Drīzumā kopā ar nākamo Pasaules čempionu šahā Veselinu Topalovu izvirzījusies par lielāko Bulgārijas šaha cerību. 1989. gadā kļuvusi par Pasaules meiteņu čempioni šahā U10 vecuma grupā, uzvarot ar simtprocentīgu rezultātu - 11 punkti no 11 iespējamajiem. 1995. gadā debitējusi starpzonu turnīrā Kišiņevā (Moldova), kur gan palikusi 28. vietā. 2001. gadā Pasaules sieviešu šaha čempionātā Maskavā pēc izslēgšanas sistēmas Stefanova nokļuva līdz 2. raundam. Gadu vēlāk viņa izcīnīja uzvaru Eiropas sieviešu šaha čempionātā Varnā (Bulgārija). 2004. gadā izcīnīja bronzas medaļu Eiropas sieviešu šaha čempionātā Drēzdenē (Vācija), bet Pasaules čempionātā sievietēm, kas notika Elistē (Krievija), Stefanovai izdodas pusfinālā uzvarēt Maiju Čiburdanidzi un vēlāk pēc uzvaras finālā kļūt par Pasaules čempioni. Pēc šī panākuma 2004. gadā Antoanetei Stefanovai piešķirts Bulgārijas pilsētas Plovdivas goda pilsones nosaukums. Nākamajā Pasaules čempionātā 2006. gadā Jekaterinburgā (Krievija) gan neizdodas aizstāvēt titulu, jo tika piedzīvots zaudējums jau 2. raundā. 2007. gadā Stefanova kļūst par Eiropas vicečempioni šahā. 2008. gadā uzvarējusi prestižajā FIDE XI kategorijas turnīrā «Ziemeļu Urālu kauss».. 2011. gadā Tbilisi atkārtoti kļuvusi par Eiropas vicečempioni šahā, bet 2012. gadā uzvarējusi Pasaules čempionātā ātrajā šahā sievietēm Batumi (Gruzija). 2012. gada Pasaules sieviešu šaha čempionātā iekļuvusi finālā, kur tikai minimāli zaudējusi Annai Ušeņinai. 2015. gadā Sočos Pasaules šaha čempionātā sievietēm pēc izslēgšanas sistēmas 3. kārtā zaudējusi Ukrainas šahistei Marijai Muzičukai ar ½:1½. 2016. gada jūnijā Rumānijā izcīnījusi trešo vietu Eiropas sieviešu šaha čempionātā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Janjetu Marrero Lopesu, 2. kārtā uzvarējusi Salomi Melia, 3. kārtā uzvarējusi Nino Hurcidzi, bet ceturtdaļfinālā zaudējusi Annai Muzičukai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Sabinu-Frančesku Foišoru, 2. kārtā uzvarējusi Dinaru Saduakasovu, bet 3. kārtā zaudējusi Annai Muzičukai. 2019. gada aprīlī Antaljā dalījusi 1.-5. vietu Eiropas individuālajā šaha čempionātā sievietēm, taču pēc papildu rādītājiem palikusi 5. vietā. 2019. gada septembrī Skolkovā (Maskavas apgabals) dalījusi 10.-11. vietu FIDE sieviešu Grand Prix izcīņas posmā. 2020. gada martā Lozannā dalījusi 6.-8. vietu FIDE sieviešu Grand Prix izcīņas posmā. 2021. gada jūnijā Gibraltārā palikusi 9. vietā FIDE sieviešu Grand Prix izcīņas posmā. 2021. gada novembrī Rīgā ierindojusies 22. vietā 2021. gada "FIDE Chess.com Grand Swiss" turnīrā sievietēm. 2023. gada novembrī Daglasā izcīnījusi 6. vietu "FIDE Women's Grand Swiss" turnīrā sievietēm. Kopš 1992. gada Bulgārijas izlases sastāvā 13 reizes piedalījusies Pasaules šaha olimpiādēs (1992-2016), tajā skaitā 2000. gadā spēlējusi vīriešu komandas sastāvā. Astoņas reizes Bulgārijas izlases sastāvā piedalījusies Eiropas komandu šaha čempionātos (1999-2013), kuros individuālajā ieskaitē izcīnījusi sudraba (2009) un bronzas (2005) medaļas. 2023. gadā Budvā Bulgārijas izlases sastāvā uzvarējusi Eiropas komandu šaha čempionātā. 1995 Kishinev Interzonal Tournament 2001-02 FIDE Knockout Matches European Women's Championship 2004 2004 FIDE Knockout Matches 2006 FIDE Knockout Matches «EURO 2007: Tkachiev and Kosintseva win European Championship». Arhivēts no oriģināla, laiks: 2013. gada 22. janvārī. Skatīts: 2013. gada 8. jūlijā. «North Urals 2008: Stefanova wins». Arhivēts no oriģināla, laiks: 2012. gada 9. novembrī. Skatīts: 2013. gada 8. jūlijā. Stefanova wins Women's World Rapid 2012 in Batumi Anna Ushenina ist Weltmeisterin European Individual Women's Chess Championship 2016 «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 22. februārī. Women’s World Championship 2018 EUROPEAN WOMEN'S INDIVIDUAL CHESS CHAMPIONSHIP 2019 «ChessPro. Women's Grand Prix. Сколково, Россия 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. septembrī. ChessPro. Women’s Grand Prix. Лозанна, Швейцария 2020. Все о турнире Gibraltar FIDE Womens Grand Prix 2021 FIDE Chess.com Women's Grand Swiss 023 FIDE Women's Grand Swiss European Team Chess Championship 2023 - Women Antoaneta Stefanova šahista profils vietnē fide.com Antoaneta Stefanova šahista profils vietnē chessgames.com Antoaneta Stefanova šahista profils vietnē 365chess.com Antoaneta Stefanova šahista profils vietnē chesstempo.com Antoaneta Stefanova šahista profils vietnē olimpbase.org (Pasaules sieviešu šaha olimpiādes) Antoaneta Stefanova šahista profils vietnē olimpbase.org (Pasaules vīriešu šaha olimpiādes) Antoaneta Stefanova šahista profils vietnē olimpbase.org (Eiropas komandu šaha čempionāti)