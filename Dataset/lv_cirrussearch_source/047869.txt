Kosmins Mariuss Kontra (rumāņu: Cosmin Marius Contra; dzimis 1975. gada 15. decembrī Timišoarā, Rumānijā) ir rumāņu futbola treneris un bijušais futbolists. Spēlējis gan aizsarga, gan pussarga pozīcijā, bijis Rumānijas futbola izlases dalībnieks. No 2017. līdz 2019. gadam bija Rumānijas izlases galvenais treneris. Kopš 2023. gada Kontra ir Saūda Arābijas profesionālās līgas komandas Damac galvenais treneris. Profesionāla futbolista karjeru sāka savas dzimtās pilsētas Timišoaras klubā "Politehnica". No 1996. līdz 1999. gadam pārstāvēja Bukarestes "Dinamo". Tad pievienojās Spānijas klubam Deportivo Alavés. 2000.—2001. gada sezonā ar Alavés sasniedza UEFA kausa finālu. 2001. gadā pārgāja uz Itālijas A sērijas klubu AC Milan. 2001. gadā tika atzīts par Rumānijas labāko futbolistu. UEFA iekļāva Kontru 2001. gada simboliskajā izlasē. 2002. gadā atgriezās Spānijā, pievienojoties Madrides "Atletico". Komandā nospēlēja divas sezonas, vēlāk tika izīrēts Anglijas klubam West Bromwich Albion un Timišoaras "Politehnica". No 2005. līdz 2010. gadam spēlēja Spānijas kluba Getafe sastāvā. Divas reizes (2007. un 2008. gadā) sasniedza Spānijas Karaļa kausa finālu. Karjeras noslēgumā atgriezās savā pirmajā klubā Politehnica. Rumānijas izlasē debitēja 1996. gada 24. aprīlī spēlē pret Gruziju. 2002. gada 16. oktobrī Eiropas čempionāta kvalifikācijas spēlē pret Luksemburgu guva trīs vārtus. Izlases sastāvā piedalījies 2000. un 2008. gada Eiropas čempionāta finālturnīrā. Kopumā izlases rindās aizvadījis 73 spēles un guvis septņus vārtus. 2010. gadā kļuva par Timišoaras "Politehnica" spēlējošo treneri. Lai gan viņa komanda nezaudēja nevienā spēlē, pēc konflikta ar kluba vadību tika atbrīvots no trenera amata. 2012. gadā neilgu laiku trenēja Spānijas Otrās B divīzijas klubu Fuenlabrada. Saņemot piedāvājumu no Ploješti "Petrolul", atgriezās Rumānijā un kļuva par komandas galveno treneri. 2012.—2013. gada sezonā klubs izcīnīja Rumānijas kausu un ieguva 3. vietu Liga I. 2014. gada martā Kontra kļuva par sava bijušā kluba Getafe galveno treneri Spānijas La Liga. 2014. gada decembrī panāca vienošanos ar Ķīnas klubu Guangzhou R&F, kuru sāka vadīt 2015. gada janvārī. 2016. gadā strādāja ar Spānijas klubu Alcorcón. 2017. gada februārī kļuva par Bukarestes "Dinamo" galveno treneri. Kontras vadībā komanda kļuva par Līgas kausa (Cupa Ligii) uzvarētajiem. 2017. gada septembrī pēc Kristofa Dauma atlaišanas Kontra tika apstiprināts par Rumānijas futbola izlases galveno treneri. 2020. gada Eiropas čempionāta kvalifikācijā izlase ierindojās ceturtajā vietā grupā. Pēc kvalifikācijas grupu turnīra beigām Kontra amatu atstāja. «Contra voted Romania's finest». uefa.com (angļu). 2001. gada 19. decembrī. Skatīts: 2019. gada 30. martā. «Team of the Year 2001». uefa.com (angļu). Skatīts: 2019. gada 30. martā. «Ruthless Contra cashes in». uefa.com (angļu). Skatīts: 2019. gada 30. martā. «Cosmin Contra - national football team player». eu-football.info (angļu). Skatīts: 2019. gada 30. martā. «Cosmin Contra takes over as Romania coach». uefa.com (angļu). 2017. gada 17. septembrī. Skatīts: 2019. gada 30. martā. «Contra leaves Romania». besoccer.com (angļu). 2019. gada 21. novembrī. Skatīts: 2020. gada 8. februārī. Vikikrātuvē par šo tēmu ir pieejami multivides faili. Skatīt: Kosmins Kontra. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)