Turkmenbaši (turkmēņu: Türkmenbaşy) ir ostas pilsēta Turkmenistānas rietumos. Izvietojusies Kaspijas jūras austrumu piekrastē pie Turkmenbaši līča. Transporta mezgls (osta ar prāmju satiksmi uz Baku un Astrahaņu, starptautiskā lidosta, dzelzceļa stacija) un naftas pārstrādes centrs. Pilsēta dibināta 1869. gadā kā Krasnovodska (Krasnovodskas cietoksnis). 1993. gadā pārdēvēta par godu tā laika valsts prezidentam Saparmuratam Nijazovam, kas bija pieņēmis Turkmenbaši (turkmēņu tēva) titulu. 1942. gada 20. septembrī Krasnovodskas cietuma slimnīcā miris Latvijas pirmais Ministru prezidents un autoritārais Valsts prezidents Kārlis Ulmanis. Vikikrātuvē par šo tēmu ir pieejami multivides faili. Skatīt: Turkmenbaši. Encyclopædia Britannica raksts (angliski) Krievijas Lielās enciklopēdijas raksts (krieviski)