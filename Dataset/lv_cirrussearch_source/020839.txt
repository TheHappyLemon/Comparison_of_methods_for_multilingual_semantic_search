Kremlis (krievu: кремль) ir Krievzemes vēsturiskās pilsētas senākā, visvairāk nocietinātā daļa. Dažkārt par Kremli sauc pazīstamāko no kremļiem — Maskavas kremli. Par Kremli dažkārt dēvē arī Krievijas valdību, jo Maskavas kremlī rezidē Krievijas prezidents. Nosaukums ieviesās Ziemeļaustrumu Krievzemē 14. gadsimtā, nomainot pirms tam lietoto nosaukumu detinecs (детинец). Vēsturiski pilsētas kremlim piekļāvās nocietinātā piepilsēta (окольный город) vai nenocietinātais posads (посад). Kremlis parasti bija kņaza rezidence, tāpēc vairāki nocietinājumi, kas mūsdienās pazīstami kā kremļi, pēc būtības tādi nav, piemēram Rostovas kremlis, kas bija arhibīskapa rezidence. Vairāki vēsturiskie kremļi mūsdienās atrodas Ukrainas un Baltkrievijas teritorijā. Kazaņas kremlis (UNESCO Pasaules mantojums) Maskavas kremlis (UNESCO Pasaules mantojums) Novgorodas kremlis (tradicionāli saukts detinecs, UNESCO Pasaules mantojums) Ņižņijnovgorodas kremlis Pleskavas kremlis (tradicionāli saukts kroms) Smoļenskas kremlis Suzdaļas kremlis (UNESCO Pasaules mantojums) Toboļskas kremlis (vienīgais Sibīrijā) Kazaņas kremlis Maskavas kremlis Novgorodas detinecs Ņižņijnovgorodas kremlis Pleskavas kroms Smoļenskas kremlis Suzdaļas kremlis Toboļskas kremlis Vikikrātuvē par šo tēmu ir pieejami multivides faili. Skatīt: Kremlis.