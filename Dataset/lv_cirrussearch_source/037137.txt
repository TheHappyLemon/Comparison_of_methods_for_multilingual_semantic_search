Ežēns Ruso (franču: Eugène Rousseau; 1810. gada 13. novembris Sendenī — 1870. gads) bija Francijas un ASV šahists. Piedzimis Francijā, kur izveidojies par vienu vadošajiem Parīzes šahistiem. 1839. gadā Parīzes šaha kafejnīcā Café de la Régence nospēlējis 100 partiju maču ar Lionelu Kīzericki, kuru zaudējis. 1841. gadā ieradies ASV, kur apmeties Ņūorleānā. Tajā pašā gadā nospēlējis divus mačus ar Džonu Viljamu Šultenu: pirmo zaudējis (+10, -11, =0), bet otro uzvarējis (+7, -4, =0). 1843. gadā Ņujorkas mačā atkārtoti pieveicis Šultenu (+13, -8, =0). 1845. gada decembrī Ņūorleānas kafejnīcā Sazerac Coffee House nospēlējis maču ar Čārlzu Henriju Stenliju, kurš tiek uzskatīts par pirmo neoficiālo maču par ASV šaha čempiona titulu. Mačs ritējis līdz viena spēlētāja 15 uzvarām, uzvarētājs saņēmis visu balvu fondu — 1000 ASV dolāru. Ruso zaudēja maču (+8-15=8). Šo maču klātienē astoņu gadu vecumā vēroja arī Pols Morfijs, kurš divpadsmit gadu vecumā jau spēja pieveikt Ruso. 1850. gadā Ruso bezcerīgi zaudēja maču Johanam Leventālam ar 0:5. 1867. gadā Ruso piedalījās Parīzes starptautiskajā šaha turnīrā, kurā 12 dalībnieku konkurencē palika pēdējā vietā (uzvarēja Ignacs Kolišs). Pazīstams arī kā itāļu atklātnes varianta autors, kurš nosaukts viņa vārdā par Ruso gambītu: 1. e4 e5 2. Zf3 Zc6 3. Lc4 f5. C50: Rousseau gambit Šahista profils chessgames.com mājaslapā (angliski) Šahista profils 365chess.com mājaslapā (angliski)