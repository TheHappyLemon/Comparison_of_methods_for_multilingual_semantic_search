Arvis Piziks (dzimis 1969. gada 12. septembrī Gulbenē) ir bijušais profesionālais Latvijas šosejas riteņbraucējs. Latviju pārstāvējis trijās Olimpiskajās spēlēs, grupas braucienā izcīnot 8., 18. un 22. vietu. Piedalījies četros Tour de France velobraucienos, trīs reizes nobraucot to līdz galam. 1994. un 2000. gadā uzvarējis Latvijas čempionātā grupas braucienā. Strādājis Valmierā par riteņbraukšanas treneri, kā arī bijis sporta direktors Synergy Baku un Delko–Marseille Provence KTM komandā. Riteņbraukšanā trenēties sācis 1981. gada oktobrī Valmieras Bērnu sporta skolā pie trenera Jāņa Siliņa. Vēlāk mācījies Murjāņu sporta ģimnāzijā. 2011. gadā sācis Latvijā popularizēt velokrosu, piedaloties "DPA" velokrosa komandas izveidē un 2012. gadā rīkojot savā vārdā nosauktu velokrosa sacensību seriālu, iesaistījies arī citu vietējo velosacensību organizēšanā. Absolvējis Latvijas Sporta pedagoģijas akadēmiju, iegūstot pirmā līmeņa augstākās profesionālās izglītības sporta trenera kvalifikāciju. Piezīme: IZST — izstājās Piziks: "Tour de France notiekošo vārdiem nevar aprakstīt, tas jāsajūt” Arvis Piziks un DPA izveido pirmo velokrosa komandu Latvijā «Valmierā norisināsies CX velokrosa sacensības». Arhivēts no oriģināla, laiks: 2016. gada 5. martā. Skatīts: 2012. gada 5. novembrī. «Latvijas Sporta pedagoģijas akadēmijas absolventi». Latvijas Sporta pedagoģijas akadēmija. Skatīts: 2017. gada 25. janvārī. Vikikrātuvē par šo tēmu ir pieejami multivides faili. Skatīt: Arvis Piziks. Olympedia profils (angliski) LOK profils ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)