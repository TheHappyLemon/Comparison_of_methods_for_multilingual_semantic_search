Šis raksts ir par administratīvo vienību Latvijā no 2021. gadā. Par iepriekšējo administratīvo vienību ar tādu pašu nosaukumu skatīt rakstu Aizkraukles novads (2001—2021). Aizkraukles novads ir Latvijas 2021. gada administratīvi teritoriālās reformas gaitā 2021. gada 1. jūlijā izveidota Latvijas pašvaldība, kurā tika apvienots Aizkraukles novads, Jaunjelgavas novads, Kokneses novads, Neretas novads, Pļaviņu novads un Skrīveru novads. Robežojas ar Bauskas novadu rietumos, Ogres novadu rietumos un ziemeļos, Madonas novadu ziemeļos, Jēkabpils novadu austrumos un Lietuvas Paņevežas apriņķi dienvidos. Novada centrs atrodas Aizkraukles pilsētā. Novads apvieno lielāko daļu pirms iepriekšējās administratīvi teritoriālās reformas pastāvējušā Aizkraukles rajona teritoriālo vienību, izņemot Kurmenes pagastu un Valles pagastu. Aiviekstes pagasts, Aizkraukles pagasts, Aizkraukles pilsēta, Bebru pagasts, Daudzeses pagasts, Iršu pagasts, Jaunjelgavas pagasts, Jaunjelgavas pilsēta, Klintaines pagasts, Kokneses pagasts, Kokneses pilsēta, Mazzalves pagasts, Neretas pagasts, Pilskalnes pagasts, Pļaviņu pilsēta, Seces pagasts, Sērenes pagasts, Skrīveru pagasts, Staburaga pagasts, Sunākstes pagasts, Vietalvas pagasts, Zalves pagasts. Rajons atrodas galvenokārt līdzenā vai lēzeni paugurainā apvidū, ziemeļos Vidzemes Centrālās augstienes dienvidu mala ar 208 m augsto Birznieku kalnu pie Vietalvas. Izrakteņi — dolomīts, grants, kūdra. Vidējā temperatūra: -6,5 ° C janvārī, + 17 ° C jūlijā. Nokrišņu daudzums 650–700 mm gadā. Meži 52%, purvi 2% teritorijas. Nozīmīgākie aizsargājamie dabas un vēstures objekti: Daugavas ieleja lejpus Pļaviņu hidroelektrostacijas, dendrārijs Skrīveros, pilsdrupas Koknesē. Daugavas baseinā — Daugava, Aiviekste, Pērse, Dīvaja. Lielupes baseinā — Viesīte, Iecava, Dienvidsusēja. Lielākie ezeri: Odzes ezers 2,69 km², Pļaviņu HES ūdenskrātuve 32,4 km². Esošajās robežās, pēc CSP datiem. Pamatraksts: 2021. gada Aizkraukles novada domes vēlēšanas Skrīveru stacija Aizkraukles stacija Kokneses stacija Pļaviņu stacija Aizkraukles novadu šķērso vairāki dažādu nozīmju autoceļi. Vienīgais galvenais autoceļš, kas iet cauri Aizkraukles novadam ir A6 (Rīga—Daugavpils—Krāslava—Baltkrievijas robeža (Pāternieki)). Tāpat, novadu šķērso arī vairāki reģionālās nozīmes autoceļi — P32 (Augšlīgatne—Skrīveri), P37 (Pļaviņas (Gostiņi)—Madona—Gulbene), P73 (Vecumnieki—Nereta—Subate), P75 (Jēkabpils—Lietuvas robeža (Nereta)), P76 (Aizkraukle—Jēkabpils), P78 (Pļaviņas—Ērgļi), P79 (Koknese—Ērgļi), P80 (Tīnūži—Koknese), P86 (Sērene—Kalnieši) un P87 (Bauska—Aizkraukle). Novadu šķērso arī dzelzceļa līnija Rīga—Daugavpils. Aizkraukles novada teritojā Rīgas—Daugavpils dzelzceļa līnija no Rīgas līdz Aizkraukles stacijai ir elektrificēta, savukārt, no Aizkraukles stacijas virzienā uz Daugavpili kursē dīzeļvilcieni. Aizkraukles novada teritorijā atrodas četras dzelzceļa stacijas — Skrīveri, Aizkraukle, Koknese un Pļaviņas. Mūzikas skola Aizkrauklē Pļaviņu ūdenskrātuve Iecavas upe Jaunjelgava Kokneses pilsdrupas Neretas luterāņu baznīca Maizīte pie Skrīveriem Odzienas muižas pils «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas padomju enciklopēdija. 9. sējums. Rīga : Galvenā enciklopēdiju redakcija. 320. lpp. OSP «IRE031. Iedzīvotāju skaits un īpatsvars pēc tautības reģionos, valstspilsētās un novados gada sākumā (pēc administratīvi teritoriālās reformas 2021. gadā) 2021 - 2023». Skatīts: 19.11.2023.