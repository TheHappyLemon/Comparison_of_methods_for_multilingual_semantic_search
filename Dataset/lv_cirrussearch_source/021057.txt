Armijas goda sarakstu sprādze (vācu: Ehrenblattspange des Heeres) bija Trešā reiha militārais apbalvojums, ko piešķīra karavīriem, kas izrādījuši ārkārtīgu personisku drošsirdību un jau apbalvoti ar I šķiras Dzelzs krustu, taču neizpildīja prasības Bruņinieka krusta saņemšanai. Lai arī formālais apbalvojums tika izveidots jau 1941. gada jūlijā, kā fizisks apbalvojums sprādzes izskatā tas tika ieviests tikai 1944. gada 30. janvārī. Kopumā Otrā pasaules kara laikā piešķirts 4547 reizes, tostarp 167 Waffen-SS militārpersonām. Pastāvēja vairāki veidi, kā bija iespējams izpelnīties goda sprādzes piešķiršanu: Saņēmējs bija iepriekš saņēmis I un II šķiras Dzelzs krustu. Saņēmējs bija izrādījis drošsirdību, kas būtiski pārsniedz dienesta pienākumu izpildi, taču nekvalificējas Bruņinieka krusta vai Vācu krusta zeltā saņemšanai. Saņēmējs bija izpelnījies īpašu pagodinājumu no armijas virspavēlnieka. Saņēmējs bija pieminēts armijas goda sarakstos. Lai arī formāli apbalvojums atsaucās uz armijas (Heer) goda sarakstiem, ar to tika apbalvoti arī Waffen-SS pārstāvji, lai arī formāli tie nebija daļa no armijas. Vilis Hāzners (Waffen-Sturmbannführer; 15.08.1944) Gustavs Praudiņš (Waffen-Sturmbannführer; 16.01.1945) Jānis Dzenis (Waffen-Oberscharführer; 05.02.1945) Vilhelms Piterāns (Waffen-Untersturmführer; 15.02.1945) Jānis Ozols (Waffen-Sturmbannführer; 25.02.1945) Ernests Laumanis (Waffen-Sturmbannführer; 05.03.1945) Alfrēds-Jānis Bērziņš (Waffen-Obersturmführer; 05.03.1945) Augusts Biters (Waffen-Obersturmführer; 05.03.1945) Teodors Kalnājs (Waffen-Obersturmführer; 10.04.1945) Heinrich Doehle: Die Auszeichnungen des Grossdeutschen Reichs. Orden, Ehrenzeichen, Abzeichen. 5. Auflage, Lizenzausgabe. Patzwall, Norderstedt 2000, ISBN 3-931533-43-3 Daugavas Vanagu Centrālās Pārvaldes Izdevums - Latviešu kaŗavīrs Otra pasaules kaŗa laikā, Toronto: 1993, 11.sējums, 148. lpp