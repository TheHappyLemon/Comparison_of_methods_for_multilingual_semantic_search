Džons Herberts Dilindžers (angļu: John Herbert Dillinger; dzimis 1903. gada 22. jūnijā, miris 1934. gada 22. jūlijā) bija amerikāņu banku aplaupītājs Lielās depresijas laika ASV. Viņa banda aplaupīja divus dučus banku, kā arī četrus policijas iecirkņus. Dilindžers izvairījās no policijas četros štatos gandrīz gadu, pēc tam tika ievainots un atgriezās tēva mājās, kur atguvās. 1934. gada jūlijā atgriezās Čikāgā, kur pēc kino apmeklējuma viņu nošāva FIB aģenti. Par viņu ir tikušas uzņemtas vairākas filmas. Vikikrātuvē par šo tēmu ir pieejami multivides faili. Skatīt: Džons Dilindžers. Encyclopædia Britannica raksts (angliski) Brockhaus Enzyklopädie raksts (vāciski) FIB lieta (angliski)