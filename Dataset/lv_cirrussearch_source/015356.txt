Dzelzceļa vagons jeb vienkārši vagons (franču: wagon, no angļu: waggon — 'pajūgs') ir transportlīdzeklis, arī tā sastāva daļa pasažieru vai kravas pārvadāšanai pa sliežu ceļiem. Vagons ir dzelzceļa ritošā sastāva vienība. Ar vagonu būvi nodarbojas vagonbūves uzņēmumi. Vagoni iedalās pēc riteņu pāriem (asīm), tiek ražoti 4, 6, 8, 12, 16 un 20 asu vagoni, un pēc ritošās daļas uzbūves. Pamata parametri, kas raksturo vagonu ir kravnesība, vagona pašmasa (tara), slodze uz asi un slodze uz vienu metru ceļa. Vagonu daudzveidība pēc to pielietojuma ir ļoti liela, tie var būt: vienlaidu metāla pasažieru (guļamvagoni, kupeju vagoni, sēdvietu vagoni, kopējie vagoni), vienlaidu metāla bagāžas (pasta un bagāžas vagoni), platformas, slēgtie vagoni, pusvagoni, cisternas, hopervagoni, refrižeratori (vai vagoni—termosi) un refrižeratoru sekcijas, specializētie vagoni (konteineru, automobiļu, meža, bituma pārvadāšanai). Deutsche Bahn Intercity 2 divstāvu vagons Bruņotais pasažieru vagons Četrasu vagons pašizgāzējs (dumpkārs) Bagāžas vagons «Skaidrojošā vārdnīca - tezaurs.lv». Arhivēts no oriģināla, laiks: 2016. gada 5. martā. Skatīts: 2012. gada 2. septembrī.