Gelnica (slovāku: Gelnica) ir pilsēta Slovākijā, Košices apgabala Gelnicas apriņķa centrs Slovākijas Rūdu kalnu ziemeļos pie Hornādas pietekas Hnilecas upes. Pilsētu 13. gadsimtā dibinājuši Karpatu vācieši no Bavārijas. Attīstījusies kā kalnraču pilsēta, bijusi svarīgs sudraba un vara, kā arī zelta, dzīvsudraba, svina un dzelzs ieguves centrs. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums bija Gelnicbāņa (ungāru: Gölnicbánya). Pēc Pirmā pasaules kara iekļāvās Čehoslovākijā. 1923. gadā tika slēgta pēdējā šahta, kopš tā laika apvidus dažkārt starp kariem tika dēvēts par "Bada ieleju". No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (95,92 %). Pēc reliģiskās piederības - katoļi (72,00 %), nereliģiozi (15, 88 %), luterāņi (4,03 %), grieķu katoļi (3,28 %). Vikikrātuvē par šo tēmu ir pieejami multivides faili. Skatīt: Gelnica. Q110227967.