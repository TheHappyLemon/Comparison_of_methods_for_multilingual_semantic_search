Elbow ir Lielbritānijas alternatīvā roka grupa , kuras dalībnieki ir Gajs Gārvijs (Guy Garvey) — vokāls, ģitāra, Kreigs Poters (Craig Potter) — taustiņinstrumenti, pavadošais vokāls, Marks Poters (Mark Potter) — ģitāra, pavadošais vokāls, Pīts Tērners (Pete Turner) — basģitāra, pavadošais vokāls un Ričards Džaps (Richard Jupp) — sitamie instrumenti un perkusijas, kurš paziņoja par aiziešanu no grupas 2016. gada martā.Elbow mūzika ir ļoti daudzslāņaina un mēdz spēlēties ar blūzu, folku un klasiskās mūzikas instrumentiem. Liela nozīme ir grupas dziesmu vārdiem, kuru autors ir vokālists Gajs Gārvijs un kuri izskatāmi par mākslas darbiem paši par sevi. Elbow repertuārā ir gan roka himnas, gan emocionāli episki un aizkustinoši skaņdarbi. Grupa sāka spēlēt kopā jau 1990. gadā, bet nosaukumu Elbow pieņēma 1997. gadā. Izdoti seši studijas albumi, kas visi ir aizsnieguši Britu albumu topa labāko piecpadsmitnieku. Septiņi grupas singli ir iekļuvuši Lielbritānijas singlu Top 40 sarakstā. Albums The Take Off and Landing of Everything sasniedza Lielbritānijas albumu topa pirmo vietu. 2008. gadā Elbow ieguva prestižo Merkūrija mūzikas balvu par albumu The Seldom Seen Kid, 2001. un 2011. gadā grupa bija šīs balvas nominanti. 2009. gadā ieguva balvu BritAwards kā labākā Lielbritānijas mūziķu apvienība. 2012. gadā Elbow ierakstīja skaņdarbu First Steps, kas kļuva par BBC titulmūziku 2012. gada Londonas olimpisko spēļu pārraidēm. Grupa uzstājās arī minētās olimpiādes noslēguma ceremonijā. 16 gadus jaunais Gajs Gārvijs satika Marku Poteru 1990. gadā Beri koledžā Lielajā Mančestrā. Poters aicinājis Gārveju dziedāt viņa, Ričarda Džapa un Pīta Tērnera grupā. Kopā viņi izveidoja ansambli `Mr.Soft` (nosaukums vēlāk tika saīsināts uz `Soft`). Marka Potera brālis Kreigs pieveinojās grupai kā taustiņinstrumentālists. Tajā pat gadā grupa nospēlēja savu pirmo uzstāšanos Corner Pin klubā Remsbotomā. Grupas nosaukumu trešo reizi nomainīja 1997. gadā, iedvesmojoties no TV seriāla "Dziedošais detektīvs", kura varonis Filips Marlovs nosaucis vārdu "Elbow" — (latviski elkonis) par jaukāko vārdu angļu valodā. Pēc uzvaras vietējā mūzikas grupu konkursā, Elbow noslēdza līgumu ar mūzikas ierakstu kompāniju Island Records un ierakstīja mūziku savam pirmajam albumam. Tajā pat laikā Island Records tika pārdots Universal Music Group, kas nevēlējās turpināt sadarbību ar grupu un albums netika izdots. Elbow turpināja darbu neatkarīgā ierakstu kompānijā Ugly Man Records un izdeva savus EP The Noisebox EP, The Newborn EP, un The Any Day Now EP. Dziesmas tika aktīvi raidītas BBC radio programmās. Elbow debijas albums Asleep in the Back tika izlaists 2001. gada maijā. Tas tika radīts sešu gadu garumā un tajā ir sešas atkārtoti ierakstītas dziesmas. Albums tika nominēts Merkūrija mūzikas balvai un BritAward balvai nominācijā Labākā jaunā britu grupa. Grupas otrais albums Cast of Thousands iznāca 2003. gada augustā. Albuma nosaukms ir atsauce uz grupas uzstāšanos Glastonberijas festivālā 2002. gadā, kurā tika ierakstīta publikas līdzi dziedāšana dziesmai "Grace Under Pressure", kas tika iekļauta albuma ierakstā. 2004. gadā Elbow uzstājās Kubā, spēlējot dziesmas no albumiem Asleep in the Back un Cast of Thousands dažādās Havannas un tās apkārtnes koncertzālēs. Tūres laikā tika uzņemta dokumentālā filma, kas tika vēlāk rādīta dažādos festivālos, bet nav bijusi komerciāli pieejama. Grupas trešais albums Leaders of the Free World, tika izdots 2005. gadā. Tas tika ierakstīts un producēts Blueprint Studios studijā Salfordā. Sadarbībā ar video māksliniekiem `The Soup Collective`, tika radīts mūzikas un video DVD. 2006. gadā grupa sāka sadarbību ar kompāniju `Fiction Records` un 2007. gada beigās pabeidza ceturto studijas albumu The Seldom Seen Kid, kura producents bija grupas dalībnieks Kreigs Poters. Albumu izdeva 2008. gada martā un tika pārdotas vairāk kā 1 miljons kopiju. Sekoja intensīva koncertēšana Ziemļamerikā un festivālos Lielbritānijā. 2009. gada 17. janvārī Abbey Road studijā, Elbow ierakstīja īpašu albuma The Seldom Seen Kid koncertu, kopā ar BBC koncertorķestri un Londonas kamerkori `Chantage`. Elbow piektais studijas albums Build a Rocket Boys! tika izdots 2011. gada 7. martā Iznākšanas brīdī albums ieņēma rekordaugsto otro vietu Lielbritānijas albumu topā. Build a Rocket Boys! nopelnīja grupai trešo Merkūrija balvas nomināciju. 2012. gada 27. augustā tika izdots grupas izlases albums Dead in the Boot, tajā iekļauti skaņdarbi no iepriekšējo albumu B pusēm un iepriekš nepublicētie darbi. Albuma nosaukums ir atsauce uz Elbow debijas albumu Asleep in the Back. Albums The Take Off and Landing of Everything tika izdots 2014. gada 10. martā, pirmo reizi debitējot Lielbritānijas albumu topa galvgalī. Albuma ierakstīšanas laikā grupa divas nedēļas pavadīja Pītera Gebriela studijā `Real World Studios` Bātā. Sākotnēji tika izziņots albuma darba nosaukums 'Carry Her Carry Me', tomēr vēlāk tas nomainīts uz `The Take Off and Landing of Everything`. 2014. gadā grupa bija vieni no galvenajiem viesmāksliniekiem Latvijas mūzikas un kultūras festivālā `Positivus` 2015. gada jūlijā Elbow laida klajā EP The lost Worker Bee, kuru izziņojot Gārvijs informēja, ka grupas dalībnieki ir iesaistījušies dažādos solo un kopprojektos, kā dēļ šis ieraksts tapis starplaikam līdz nākamajam albumam. " 2015. gada oktobrī Gajs Gārvijs izdeva savu pirmo solo albumu `Courting the Squall` un devās ar to nelielā Lielbritānijas koncerttūrē. 2016. gada 4. martā Elbow oficiālajā mājas lapā tika paziņots par sitaminstrumentālista Ričarda Džapa aiziešanu no grupas un, ka Elbow septītā albuma ierakstā viņš vairs nepiedalīšoties. Elbow paši ir nosaukuši vairākus ietekmes avotus savai mūzikai, tādus kā Genesis, īpaši progresīvā roka periodu ar Pīteru Geibrielu un Stīvu Heketu, Talk Talk un Radiohead. Gajs Garvijs ir teicis: "Es uzaugu klausoties katru Genesis ierakstu. Es iemācījos rakstīt harmonijas klausoties Pīteru Geibrielu." Asleep in the Back (2001) Cast of Thousands (2003) Leaders of the Free World (2005) The Seldom Seen Kid (2008) Build a Rocket Boys! (2011) The Take Off and Landing of Everything (2014) J.Žilde Džentlmeņu roks Elbow U.Ķezberis Džentlmeņu roks Positivus festivālā Elbow koncerts Positivus 2014 Fotogalerija[novecojusi saite] Elbow gatavo jaunu albumu Elbow YouTube kanāls Oficiālā mājaslapa (angliski) «Alternative rock band Elbows its way to the top of the British music scene». PopMatters. Arhivēts no oriģināla, laiks: 2016. gada 12. jūlijā. Skatīts: 2015. gada 29. augusts. Alistair Lawrence. Abbey Road: The Best Studio in the World. Bloomsbury Publishing, 2012. gada 19. jūlijs. 208. lpp. ISBN 1-4088-3241-0. «Elbow – Biography». The Guardian. Skatīts: 2014. gada 1. augusts. elbow announce the departure of drummer richard jupp Elbow official website Elbow Ceļš uz Positivus[novecojusi saite] Intro.lv 2014 David (ed.) Roberts. British Hit Singles and Albums (20th (revised) izd.). London : Guinness World Records Ltd, 2007. gada 2. jūnijs. ISBN 1-904994-10-5. «Elbow». Billboard (US : Billboard Publications). Arhivēts no oriģināla, laiks: 2016. gada 10. jūnijā. Skatīts: 2013. gada 30. oktobris. «Elbow». Official Charts Company (UK). Skatīts: 2013. gada 30. oktobris. Adam Bychawski. «Elbow score first Number One album with 'The Take Off And Landing of Everything'». nme.com, 2014-03-16. «Elbow: BRITs Profile». Brits.co.uk. Arhivēts no oriģināla, laiks: 2014. gada 8. oktobrī. Skatīts: 2014. gada 28. septembris. Arhivēts 2014. gada 8. oktobrī, Wayback Machine vietnē. «London 2012: How BBC Olympics theme tune First Steps was made». BBC News. 2012. gada 27. jūlijs. Skatīts: 2012. gada 29. jūlijs. Dave Simpson. «The Guardian profile: Guy Garvey of Elbow». The Guardian, 2008. gada 25. jūlijs. Skatīts: 2014. gada 18. maijs. Mick Middles. Reluctant Heroes: The Story of Elbow. Omnibus Press, 2009. gada 5. novembris. ISBN 978-1-84772-860-9. Lauren Taverner Brown. «Interview with Elbow». 247 Magazine, 2010. gada 24. septembris. Skatīts: 2014. gada 18. maijs. Tom Dyckhoff. «Let's move to Ramsbottom, Lancashire». The Guardian, 2013. gada 31. maijs. Skatīts: 2014. gada 18. maijs. Dorian Lynskey. «Better late than never - Elbow win the Mercury Prize». The Guardian, 2008. gada 11. septembris. Skatīts: 2014. gada 18. maijs. Graeme Thomson. «Elbow – Album By Album». Uncut, August 2011. Arhivēts no oriģināla, laiks: 2014. gada 19. maijā. Skatīts: 2014. gada 18. maijs. Arhivēts 2014. gada 19. maijā, Wayback Machine vietnē. «Elbow». Arhivēts no oriģināla, laiks: 2014. gada 8. oktobrī. Skatīts: 2014. gada 18. maijs. Arhivēts 2014. gada 8. oktobrī, Wayback Machine vietnē. «Brit Awards 2002: The winners». BBC News. 2002. gada 20. februāris. Skatīts: 2014. gada 18. maijs. «Elbow - And Supporting Cast!». NME. 2003. gada 26. aprīlis. Skatīts: 2014. gada 18. maijs. «Feature.056 Elbow». Steal-Life. January 2005. Arhivēts no oriģināla, laiks: 2011. gada 17. jūlijs. Arhivēts 2011. gada 17. jūlijā, Wayback Machine vietnē. Nick Duerden. «Rocket man: How does Elbow's lead singer Guy Garvey remain so down to earth?». The Independent, 2011. gada 5. jūnijs. Arhivēts no oriģināla, laiks: 2016. gada 5. martā. Skatīts: 2014. gada 10. septembris. «Who has performed in the Forest?». Forestry Commission. Arhivēts no oriģināla, laiks: 2016. gada 18. jūnijā. Skatīts: 2014. gada 10. septembris. Elizabeth Alker. «Elbow Room: Mercury winners play a special show at Abbey Road». BBC, 2009. gada 18. janvāris. Arhivēts no oriģināla, laiks: 2012. gada 13. novembrī. Skatīts: 2014. gada 10. septembris. Jason Gregory. «Elbow Name New Album 'Build A Rocket, Boys'». gigwise.com, 2010. gada 22. decembris. Skatīts: 2011. gada 14. oktobris. «Build A Rocket Boys!». Elbow's Notes. Facebook. 2010. gada 22. decembris. Skatīts: 2011. gada 14. oktobris. «Elbow score best-ever albums chart placing but can't topple Adele». NME. 2011. gada 13. marts. Skatīts: 2014. gada 22. septembris. «PJ Harvey wins Mercury Prize for second time». BBC News. 2011. gada 6. septembris. Skatīts: 2014. gada 22. septembris. Lane Billings. «Elbow Announces B-Sides Compilation». Paste, 2012. gada 20. jūlijs. Arhivēts no oriģināla, laiks: 2016. gada 4. martā. Skatīts: 2013. gada 3. februāris. «NME News 'Elbow name new album 'Carry Her Carry Me''». Nme.Com. 2013-10-30. Skatīts: 2014-08-05. NME.COM. «Elbow announce new Manchester-inspired 'Lost Worker Bee' EP NME.COM». NME.COM (en-GB). Skatīts: 2016-01-30. «Guy Garvey's debut solo album 'Courting the Squall' and tour dates - elbow». elbow.co.uk. Skatīts: 2016-01-30. http://www.nme.com/news/music/elbow-2-1189596 David Hinckley. «Elbow makes its bones in 'Seldom Seen Kid'». Daily News (New York), 2008. gada 19. aprīlis. OCLC 9541172. Arhivēts no oriģināla, laiks: 2008-09-24. Skatīts: 2011. gada 14. oktobris. Jim Farber. «Elbow Makes Its Bones in 'Seldom Seen Kid'». Daily News, 2008. gada 19. aprīlis. Skatīts: 2013. gada 3. februāris.