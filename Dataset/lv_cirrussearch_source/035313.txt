Mūžīgās atbrīvošanas dievmāte (angļu: Our Lady of Perpetual Exemption) bija komiķa Džona Olivera Amerikas Savienotajās Valstīs izveidota juridiski atzīta satīriska baznīca. Baznīcas mērķis bija parodēt Robertu Tiltonu, Kreflo Dolāru un citus televaņģēlistus, kas sludina "labklājības evaņģēliju", lai no upuriem iegūtu naudu. Baznīca centās pievērst lielāku uzmanību valdības maz pārraudzītajam baznīcu un labdarības organizāciju nodokļu atlaides statusam. Baznīca tika dibināta 2015. gada 16. augustā, šova Last Week Tonight 20 minūšu garā segmentā par televaņģēlistiem. Baznīca tika slēgta 2015. gada 13. septembrī. Visi naudas ziedojumi tika nosūtīti organizācijai "Ārsti bez robežām". Olivers noalgoja juristus un dibināja savu baznīcu kā juridisku personu, daļēji lai pierādītu, ka tas ir "satraucoši viegli", runājot par dokumentiem, izveidot no nodokļiem atbrīvotu reliģisko organizāciju ar Ieņēmumu dienesta (IRS) atbalstu. Kā paskaidroja Olivers, izpildāmās prasības, lai kaut ko varētu uzskatīt par "baznīcu", ir diezgan mazas. Kā tās oficiālo atrašanās vietu Olivers izvēlējās savu studiju Ņujorkā, lai gan baznīca tika reģistrēta kā bezpeļņas organizācija Teksasā. Olivera "baznīca" izmantoja bezmaksas tālruņa numuru, lai zvanītāji varētu ziedot baznīcai, piebilstot, ka patiesībā visa iegūtā peļņa pēc baznīcas darbības beigšanas tiktu ziedota labdarības palīdzības organizācijām. Vairākos satīriskos baznīcas paziņojumos komiķe Reičela Dreča parādījās kā Džona Olivera "sieva" Vanda Džo Olivera. Olivers kritizēja televaņģēlistu praksi, uzskatot to kā uzbrukumu grūtībās nonākušiem cilvēkiem, solot izārstēt slimības, izmantojot lūgšanu, vai palīdzēt cilvēkiem izkļūt no kredītkaršu parāda, nosūtot naudu caur pastu. Veidojot epizodi par šīs profesijas pārstāvjiem, komiķis atklāja savu mēnešus ilgo saraksti ar Robertu Tiltonu, kurā Olivers nosūtīja naudu pa pastu, tikai, lai saņemtu vēl vairākus piedāvājumus, nesaņemot neko būtisku pretī.  Kritiķis Mets Vilsteins salīdzināja šo akciju ar Stīvena Kolberta satīrisko partiju 501(c)(4)—Colbert Super PAC, kas tika izveidota, lai "pārbaudītu absurda robežas kampaņu finansējuma kontrolēšanā". Citi kritiķi uzskata, ka nodokļu atlaide baznīcām ir sarežģītāka un niansētāka, nekā Olivers to ir attēlojis, bet atbalsta viņa viedokli par televaņģēlistu darbību neētiskumu. Kritiķis Leonardo Blērs avīzē Christian Post aprakstīja šo šova segmentu kā "brutālu televaņģēlistu takedown" un atbalstīja negatīvo nostāju pret draudzēm, kas sludina "labklājības evaņģēliju", pārliecinot cilvēkus domāt, ka naudas ziedojumi atrisinās medicīniskas vai finanšu problēmas, bet patiesībā tie dod iespēju televaņģēlistiem pirkt dārgas savrupmājas vai personiskās lidmašīnas". Nedēļu pēc paziņošanas par baznīcas izveidi Olivers veltīja īsu segmentu saņemtajiem ziedojumiem, kuros ietilpa nauda no visas pasaules, kā arī vairāki maisi ar sēklām, jo nereti televaņģēlisti ziedojuma veikšanu raksturo kā "sēklas iestādīšanu augsnē". Komiķis skatītājiem teica, ja viņi sūtīs vairāk naudas, tad saņems arī vairāk "svētību", piebilstot: "to man, pārsteidzošā kārtā, ir likumīgi atļauts teikt". 2015. gada 13. septembrī "Mūžīgās atbrīvošanas dievmāte" tika slēgts. Lai gan Olivers apgalvoja, ka baznīca vēlas naudas ziedojumus, daži atbalstītāji nosūtīja īstas sēklas un traukus ar spermu, reaģējot uz satīrisko "sēklas iestādīšanu augsnē". Olivers pajokoja, atbildot, "kad kāds jums pa pastu nosūta spermu, tas ir laiks, lai pārstātu darīt to, ko darāt". Pēc baznīcas likvidēšanas viņš paziņoja, ka desmitiem tūkstošu saņemto dolāru tika ziedoti "Ārstiem bez robežām", un satīriski teica: "Ja vēlaties sūtīt naudu uz viltus baznīcām, sūtiet to uz Scientoloģijas baznīcām." Laura Bradley, August 17, 2015, Slate Magazine, Praise Be to John Oliver, Who Started a Church Just to Expose Televangelists, Retrieved August 17, 2015, ". Melissa Locker, August 17, 2015, Time Magazine, John Oliver Becomes a Televangelist and Finally Starts His Own Church, Retrieved August 18, 2015, ". Matt Wilstein, August 17, 2015, MediaIte, John Oliver One-Ups Colbert Super PAC by Creating His Own Tax-Exempt Church, Retrieved August 18, 2015, ". Abby Ohlheiser, August 17, 2015, Washington Post, Comedian John Oliver takes on the prosperity gospel by becoming a televangelist, Retrieved August 17, 2015, ". Jonathan Ore, CBC News, August 17, 2015, John Oliver mocks televangelists by registering his own church, accepting donations: Church leaders in the U.S. raise millions of dollars in tax-free donations to buy mansions and jets, Retrieved August 17, 2015, ". «Closed. Praise Be Unto You». 2015. gada 13. septembris. Skatīts: 2015. gada 13. septembris. «John Oliver Shuts Down Fake Church Over Unsolicited Semen». Rolling Stone. 2015. gada 14. septembris. Arhivēts no oriģināla, laiks: 2016. gada 29. augustā. Skatīts: 2015. gada 14. septembris. Brian Pellot, August 18, 2015, Religion News Service, ‘Megareverend’ John Oliver trolls televangelists with new tax-exempt church, Retrieved August 19, 2015, ". Nate Scott, August 17, 2015 , USA Today, John Oliver takes on televangelism on 'Last Week Tonight', Retrieved August 17, 2015, ". Claire Bracken, August 17, 2015, Pedestrian News, John Oliver launches his very own anti-Evangelist church Arhivēts 2015. gada 20. augustā, Wayback Machine vietnē., Retrieved August 18, 2015, ". Steve Thorngate, August 17, 2015 , The Christian Century, Why is John Oliver's televangelism segment about the IRS?, Retrieved August 18, 2015, ". LEONARDO BLAIR, CHRISTIAN POST, August 17, 2015, Comedian John Oliver Lampoons Televangelists on 'Last Week Tonight' Show; Opens Our Lady of Perpetual Exemption Church, Retrieved August 18, 2015, ". «John Oliver Televangelist Church Received "Thousands of Dollars," Seeds and Beef Jerky». The Hollywood Reporter. Skatīts: 2015. gada 25. augusts. ... We have received thousands of envelopes with thousands of dollars ... Abby Ohlheiser. «John Oliver has received ‘thousands’ of donations for his televangelism ministry». The Washington Post (angļu), 2015. gada 24. augusts. ISSN 0190-8286. Skatīts: 2015. gada 25. augusts. There were thousands of letters in all, he said, equaling thousands of dollars in donations. http://www.theatlantic.com/entertainment/archive/2016/04/late-night-comedy/475485/ Oficiālā tīmekļa vietne Last Week Tonight with John Oliver epizode par Televaņģēlistiem YouTube "Mūžīgās atbrīvošanas dievmātes" sūtītā pastkarte[novecojusi saite]