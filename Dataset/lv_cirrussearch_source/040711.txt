Simtek (Simulation Technology) bija britu Formula 1 komanda. Simtek izveidoja Makss Moslijs, kurš vēlāk pārdeva savu daļu un kļuva par FIA prezidentu, kā arī Niks Virts, kurš tās gados F1 bija komandas vadītājs. 1994. gadā Simtek debitēja F1 ar Ford dzinējiem un diviem jauniem pilotiem - Deividu Brebemu un Rolandu Racenbergeru, kuram vieta bija apmaksāta vien uz pussezonu. MTV bija komandas galvenais sponsors. Lai gan ārēji Simtek izskatījās daudzsološi, finansiālu robu budžetā ieviesa Rolanda Racenbergera nāve un vēlāk arī Andrea Montermīni (Racenbergera aizvietotāja) nopietnā avārija. Neskaitot šos divus braucējus, par Deivida Brebhema komandas biedriem togad kļuva arī Žans Marks Gunons, Domeniko Skiatarella un Taki Inoue. Labākais rezultāts bija Gunona 9. vieta Francijas GP. 1995. gadā Simtek atsāka braukt Šiatarela un viņam piebiedrojās holandietis Joss Verstapens. Komandas finansiālās grūtības lika manīt, un lai gan nebija sacensību, kurām kāds no pilotiem nekvalificējās, pēc piecām sacīkstēm 1995. gadā Simtek komandai nācās teikt atvadas no F1.