Džo Pavelskis (angļu: Joe Pavelski; dzimis 1984. gada 11. jūlijā) ir amerikāņu hokejists, centra uzbrucējs, ASV hokeja izlases dalībnieks. Pašlaik (2022) spēlē Nacionālās hokeja līgas kluba Dalasas "Stars" sastāvā. Profesionāļa karjeru Pavelskis sāka 2006.—07. gada sezonā, kad debitēja NHL kluba Sanhosē "Sharks" sastāvā. Jau 2007.—08. gada sezonā viņš bija viens no komandas vadošajiem uzbrucējiem. 2012.—13. gada NHL sezonas lokauta laikā Pavelskis spēlēja KHL kluba Minskas "Dinamo" sastāvā, taču pēc tam atgriezās "Sharks" rindās. 2013.—14. gada sezonu Pavelskis pirmo reizi karjerā noslēdza kā "Sharks" rezultatīvākais spēlētājs, par pāris punktiem apsteidzot Džo Torntonu. 2015.—16. gada sezonā uzsāka pildīt "Sharks" kapteiņa funkcijas. 2019. gadā Pavelskis kā brīvais aģents pievienojās Dalasas "Stars". ASV hokeja izlases rindās spēlējis 2010. un 2014. gada olimpisko spēļu turnīros, 2010. gadā kopā ar izlasi izcīnot sudraba medaļas. Spēlējis arī 2009. gada Pasaules čempionātā. «Stars sign forward Joe Pavelski to 3-year, $21 million contract». NHL.com (en-US). Skatīts: 2019-07-01. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)