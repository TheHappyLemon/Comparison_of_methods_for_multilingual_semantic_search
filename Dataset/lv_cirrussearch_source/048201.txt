San Mames ir futbola stadions Bilbao, Basku Zemē, Spānijā. Tajā kopš 2013. gada savas mājas spēles aizvada klubs Bilbao "Athletic". Tā ietilpība ir 53 289 vietas. Stadiona celtniecība sākās 2010. gadā. Tas tika atklāts 2013. gada 16. septembrī ar spēli starp Athletic un Celta Vigo. Pilnībā stadions tika pabeigts 2014. gadā. Pirms tā uzbūvēšanas Athletic savas spēles aizvadīja vecajā San Mames stadionā. Stadions bija izvēlēts par vienu no 2020. gada Eiropas čempionāta futbolā norises vietām. Bija paredzēts, ka tajā tiktu aizvadītas trīs grupu turnīra spēles un viens astotdaļfināls. 2021. gada aprīlī UEFA izpildkomiteja nolēma pārcelt Bilbao paredzētās spēles uz La Cartuja stadionu Seviljā, jo organizatori nespēja nodrošināt skatītāju klātbūtni stadionā vietējo varasiestāžu noteikto ierobežojumu dēļ. Skats uz stadiona fasādi dienā Izgaismota stadiona fasāde naktī Stadiona jumts «San Mamés Barria». stadiumdb.com (angļu). Skatīts: 2019. gada 14. aprīlī. «UEFA EURO 2020 venue guide: Bilbao». uefa.com (angļu). Skatīts: 2019. gada 14. aprīlī. «Venue changes announced for some UEFA EURO 2020 matches». uefa.com (angļu). 2021. gada 23. aprīlī. Skatīts: 2021. gada 25. aprīlī. Vikikrātuvē par šo tēmu ir pieejami multivides faili. Skatīt: San Mames. Stadiona informācija Bilbao "Athletic" vietnē Arhivēts 2019. gada 14. aprīlī, Wayback Machine vietnē. (angliski) Stadiona profils stadiumguide.com (angliski)