Open Shortest Path First jeb OSPF ir maršrutēšanas protokols, kas paredzēts lietošanai autonomajās sistēmās. OSPF ir, iespējams, šobrīd visplašāk lietotais maršrutēšanas protokols Interior gateway protocol (IGP) grupā. OSPF ietilpst TCP/IP protokolu komplektā. Tā analogs OSI modeļa protokolu saimē ir IS-IS. OSPF ir dinamiskās maršrutēšanas protokols, kas bāzēts uz link-state tehnoloģijas un paredzēts atrast ātrāko ceļu līdz galējam maršrutētājam, darbojoties tikai iekš vienas autonomās sistēmas. OSPF ir Interior Gateway Protocol, jeb IGP saimes pārstāvis. Dinamiskās maršrutēšanas mērķis ir nodrošināt automātisku un autonomu trafika maršrutēšanu tīklā vai internetā, kuru nav nepieciešamas pārvaldīt centralizēti no administratora puses. Salīdzinājumā ar statisko maršrutēšanu, kur tīkla maršrutus konfigurē notiekta persona, norādot visus iespējamos maršrutus uz katra maršrutētāja atseviški, tad dinamiskajā maršrutēšanā šo maršrutu izpēti, izveidi un atjaunošanu nodrošina dinamiskās maršrutēšanas protokoli iekš pašiem maršrutētājiem, kas atrodami iekš tīkla. Dinamiskā maršrutēšana ir visātrākā metode laika ziņā, kā izveidot maršrutus tīklā. Dinamiskā maršrutēšana arī ir drošāka par statisko maršrutēšanu, gadījumā ja kāds no maršrutetājiem nav pieejams, tad dinamiskās maršrutēšanas protokols automātiski veiks tīkla izpēti un labojumus tīkla shēmā un izveidos jaunus maršrutus, tādā veidā izvairoties no cilvēka kļūdām, kas var rasties konfigurējot maršrutus statiski. Viens no popularākajiem dinamiskās maršrutēšanas protokoliem ir OSPF. Tiek izpētīta tīkla topoloģija. Maršrutētāji izpēta pieslēgtos tīklus un tuvākos pieejamos maršrutētājus. Katrs maršrutētājs par sava perimetra izpētītajām iekārtām ziņo visiem tīklā pieejamajiem maršrutētājiem, ar tā saucamo nopludināšanas, jeb flooding metodi. Tas palīdz visiem izveidot tīkla topoloģijas karti. Tiek aprēķināta maršruta cena, jeb Price, kam mērķis ir aprēķināt izdevīgāko un labāko maršrutu, bāzējoties uz OSPF protokola darbības principu. Katram maršrutam tiek aprēķināta cena, jo cena ir zemāka, jo maršruts ir labāks. Cenu nosaka kanāla noslogojums un datu pārraides ātrums. Šis posms notiek tikai tad, kad maršrutētājam ir zināma pilna tīkla konfigurācija. Katrs maršrutētājs veic savus aprēķinus patstāvīgi. Tiek atjaunota tīkla konfigurācijas informācija, gadījumā ja tīklā notiek izmaiņas. Katrs maršrutētājs novēro savus kaimiņus, ja tīklā notiek kādas izmaiņas, piemērām, kāds no maršrutētājiem vairs nedarbojās vai ir parādījies kāds jauns. Par šādām izmaiņam tiek informēti visi tīkla maršrutētāji uz kā pamata tiek veiktas papildus tīkla izpēte un jaunu cenu aprēķināšana. OSPFv1 - 1989 gads, RFC 1131 OSPFv2 - 1998 gads, RFC 2328 OSPFv3 - 2008 gads, RFC 5340 Border Gateway Protocol (BGP) Intermediate System to Intermediate System (IS-IS) Shortest Path Bridging (SPB) Routing Information Protocol (RIP) RFC 2328 — OSPF version 2 RFC 5340 — OSPF for IPv6