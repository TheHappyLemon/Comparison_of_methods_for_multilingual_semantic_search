Oļegs Kvaša (krievu: Олег Владимирович Кваша; dzimis 1978. gada 26. jūlijā) ir bijušais krievu hokejists, kreisās malas uzbrucējs. Karjeras laikā aizvadījis septiņas sezonas un 493 spēles Nacionālajā hokeja līgā. Krievijas hokeja izlases sastāvā izcīnījis 2002. gada olimpisko spēļu bronzas medaļu. Profesionāļa karjeru Kvaša uzsāka 1995.—96. gada sezonā, kad debitēja Krievijas Superlīgas kluba Maskavas CSKA rindās. 1997. gada vasarā Kvaša gan pārcēlās uz Ziemeļameriku, nākamo sezonu aizvadot Amerikas hokeja līgā. 1998.—99. gada sezonā hokejistam izdevās nostiprināties NHL vienībā Floridas "Panthers", tajā aizvadot nākamās divas sezonas. 2000. gada vasarā Oļegs tika aizmainīts uz Ņujorkas "Islanders" vienību, kurā uzbrucējs aizvadīja nākamās četras sezonas. 2004.—05. gada NHL sezonas lokauta laikā Kvaša spēlēja Krievijas Superlīgas klubā Čerepovecas "Severstal", taču tad atgriezās "Islanders" sastāvā. 2005.—06. gada sezonas gaitā Kvaša tika aizmainīts uz Fīniksas "Coyotes", tās sastāvā noslēdzot sezonu. 2006. gada vasarā hokejists atgriezās Krievijā, pievienojoties Čehovas "Vitjaz" rindām. Turpmākajos gados spēlēja arī Čeļabinskas "Traktor", Mitišču "Atlant", Magņitogorskas "Metallurg", Ņižņekamskas "Ņeftehimik", Maskavas CSKA, Omskas "Avangard", Maskavas "Spartak" un Astanas "Baris" rindās, līdz 2015. gadā noslēdza karjeru. KHL kopumā Kvaša aizvadīja septiņas sezonas, 286 spēlēs gūstot 105 punktus. Krievijas hokeja izlases rindās spēlējis 2002. gada olimpiskajās spēlēs, tajās kopā ar komandu izcīnot bronzas medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)