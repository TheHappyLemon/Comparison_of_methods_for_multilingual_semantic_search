Vēršu dzinējs ir ziemeļu puslodes zvaigznājs. Viens no 48 Ptolemaja zvaigznājiem. Zvaigznājā ar neapbruņotu aci redzamas 90 zvaigznes. Arkturs — zvaigznāja spožākā zvaigzne, kā arī ceturtā spožākā redzamā zvaigzne (visspožākā zvaigzne ziemeļu puslodē). Tās redzamais spožums ir −0.04m. Atrodas 36.7 gaismas gadu attālumā. τ Boo ir dubultzvaigzne. τ Boo A ir dzeltenbalts punduris. Tas ir par 20% masīvāks par Sauli. Tā redzamais spožums ir 4.5m. Atrodas apmēram 51 gaismas gadu attālumā. τ Boo B ir sarkanais punduris, kurš riņķo ap τ Boo A apmēram 240 AU attālumā. Tā redzamais spožums ir 11m. NGC 5466 — lodveida zvaigžņu kopa. Atklāja Viljams Heršels 1784. gada 17. maijā. Atrodas 51 800 gaismas gadu attālumā. Vikikrātuvē par šo tēmu ir pieejami multivides faili. Skatīt: Vēršu Dzinējs. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Hederiha mitoloģijas enciklopēdijas raksts (vāciski)