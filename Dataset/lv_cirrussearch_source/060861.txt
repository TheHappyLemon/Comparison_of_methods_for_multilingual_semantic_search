Sabīne Derflingere (vācu: Sabine Derflinger, dzimusi 1963. gadā) ir austriešu kinorežisore, scenāriste, producente un dramaturģijas konsultante. Viņa dzīvo un strādā Vīnē un Berlīnē. Vairākas viņas veidotās filmas ir saņēmušas dažādas kino balvas, jo īpaši filmas Geraubte Kindheit, Vollgas, Kleine Schwester, 42plus un Tag und Nacht. Vēl viņa režisējusi vairākas seriālā Tatort sērijas. Derflingere zināma kā celmlauze Austrijas kampaņā par sieviešu lielāku atpazīstamību filmu režijā. 2012. gadā viņu apbalvoja ar Vīnes sieviešu balvu. 1991. gadā Sabīne Derflingere uzsāka studijas Vīnes Kinoakadēmijā (scenārija un dramaturģijas īpašās jomas), jau vairākus gadus strādājot filmu biznesā par režisora un producentu asistenti. 1996. gadā viņa veiksmīgi pabeidza studijas ar disertāciju "Filmu stāsti starp epiku un drāmu". Sabīne Derflingere ir pazīstama ar vairākām spēlfilmām un dokumentālajām filmām, no kurām daudzas ir saņēmušas balvas. Turklāt viņa ir pirmā sieviete, kas režisējusi vairākas Vācijas/Austrijas/Šveices kopražojuma kriminālseriālā Tatort sērijas. Papildu tam viņa priekš Austrijas raidorganizācijai ORF režisējusi seriālus Pols Kemps — Alles kein Problem un Vier Frauen und ein Todesfall. Viņas filma Tag und Nacht piesaistīja lielu mediju uzmanību. Galvenās lomas atveidotāja Anna Reda 2011. gadā Ņujorkas kinofestivālā par šo lomu saņēma balvu kategorijā "Labākā aktrise". 2010. gadā Sabīne Derflingere nodibināja savu producentu uzņēmumu Derflinger Film. Kopš tā laika viņa ir producējusi šādas filmas: Rounder Girls, Schnelles Geld, Eine fon 8 un What Remains. 2013. gadā Derflinger Film tika nolīgts par pakalpojumu producentu Brazīlijas televīzijas tīklam Globo TV, kas Vīnē uzņēma vairākas epizodes viņu telenovelei Em Família. Izstrādē atrodas arī dokumentālā filma Vom Umgang mit der Schuld. Die Presse: Sabine Derflinger: "Man muss ein Alphatier sein" Arhivēts 2016. gada 3. martā, Wayback Machine vietnē. (vāciski) Wien.goc.at Sabine Derflinger und Gabriella Hauch erhielten am 10. Dezember 2012 den Wiener Frauenpreis 2012 Arhivēts 2014. gada 19. februārī, Wayback Machine vietnē. (vāciski) Filmtipps.at Tag und nacht Vikikrātuvē par šo tēmu ir pieejami multivides faili. Skatīt: Sabīne Derflingere. Oficiālā mājas lapa Arhivēts 2016. gada 30. aprīlī, Wayback Machine vietnē. Facebook Sabīne Derflingere Arhivēts 2014. gada 7. aprīlī, Wayback Machine vietnē. Austrijas režisoru vietnē IMDb profils (angliski) AllMovie profils (angliski)