1934. gada FIFA Pasaules kauss notika Itālijā no 27. maija līdz 10. jūnijam. Tas bija pēc skaita 2. Pasaules kausa finālturnīrs. Par Pasaules čempioniem kļuva laukuma saimnieki Itālijas izlase, kas finālspēlē ar 2-1 pagarinājumā pieveica Čehoslovākiju. Stadio del Littorio, Trieste — 52 000 Stadio Giovanni Berta, Florence — 40 000 Stadio Giorgio Ascarelli, Neapole — 40 000 Stadio Nazionale del Partito Nazionale Fascista, Roma — 40 000 Stadio Benito Mussolini, Turīna — 40 000 Stadio del Littoriale, Boloņa — 38 000 Stadio Luigi Ferraris, Dženova — 40 000 Stadio Calcistico San Siro, Milāna — 35 000 1934. gada FIFA Pasaules kausa izcīņā piedalījās 16 izlases. Turnīra formāts krasi atšķīrās no 1930. gada Pasaules kausa. Šoreiz nebija grupu turnīra, un komandas dalību čempionātā iesāka ar astotdaļfinālu. Šis bija pirmais finālturnīrs, pirms kura notika kvalifikācijas turnīrs, kurā noteica finālturnīra dalībvalstis. Šis arī tiek uzskatīts par visvairāk politizēto Pasaules kausa finālturnīru, jo notika fašistiskajā Itālijā. Turnīru vispārliecinošāk iesāka laukuma saimnieki Itālijas izlase, kas ar 7-1 sagrāva ASV. Diezgan pārliecinoši tālāk iekļuva arī Vācija, Ungārija un Spānija, savukārt Zviedrija, Šveice, Čehoslovākija un Austrija ceturtdaļfinālā iekļuva uzvaras izcīnot sīvās cīņās. Arī ceturtdaļfinālā risinājās ļoti spraigas cīņas, kurās ar minimālu 1 vārtu pārsvaru vācieši uzvarēja zviedrus, čehoslovāki šveiciešus, savukārt austrieši ungārus. Ceturtdaļfināla spēle starp Itālijas un Spānijas izlasēm beidzās neizšķirti, tādēļ pirmo reizi Pasaules kausa vēsturē tika rīkota pārspēle, kurā itāļi tomēr uzvarēja ar 1-0. Pusfinālā Čehoslovākija spēja no rezultāta 1-1 panākt sev vēlamo 3-1, un uzvarēt vāciešus, kamēr Itālijas izlase ar 1-0 tika galā ar Austriju. Spēlē par 3. vietu kaimiņu divcīņā Vācija uzvarēja Austriju. Finālspēlē tikās Čehoslovākijas un Itālijas izlases. Spēles 76. minūtē čehoslovāki izvirzījās vadībā, taču jau pēc 5 minūtēm itāļi rezultātu izlīdzināja. Spēles pagarinājuma 5. minūtē vārtus guba Andželo Skjavio, panākot Itālijai uzvaru ar 2-1. Labākie vārtu guvēji Oldržihs Nejedlijs — 5 Edmunds Konens — 4 Andželo Skjavio — 4 Raimundo Orsi — 3 Poldi Kīlholcs — 3 1934. gada FIFA Pasaules kauss FIFA mājaslapā Arhivēts 2010. gada 1. martā, Wayback Machine vietnē.