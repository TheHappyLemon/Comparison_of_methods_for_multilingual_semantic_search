Ainars Bagatskis (dzimis 1967. gada 29. martā Rīgā) ir bijušais latviešu basketbolists. Spēlēja uzbrucēja pozīcijā, daudzus gadus bijis Latvijas basketbola izlases dalībnieks un viens no nozīmīgākajiem spēlētājiem tās sastāvā. Guvis visvairāk punktu Latvijas izlases vēsturē. Kopš 2005. gada strādā par basketbola treneri, no 2010. gada līdz 2017. gadam bija Latvijas basketbola izlases galvenais treneris. Trenējis vairākas klubu komandas, pašlaik (2021) ir Ukrainas basketbola izlases un šīs valsts kluba Kyiv Basket galvenais treneris. A. Bagatskis ir bijis profesionāls basketbolists 21 gada garumā no 1985. līdz 2006. gadam. No 1992. līdz 2003. gadam bijis Latvijas basketbola izlases spēlētājs, izlasē aizvadītajās 142 spēlēs Bagatskis ir guvis 2141 punktu. Pārstāvējis Latvijas izlasi četros Eiropas čempionāta finālturnīros un 1992. gada Barselonas olimpisko spēļu kvalifikācijas turnīrā. Savas karjeras laikā kļuvis par seškārtēju Latvijas, divkārtēju Lietuvas, 1993. gada Norvēģijas čempionu, kā arī vienreiz uzvarējis BBL čempionātā. Spēlētāja karjeras laikā spēlējis Latvijas, Norvēģijas, Polijas, Francijas, Krievijas un Lietuvas klubos. 2005. gadā A. Bagatskis uzsāka trenera karjeru, kļūstot par spēlējošo treneri "Barons/LU" komandā. Vēlāk bijis arī Eirolīgas komandas Kauņas "Žalgiris" galvenais treneris. Pēc tam divas sezonas pavadījis pie "Valmieras" kluba stūres. 2009. gadā pārcēlās uz Krieviju trenēt Krievijas Superlīgas klubu no Sibīrijas Krasnojarskas "Enisey", kuru vadīja līdz 2010. gada martam. 2011. gada februārī kļuva par Gruzijas līgas kluba Tbilisi "Sokhumi" galveno treneri. 2011. gada novembrī viņš pārgāja uz Ukrainas līgas klubu Krivojrogas "Kryvbasbasket". Pēc 2011.—2012. gada sezonas kļuva par cita Ukrainas kluba Kijevas "Budivelnik" galveno treneri. Klubs 2012.—2013. gada sezonā izcīnīja uzvaru Ukrainas čempionātā, nākamajā sezonā tika izcīnītas sudraba medaļas. Pēc tam kļuvis par Krievijas kluba BK Nizhny Novgorod galveno treneri. No 2010. gada 3. februāra līdz 2017. gada 22. septembrim bija Latvijas basketbola izlases galvenais treneris. Pēc tam trenēja Vācijas klubu Brose Bamberg, bet kopš 2019. gada vasaras ir Ukrainas basketbola izlases un šīs valsts kluba Kyiv Basket galvenais treneris. 2020. gada beigās ar Ukrainas izlasi kvalificējās 2022. gada Eiropas čempionāta finālturnīram. Precējies ar Ilzi Bagatsku. Basketbolists ir arī A. Bagatska dēls Freds Bagatskis. 2005—2006: Rīgas "Barons" 2006: Kauņas "Žalgiris" 2007—2009: "Valmiera" 2009—2010: Krasnojarskas "Enisey" 2011: Tbilisi "Sokhumi" 2011—2012: Krivojrogas "Kryvbasbasket" 2012—2014: Kijevas "Budivelnik" 2014—2016: BK Nizhny Novgorod 2016: Stambulas "Darüşşafaka" (asistents) 2016—2017: Telavivas "Maccabi" 2018—2019: Brose Bamberg 2019—pašlaik: Kyiv Basket 2010—2017: Latvijas basketbola izlase 2018—2019: Latvijas U-18 izlases galvenā trenera palīgs 2019— pašlaik: Ukrainas basketbola izlase Kā spēlētājs Latvijas čempions — 6 (1994, 1996, 1997, 1998, 2002, 2003) Lietuvas čempions — 2 (2004, 2005) Norvēģijas čempions — 1 (1993) Bronza NEBL līgā — 1 (2002) BBL čempions — 1 (2005) Kā treneris Lietuvas čempions — 1 (2006) BBL čempions — 1 (2006) Ukrainas čempions — 1 (2013) Staģis, Andris (2012. gada 20. martā). "Šī nedēļa vēsturē". Sporta Avīze (Rīga: SIA "Mediju nams") 12 (838): 45. lpp. ISSN 1691-0451. Bagatskis kļuvis par Gruzijas kluba Tbilisi 'Sokhumi' galveno treneri Bagatskis no Gruzijas pārceļas uz Ukrainu «Bagatskis trenēs Ukrainas klubu "Budivelnik"». Sportacentrs.com. Skatīts: 2012. gada 7. jūnijā. «Bagatskis, Kuksiks un Ernšteins kļūst par Ukrainas čempioniem». Sportacentrs.com. Skatīts: 2013. gada 1. jūnijā. Māris Noviks. «LBS valde apstiprina Bagatski, sieviešu izlasi vadīs ārzemnieks». sportacentrs.com, 2010. gada 3. februārī. Arhivēts no oriģināla, laiks: 2010. gada 6. februārī. Skatīts: 2010. gada 4. februārī. [1] Guntis Keisels. Latvijas basketbola vēsture. Jumava, 1998. 319. lpp. ISBN 9984-05-187-0. Vikikrātuvē par šo tēmu ir pieejami multivides faili. Skatīt: Ainars Bagatskis. Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) Eirolīgas profils (angliski) RealGM Basketball profils (angliski) Interneta mājaslapa (lietuviski) (angliski)