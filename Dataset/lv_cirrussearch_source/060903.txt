"THX 1138" (angļu: THX 1138) ir 1971. gada ASV zinātniskās fantastikas filma, kuras režisors un viens no scenārija autoriem ir Džordžs Lūkass. Filmā galvenās lomas atveido Roberts Djuvals, Donalds Plezenss, Dons Pedro Kollijs, Megija Makomija un Ians Volfs. "THX 1138" ir Lūkasa pirmā režisētā pilnmetrāžas filma, tās pamatā ir viņa paša studentu filma Electronic Labyrinth: THX 1138 4EB, ko viņš izveidoja, studējot Dienvidkalifornijas Universitātē. Viens no filmas producentiem ir Frānsiss Fords Kopola. Filmas darbība norisinās antiutopiskā nākotnē, kurā iedzīvotājus kontrolē, izmantojot androīdus, kā policiju, kā arī psihotropās vielas, kas nomāc emocijas. "THX 1138" pirmizrāde notika 1971. gada 11. martā. Filma sākotnēji saņēma atšķirīgus kritiķu vērtējumus, tomēr filma laika gaitā saņēmusi kritiķu atzinību un kļuvusi par kulta filmu, īpaši pēc Lūkasa panākumiem 1977. gada filmā "Zvaigžņu kari". IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)