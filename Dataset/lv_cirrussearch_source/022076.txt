Trūmens Strekfuss Pērsonss (angļu: Truman Streckfus Persons; dzimis 1924. gada 30. septembrī, miris 1984. gada 25. augustā), pazīstams kā Trūmens Kapote (Truman Capote), bija amerikāņu rakstnieks, dramaturgs un aktieris. Vairāki viņa īsie stāsti, romāni, lugas un citi darbi ir tikuši atzīti par literatūras klasiku, tai skaitā viņa novele "Brokastis Tifānijā" (Breakfast at Tiffany's; 1958) un romāns "Gluži aukstasinīgi" (In Cold Blood; 1966). Vismaz 20 filmas un TV drāmas ir tikušas uzņemtas pēc Kapotes darbu motīviem. Rakstnieka karjeru sācis ar īso stāstu rakstīšanu. Viena viņa darba Miriam (1945) panākumi piesaistīja grāmatizdevēja Benera Serfa (Bennett Cerf) uzmanību, kā rezultātā tika noslēgts līgums par romāna Other Voices, Other Rooms (1948) uzrakstīšanu. Lielākos panākumus Kapote guva ar grāmatu "Gluži aukstasinīgi" (In Cold Blood), kas ir žurnālistikas darbs par kādas Kanzasas ģimenes slepkavību viņu mājās. Pie šī darba strādājis četrus gadus ar Hārperas Lī palīdzību, kas sarakstījusi grāmatu "Kas nogalina lakstīgalu..." (To Kill a Mockingbird). 2005. gadā Benets Millers par viņu uzņēma biogrāfisku mākslas filmu "Kapote" ar Filipu Sīmoru Hofmanu galvenajā lomā, par kuru aktieris saņēma Kinoakadēmijas balvu nominācijā "Labākais aktieris galvenajā lomā". Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski)