Bungu komplekts ir bungu, šķīvju un citu sitaminstrumentu kopa, kas tiek spēlēta ar bungu vālītēm džezā un populārajā mūzikā. Sākotnējie bungu komplekti parādījās 19. gadsimta beigās, kad līdz ar bungu pedāļu radīšanu kļuva iespējams vienam bundziniekam spēlēt visus pamata sitaminstrumentus vienlaicīgi. 1920. gados bungu komplekts mainījās, tajā iekļaujot arī vidējās bungas un bungu šķīvjus. Pamata bungu komplektā ietilpst: basa bungas (angļu: bass drum) ar pedāli; mazās jeb solo bungas (angļu: snare drum) ar statīvu; pedāļšķīvji jeb haihets (angļu: hi-hat) ar statīvu; ritma šķīvis (angļu: ride cymbal) ar šķīvju statīvu; vidējās bungas (angļu: tom-tom drum); stāvbungas  (angļu: floor tom); akcenta šķīvis (angļu: crash cymbal) ar šķīvju statīvu; bungu krēsls. Bungu komplektu bieži papildina ar efektu šķīvjiem (angļu: effects cymbal) un citiem sitaminstrumentiem, piemēram, tamburīnu un govju zvanu (angļu: cowbell). Bungas Oxford Dictionaries http://www.oxforddictionaries.com/us/definition/american_english/drum-kit Arhivēts 2014. gada 30. aprīlī, Wayback Machine vietnē. Skatīts: 10.01.2013. Drum & Percussion Encyclopedia - Drum Set http://www.thedrummerslounge.com/Encyclopedia_Drumset_1.htm Arhivēts 2014. gada 6. jūnijā, Wayback Machine vietnē. Skatīts: 10.01.2013. Peckman J. Picture Yourself Drumming. – Boston, 2007. ISBN 1598633309. 16. lpp. Latviešu valodas terminiem izmantots Jāņa Torgāna raksts "Valodas lietojuma stāvoklis un problēmas mūzikas apritē mūsdienās". //Mūzikas akadēmijas raksti. - Jāzepa Vītola Latvijas Mūzikas akadēmija, 2009. 11.-13.lpp. Vikikrātuvē par šo tēmu ir pieejami multivides faili. Skatīt: Bungu komplekts. Encyclopædia Britannica raksts (angliski) Encyclopædia Universalis raksts (franciski)