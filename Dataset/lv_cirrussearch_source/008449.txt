Jānis Paukštello (dzimis 1951. gada 26. martā Jaunpiebalgā) ir latviešu aktieris un dziedātājs. Dzimis 1951. gadā Jaunpiebalgā lietuviešu laukstrādnieka Jāņa Paukšteļa ģimenē kā ceturtais bērns. Vēlāk, mainot pasi, uzvārda galotni pārmainīja uz "-ello". Mācījās Jaunpiebalgas vidusskolā, Palsmanes internātskolā, pabeidza Murjāņu sporta internātskolu. 1969. gadā iestājās Latvijas Valsts universitātes Ekonomikas fakultātē, vēlāk arī Rīgas Kinostudijas Tautas kinoaktieru studijā. 1970. gadā iesaukts padomju armijā, pēc atgriešanās turpināja mācības. No 1972./1973. gada līdz 2017. gada sezonai Jānis Paukštello darbojās Dailes teātrī. 1974. gadā pabeidza studijas Latvijas Valsts Konservatorijas Teātra fakultātē. 1987. gadā kļuva par Latvijas PSR Nopelniem bagāto skatuves mākslinieku. Kino debitēja 1973. gadā Rīgas Kinostudijas filmā "Pilsētas atslēgas", bet popularitāti ieguva ar galveno lomu 1975. gada filmā "Mans draugs — nenopietns cilvēks". Paukštello kļuva pazīstams arī kā dziedātājs, parasti uzstājoties kopā ar citiem aktieriem — Hariju Spanovski, ar Ivaru Kalniņu, Vari Vētru un Andri Bērziņu izveidoja kvartetu "Mūžīgais unisons". 1998. gada 8. novembrī Paukštello Rīgas-Tallinas šosejas 41. kilometrā, veicot apdzīšanas manevru, izraisīja automašīnu sadursmi. Pats aktieris smagi cieta, tika savainota viņa līdzbraucēja, bet otras automašīnas vadītājs no ievainojumiem gāja bojā. J. Paukštello asinīs konstatēja 1,2 promiles alkohola. 1999. gadā Limbažu tiesa atzina Paukštello par vainīgu avārijas izraisīšanā un sodīja viņu ar brīvības atņemšanu uz diviem gadiem nosacīti ar pārbaudes laiku uz diviem gadiem. 2011. gadā izdevniecība „Jumava" izdevusi Līgas Blauas grāmatu „Jānis Paukštello. Tintē, bet balts". 1974. gadā Vanagu katoļu baznīcā Upmalas pagastā Paukštello salaulājās ar aktrisi Akvelīnu Līvmani, izšķīrās 1998. gadā. Viņa otrā sieva ir Elīna Paukštello, dz. Bergmane, no kuras divi dēli - Jānis Jēkabs (dz. 2000) un Raimonds Dāvids (dz. 2002). Latvijas enciklopēdija. 4. sējums. Rīga : Valērija Belokoņa izdevniecība. 2007. 698. lpp. ISBN 978-9984-9482-4-9. Uz pusēm pārlauztais mūžs.kasjauns.lv «Dailes teātris atvadās no publikas iemīļotā Jāņa Paukštello». jauns.lv. 2017. gada 24. augustā. Arhivēts no oriģināla, laiks: 2017. gada 9. septembrī. Skatīts: 2017. gada 5. septembrī. Par avārijas izraisīšanu aktieri Jāni Paukštello soda nosacīti Jānis Paukštello.Labāk nekā būs jau nebūs Neatkarīgā Rīta Avīze IMDb profils (angliski) Jānis Paukštello Dailes teātra mājaslapā Kino-teatr.ru Jānis Paukštello izrades.lv