Dženovas bāka (itāļu: faro di Genova, arī zināma ar nosaukumu Lanterna) ir augstākā bāka Vidusjūras reģionā, kā arī otrā augstākā tradicionālā un piektā augstākā bāka pasaulē. Bāka atrodas Dženovas ostā, Itālijā. Kopā ar Kepu bāku Igaunijā un Herkulesa torni Akoruņā Spānijā šī ir viena no vecākajām bākām pasaulē. Dženovas bāka ir 77 m augsta, bet kopā ar ēkas pamatu daļu tā ir 117 m augsta. Bāka pirmo reizi tika celta ap 1128. gadu, bet arī dažos informācijas avotos par celšanas gadu tiek uzskatīts 1161. gads. Ēka tika pārbūvēta vairākas reizes, kā arī tā cieta vairākos uzbrukumos, bet bāka savu pašreizēju izskatu ieguva 1543. gadā un no tā brīža, līdz Īle Vierges bākas uzcelšanai, šī bija augstākā bāka pasaulē. Dženovas bāka ir viens no pilsētas simboliem, kā arī tā ir svarīga kuģošanai naktī Dženovas apkārtnē. Bākas gaisma ir redzama 46 km attālumā un tā iedegas divas reizes baltā krāsā ar piecu sekunžu pauzi katras 20 sekundes. Rowlett, Russ. "The Tallest Lighthouses Arhivēts 2017. gada 5. augustā, Wayback Machine vietnē.". The Lighthouse Directory. University of North Carolina at Chapel Hill. «La Lanterna - The Lighthouse of Genova». liguri.org. Arhivēts no oriģināla, laiks: 2012. gada 15. septembrī. Skatīts: 2010. gada 8. augusts. «Lighthouse Database». Arhivēts no oriģināla, laiks: 2008. gada 23. oktobrī. Skatīts: 2015. gada 7. jūlijā. Vikikrātuvē par šo tēmu ir pieejami multivides faili. Skatīt: Dženovas bāka.