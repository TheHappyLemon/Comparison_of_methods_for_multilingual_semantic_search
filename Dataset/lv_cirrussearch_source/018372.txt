Dwars door Vlaanderen (latviešu: Pāri Flandrijai) ir profesionālas viendienas šosejas riteņbraukšanas sacensības, kuras notiek Beļģijas reģionā Flandrijā. Tās ir vienas no Flandrijas klasikām. Kā 1.HC kategorijas sacensības tās ir iekļautas UCI Europe Tour kalendārā. Tradicionāli tās iezīmē "flāmu riteņbraukšanas nedēļas" sākumu kopā ar Gente–Vevelgema (pirms 2010. gada šo sacensību vietā bija Brabantse Pijl), Driedaagse van De Panne un Flandrijas tūri. Dwars door Vlaanderen viemēr ir notikušas trešdienā, pusotru nedēļu pirms Flandrijas tūres. Finišs vienmēr notiek Varegemā. Sacensības pirmoreiz notika 1945. gadā, un, izņemot 1971. gadu, tās ir notikušas katru gadu. Sacensības iepriekš tika sauktas par Dwars door België (latviešu: Pāri Beļģijai). 1945.—1946. un 1948.—1964. gadā sacensības notika kā divu dienu sacensības; 1947. gadā un kopš 1965. gada tās vienmēr notikušas kā viendienas sacensības. Avots: www.dwarsdoorvlaanderen.be «Erelijst». dwarsdoorvlaanderen.be. Arhivēts no oriģināla, laiks: 2012. gada 7. februārī. Skatīts: 2014. gada 26. marts. Vikikrātuvē par šo tēmu ir pieejami multivides faili. Skatīt: Dwars door Vlaanderen. Oficiālā tīmekļa vietne