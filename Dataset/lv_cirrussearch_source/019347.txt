Boriss Ritovs (igauņu: Boriss Rõtov; 1937. gada 20. augusts, Maskava - 1987. gada 10. septembris, Tallina) bija Igaunijas šahists, kas uzvarējis Igaunijas šaha čempionātā 1978. gadā. Piedzimis un uzaudzis Maskavā, kur beidzis skolu. No 1964. gada dzīvojis Tallinā. 1969. gadā uzvarējis Baltijas un Baltkrievijas republiku šaha čempionātā Rīgā, un kļuvis par PSRS sporta meistaru šahā. 1970. gados izvirzījies par vienu spēcīgākajiem Igaunijas šahistiem. Trīs reizes spēlējis Igaunijas izlases sastāvā PSRS komandu čempionātos (1972, 1975, 1975). Trīs reizes piedalījies prestižajos Tallinas starptautiskajos šaha turnīros: 1973. gadā bijis 10. vietā, 1975. gadā - 12. vietā un 1979. gadā 15. vietā. 1978. gadā uzvarējis Igaunijas šaha čempionātā. Vēl trīs reizes Ritovs kļuva par Igaunijas čempionāta medaļnieku: 1975. viņš bija otrais, bet 1974. un 1976. gadā trešais. Piedalījies 1971. gada Latvijas šaha čempionātā, kur izcīnījis augsto 3. vietu. Mūža beidzamos gadus bijis P. Keresa šaha nama treneris. Ritova sieva Merike (dzimusi 1936. gadā), dēls Igors (dzimis 1963. gadā) un meita Regīna (dzimusi 1970. gadā) arī ir bijuši šahisti. ESBL: RÕTOV, Boriss Championship of Baltics and Belarus- Riga 1969 International Tournament Tallinn 19.2.-15.3.1973 International tournament Tallinn 16.2-10.3.1975 Memorial P.Keres Tallinn 20.2-17.3.1979 Championship of Estonia - Tallinn 1978 Championship of Estonia - Parnu 1975 Championship of Estonia - Tartu 1974 Championship of Estonia- Haapsalu 2-23.2.1976 «RÕTOV, BORISS». Arhivēts no oriģināla, laiks: 2013. gada 25. jūnijā. Skatīts: 2013. gada 16. maijā. Boriss Ritovs šahista profils vietnē chessgames.com Boriss Ritovs šahista profils vietnē 365chess.com Boriss Ritovs šahista profils vietnē chesstempo.com Boriss Ritovs šahista profils vietnē olimpbase.org (PSRS komandu čempionāti)