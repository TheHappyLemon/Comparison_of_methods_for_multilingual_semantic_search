Trīs Zvaigžņu balva ir Latvijas gada labāko sportistu un sporta notikumu noteikšanas un apbalvošanas pasākums, ko rīko Latvijas sporta vadība. Ar šādu nosaukumu un jaunā formātā balva pastāv kopš 2020. gada. Trīs Zvaigžņu balva ir stājusies Latvijas Gada balvas sportā vietā, ko organizēja Igo Japiņa Sporta aģentūra un Latvijas Olimpiskā komiteja kopš 2005. gada. 2020. gada 19. augustā tika nolemts izveidot Trīs Zvaigžņu balvu, nespējot vienoties ar Igo Japiņu par tālāko sadarbību. Balvas pasniedz dažādās kategorijās gan vīriešiem, gan sievietēm. Ir arī speciālbalvas, ko pasniedz gan par mūža ieguldījumu sportā, gan arī populārākajiem gada sportistiem, ko nosaka līdzjutēji. Aptauju par populārāko sportistu organizēja jau pirms Otrā pasaules kara. Rīgas Latviešu biedrības namā godināja aptaujas uzvarētāju — šāvēju Kārli Kļavu, pirmo latvieti, kas uzvarēja pasaules čempionātā. To organizēja „Sporta pasaule”. Pēc kara laikraksts „Sports” organizēja aptauju par gada izcilāko sportistu, to veica sporta žurnālistu vidū. Tad uzvarēja leģendārais basketbolists Maigonis Valdmanis. Vēlāk aptaujā piedalījās arī lasītāji un par laureāti tika izvēlēta slavenā basketboliste Skaidrīte Smildziņa-Budovska, olimpiskais čempions Jānis Lūsis, pasaules šaha čempions Mihails Tāls. Vēlāk balsoja arī par labākajiem treneriem, komandām, sporta veidiem. Laikraksta "Sports" aptaujas laureāti Andris Auziņš. «Latvijas gada balvu sportā paredz aizstāt ar Trīs Zvaigžņu balvu pasniegšanu». lsm.lv, 2020. gada 19. augustā. Skatīts: 2020. gada 20. augustā. Latvijas Olimpiskās komitejas oficiālā mājaslapa www.latvijassports.lv[novecojusi saite]