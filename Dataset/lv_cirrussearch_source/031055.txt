Chromecast ir digitālo multimediju atskaņotāju sērija, ko izstrādā Google. Pēc izmēra nelielās iekārtas spēj atskaņot audio/video saturu augstas izšķirtspējas televizorā vai mājas audiosistēmā, to straumējot pa tiešo, izmantojot Wi-Fi no interneta vai vietējā tīkla. Lietotāji atskaņojamo saturu izvēlas, izmantojot mobilās vai tīmekļa lietotnes, kas atbalsta Google Cast tehnoloģiju. Kā alternatīva saturs var tikt attēlots no Google Chrome tīmekļa pārlūka personālajā datorā, kā arī atsevišķām Android iekārtām. Pirmās paaudzes Chromecast, kas bija video straumēšanas iekārta, tika publiskota 2013. gada 24. jūlijā un tajā pašā dienā bija nopērkama ASV teritorijā par 35 ASV dolāriem. 2014. gada 3. februārī tika publicēts Google Cast SDK, kas ļāva trešās puses izstrādātājiem radīt programmatūru, kas strādātu ar Chromecast. Saskaņā ar Google informāciju 2015. gada maijā bija pieejamas vairāk nekā 20 000 Google Cast savietojamas lietotnes. Chromecast tika labi uztverts tehnoloģiju kritiķu vidū, kas slavēja iekārtas vienkāršumu un nākotnes lietotņu atbalsta potenciālu. Pasaulē pārdots vairāk par 20 miljoniem iekārtu, un saskaņā ar NPD Group datiem 2014. gadā tā bija pārdotākā straumēšanas iekārta ASV. No publicēšanas brīža līdz 2015. gadam maijam, iekārtas lietotāji veikuši vairāk nekā 1,5 miljardus straumēšanas pieprasījumu. 2015. gada septembrī tika izlaists otrās paaudzes Chromecast un arī tikai audio modelis ar nosaukumu Chromecast Audio. Jason Evangelho. «Google's Chromecast A Brilliant Play For The Living Room -- Especially With $35 Price Tag». Forbes.com, 2013. gada 24. jūlijs. Skatīts: 2013. gada 24. jūlijs. Daniel Bader=Date=October 4, 2016. «Chromecast Ultra supports 4K streaming for $69, coming in November». Android Central. Mobile Nations. Skatīts: 2016. gada 4. oktobris. «Chromecast Teardown». iFixit. Skatīts: 2013. gada 24. oktobris. Brad Linder. «Chromecast 2 has a CPU that’s 2.5x faster than the original». Liliputing, 2015. gada 5. oktobris. Skatīts: 2015. gada 5. oktobris. Ryan Smith. «Google’s Chromecast 2 is Powered By Marvell’s ARMADA 1500 Mini Plus - Dual-Core Cortex-A7». AnandTech. Purch, 2015. gada 5. oktobris. Skatīts: 2015. gada 6. oktobris. «Chromecast 2015 Teardown». iFixIt. Skatīts: 2015. gada 7. oktobris. «Chromecast Ultra - 4K Streaming Device». Google Store. Skatīts: 2016. gada 4. oktobris. Chromecast Help: Chromecast Audio compatible speakers and cables Arhivēts 2016. gada 8. martā, Wayback Machine vietnē., Retrieved October 07, 2015. https://support.google.com/chromecast/answer/3046409?hl=en Oficiālā tīmekļa vietne Google Chromecast lietotņu saraksts Chromecast izstrādātāju SDK DIAL protokola specifikācija un reģistrs