Mārgarita Mīda (angļu: Margaret Mead; dzimusi 1901. gada 16. decembrī, mirusi 1978. gada 15. novembrī) bija amerikāņu antropoloģe. Bieži publicējusies masu medijos XX gadsimta sešdesmitajos un septiņdesmitajos gados, un viņas darbi ietekmējuši seksuālās revolūcijas attīstību Rietumos XX gadsimta sešdesmitajos gados. Dzimusi 1901. gadā universitātes pasniedzēja ģimenē. 1924. gadā ieguva maģistra, bet 1929. gadā - doktora grādu Kolumbijas Universitātē. 1925. gadā veica pētījumus Polinēzijā, no 1926. gada strādāja Amerikāņu dabas vēstures muzejā. 1928. gadā publicēja darbu Coming of Age in Samoa, kurā publicēja pētījumus par pusaudžu un jauniešu seksuālajām paražām un daļēji salīdzināja tās ar Rietumu pasauli. Šis darbs padarīja Mīdu par ietekmīgu antropoloģi un ietekmēja seksualitātes izpratni Rietumu sabiedrībā. Tomēr 1983. gadā Jaunzēlandes antropologs Dereks Frīmens publicēja grāmatu Margaret Mead and Samoa: The Making and Unmaking of an Anthropological Myth, kurā apšaubīts Mārgaritas Mīdas faktu patiesums, kas izraisīja plašu diskusiju antropologu aprindās. Vikikrātuvē par šo tēmu ir pieejami multivides faili. Skatīt: Mārgarita Mīda. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Herdera enciklopēdijas raksts (spāņu) Enciklopēdijas Krugosvet raksts (krieviski) Library of Congress, Margaret Mead: Human Nature and the Power of Culture (angliski)