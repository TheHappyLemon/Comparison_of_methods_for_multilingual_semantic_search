Baltā apse, arī baltapse, (Populus alba) ir vītolu dzimtas koks. Dabiskais izplatības areāls ir Centrāleiropa un Dienvideiropa, kā arī Centrālāzija. Latvijā ir sastopams tikai apstādījumos un parkos, kā arī retumis savvaļā. Koki izaug no 10 līdz 25 m augsti ar plašu vainagu. Baltās apses zari ir trausli. Ar parasto apsi bieži veido hibrīdu — pelēko apsi (P. x canescens). «Baltā apse - Populus alba». sugu enciklopēdija "Latvijas Daba".