Columbia Records ir Sony Music Entertainment piederoša ASV mūzikas ierakstu kompānija, kas dibināta 1888. gadā. Columbia Records ir sadarbojusies ar vairākiem pasaulē plaši pazīstamiem māksliniekiem. Laika posmā no 1961. līdz 1990. gadam kompānijas izdotie ieraksti ārpus ASV un Kanādas tika marķēti ar CBS Records zīmi, pēc tam kompānija ierakstiem sāka izmantot Columbia nosaukumu. Pašreizējais kompānijas vadītājs ir Rons Perijs. Ar Columbia Records sadarbojas vai sadarbojās vairāki pazīstami mākslinieki, tai skaitā AC/DC, Aerosmith, Boys Like Girls, Bullet For My Valentine, Džonijs Kešs, Keita Buša, The Clash, Džordžs Maikls, Areta Frenklina, Brūss Springstīns, Marianna Feitfula. Columbia Records pārvaldīja ierakstu studijas, no kurām ievērojamākās bija Ņujorkā, Našvilā, Holivudā un Sanfrancisko. Columbia Records pirmā ierakstu studija tika nodibināta 1913. gadā pēc tam, kad uzņēmums pārcēlās uz Woolworth ēku Manhetenā, kas tajā laikā bija augstākā celtne pasaulē. 1917. gadā Columbia Records izmantoja šo studiju, lai izveidotu vienu no agrākajiem džeza ierakstiem, ko veica Original Dixieland Jass Band. Vikikrātuvē par šo tēmu ir pieejami multivides faili. Skatīt: Columbia Records. Oficiālā mājaslapa (angliski) https://books.google.lv/books?id=xV6tghvO0oMC&printsec=frontcover&redir_esc=y http://www.nyc-architecture.com/SCC/SCC019.htm