Prinča Patrika sala (angļu: Prince Patrick Island) ir Kanādai piederoša neapdzīvota sala Kanādas Arktiskajā arhipelāgā. Administratīvi pieder Ziemeļrietumu Teritorijām. 55. lielākā sala pasaulē un 14. lielākā sala Kanādā. Vēsturiski sala ir gandrīz pastāvīgi ledus iekļauta, tādēļ tā tiek uzskatīta par vienu no visgrūtāk sasniedzamajām Kanādas vietām. Sala izvietojusies Kanādas Arktiskā arhipelāga rietumos. Ietilpst Perija salu grupā, kas savukārt pieder Karalienes Elizabetes salu grupai. 45 km platais Balantaina šaurums ziemeļos to atdala no Broka un Makenzi Kinga salām, Ficviljama šaurums austrumos — no Melvila salas, Krozjē šaurums dienvidaustrumos — no Eglintona salas, bet Maklūra šaurums dienvidos — no Benksa salas. Rietumos krastus apskalo Ziemeļu Ledus okeāns. Krasti stipri izroboti, daudz lielu līču un pussalu. Valda arktiska tuksneša klimats, tundra. Salas dienvidaustrumu piekraste ir noteikta kā putniem nozīmīga vieta. Salu 1853. gadā atklāja viens no Džona Franklina pazudušās ekspedīcijas meklēšanas dalībniekiem, īru flotes virsnieks Džordžs Mikams (George Mecham). Vēlāk sala nosaukta par godu Kanādas ģenerālgubernatoram (1911—1916) princim Artūram Viljamam Patrikam Albertam (Arthur William Patrick Albert), Konautas un Straternas hercogam. No 1948. līdz 1997. gadam salas dienvidaustrumu krastā dabojās Moldbejas polārā meteostacija. The Atlas of Canada. Sea Islands Canadian Geographical Names Database (CGNDB). Prince Patrick Island Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 585. lpp. Eastern Prince Patrick Island Coast. Prince Patrick Island, Northwest Territories George F. M'Dougall. The eventful voyage of H.M. discovery ship "Resolute" to the Arctic regions, in search of Sir John Franklin and the missing crews of H.M. discovery ships "Erebus" and "Terror," 1852, 1853, 1854. London : Longman, Brown, Green, Longmans, & Roberts, 1857. The Canadian Encyclopedia. High Arctic Weather Stations Vikikrātuvē par šo tēmu ir pieejami multivides faili. Skatīt: Prinča Patrika sala. Encyclopædia Britannica raksts (angliski) International Map of the World 1:1,000,000 Ballantyne Strait NT-8/9/10/11/12 International Map of the World 1:1,000,000 Thomsen River NS-9/10/11/12