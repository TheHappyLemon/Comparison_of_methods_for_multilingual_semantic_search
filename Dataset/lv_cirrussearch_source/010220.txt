Dankans Kīts (angļu: Duncan Keith; dzimis 1983. gada 16. jūlijā) bija profesionāls kanādiešu hokejists, spēlējaaizsarga pozīcijā, bija Kanādas hokeja izlases dalībnieks. 16. sezonas pārstāvēja NHL klubu Čikāgas "Blackhawks", un vienu sezonu spēlēja Edmontonas "Oilers" vienībā. Kīts tiek saukts par vienu no "100 Labākajiem spēlētājiem NHL vēsturē". Studējis Mičiganas štata universitātē. 2002. gada NHL draftā viņu Čikāgas "Blackhawks" izraudzījās ar kopējo 54. kārtas numuru. Pēc draftēšānas vairākas sezonas spēlējis WHL un AHL. Debitējis "Blackhawks" 2005.—2006. gada sezonā. Karjeras laikā piedalījies četrās NHL Visu zvaigžņu spēlēs (2008, 2011,2015, 2017 ). 2010. gadā izcīnīja Džeimsa Norisa balvu kā līgas labākais aizsargs, tika iekļauts NHL simboliskajā pirmajā izlasē. 2010. un 2013. gadā kopā ar "Blackhawks" izcīnīja Stenlija kausu. 2014. gadā otro reizi karjerā Kīts ieguva Džeimsa Norisa balvu. 2015. gadā jau trešo reizi kopā ar "Blackhawks" izcīnīja Stenlija kausu. Kīts bija sērijas izšķirošo vārtu autors, kā arī kā izslēgšanas spēļu vērtīgākais spēlētājs ieguva Kona Smita balvu. 2021. gada jūlijā tika aizmainīts uz citu NHL klubu Edmontonas "Oilers", kurā nospēlēja vienu sezonu. 2022. gada 8. jūlijā pēc sezonas beigām paziņoja par spēlētāja karjeras beigām. Kanādas izlases sastāvā kļuvis par 2010. un 2014. gada olimpisko čempionu, izcīnījis sudraba medaļu 2008. gada Pasaules čempionātā. https://www.nhl.com/fans/nhl-centennial/100-greatest-nhl-players https://edmontonjournal.com/sports/hockey/nhl/cult-of-hockey/the-edmonton-oilers-look-for-clarity-on-smith-keith-as-roster-build-begins-9-things Oficiālā tīmekļa vietne (angliski) Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)