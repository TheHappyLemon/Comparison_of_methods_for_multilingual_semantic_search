Šis raksts ir par locekļiem. Par citām jēdziena roka nozīmēm skatīt nozīmju atdalīšanas lapu. Roka ir cilvēka un dažu dzīvnieku augšējais brīvais loceklis no pleca līdz plaukstai. Cilvēkam ir divas rokas, ko izmanto, lai apietos ar dažādiem priekšmetiem. Cilvēka rokas ir pārveidojušies priekšējie locekļi, kas, pateicoties tam, ka cilvēki stāv vertikāli, ir kļuvušas par savdabīgiem satveršanas orgāniem un ir pielāgojušās izpildīt dažādas, darbam nepieciešamas smalkas kustības — tāpēc roku kauli ir smalkāki un vieglāki kā apakšēju locekļu — kāju — kauli un savienojas savā starpā ar kustīgākiem savienojumiem. Īpaša ir arī supinācija un pronācija (spieķa kaula griešanās ap elkoņa kaulu, mainot plaukstas novietojumu augšup vai lejup). Bez kustīguma locītavās rokas kustības brīvība ir atkarīga arī no plecu joslas — atslēgas kaula un lāpstiņas. Cilvēka roka sastāv no 30 kauliem, locītavām, muskuļiem, nerviem un asinsvadiem. Roku veido: Augšdelms Apakšdelms Plauksta Kauli, kas piedalās rokas skeleta veidošanā: Augšdelmos Augšdelma kauls (Humerus) Apakšdelmos Elkoņa kauls (Ulna) Spieķkauls (Radius) Plaukstā Plaukstas pamatnē Laivveida kauls (Os scaphoideum) Mēness kauls (Os lunatum) Trīsstūrainais kauls (Os triquetrum) Zirņveida kauls (Os pisiforme) Trapeces kauls (Os trapezium) Trapecveida kauls (Os trapezoideum) Galvainais kauls (Os capitatum) Kāškauls (Os hamatum) Delnā Delnas kauli Falangās (rokas pirkstu kauli) proksimālās falangas (phalanx proksimalis) vidējās falanagas (phalanx intermedia) distālās falangas (phalanx distalis) Šie kauli piedalās pleca, elkoņa, plaukstas locītavu veidošanā. Rokas muskuļus iedala: augšdelma muskuļi apakšdelma muskuļi plaukstas muskuļi Augšdelma muskuļus iedala priekšējās un mugurējās grupas muskuļos, no kuriem nozīmīgākie ir bicepss un tricepss, apakšdelma muskuļus iedala priekšējā, mugurējā un laterālajā grupā, bet plaukstai ir tikai priekšējās grupas muskuļi.