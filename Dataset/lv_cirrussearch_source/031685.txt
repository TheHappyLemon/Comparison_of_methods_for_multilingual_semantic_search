Kliju apakšdzimta (Milvinae) ir vanagu dzimtas (Accipitridae) apakšdzimta, kurā tiek iedalītas 6 mūsdienās dzīvojošu plēsīgo putnu sugu ģintis. Tās sastopamas gandrīz visos kontinentos, izņemot Antarktīdu. Latvijā sastopamas divas kliju apakšdzimtas sugas: melnā klija (Milvus migrans) un sarkanā klija (Milvus milvus). Klijas ir vidēji lieli un lieli plēsīgie putni ar gariem, platiem spārniem un salīdzinoši vājām, garām kājām un viegli liektiem nagiem. Knābis ir samērā šaurs, turklāt augšējā knābja daļas mala ir viļņota. Šīs grupas putni mājo atklātās ainavās, ūdenstilpju krastos un ir aktīvi dienas laikā, lielāko daļu laika pavada, planējot augstu gaisā. Tie ir veikli un akrobātiski lidotāji. Apspalvojums atkarībā no sugas var būt brūns, pelēkbrūns, sarkanbrūns, raksturīgs gaišāku toņu garenvirziena svītrojums. Pamatā barojas ar maitas gaļu, bet reizēm arī medī, piemēram, ķirzakas, vardes, zivis un citus sīkus dzīvniekus. Kliju apakšdzimta (Milvinae) Brahmaņu klijas (Haliastur) Brahmaņu klija (Haliastur indus) Svilpējklija (Haliastur sphenurus) Divzobu klijas (Harpagus) Divzobu klija (Harpagus bidentatus) Sarkanstilbu klija (Harpagus diodon) Klijas (Milvus) Dzeltenknābja klija (Milvus aegyptius) Melnā klija (Milvus migrans) Sarkanā klija (Milvus milvus) Kvadrātastes klijas (Lophoictinia) Kvadrātastes klija (Lophoictinia isura) Melnkrūšu klijas (Hamirostra) Melnkrūšu klija (Hamirostra melanosternon) Slaidknābja klijas (Helicolestes) Slaidknābja klija (Helicolestes hamatus) Phylogeny of eagles, Old World vultures, and other Accipitridae based on nuclear and mitochondrial DNA «IOC World Bird List: Hoatzin, New World vultures, Secretarybird, raptors, 2020». Arhivēts no oriģināla, laiks: 2020. gada 24. aprīlī. Skatīts: 2020. gada 23. martā. «Vanagu dzimta». Arhivēts no oriģināla, laiks: 2011. gada 1. septembrī. Skatīts: 2016. gada 4. janvārī. Our Beautiful World: Kites, Milvinae Подсемейство ·Коршуны и ·орланы - Milvinae Britannica: Kite . Bird