VAZ-2103 (krievu: ВАЗ-2103) ir sedana tipa vieglais automobilis ar aizmugurējo piedziņu. Sērijveida ražojums Volgas Automobiļu rūpnīcā no 1972. līdz 1985. gadam. Attēlā pa labi redzamais automobilis VAZ-2103 ir aprīkots ar vairākiem atjauninājumiem (priekšējās rezerves pagrieziena lampas, hromēta dekoratīva sānu apmale (no VAZ-2106 modeļa) un spoguļi). Volgas Automobiļu rūpnīcu VAZ sāka celt 1967. gadā Toljati pilsētā. Par topošās rūpnīcas ģenerāldirektoru PSRS Ministru Padome nozīmēja V. Poļakovu, bet par galveno konstruktoru kļuva V. Solovjovs. Fiat 124 kļuva par sākotnējo VAZ-2101 un VAZ-2103 modeļu veidojumu. 1964. gadā tas pirmo reizi tika parādīts plašākai publikai. Līguma parakstīšanas brīdī ar Volgas autorūpnīcas projektu tika norunāts, ka "FIAT" nodrošinās tehniskā projekta divu modeļu pilnīgu aprīkojuma dokumentāciju ("Norma" un "Lukss"). "FIAT" piedāvāja gatavus risinājumus: pirmajam automobilim ("Norma") — FIAT 124, bet otrajam automobilim ("Lukss") — FIAT 125. Taču vēlāk kā prototips abiem auto tika ņemts FIAT 124 — dažādās komplektācijās (bāzes — VAZ-2101, "speciālā" — VAZ-2103), tā kā PSRS regulas pieprasīja, lai abi modeļi neatšķirtos viens no otra vairāk par 80%. Automobiļus parādīja padomju pusei, un tie uzreiz saņēma atzinību. Projektu izstrāde varēja ritēt pilnā gaitā. 1972. gadā VAZ ražošanā palaida auto versiju "Žigulis" — VAZ-2103, kas bija jaudīgāka par iepriekšējo VAZ-2101 (auto izgatavošana sākās 1973. gadā — pirmie 1500 automobiļi tika izlaisti 1972. gada novembrī-decembrī). Tiem bija līdzīgs salons ar VAZ-2101, bāzes — 72 zirgspēku (ZS) dzinējs spēja ieskrieties no 0 līdz 100 km/h 17 sekundēs. Salona apdare 2103 modelim būtiski atšķīrās no 2101 modeļa: jumta augstums palielinājās par 15 mm, attālums no griestiem līdz sēdeklim bija 860 mm. Vadības panelī tika iestrādāts tahometrs un pulkstenis. 12 gadu laikā tika izlaisti 1,304,889 VAZ-2103 spēkrati. Ilgu laiku tas pamatoti tika uzskatīts par ērtu, drošu un dinamisku automobili. Nākamais — VAZ-2106 — tika ražots līdz 2006. gadam un tika plaši ekspluatēts Krievijā un NVS valstīs. VAZ-21032 — 1973 — 1981, eksporta modelis ar stūri labajā pusē. VAZ-21033 — 1977 — 1983, ar motoru no VAZ-21011 (1,3 l, 69 Zs). VAZ-21035 — 1973 — 1981, eksporta modelis ar VAZ-2101 motoru (1,2 l, 64 Zs). VAZ-2103 Universālis (krievu: ВАЗ-2103 Универсал) — 1976. gadā izlaisti tikai trīs eksemplāri, masveida ražošana netika uzsākta. VAZ-2103 Porsche — 1976. gadā Porsche piedāvāja VAZ-2103 modernizācijas variantu, bez nevienas hromētas detaļas. Modernizācija netika akceptēta. VAZ-2103 Faetons (krievu: ВАЗ-2103 Фаэтон) — speciāli izveidota priekš rūpnīcas auto kaskadieru grupas "Autorodeo" šoviem. VAZ-2103 trīsasu faetons (krievu: ВАЗ-2103 трехосный фаэтон) — īpaši radīta rūpnīcas auto kaskadieru grupas "Autorodeo" šoviem. Automašīnai ir trīs sēdekļu rindas, priekšējie lukturi un buferi no VAZ-2105. Interneta resurss tvnet.lv VAZ-2103 Porsche Vikikrātuvē par šo tēmu ir pieejami multivides faili. Skatīt: VAZ-2103. VAZ-2103 autoklubs, (krieviski) VAZ autoklubs VAZ Forums