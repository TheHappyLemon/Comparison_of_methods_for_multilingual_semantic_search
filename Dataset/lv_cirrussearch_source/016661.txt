Marko Pantāni (itāļu: Marco Pantani; 1970. gada 13. janvāris—2004. gada 14. februāris) bija profesionāls Itālijas šosejas riteņbraucējs, kurš tika uzskatīts par vienu no labākajiem sava laika kalnu braucējiem. 1998. gadā viņš uzvarēja gan Tour de France, gan Giro d'Italia, kļūstot par pirmo Itālijas pārstāvi, kurš uzvarējis Tour de France, kopš Feličes Džimondi 1965. gada sasnieguma. Viņš ir pēdējais riteņbraucējs, kurš uzvarējis Giro un Tour tajā pašā gadā. Viņa uzbrūkšais stils un agresīvā braukšana padarīja viņu par 1990. gadu beigu līdzjutēju favorītu. Viņa iesauka bija Il Pirata, jo viņš bija noskuvis galvu un nēsāja bandanu un auskarus. Būdams 172 cm garš un sverot 57 kilogramus, Pantāni atbilda klasiskajam priekšstatam par kalnu braucēju. Viņa stils kontrastēja ar individuālā brauciena ekspertiem kā pieckārtējais Tūres uzvarētājs Migels Indurains. Lai arī viņam nekad netika uzrādītas pozitīvas dopinga analīzes, karjeras laikā pret viņu tika izvirzītas vairākas apsūdzības tā lietošanā. 1999. gada Giro d'Italia viņš tika izslēgts no sacensībām saistībā ar mainīgām asins rādītāju vērtībām. Lai arī viņš tika diskvalificēts "veselības iemeslu" dēļ, tika uzskatīts, ka Pantāni augstais hematokrita līmenis bija EPO lietošanas sekas. Sekojot turpmākajām apsūdzībām, Pantāni nokļuva depresijā, no kuras viņš nekad pilnībā neatguvās. Viņš mira 2004. gadā no saindēšanās ar kokaīnu. Piezīme: IZST — izstājās «Armstrong salutes Pantani». BBC. 2004. gada 15. februāris. Skatīts: 2010. gada 8. oktobris. Stephen Farrand. «Cycling: Tragic Pantani hailed as 'genius'». The Daily Telegraph (UK), 2004. gada 16. februāris. Skatīts: 2010. gada 8. oktobris. Jeff Jones & Tim Maloney. «Pantani dead at 34». Cyclingnews.com, 2004. gada 15. februāris. Skatīts: 2010. gada 8. oktobris. John John. «Gaul and Pantani, an Angel and a Pirate». dailypeloton.com, 2005. gada 12. decembris. Arhivēts no oriģināla, laiks: 2013. gada 1. augustā. Skatīts: 2011. gada 2. jūlijs. Alasdair Fotheringham. «Marco Pantani, Record-breaking cyclist dogged by doping stories». The Independent (UK), 2004. gada 16. februāris. Arhivēts no oriģināla, laiks: 2011. gada 4. februārī. Skatīts: 2010. gada 8. oktobris. Vikikrātuvē par šo tēmu ir pieejami multivides faili. Skatīt: Marko Pantāni. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)