Tomass Montgomerijs Ņūmens (angļu: Thomas Montgomery Newman; dzimis 1955. gada 20. oktobrī) ir amerikāņu komponists un diriģents, vislabāk zināms pēc daudzajiem sakomponētajiem filmu skaņu celiņiem. Savu četras desmitgades ilgajā karjerā, sakomponējis mūziku tādām filmām kā "Spēlmanis" (1992), "Bēgšana no Šoušenkas" (1994), "Zirgu vārdotājs" (1998), "Amerikāņu skaistums" un "Zaļā jūdze" (abas 1999), In the Bedroom (2001), "Ceļš uz pekli" un "Baltais oleandrs" (White Oleander) (abas 2002), "Meklējot Nemo" (2003), "Lemonija Sniketa nelaimīgo notikumu virkne" (2004), "Cerība uzvarai" (Cinderella Man, 2005), "VALL-E" (2008), Džeimsa Bonda filmām "Operācija "Skyfall"" (2012) un "007: SPEKTRS" (2015), "Meklējot Doriju" (2016), "1917" (2019) un "Elementāri" (2023). Tāpat komponējis mūziku 2003. gada HBO miniseriālam Angels in America. Savas karjeras laikā sadarbojies ar režisoriem Semu Mendesu, Endrū Stentonu, Frenku Darabonu, Stīvenu Soderbergu, Džonu Evnetu, Džonu Medenu un Džonu Lī Henkoku. Ņūmens piecpadsmit reizes nominēts Amerikas Kinoakadēmijas balvai, tādējādi viņš un komponists Alekss Norts ir visvairāk nomināciju ieguvēji bez nevienas balvas. Vēl viņš četras reizes nominēts Zelta globusa balvai un ieguvis divas BAFTA kino balvas, sešas Grammy balvas un Emmy balvu. Ņūmens 2000. gadā apbalvots ar Ričarda Kirka balvu BMI kino un TV balvu pasniegšanas ceremonijā. Šo balvu pasniedz komponistiem par nozīmīgu ieguldījumu kino un TV mūzikā. «Richard Kirk Award: Thomas Newman Fulfills the Promise of His Legacy». bmi.com. 2000. gada 31. maijs. Arhivēts no oriģināla, laiks: 2013. gada 22. decembris. Skatīts: 2010. gada 3. novembris. Vikikrātuvē par šo tēmu ir pieejami multivides faili. Skatīt: Tomass Ņūmens. IMDb profils (angliski) AllMovie profils (angliski) Box Office Mojo profils (angliski)