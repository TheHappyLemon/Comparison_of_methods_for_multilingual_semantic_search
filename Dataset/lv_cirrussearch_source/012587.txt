Placentāļi, placentāļu infraklase (Eutheria) ir viena no zīdītāju klases (Mammalia) infraklasēm, kas pieder dzemdētājzīdītāju apakšklasei (Theria). Šajā infraklasē apvienoti visi mūsdienu zīdītāji - placentāļi, kā arī visi izmirušie zīdītāji, kas ir tuvāki savā uzbūvē mūsdienu placentāļiem, nekā somaiņiem. Senākais zināmais placentālis ir Juramaia sinensis, kas dzīvoja pirms 160 miljoniem gadu un kura fosilijas atrastas Ķīnas teritorijā. Ķīnā ir atrasts arī otrs senākais placentālis Eomaia scansoria, kurš dzīvoja pirms apmēram 125 miljoniem gadu. Placentāļu infraklasi izdalīja un noformulēja Tomass Hekslijs 1880. gadā. Jaunizveidotās infraklases priekštece Placentalia tika paplašināta ar seno dzīvnieku izmirušājām kārtām, kas savā attīstībā bija tuvāki placentāļiem, nekā pārējiem dzīvniekiem. Zinātniskais nosaukums Eutheria grieķu valodā nozīmē īsts dzīvnieks. No pārējiem dzīvniekiem placentāļi atšķiras ar vairākām pazīmēm. Tiem ir atšķirīgas pēdas, elkoņu locītavas, žokļi un zobi. Pati galvenā placentāļu atšķirībā ir tā, ka placentāļiem iegurnī iztrūkst epipubis kaula, kurš piemīt visiem pārējiem dzīvniekiem, somaiņus ieskaitot. Placentāļu infraklase (Eutheria) virskārta: Amerikas placentāļi (Xenarthra) kārta: Bruņneši (Cingulata) kārta: Nepilnzobji (Pilosa) augstākā kārta: Āfrikas placentāļi (Afrotheria) virskārta: Āfrikas kukaiņēdāji (Afroinsectiphilia) kārta: Cauruļzobji (Tubulidentata) kārta: Lēkātāji (Macroscelidea) kārta: Tenrekveidīgie (Afrosoricida) virskārta: Āfrikas nagaiņi (Paenungulata) kārta: Dasiji (Hyracoidea) kārta: †Desmostilijas (Desmostylia) kārta: †Embritopodi (Embrythopoda) kārta: Sirēnas (Sirenia) kārta: Snuķaiņi (Proboscidea) augstākā kārta: Ziemeļu placentāļi (Boreoeutheria) virskārta: Laurāzijas placentāļi (Laurasiatheria) kārta: Ciršļveidīgie (Soricomorpha) kārta: Ežveidīgie (Erinaceomorpha) kārta: Sikspārņi (Chiroptera) klada: Nagaiņi (Ungulate) kārta: Nepārnadži (Perissodactyla) kārta: Pārnadži (Artiodactyla) klada: Plēsēji un zvīņneši (Ferae) kārta: Plēsēji (Carnivora) kārta: Zvīņneši (Pholidota) virskārta: Pirmprimātu placentāļi (Euarchontoglires) lielkārta: Euarhonti (Euarchonta) mirkārta: Primātveidīgie (Primatomorpha) kārta: Ādlidoņi (Dermoptera) kārta: Primāti (Primates) kārta: Tupajas (Scandentia) lielkārta: Grauzējveidīgie (Glires) kārta: Grauzēji (Rodentia) kārta: Zaķveidīgie (Lagomorpha) Luo Z, Yuan C, Meng Q & Ji Q (2011), "A Jurassic eutherian mammal and divergence of marsupials and placentals" The earliest known eutherian mammal Reilly, S.M., and White, T.D. (January 2003). "Hypaxial Motor Patterns and the Function of Epipubic Bones in Primitive Mammals". Science 299 (5605): 400–402. doi:10.1126/science.1074905. PMID 12532019