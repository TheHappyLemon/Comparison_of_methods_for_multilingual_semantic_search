Krievu-turku karš (1735—1739) norisinājās starp Krievijas Impēriju un Osmaņu impēriju. Karš izcēlās nesaskaņu dēļ, kuras pastāvēja pēc Polijas mantojuma kara (1733—1739) un pastāvīgiem Krimas tatāru sirojumiem. Par ieganstu karam kalpoja arī Krievijas centieni anektēt Krimas hanisti un iegūt pieeju Melnajai jūrai. Kaut arī Krievija kara laikā ieņēma Krimas hanisti, tomēr tai nācās no tās atkāpties. Kaujās Krievijas Impērijas pusē piedalījās Latvijā dzimušais Ernests Gideons fon Laudons (1717—1790), vēlākais Habsburgu impērijas feldmaršals un Hieronīms Kārlis Frīdrihs fon Minhauzens (1720—1797), kura neticamie stāsti par piedzīvojumiem šajā karā vēlāk ieguva pasaules slavu. Burhards Kristofs fon Minihs Pēteris Lasī Ernests Gideons fon Laudons Hieronīms Kārlis Frīdrihs fon Minhauzens