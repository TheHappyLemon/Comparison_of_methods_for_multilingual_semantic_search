Olena Sedina (ukraiņu: Олена Седіна, itāļu: Elena Sedina; dzimusi 1968. gada 1. jūnijā Kijivā) ir Ukrainā dzimusi Itālijas starptautiskā lielmeistare šahā (1996). Šahu iemācījusies spēlēt septiņu gadu vecumā. Divas reizes uzvarējusi Ukrainas sieviešu šaha čempionātos (1988, 1990). 1995. gadā pārcēlusies uz dzīvi Itālijā un kopš 2001. gada aprīļa šaha turnīros pārstāv šo valsti. Daudzu starptautisko šaha turnīru laureāte, tajā skaitā 2001. gadā uzvarējusi Šveices atklātajā šaha čempionātā, bet 2005. gadā kļuvusi par pirmo sievieti, kas uzvarējusi Austrālijas atklātajā šaha čempionātā. Trīs reizes piedalījusies Pasaules šaha čempionātos sievietēm pēc izslēgšanas sistēmas. 2001. gadā zaudējusi 2. kārtā Maijai Čiburdanidzei, 2004. gadā zaudējusi 1. kārtā, bet 2008. gadā 3. kārtā zaudējusi Hou Jifaņai. Pārstāvējusi Ukrainas un Itālijas komandas lielākajos komandu šaha turnīros: Pasaules šaha olimpiādēs, kurās piedalījusies 10 reizes (1994-2000, 2004-2014). Individuālajā vērtējumā izcīnījusi zelta (1994), sudraba (1994) un bronzas (1996) medaļas; Eiropas komandu šaha čempionātos piedalījusies 6 reizes (2001-2003, 2009-2015). Par panākumiem turnīros FIDE 1990. gadā Sedinai piešķīra starptautiskās meistares (WIM), 1996. gadā - starptautiskās lielmeistares (WGM) nosaukumu, bet 1999. gadā - starptautiskā vīriešu meistara (IM) nosaukumu. «Australian Open Chess Championship, 2005». Arhivēts no oriģināla, laiks: 2012. gada 10. aprīlī. Skatīts: 2012. gada 10. aprīlī. 2001-02 FIDE Knockout Matches 2004 FIDE Knockout Matches 2008 FIDE Knockout Matches OlimpBase :: Women's Chess Olympiads :: Elena Sedina OlimpBase :: European Women's Team Chess Championship :: Elena Sedina Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)