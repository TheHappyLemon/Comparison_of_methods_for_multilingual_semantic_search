Guru Josh, īstajā vārdā Pols Voldens (angļu: Paul Walden, dzimis 1964. gada 6. jūnijā, miris 2015. gada 28. decembrī), bija britu post-acid hausmūzikas izpildītājs 1990. gadu sākumā. Visatpazīstamākais ir šī izpildītāja debijas singls "Infinity", kas tika izdots 1989. gadā un, pateicoties sadarbībai ar DJ Klaas tika pārizdots 2008. gadā ar nosaukumu Guru Josh Project. Pēc studijām zobārstniecībā 1981. gadā Guru Josh, ar pseidonīmu Syndrone and Animal sāka savu karjeru kā izklaidētājs un taustiņinstrumentālists naktsklubā Sands, kas atradās Džērsijā. 1989. gadā Guru Josh izdeva savu debijas singlu "Infinity" vai pazīstamu arī kā "Infinity (1990s... Time for the Guru)" no tāda paša nosaukuma albuma. Dziesma guva negaidīti labus panākumus visā Eiropā, ieskaitot Vāciju, Apvienoto Karalisti un Austriju. 2007. gada 10. novembrī Guru Josh parakstīja jaunu, viena gada ieraksta līgumu ar producentu apvienības "Big City Beats" un tika izveidots projekts Guru Josh Project, kas ietvēra sevī apvienību, kurā piedalījās pats Guru Josh, Snakebyte un Darren Bailie. 2008. gadā "Infinity" tika pārizdots kā "Infinity 2008", kuru bija remiksējis vācu dīdžejs Klass. Singls, kuru izplatīja EMI Virgin UK, piedzīvoja milzīgu popularitāti visā pasaulē ieņemot 1. vietu Beļģijas, Nīderlandes un Francijas oficiālajos singlu topos, iekļūstot Dānijas deju mūzikas topā, European Hot 100 un daudzu citu valstu topos, kā arī sasniedza Lielbritānijas Singlu topa 3. vietu. Eiropas oficiālajā deju mūzikas topā European Top 100 Dance Traxx "Infinity 2008" 1. vietu ieņēma reizes un gada kopsavilkuma topā ierindojās 2. vietā. Latvijas oficiālajā dziesmu topā Latvian Airplay Top 50, dziesma sasniedza 4. vietu. European Hit Radio "infinity 2008" sešas nedēļas atradās 1. vietā un gada Top 100 kopvērtējumā ieņēma 4. vietu. 2009. gadā projekts Guru Josh Project plāno izdot jaunu singlu ar nosaukumu "Crying In The Rain". Guru Josh 1990. gados izdeva vairākus citus singlus, kā piemēram "Freaky Dreamer", "Holographic Dreams" un "Whose Law (Is It Anyway?)", kurš sasniedza Apvienotās Karalistes Singlu topa 26. un Vācijas Singlu topa 12. vietu. "Hallelujah" tika izdots 1991. gadā. Vācijas Singlu tops Austrijas Singlu tops Šveices Singlu tops Apvienotās Karalistes Singlu tops Piezīmes: 1 Kā Guru Josh Project. http://www.gurujoshproject.com/ Arhivēts 2008. gada 29. decembrī, Wayback Machine vietnē. sadaļa Biography «Musicline.de - Chartverfolgung - Guru Josh». Arhivēts no oriģināla, laiks: 2016. gada 13. janvārī. Skatīts: 2009. gada 4. janvārī. Discographie Guru Josh - austriancharts.at Discography Guru Josh - swisscharts.com «Chart Stats - Guru Josh». Arhivēts no oriģināla, laiks: 2013. gada 2. janvārī. Skatīts: 2013. gada 2. janvārī. Guru Josh Project oficiālā mājas lapa (angliski) Guru Josh portālā Discogs Guru Josh Project portālā Discogs Guru Josh Project vietne MySpace.com