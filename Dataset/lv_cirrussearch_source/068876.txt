Luiss de la Fuente Kastiljo (spāņu: Luis de la Fuente Castillo; dzimis 1961. gada 21. jūnijā) ir Spānijas futbola treneris un bijušais futbolists. Spēlēja kreisās malas aizsarga pozīcījā. Kopš 2022. gada decembra ir Spānijas izlases galvenais treneris. De la Fuente ir Bilbao "Athletic" kluba jauniešu akadēmijas audzēknis. No 1978. līdz 1982. gadam spēlēja kluba otrajā komandā, bet vēlāk pārstāvējis galveno komandu un spēlejis La Liga. 1983. un 1984. gadā kļuva par Spānijas čempionu. 1984. gada kļuva arī par Spānijas Karaļa kausa ieguvēju. No 1987. līdz 1991. gadam spēlēja Sevilla rindās, bet 1991. gadā atgriezās Bilbao "Athletic". Karjeru noslēdza Alavés, spēlējot trešajā pēc līmeņa līgā, 33 gadu vecumā. Spēlējis Spānijas U-18 un U-21 izlasēs. Trenera karjeru sāka Portugalete klubā reģionālajā līgā. 2000. gadā tika apstiprināts par Aurrerá galveno treneri Segunda División B līgā. Vēlāk strādāja ar Sevilla un Bilbao "Athletic" jauniešu komandām. Pēc tam vadīja Bilbao "Athletic" dublieru komandu. 2011. gadā no jūlija līdz oktobrim bija Alavés galvenais treneris. 2013. gadā kļuva par Spānijas U-19 izlases galveno treneri. 2015. gadā uzvarēja Eiropas U-19 čempionātā. 2018. gadā uzsāka darbu ar Spānijas U-21 izlasi. Viņa vadībā komanda uzvarēja 2019. gada Eiropas U-21 čempionātā. 2020. gada vasaras olimpiskajās spēlēs, kas norisinājās 2021. gadā, De la Fuente bija Spānijas olimpiskās izlases galvenais treneris un izcīnīja sudraba medaļu. 2022. gada 8. decembrī viņš tika iecelts par Spānijas izlases galveno treneri, stājoties amatā Luisa Enrikes vietā. De la Fuentes vadībā Spānijas izlase uzvarēja 2022.—2023. gada UEFA Nāciju līgā. Athletic Bilbao La Liga: 1982–83, 1983–84 Spānijas Karaļa kauss: 1983–84 Supercopa de España: 1984 (piešķirts automātiski, uzvarot līgu un Karaļa kausu) Spānijas U19 izlase UEFA Eiropas U-19 čempionāts: 2015 Spānijas U21 izlase UEFA Eiropas U-21 čempionāts: 2019 Spānijas olimpiskā (U23) izlase Vasaras olimpisko spēļu sudrabs: 2020 Spānijas izlase UEFA Nāciju līga: 2022–23 «Luis de la Fuente is Spain's new coach, succeeding Luis Enrique». marca.com (angļu). 2022. gada 8. decembrī. Skatīts: 2023. gada 12. septembrī. «Spain's Nations League triumph calms doubt around De la Fuente project». besoccer.com (angļu). Skatīts: 2023. gada 12. septembrī. Olympedia profils (angliski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)