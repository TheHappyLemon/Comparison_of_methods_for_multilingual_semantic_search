"Platforma 21" (iepriekš zināma kā "Likums un kārtība" un "Katram un katrai") ir 2021. gada 8. janvārī dibināta populistiska, centriska, mēreni nacionāla Latvijas politiskā partija. Tās izveidotājs ir Aldis Gobzems. Par partijas dibināšanu tika paziņots 2021. gada 8. janvārī, tomēr Uzņēmumu reģistrā laikus netika iesniegta visa attiecīgā informācija un tas atlika pieļaujamo reģistrācijas laiku līdz 29. aprīlim. 26. februārī partija tika reģistrēta. A. Gobzems deklarējis partiju kā konservatīvu un uz tradicionālām ģimeniskām vērtībām balstītu. Partija arī aicina vienlaikus uz lielāku valsts kontroli un valsts aparāta samazināšanu, t.i. vienlaikus uz kreisu un labēju politiku. Partijas programma iekļauj Latvijas protekcionismu, privāto skolu pārņemšanu valsts īpašumā un identificē tradicionālās vērtības ar kristīgajām. Par vienkāršās tautas un valdošo politiķu pretnostatīšanu partija tiek vainota populismā. 2023. gada 26. marta partijas kongresā tika nolemts, ka partija kļūs par centrisku un moderni nacionālu politisku partiju. Sākotnēji partiju 13. Saeimā pārstāvēja četri ārpusfrakciju deputāti — Aldis Gobzems, Jūlija Stepaņenko (kura bija arī partijas līdzpriekšsēdētāja), Ļubova Švecova un Karīna Sprūde, bet pēc skandaloza ieraksta sociālajā tīklā Facebook, kurā A. Gobzems aicināja nevakcinētos pret COVID-19 Latvijas iedzīvotājus nēsāt Dāvida zvaigzni, tādējādi pielīdzinot COVID-19 dēļ ieviestos ierobežojumus antisemītismam nacistiskajā Vācijā, 30. jūnijā no partijas izstājās J. Stepaņenko un Ļ. Švecova, nosodot Gobzema rīcību. 2022. gada 19. februāra partijas kongresa pārstāvju sapulcē, tika lemts par partijas nosaukuma maiņu no "Likums un kārtība" uz "Katram un katrai", saglabājot A. Gobzemu kā partijas priekšsēdētāju. Tāpat tika lemts par partijas logo maiņu. Jauno nosaukumu Uzņēmumu reģistrs apstiprināja 16. martā. 2022. gada 27. jūlijā partija iesniedza Centrālajā vēlēšanu komisijā kandidātu sarakstu, ar kuru startēs 14. Saeimas vēlēšanās. Partijas Ministru prezidenta kandidāts ir partijas līderis Aldis Gobzems. Saeimas vēlēšanās partijas "Katram un katrai" saraksts nepārvarēja 5% barjeru, bet tās līderis A. Gobzems, uzņemoties atbildību par slikto rezultātu, paziņoja par atkāpšanos no valdes priekšsēdētāja amata un izstāšanos no partijas. Partijas kongresā 2023. gada 26. martā tika nomainīts partijas nosaukums uz "Platforma 21", skaitlim simbolizējot 21. gadsimtu. Tāpat tika nolemts, ka partija kļūs par centrisku, moderni nacionālu partiju. Par partijas priekšsēdētāju tika ievēlēts Raimonds Lazdiņš. «Informācija par politisko partiju biedru skaitu». Uzņēmumu reģistra tīmekļvietne (latviešu). Skatīts: 2024-03-16. Partija "Katram un katrai" turpmāk sauksies "Platforma 21" Apollo. LETA: Uz laiku atlikta Gobzema dibinātās partijas reģistrēšana, 2021. gada 29. janvāris Delfi: UR reģistrē Gobzema partiju 'Likums un kārtība' Gobzema jaunās partijas «Likums un kārtība» valdei virzīs arī Stepaņenko un Švecovu Likums un kārtība: Programma NRA: Gobzema partija — dāvana valdošajai politiskajai šķirai, Bens Latkovskis, 14.01.2021 «Ebreju kopiena: Gobzema un viņa atbalstītāju rīcība ir absolūti amorāla». TVNET (latviešu). 2021-06-28. Skatīts: 2021-06-30. «Gobzema partiju pamet arī Saeimas deputāte Švecova». Apollo.lv (latviešu). 2021-06-30. Skatīts: 2021-06-30. «Gobzema partiju pārdēvē par 'Katram un katrai', ievēlot viņu par priekšsēdētāju». Delfi.lv (latviešu). 2022-02-19. Skatīts: 2022-02-19. «Platforma 21, 40008305013, Iepriekšējie nosaukumi». Lursoft (latviešu). 2023-07-20. Skatīts: 2023-07-20. «14. Saeimas vēlēšanas: "Katram un katrai" saraksta līderi - Gobzems un Sprūde». www.tvnet.lv (latviešu). Skatīts: 2022-08-14. Partijas mājaslapa Twitter konts