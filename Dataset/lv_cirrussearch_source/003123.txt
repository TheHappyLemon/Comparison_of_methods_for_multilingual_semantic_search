Aviokatastrofa Smoļenskā notika sestdienā, 2010. gada 10. aprīlī, kad Polijas prezidenta lidmašīna "Tupolev Tu-154M" nogāzās netālu no Krievijas pilsētas Smoļenskas lidlauka un gāja bojā visi 96 lidmašīnā esošie pasažieri un apkalpes locekļi. Bojāgājušo vidū bija Polijas prezidents Lehs Kačiņskis, viņa sieva Marija Kačiņska, ģenerālštāba vadītājs un citi Polijas militārās elites pārstāvji, Polijas Bankas prezidents, ārlietu minists, valdības pārstāvji un parlamenta deputāti. Lidmašīnā esošie cilvēki devās uz Katiņas slaktiņa 70. gadadienas atceres vietu Katiņā, kas atrodas 19 kilometru attālumā no Smoļenskas. No Varšavas izlidojusi plkst. 7:23 lidmašīna Tu-154M nogāzās 8:56 (pēc Latvijas laika). Aviokatastrofas iemesls bija pārāk zems lidojums biezā miglā, kā rezultātā lidmašīna aizķēra kokus un ietriecās zemē. Iespējams, augsto amatpersonu klātbūtne izraisīja psiholoģisku spiedienu, kura dēļ tika pieņemts lēmums, neskatoties uz slikto redzamību, pirms došanās uz citu lidostu veikt vienu nolaišanās mēģinājumu. Piloti, tuvojoties lidostai, pārkalibrēja altimetru, lai atslēgtu brīdinājumu par tuvumu zemei un ignorēja sekojošos brīdinājumus par lidošanu tuvu zemei. Nevienmērīgā reljefa dēļ apkalpes pēc citiem mērinstrumentiem noteiktais augstums bija kļūdains. Lai veiktu pagriešanos lidošanai uz citu lidostu, apkalpe mēģināja izmantot autopilotu, kas nebija iespējams, tādējādi šis manevrs aizkavējās un lidmašīna turpināja nolaišanos. Turklāt lidostas gaisa kontrole apstiprināja, ka tuvošanās manevrs tiek izpildīts pareizi un deva novēlotas instrukcijas. Nedēļa no 12. līdz 18. aprīlim Polijā tika pasludināta par sēru nedēļu. Polijas karogi tika uzvilkti pusmastā. Visi sporta notikumi tika pārcelti, tai skaitā sieviešu U-17 Eiropas čempionāta kvalifikācijas spēle starp Poliju un Īriju. Koncerti tika atcelti, kinoteātri, teātri, restorāni un lielveikali tika slēgti. 11. aprīlī Kačinsku mirstīgās atliekas ar militāro lidmašīnu tika nogādāti Varšavā. Prezidenta un viņa sievas bēres notika 18. aprīlī Krakovā. Uz bērēm, par spīti Islandes vulkāna Eijafjadlajegidla izvirduma dēļ atceltajiem lidmašīnu reisiem, ieradās daudzu valstu līderi, tai skaitā Latvijas prezidents Valdis Zatlers ar kundzi. Polish president killed in air crash near Russia's Smolensk Arhivēts 2010-04-12 Wayback Machine vietnē., RT, 2010-04-10 (angliski) Kulish, Nicholas (2010-04-10). "Polish President Dies in Jet Crash in Russia". Nytimes.com. Retrieved 2010-04-18. (angliski) Polish president killed in plane crash". CNN (Turner Broadcasting). 2010-04-10. Retrieved 2010-04-10. (angliski) "List of passengers and crew of TU-154" Arhivēts 2010. gada 13. aprīlī, Wayback Machine vietnē.. mswia.gov.pl. Retrieved 2010-04-14. (poliski) "Polish President Lech Kaczynski dies in plane crash". BBC (British Broadcasting Company). 2010-04-10. Retrieved 2010-04-10. (angliski) "Toronto Poles mourn crash victims: PM designates Thursday Canada's day of mourning for Polish president, officials". CBC News. 12 April 2010. Retrieved 12 April 2010. (angliski) Derek Scally (10 April 2010). "Poland struggles to absorb news". The Irish Times. Retrieved 10 April 2010. (angliski) "Rep of Ireland v Poland is postponed" Arhivēts 2012. gada 18. janvārī, Wayback Machine vietnē.. RTÉ Sport. 11 April 2010. Retrieved 11 April 2010. (angliski) Kate Connolly (11 April 2010). "'They were wiped out. It's our Katyn trauma all over again'". The Guardian. Retrieved 11 April 2010. (angliski) Starpvalstu aviācijas komiteja: Findings of the Interstate Aviation Committee Safety Investigation of the Accident involving Tu-154M aircraft tail number 101 of the Republic of Poland on April 2010 near Smolensk "Severny" aerodrome (angliski) Об окончательных результатах работы Технической комиссии Межгосударственного авиационного комитета по расследованию катастрофы самолета Ту-154М бортовой номер 101 Республики Польша, произошедшей 10 апреля 2010 г. в районе аэродрома Смоленск "Северный (krieviski) Final report (poliski)/(angliski)/(krieviski) - Komisja Badania Wypadków Lotniczych Lotnictwa Państwowego (Committee for Investigation of National Aviation Accidents)