Zilke Krauzhāra-Pīlaha (vācu: Silke Kraushaar-Pielach; dzimusi 1970. gada 10. oktobrī Zonnenbergā, Vācijā) ir bijusī vācu kamaniņu braucēja. Karjeras laikā startēja trijās Ziemas Olimpiādēs un 1998. gada Nagano Olimpiādē izcīnīja zelta medaļu. Z. Krauzhāra-Pīlaha Pasaules čempionātos kopā ir izcīnījusi 10 medaļas, no kurām 4 ir zelta. Eiropas čempionātos viņa ir izcīnījusi 10 medaļas, no kurām 7 ir zelta. Tāpat uzvarēja piecos kamaniņu braukšanas pasaules kausa sezonas kopvērtējumos. Pēc savas karjeras beigām 2008. gada jūnijā viņa kļuva par Vācijas bobsleja, kamaniņu sporta un skeletona federācijas kamaniņu braukšanas nodaļas vadītāju. FIL Luge profils (angliski)