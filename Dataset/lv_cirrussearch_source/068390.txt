Sjui Dzjuņs (ķīniešu: 徐俊, piņjiņs: Xú Jùn; dzimis 1962. gada 17. septembrī) ir Ķīnas starptautiskais lielmeistars šahā (1995). No 1980. gadu sākuma līdz 2000. gadu sākumam Sjui Dzjuņs bija starp labākajiem Ķīnas šahistiem, divreiz (1983, 1985) izcīnot zelta medaļas individuālajos Ķīnas šaha čempionātos. Divas reizes (Subotica 1987, Bīle 1993) viņš piedalījās Pasaules šaha čempiona nosaukuma izcīņas cikla starpzonu turnīros un trīs reizes Pasaules šaha čempionātos pēc izslēgšanas sistēmas (2000. un 2001. gadā izstājās otrajā kārtā, savukārt 2004. gadā — pirmajā kārtā). 2005. gadā iekļuvis Pasaules kausa izcīņas šahā trešajā kārtā, kurā zaudējis Ruslanam Ponomarjovam. Starp Sjui Dzjuņa lielākajiem individuālajiem panākumiem ir divas uzvaras Āzijas čempionātos šahā (2000, 2001) un Pasaules šaha čempiona nosaukuma izcīņas cikla Āzijas zonas turnīrā Džakartā (1987). Turklāt viņš ir guvis panākumus starptautiskos šaha turnīros Gdiņā (1986, pirmā vieta), Džakartā (1994, otrā vieta) un Šanhajā (2003, dalīta pirmā vieta kopā ar Džanu Džunu). Pārstāvējis Ķīnas komandu lielākajos komandu šaha turnīros: Pasaules šaha olimpiādēs piedalījies 10 reizes (1984-1996, 2000-2004). Individuālajā vērtējumā izcīnījis bronzas (1986) medaļu; Pasaules komandu šaha čempionātā piedalījies 3 reizes (1985—1993). Individuālajā vērtējumā izcīnījis sudraba (1985) medaļu; Āzijas valstu komandu šaha čempionātā piedalījies 5 reizes (1987-1991, 1995, 2003). Komandu vērtējumā izcīnījis 4 zelta (1987, 1989, 1991, 2003) un sudraba (1995) medaļu. Individuālajā vērtējumā izcīnījis 3 zelta (1987 (divas), 1989) un 2 sudraba (1991, 2003) medaļas. Par panākumiem turnīros FIDE 1987. gadā viņam piešķīrusi starptautiskā meistara (IM), bet 1994. gadā — starptautiskā lielmeistara (GM) nosaukumu. Bijis ceturtais Ķīnas šahists, kas saņēmis šaha lielmeistara nosaukumu. 2012. gadā saņēmis FIDE vecākā trenera nosaukumu ar mūža licenci. 2005 World Cup : World Chess Championship OlimpBase :: 2nd Asian Continental Championship, Udaipur 2000 OlimpBase :: 3rd Asian Continental Championship, Kolkata 2001 OlimpBase :: Men's Chess Olympiads :: Xu Jun OlimpBase :: World Men's Team Chess Championship :: Xu Jun OlimpBase :: Men's Asian Team Chess Championship :: Xu Jun Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)