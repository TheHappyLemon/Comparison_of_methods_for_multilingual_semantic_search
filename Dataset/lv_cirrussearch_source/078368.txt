SK Cēsis ir Cēsīs bāzēts sporta klubs, kurš vislabāk bija atpazīstams ar savu sieviešu basketbola komandu, kas dibināta 1995. gadā. 2005./2006. gada sezonā komanda kļuva par profesionālu vienību un līdz 2015. gadam bija viena no labākajām Latvijā, trīs reizes izcīnot valsts čempioņu titulu (2009, 2012, 2013). Savā pirmajā LSBL sezonā "SK Cēsis" ieguva 5. vietu, bet no 2006. līdz 2015. gadam tikai vienu reizi neizcīnīja medaļas. 2007/2008. gada sezonā paralēli dalībai LSBL, klubs piedalījās Baltijas sieviešu basketbola līgā, kur tika izcīnīta augstā 2. vieta, un pirmo reizi kluba vēsturē tika startēts FIBA Eiropas kausā, kur tika sasniegts 1/16 fināls. 2008./2009. gada sezonā tika izcīnīts LSBL čempionu tituls. 2009/2010. gada sezonā klubs spēlēja Latvijas Sieviešu basketbola līgā, Lietuvas Sieviešu basketbola līgā un Baltijas sieviešu basketbola līgā. 2010. gada rudenī finansiālu problēmu dēļ no klubu aizgāja vadošās spēlētājas un 2010/11. gada LSBL sezonu "SK Cēsis" pabeidza 7. vietā neiekļūstot izslēgšanas spēlēs. 2011/12. gada sezonas regulāro čempionātu "SK Cēsis" pabeidza otrajā vietā, bet finālsērijā uzvarēja Rīgas TTT un otro reizi kļuva par čempionēm. No 2012./2013. gada līdz 2015./2016. sezonai "SK Cēsis" piedalījās Latvijas — Igaunijas sieviešu basketbola čempionātā. Latvijas čempionu tituls tika iegūts arī 2012./2013. gada sezonā. 2016. gada septembrī "SK Cēsis" sieviešu basketbola komanda atsauca savu dalību LSBL sacensībās. 2006 — 3. 2007 — 3. 2008 — 2. 2009 — 1. 2010 — 2. 2011 — 7. 2012 — 1. 2013 — 1. 2014 — 2. 2015 — 2. Jānis Makulēns. «"Cēsis" – 2009. gada Latvijas čempiones!». sportacentrs.com, 2009. gada 9. aprīlī. Skatīts: 2009. gada 7. oktobrī. Kluba oficiālā mājaslapā Profils Basket.lv