Viktors Alksnis (krievu: Виктор Алкснис; dzimis 1950. gada 21. jūnijā Taštagolā) ir latviešu izcelsmes PSRS un Krievijas politiķis, bijis Latvijas Augstākās padomes un Krievijas Valsts domes deputāts, kā arī bijusī PSRS militārpersona (gaisa karaspēka pulkvedis). Dzimis Rietumsibīrijā, kur ģimene atradās izsūtījumā. Viņa vectēvs bija ievērojamais padomju kara aviācijas komandieris Jēkabs Alksnis, kas 1930. gadu beigās Staļina tīrīšanu laikā bija kritis nežēlastībā un 1938. gadā nošauts. Tēvs Imants Alksnis bija inženieris. 1957. gadā Alkšņu ģimeni reabilitēja un tā pārcēlās dzīvot uz Latviju. 1972. gadā V. Alksnis pabeidza vectēva vārdā nosaukto Jēkaba Alkšņa Rīgas kara aviācijas augstāko inženieru skolu. Dienēja PSRS gaisa karaspēkā, sasniedzot pulkveža militāro pakāpi. Laikā, kad Latvija cīnījās par neatkarību, V. Alksnis aktīvi iestājās par Padomju Savienības saglabāšanu. 1989. gadā ievēlēts par PSRS tautas deputātu, kur bija viens no deputātu grupas "Sojuz" izveidotājiem un aktīvākajiem dalībniekiem. 1990. gadā ievēlēts LPSR Augstākajā Padomē, kur nebalsoja par Neatkarības deklarāciju. Atbalstīja Augusta puču PSRS. Politiskie oponenti V. Alksni šai laikā dēvēja par "Melno pulkvedi". Pēc Augusta puča izgāšanās Latvijas Republikas Augstākā padome 1991. gada 29. augustā pieņēma lēmumu "Par tautas deputātu — militārpersonu statusu", kurā prasīja deputātiem — militārpersonām Alksnim, Jagupecam un Rjabiņinam iesniegt juridiski apstiprinātu ziņojumu PSRS aizsardzības ministram par atvaļināšanu rezervē. Tā kā viņi to nedarīja, tad AP 1991. gada 2. oktobrī anulēja viņiem deputāta mandātu. 1992. gadā V. Alksnis tika atbrīvots no militārā dienesta un pārcēlās dzīvot uz Krieviju, 1993. gadā apmetās Tučkovā Maskavas apgabalā. Krievijā turpināja politisko darbību. 1995. gadā kļuva par Maskavas apgabala Žukovskas pilsētas mēra vietnieku. Bijis Krievijas Valsts domes deputāts divos tās sasaukumos (abos ievēlēts Odincovas vēlēšanu apgabalā, 2000. gadā, pārstāvot sarakstu "Regioni Rossiji", bet 2003. gadā — "Rodina".). Pēc aiziešanas no Krievijas parlamenta nesekmīgi nodarbojies ar uzņēmējdarbību. 2013. gadā ievēlēts Tučkovas pašvaldībā no sevis veidotās organizācijas "Pilsoniskā izvēle" (krievu: Гражданский выбор), kura ieguva pašvaldības padomē 9 no 15 vietām, pārspējot "Vienotās Krievijas" sarakstu. No 2013. līdz 2015. gadam bijis Tučkovas pašvaldības vadītājs; pēc tam "Vienotās Krievijas" deputāti nolika savus mandātus, un saskaņā ar normatīvajiem aktiem padome tika atlaista. 2002. gada 20. februārī Krievijas Valsts Dome pieņēma V. Alkšņa ierosinātos labojumus Krievijas Federācijas likumā "Par pilsonību", kas paredz atvieglotus nosacījumus Krievijas pilsonības iegūšanai bijušajiem PSRS pilsoņiem, kas dzīvo bijušās PSRS teritorijā un nav ieguvuši savas apmešanās valsts pilsonību. 2018. gadā viņš prezidenta vēlēšanās bija komunistu kandidāta Pāvela Grudiņina uzticības persona. 2018. gada 14. aprīlī kopā ar P. Grudiņinu un vēl divām personām ievēlēts par kustības "Krievijas Nacionālpatriotiskie spēki" līdzpriekšsēdētāju. Viktors Alksnis ir pazīstams atvērtā koda programmatūras atbalstītājs. No kreisi impēriskām pozīcijām aktīvi kritizē Krievijas valdošās aprindas par nekompetenci, pārspīlēto klerikālismu un nepietiekamu militārismu. 2007. gadā viņš paziņoja, ka Krievijas elektronikas nozares sabrukuma dēļ mikroshēmas Krievijas jaunākajām raķetēm tiek ražotas Rīgā. Atbalsta karu Donbasā. Politiķis bieži kritizē Latvijas valdības iekšpolitiku. V. Alksnim aizliegta iebraukšana Latvijā. Publiski atbalstījis 2014. un 2022. gada Krievijas iebrukumus Ukrainā. Latvieši — Staļina upuri un bendes Arhivēts 2011. gada 4. novembrī, Wayback Machine vietnē. Krievijas etnisko latviešu iznīcināšana Melnais pulkvedis joprojām ierindā Diena.lv Par deputātu pilnvaru anulēšanu Latvijas Republikas tautas deputātiem — militārpersonām Биография.ру: Алкснис Виктор Имантович Lenta.ru: Алкснис, Виктор Бывший депутат Государственной Думы РФ, один из лидеров партии "Народный союз" Избирательная комиссия Московской области — Результаты выборов по одномандатному (многомандатному) округу Arhivēts 2019. gada 6. janvārī, Wayback Machine vietnē. (krieviski) Решение № 3-180/15 3-181/2015 3-181/2015~М-6/2015 М-6/2015 от 4 февраля 2015 г. по делу № 3-181/2015 :: СудАкт.ру (krieviski) Krievijas avīzes "Komersant" mājaslapa — Raksts "Deputāti izlaboja pilsonību" (oriģ. Ъ-Газета — Депутаты выправили гражданство)(krieviski) Завершился рабочий визит доверенного лица Павла Грудинина В.И. Алксниса в Ненецкий АО (krieviski) [1] Сопредседатели ООД НПСР подвели итоги уходящего и поздравили россиян с Новым годом Arhivēts 2019. gada 4. jūlijā, Wayback Machine vietnē. (krieviski) Алкснис и Поносов объединились для поддержки свободного ПО — Лента. Ру, 19.02.2008 Виктор Имантович Алкснис. «Важные новости» (krievu), 2009-10-13. Skatīts: 2018-04-16. Виктор Алкснис: «Православный Ватикан» оказался важнее ГЛОНАССа» «Новая газета: Полковника никто не слышит». Arhivēts no oriģināla, laiks: 2019. gada 30. aprīlī. Skatīts: 2019. gada 4. jūlijā. Виктор Алкснис: Чудовищное отставание в сфере ИТ угрожает независимости России «Русская весна» или апокалипсис: от судьбы Новороссии зависит будущее России «Алкснис: рано или поздно латышам придется ответить за все унижения русских». Arhivēts no oriģināla, laiks: 2019. gada 4. jūlijā. Skatīts: 2019. gada 4. jūlijā. Kozlovskis: Krievu uzņēmējs Čerņins kaitēja Latvijai Facebook profils Livejournal blogs Livejournal blogs (līdz 2017. gadam) Telegram kanāls