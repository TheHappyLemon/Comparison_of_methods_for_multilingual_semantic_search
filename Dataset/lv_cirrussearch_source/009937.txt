Ingrīda Priedīte (dzimusi Ingrīda Bērziņa 1954. gada 13. martā Rīgā) ir Latvijas šaha meistare, kas divas reizes ir uzvarējusi Latvijas sieviešu šaha čempionātos. Šahu sākusi spēlēt 9 gadu vecumā. Drīzumā tika izcīnītas uzvaras Latvijas junioru šaha čempionātā, Rīgas sieviešu šaha čempionātā, kā arī izcīnīts pirmais Latvijas čempiones tituls. 1976. gadā Ingrīda Priedīte bija pirmā Latvijas šahiste, kas pēc ilgāka pārtraukuma izpildīja meistares normu šahā. Līdz astoņdesmito gadu vidum viņa bija viena no spēcīgākajām Latvijas šahistēm. Vēlākajos gados Ingrīda Priedīte nopietni pievērsās korespondencšaham. Vislielākais panākums tika gūts 5. Pasaules dāmu čempionātā (1993-1998), kad tika izcīnīta otrā vieta. 1996. gadā Ingrīda Priedīte kļuva par korespondencšaha lielmeistari. Ir beigusi Latvijas Universitātes ekonomikas fakultāti. Pēc Latvijas neatkarības atjaunošanas 1991. gadā bija pirmā Latvijas šaha federācijas ģenerālsekretāre. 2014. gadā kļuvusi par FIDE meistari sievietēm (WFM). 1970. gads, 1. vieta Latvijas junioru šaha čempionātā. 1972. gads, 1. vieta Rīgas sieviešu šaha čempionātā. 1973. gads, dalīta 1.-2. vieta Latvijas sieviešu šaha čempionātā. 1974. gads, 1. vieta Latvijas studentu šaha čempionātā. 1974. gads, 2. vieta Latvijas sieviešu šaha čempionātā. 1975. gads, 3. vieta Latvijas sieviešu šaha čempionātā. 1976. gads, dalīta 3.-6. vieta Latvijas sieviešu šaha čempionātā. 1977. gads, 1. vieta Latvijas studentu šaha čempionātā. 1978. gads, dalīta 3.-4. vieta Latvijas sieviešu šaha čempionātā. 1979. gads, 1. vieta Latvijas sieviešu šaha čempionātā. 1982. gads, 3. vieta Latvijas sieviešu šaha čempionātā. 1983. gads, 3. vieta Latvijas sieviešu šaha čempionātā. 1984.-1992. gads, 3. vieta 8. PSRS komandu čempionātā korespondencšahā pie 11. galdiņa. 1985.-1991. gads, 1. vieta 5. pasaules dāmu čempionātā korespondencšahā 4.sekcijā. 1986.-1991. gads, 1. vieta 4. ICCF dāmu olimpiādē korespondencšahā pie 3. galdiņa. 1993.-1998. gads, 2. vieta 5. pasaules dāmu čempionāta finālā korespondencšahā. 1997.-2003. gads, dalīta 3.-4. vieta 6. ICCF dāmu olimpiādē korespondencšahā 1. sekcijā pie 3. galdiņa. Wch-05 Final Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Ingrīda Priedīte šahista profils Latvijas korespondencšaha federācijas vietnē Žuravļevs, N.; Dulbergs, I.; Kuzmičovs, G. (1980), Latvijas šahistu jaunrade, Rīga, Avots., 94. - 95. lpp.