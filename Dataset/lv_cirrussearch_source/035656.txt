Ervīns Frīdrihs Maksimiliāns Piskators (vācu: Erwin Friedrich Maximilian Piscator; dzimis 1893. gada 17. decembrī, miris 1966. gada 30. martā) bija vācu teātra režisors un producents. Kopā ar Bertoltu Brehtu bija t.s. episkā teātra radītājs. Izvirzījies kā teātra režisors Veimāras Republikas laikā. Pēc nacistu nākšanas pie varas emigrēja, iesākumā uz PSRS, kur radīja kinofilmu "Zvejnieku sacelšanās" (Восстание рыбаков), bet vēlāk - uz ASV. Ņujorkā nodibināja "Dramatisko studiju" (Dramatic Workshop), kur viņa audzēkņu vidū bija Harijs Belafonte, Marlons Brando, Tonijs Kērtiss, Tenesijs Viljamss un citi. Makartisma laikā apsūdzēts komunistiskā darbībā, 1951. gadā atgriezās VFR, kur turpināja iestudēt teātra izrādes. Vikikrātuvē par šo tēmu ir pieejami multivides faili. Skatīt: Ervīns Piskators. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) erwin-piscator.de (vāciski)