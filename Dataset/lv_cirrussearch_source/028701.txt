Andrijs Pjatovs (ukraiņu: Андрій Валерійович П'ятов; dzimis 1984. gada 28. jūnijā Kirovohradā) ir Ukrainas bijušais futbolists, vārtsargs, kurš ilgus gadus pārstāvēja Doneckas "Šahtar" klubu Ukrainas Premjerlīgā un Ukrainas futbola izlasi. Pjatovs karjeru sāka Poltavas "Vorskla" 2002. gadā. 2006. gada 13. decembrī viņu par aptuveni £880 000 pārpirka Doneckas "Šahtar". Atlikušo 2006./2007. gada sezonas daļu viņš pavadīja iznomāts Poltavas "Vorskla". 2007./2008. gada sezonā Pjatovs aizvietoja Bohdanu Šustu kā galveno "Šahtar" vārtsargu, spēlējot līgas, kausa un UEFA Čempionu līgas spēlēs, divas spēles nostāvot sausā. 2008./2009. gada sezonā "Šahtar" iznomāja Šustu citai komandai, bet no FC Kharkiv iegādājās vārtsargu Rustamu Hudzhamovu, kurš lieliski aizvadīja iepriekšējo sezonu. Bet pēc "Šahtar" 2–0 zaudējuma FC Lviv, Pjatovs atguva savu pamatvārtsarga statusu. Pjatovs savu statusu nostiprināja 2008./2009. gada UEFA kausa spēlēs, kad "Šahtar" sasniedza finālu, pa ceļam pusfinālā pārspējot citu Ukrainas klubu Kijivas "Dinamo". Finālspēlē viņš ielaida vārtus pēc tiešā brīvsitiena, ļaujot Brēmenes "Werder" izlīdzināt rezultātu, bet papildlaikā "Šahtar" izrāva uzvaru ar 2–1. 2009. gada 1. novembrī Pjatovs pret Odesas "Chornomorets" aizvadīja savu 100. spēli (ielaižot 72 vārtus) "Šahtar" rindās, izpelnoties spēles labākā spēlētāja balvu. 2023. gada jūlijā paziņoja par spēlētāja karjeras beigām. Pjatovs Ukrainas U21 izlasē aizvadīja 20 spēles. Pieaugušo izlasē viņš piedalījās 2006. gada FIFA Pasaules kausā, kur Ukraina iekļuva ceturtdaļfinālā, kā arī 2012. gada Eiropas čempionātā, kur Ukraina neizkļuva no grupas. 2013. gada novembrī Pjatovs uzstādīja jaunu rekordu minūtēm pēc kārtas bez ielaistajiem vārtiem, pārspējot Oleksandra Šovkovska rekordu. Ukrainas izlasē aizvadījis 102 spēles. Shakhtar Donetsk Ukrainas Premjerlīga: 2007–08, 2009–10, 2010–11, 2011–12, 2012–13, 2013–14, 2016–17, 2017–18, 2018–19, 2019–20, 2022–23 Ukrainas kauss: 2007–08, 2010–11, 2011–12, 2012–13, 2015–16, 2016–17, 2017–18, 2018–19 Ukrainas Superkauss: 2008, 2010, 2012, 2013, 2014, 2015, 2017, 2021 UEFA kauss: 2008–09 Individuālie sasniegumi Ukrainas Premjerlīgas labākais vārtsargs: 2009–10, 2013–14, 2015–16, 2016–17, 2017–18, 2018–19 «Arhivēta kopija». Arhivēts no oriģināla, laiks: 2015. gada 7. februārī. Skatīts: 2015. gada 7. februārī. Paul Doyle. «Uefa Cup final: Shakhtar Donetsk v Werder Bremen - as it happened». The Guardian, 2009. gada 20. maijs. Arhivēts no oriģināla, laiks: 2010. gada 16. februārī. Skatīts: 2014. gada 20. marts. «Дякуємо, Легендо!» (ukraiņu). 2023. gada 10. jūlijs. Skatīts: 2023. gada 12. jūlijā. «Arhivēta kopija» Пятов установил рекорд по продолжительности сухой серии в сборной Украины (krievu). 2013. gada 26. novembris. Arhivēts no oriģināla, laiks: 2010. gada 16. februārī. Skatīts: 2013. gada 30. novembrī. Vikikrātuvē par šo tēmu ir pieejami multivides faili. Skatīt: Andrijs Pjatovs. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)