"Sirano" (angļu: Cyrano) ir 2021. gada ASV muzikāli romantiskā drāmas filma, kuras režisors ir Džo Raits, scenārija autore Ērika Šmita. Sižets balstīts uz Šmitas 2018. gada skatuves mūziklu ar tādu pašu nosaukumu, kas savukārt veidots pēc Edmonda Rostāna 1897. gada lugas "Sirano de Beržeraks" motīviem. Galvenās lomas atveidojuši Pīters Dinklidžs, Heilija Beneta, Kelvins Harisons jaunākais, Bens Mendelsons. Filmas "Sirano" pasaules pirmizrāde notika 2021. gada 2. septembrī 48. Teluraidas kinofestivālā, un sākot ar 2021. gada 17. decembri filmu vienu nedēļu demonstrēja Losandželosas kinoteātros. Pārējos ASV un Apvienotās Karalistes kinoteātros filmu demonstrēja tikai no 2022. gada 25. februāra. Tai ir slikti kases ieņēmumi, jo tā ir nopelnījusi tikai 6,3 miljonus ASV dolāru pie 30 miljonu budžeta. Tomēr filma saņēmusi lielākoties pozitīvas kritiķu atsauksmes, kur kritiķi slavē Dinklidža un Benetas aktierspēli, kā arī filmas skaņu celiņu. Filma nominēta vairākām balvām, tostarp 79. Zelta globusa balvai kategorijās "Labākais mūzikls vai kinokomēdija" un "Labākais aktieris mūziklā vai kinokomēdijā" (Dinklidžs), četras nominācijas 75. BAFTA kino balvai un nominācija 94. Kinoakadēmijas balvai kategorijā "Labākie kostīmi". Anne Thompson. «Why Joe Wright Threw Caution to the Winds on Cyrano After Woman in the Window Left Him Reeling». IndieWire, 2022. gada 4. janvāris. Skatīts: 2022. gada 20. janvāris. «Cyrano». Box Office Mojo. Skatīts: 2022. gada 4. jūnijā. Oficiālā tīmekļa vietne IMDb profils (angliski) Metacritic profils (angliski) Rotten Tomatoes profils (angliski)