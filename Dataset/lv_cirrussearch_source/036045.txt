Nina, Pretty Ballerina ir Zviedrijas popmūzikas grupas ABBA dziesma no viņu 1973. gadā izdotā debijas albuma Ring, Ring. Dziesmas autori ir Bjērns Ulveuss un Benni Andešons, bet vokālo sniegumu veido Angnētas Feltskūgas un Anni Fridas Lingstades balsis. Nina, Pretty Ballerina pirmo reizi tika ierakstīta 1972. gada 17. oktobrī, bet dziesmas autori nebija apmierināti ar ierakstu, tādēļ 2. novembrī dziesma tika ierakstīta vēlreiz. 1992. gadā intervijai grāmatai ABBA: The Complete Recording Sessions Benni Andešons atzina, ka dziesma nav viena no labākajām grupas daiļradē, bet bijis jautri to ierakstīt. Mākslinieks vēl piebilda, ka dziesmā ir viena daļa, kurā bijis jāspēlē sešpadsmitdaļnotis uz klavierēm, bet Benni nav spējis to izdarīt. Ieraksta inženieris Maikls Tretovs samazinājis magnētisko lenšu atskaņošanas ātrumu, lai ierakstītu to daļu, un vēlāk to paātrinājis atpakaļ. 1973. gadā dziesma tika izdota kā 7" vinila singls Austrijā un Francijā, lai popularizētu debijas albumu, vēlāk Filipīnās, lai popularizētu labāko dziesmu izlasi The Best of ABBA, un Kenijā. Katram no izdevumiem singla B-pusē bija cita dziesma. Dziesma sasniedza 8. vietu Austrijas singlu topā. Nina, Pretty Ballerina tika izmantota kā Sirius sarunu šova vadītājas Linnas Semjuelas tituldziesma. Semjuela dziesmu atskaņoja tikai piektdienās, lai "atalgotu sevi par strādāšanu visu nedēļu Sirius Radio Ņujorkā".  Austrija A. Nina, Pretty Ballerina B. I Am Just a Girl  Francija A. Nina, Pretty Ballerina B. He Is Your Brother  Filipīnas A. Nina, Pretty Ballerina B. So Long  Kenija A. Nina, Pretty Ballerina B. Dance (While the Music Still Goes On) 1972. gadā dziesmu vācu valodā ierakstīja dziedātāja Lena Andešone. Tā kā gan Lena, gan ABBA sadarbojās ar Polar ierakstu kompāniju, Andešones versijā tika izmantota ABBA fonogramma. 1977. gadā dziesmu ierakstīja Honkongā dzimusī filipīniešu dziedātāja Rovena Korteza albumam Sweet Fairy. 1977. gadā vācu meiteņu grupa Pretty Maid Company izdeva savu dziesmas versiju kā singlu. Dziesmas informācija abbaomnibus.net Karls Magnuss Palms. ABBA: The Complete Recording Sessions. Stokholma : Verulam Publishing Ltd., 1994. 25. lpp. ISBN 0-907938-10-8. Kopā ar |accessdate= jālieto |url= «ABBA panākumi Austrijas singlu topā». Arhivēts no oriģināla, laiks: 2015. gada 21. jūnijā. Skatīts: 2016. gada 27. oktobrī. «Listen To Lynn». LynnSamuels.com. Skatīts: 2016-10-08. «Björn, Benny, Anna And Frida - Nina Pretty Ballerina / I Am Just A Girl - Polydor - Austria - 2040 111». 45cat.com. Skatīts: 2016-10-08. «Bjรถrn And Benny, Anna And Frida - Nina, Pretty Ballerina / He Is Your Brother - Vogue - France - 45. X. 3027». 45cat.com. Skatīts: 2016-10-08. «ABBA - Nina, Pretty Ballerina / So Long - Polydor - Philippines - PRO-3512». 45cat.com. Skatīts: 2016-10-08. «ABBA - Nina, Pretty Balerina / Dance (While The Music Still Goes On) - Polydor - Kenya - 2001 736». 45cat.com. Skatīts: 2016-10-08. Lenas Andešones versijas informācija [ Dziesmas vārdi]