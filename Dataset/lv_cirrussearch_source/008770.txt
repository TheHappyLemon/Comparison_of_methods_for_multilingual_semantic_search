Novilkums jeb estamps (franču: estampe — ‘iespiedums’) ir termins, ar ko apzīmē grafisku nospiedumu uz kāda materiāla ar grafikas iespiedtehniku, ar kuras palīdzību var pavairot attēlus. Novilkumu var iegūt četros iespieduma veidos: dobspiedes, augstspiedes, sietspiedes vai gludspiedes veidā. Novilkums visbiežāk tiek veikts uz papīra, taču to var veikt arī uz pergamenta un auduma. Šos procesus veic pats mākslinieks — grafiķis. Pirmo novilkumu uzskata un sauc par autoreksemplāru. Gan autoreksemplārs, gan arī pārējie estampi ir mākslas darbi. «Akadēmiskā terminu datubāze — эстамп». LZA Terminoloģijas komisija. Skatīts: 2015. gada 8. janvārī. Daina Blūma. Mazā mākslas vēstures terminu vārdnīca. Rīga : Zvaigzne ABC, 2005. 41. lpp. ISBN 9984-369-62-5.