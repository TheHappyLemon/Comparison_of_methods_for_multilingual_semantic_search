Vereslavs Eingorns (ukraiņu: Вереслав Ейнгорн; dzimis 1956. gada 23. novembrī Odesā) ir Ukrainas starptautiskais lielmeistars šahā (1986). 1980. gadā Rīgā izcīnījis 3. vietu PSRS jauno meistaru šaha turnīrā. Daudzkārtējs PSRS šaha čempionātu laureāts: 1984. gadā Ļvivā bijis 3. vietā, 1986. gadā Kijivā atkārtojis šo panākumu, bet 1987. gadā Minskā dalījis 3.-4. vietu ar Jānu Elvestu. 1986. gadā dalījis 1.-2. vietu starptautiskajā šaha turnīrā Maskavā. Divas reizes pēc kārtas (1985, 1986) uzvarējis starptautiskos šaha turnīros Borā (tagad Serbija). Tāpat divas reizes pēc kārtas uzvarējis Berlīnes šaha turnīros Berliner Sommer (1990, 1991). 1987. gadā Zagrebā piedalījies Pasaules šaha čempiona nosaukuma izcīņas cikla starpzonu turnīrā, kurā ierindojies 9. vietā. 1991. gadā Ukrainas izlases sastāvā uzvarējis PSRS komandu šaha čempionātā. 1998. gadā uzvarējis starptautiskajā šaha turnīrā Mecā. 2001. gadā piedalījies Pasaules šaha čempionātā pēc izslēgšanas sistēmas un zaudējis 1. kārtā. 2005. gadā dalījis pirmo vietu starptautiskajā šaha turnīrā Hamburgā. Pārstāvējis PSRS un Ukrainas komandas lielākajos komandu šaha turnīros: Pasaules šaha olimpiādēs piedalījies 3 reizes (1992, 2000-2002). Komandu vērtējumā izcīnījis bronzas (2000) medaļu; Eiropas komandu šaha čempionātos piedalījies 2 reizes (1989-1992). Komandu vērtējumā izcīnījis zelta (1989) un sudraba (1992) medaļas. Individuālajā vērtējumā izcīnījis bronzas (1989) medaļu; Pasaules komandu šaha čempionātos piedalījies 2 reizes (1993, 2001). Komandu vērtējumā izcīnījis zelta (1993) un sudraba (2001) medaļas. Individuālajā vērtējumā izcīnījis sudraba (2001) medaļu. Par panākumiem turnīros FIDE 1984. gadā Eingornam piešķīrusi starptautiskā meistara (IM), bet 1986. gadā - starptautiskā lielmeistara (GM) nosaukumu. 2007. gadā kļuvis par FIDE vecāko treneri. Pasaules šaha olimpiādēs bijis Ukrainas sieviešu izlases galvenais treneris. «Championship of USSR (young masters) Riga 25.1-15.2.1980». Arhivēts no oriģināla, laiks: 12.03.2016. Skatīts: 01.11.2016. «51 Championship of USSR Lvov 3-28.4.1984». Arhivēts no oriģināla, laiks: 05.03.2016. Skatīts: 01.11.2016. «Championship of URS Kiev 2-28.4.1986». Arhivēts no oriģināla, laiks: 03.03.2016. Skatīts: 01.11.2016. 54 Championship of USSR Minsk 4-29.3.1987 «International Tournament Moscow March 1986». Arhivēts no oriģināla, laiks: 2016. gada 19. martā. Skatīts: 2016. gada 1. novembrī. 1987 Zagreb Interzonal Tournament OlimpBase :: Soviet Team Chess Championship :: Vyacheslav Eingorn 2001-02 FIDE Knockout Matches OlimpBase :: Men's Chess Olympiads :: Vyacheslav Eingorn OlimpBase :: European Men's Team Chess Championship :: Vyacheslav Eingorn OlimpBase :: World Men's Team Chess Championship :: Vyacheslav Eingorn Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)