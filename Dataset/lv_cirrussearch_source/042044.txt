Tarzāns (angļu: Tarzan, izrunā: [ˈtɑːrzæn]) ir izdomāts cilvēks un literārs tēls, kuru izdomāja amerikāņu rakstnieks Edgars Raiss Barouzs. Stāsts par Tarzānu pirmo reizi tika publicēts 1912. gadā žurnālā. 1914. gadā iznāca pirmā grāmata par viņu. Tarzāns ir uzaudzis Āfrikas džungļos pie izdomātiem cilvēkpērtiķiem mangani. Viņa īstais vārds ir Džons Kleitons (John Clayton). Par viņa draudzeni un vēlāk sievu kļūst Džeina Portere (Jane Porter). Viņu kopējais bērns ir Koraks (Korak). Par Tarzānu ir uzņemtas vairākas kinofilmas un radioraidījumi. Viens no slavenākajiem Tarzāna atveidotājiem ir amerikāņu aktieris Džonijs Veismillers. Tarzāna tēls izmantots arī komiksos. Vikikrātuvē par šo tēmu ir pieejami multivides faili. Skatīt: Tarzāns. Encyclopædia Britannica raksts (angliski) Brockhaus Enzyklopädie raksts (vāciski) Zinātniskās fantastikas enciklopēdijas raksts (angliski)