Oimjakona - pilsēta Krievijā, Sahas republikā, Indigirkas upes kreisajā krastā. Tajā dzīvo tikai 521 iedzīvotājs, bet pilsēta ir pazīstama kā Zemes aukstuma pols. Vidējā gaisa temperatūra Oimjakonā janvārī ir -47 °C, kas to padara par aukstāko vietu ziemeļu puslodē. Nebeidzas arī strīdi par to, kuru no pilsētām - Oimjakonu vai Verhojansku uzskatīt par Zemes aukstuma polu. Oficiāli pati zemākā gaisa temperatūra Oimjakonā bija -67,7 °C, novērota 1933. gadā, bet Verhojanskā -67,8 °C 1892. gadā (Oimjakonā tolaik nekādi laikapstākļu novērojumi vēl netika veikti). Tomēr neoficiāli 1924. gadā Oimjakonā esot reģistrēta temperatūra -71,2 °C. Pēc galvenās ģeofiziskās observatorijas datiem Oimjakonā gaisa temperatūra ziemā ir par 3,5 grādiem zemāka nekā Verhojanskā. Vikikrātuvē par šo tēmu ir pieejami multivides faili. Skatīt: Oimjakona.