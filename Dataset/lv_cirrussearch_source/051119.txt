2016. gada Spānijas Grand Prix notika 2016. gada 15. maijā, Spānijā, Kataluņjas Montmelo sacīkšu trasē. Šīs Formula 1 sacīkstes bija īpašas ne tikai ar to, ka tajās "Red Bull" komandas sastāvā debitēja 18 gadus jaunais holandietis Makss Verstapens, bet arī izcīnīja savu pirmo uzvaru F1 sacīkstēs, kļūstot par jaunāko un reizē pirmo holandieti, kas to jebkad izdarījis. Tāpat jau pirmajā aplī negaidīta sadursme, prognozētie sacīkšu līderi, "Mercedes" komandas biedri, Niko Rosbergs un Luiss Hamiltons, kas lika abiem braucējiem izstāties no cīņas par goda pjedestālu. Kataluņja Montmelo (spāņu: Circuit de Catalunya) ir Formula 1 sacīkšu trase, kura atrodas netālu no Barselonas, Spānijā. Tā tika uzbūvēta 1991. gadā. Sākotnēji trasē bija paredzēts rīkot savu pirmo galveno balvu 1992. gadā, lai tā sakristu ar tā gada Barselonas olimpiskajām spēlēm, taču tā bija gatava gadu pirms termiņa. Parasti fanu un darbinieku vidū trase vienkārši tiek saukta par Barselonu, neskatoties uz to, ka patiesībā trase atrodas 32 kilometru attālumā no pilsētas robežas. Līdz trasei iespējams nokļūt dažādi — ar auto, ar sabiedrisko autobusu, vilcienu vai ātrvilcienu. Trases skatītāju ietilpība mērāma 140 700 tūkst. Tajā bieži tiek rīkoti Formula 1 testi, tādēļ tā ir ļoti zināma trase Formula 1 pilotiem un mehāniķiem, jo īpaši vecākajiem. Tādēļ ir ierosināts samazināt testu apjomu šajā trasē un tādējādi uzlabot sacīkšu intrigu. Pēdējā laikā vienīgie trases uzlabojumi bija "La Caixa" līkuma saīsināšana un papildu bremzētāja izveide pirms starta-finiša taisnes. Šajā apvidū vēja virziens bieži mainās, tādēļ aerodinamiskais risinājums, kurš bija ļoti labs no rīta var izrādīties nederīgs pēcpusdienā. Tas var izraisīt negaidītus rezultātus no dažām komandām un pilotiem. Trase ir iecienīta ārpussezonas F1 testiem, kā arī ikgadējai Spānijas Grand Prix rīkošanai. Jaunais Nīderlandes talants Makss Verstapens, pirmajā sacīkstē “Red Bull” vienībā izcīnījis sensacionālu uzvaru. Verstapens kļuvis par jaunāko braucēju, kurš izcīnījis uzvaru formulā 1. “Ferrari” braucēji finišēja 2. un 3. vietā, bet abi “Mercedes” braucēji piedzīvoja sadursmi. Sacensības no 1. starta pozīcijas iesāka pašreizējais čempions Hamiltons, tomēr līdz pirmajam līkumam kopvērtējuma līderis Rosbergs viņu apsteidza. Pirms 4. līkuma Hamiltons devās iekšmalā Rosbergam, taču tur vietas nebija. Cenšoties apdzīt komandas biedru, izbrauca no trases, zaudēja vadāmību un avarēja, turklāt līdzi paķēra arī vācieti. Tas lika trasē doties drošības mašīnai, bet vadību pārņēma "Red Bull" braucējs Daniels Rikjardo. Pāris apļus pēc sacensības pilnvērtīgas sākšanās austrālietis devās boksos, un vadību ieguva viņa 18 gadus vecais komandas biedrs Verstapens, kuram šī bija pirmā sacīkste "Red Bull" rindās. Kad drošības mašīna devās malā “Red Bull” komandas pilotiem izdevās iekrāt nelielu pārsvaru, pateicoties Karlosam Sainsam no “Toro Rosso”, kurš piebremzēja “Ferrari” braucējus. Vairākus apļus Fetels un Raikonens nespēja tikt garām spānim. Brīdī, kad tas izdevās, Fetels sāka tuvoties līderiem. Drīz pēc tam sākās pirmā boksu apmeklējumu sērija. Kā pirmais boksos devās Daniels Rikjardo, bet apli vēlāk sekoja Verstapens un Raikonens. Lielākā daļa braucēju izvēlējās vidējā sastāva riepas. Turpmākajos apļos liela cīņa nenotika, bet otrajā boksu apmeklējumā sākās dažādākas stratēģijas. Rikjardo, līdzīgi kā Fetels, izvēlējās uzlikt mīkstākās riepas, kamēr Verstapens un Raikonens sacīksti pēc pitstopa turpināja ar vidējā sastāva riepām. Pēc 10 veiktiem apļiem ar mīkstākajām riepām pēdējo reiz boksos devās četrkārtējais čempions Fetels, un nedaudz vēlāk arī Rikjardo. Līdz 20. aplim Sebastians Fetels slēdza spraugu diviem priekšā esošajiem "Red Bull" braucējiem — Rikjardo un Verstapenam. Trīs sekunžu laikā sasniedzot Verstapenu. 22. aplī Niko Hulkenbergs izstājās no sacensībām, kad viņa formulas barošanas bloks aizdegās un viņam nācās apstāties malā. Kamēr Masa bija cīnījies no 18. vietas līdz 10. Viņa komandas biedrs Bottas 25. aplī bija sasniedzis 5.vietu, apsteidzot Sainsu. 28. aplī Rikjardo atkal bija pirmais no priekšā braucošajiem, kurš iebrauca boksa apmeklējumā, nomainot riepas uz mīkstā sastāva riepām. Fetels boksus apmeklēja divus apļus vēlāk, izvēloties tādu pašu izvēli riepās. Tas ļāva Verstapenam un Raikkonenam izvirzīties pirmajās divās pozīcijās, jo izrādījās, ka abi darbosies pēc atšķirīgas stratēģijas, iebraucot boksos tikai divas reizes. Pretēji Fetelam un Rikjardo, kas izvēlējās 3 boksu stratēģiju. 34. aplī starpība starp abiem līderiem bija 2,1 sekunde, pirms Verstapens iebrauca nākamajā aplī. 39. aplī Fetels ieradās trešajā un ceturtajā boksa apmeklējumā, bet Rikjardo turpināja sacīkstes bez papildu boksa apmeklējumiem vēl četrus apļus. Atgriezies trasē, viņš atradās aiz Fetela, bet ar svaigākām riepām. Kamēr Raikkonens priekšpusē noslēdza trajektoriju Verstapenam, Fernando Alonso mājas sacīkstes beidzās 47. aplī, pārceļoties uz trases malu trešajā pagriezienā. Pēdējos 20 apļus par pirmo vietu cīnījās Verstapens ar somu Raikonenu, bet aptuveni 5 sekundes aizmugurē sekoja Fetels ar Rikjardo. Raikonenam neizdevās veikt uzbrukumus Verstapenam, bet Rikjardo gan pāris reizes mēģināja lekt iekšmalā Fetelam. Tas tomēr neizdevās, un pēdējos apļos Rikjardo palika lēnāks. Tas notika tāpēc, ka Rikjardo bija pārdūris riepu, kas priekšpēdējā aplī gaisu izlaida pavisam, un austrālietim nācās doties boksos. Neskatoties uz to Rikjardo saglabāja ceturto vietu. Raikkonenam izdevās iekļūt vienas sekundes atstatumā no priekšā braucošā Verstapena, lai aktivizētu DRS sistēmu, jo Fetels bija 8 sekundes aiz viņa. Līdz 57. aplim Rikjardo bija pietiekami tuvu, lai izmantotu DRS, taču nespēja tikt garām Fetelam. Trīs apļus vēlāk Rikjardo mēģināja apdzīt, konkurentu trases pirmajā līkumā, taču, bremzējot pārāk vēlu, viņš izslīdēja ārā no ideālās trajektorijas, ļaujot Fetelam atgriezties viņam priekšā. Tā kā priekšējie braucēji apsteidza atpalicējus, Kvjats pēc pirmā ātrākā apļa iegūšanas sev un "Toro Rosso" apsteidza Gutjerezu un ierindojās desmitajā vietā. Divus apļus pirms finiša plīsa Rikjardo formulas riepa, un viņš bija spiests veikt boksa apmeklējumu, taču saglabāja ceturto vietu kopvērtējumā, apsteidzot Bottasu. Pēdējā aplī sadūrās “Renault” braucēji Kevins Magnusens un Džolijs Palmers, taču abi tika līdz finišam. Verstapenam šķērsojot finiša līniju, viņš kļuva par visu laiku jaunāko un reizē pirmo Holandes sacīkšu uzvarētāju Formulā 1. Piekto vietu Spānijas GP ieguva Valteri Botass, bet sestais palika Karloss Sains. Verstapens kļuva par jaunāko uzvarētāju F1 sacīkstēs, pārspējot Sebastianu Fetelu, kurš savu pirmo uzvaru guva 2008. gada Itālijas GP. 2016 Spanish Grand Prix: Race Highlights. Atjaunināts: 2019-11-28 «Circuit de Catalunya». ESPN UK (angļu). Skatīts: 2019-11-28. «World Stadiums - Stadiums in Spain :: Catalonia». web.archive.org. 2010-03-15. Arhivēts no oriģināla, laiks: 2010-03-15. Skatīts: 2019-11-27. «How to get to there? Check our map». Circuit de Catalunya. Skatīts: 2019-11-27. «Standings». Formula 1® - The Official F1® Website (angļu). Skatīts: 2019-11-27. LETA. «18 gadus vecais Verstapens uzvar Spānijas 'Grand Prix'; 'Mercedes' piloti izstājas». delfi.lv (latviešu), 2016-05-15. Skatīts: 2019-11-27. 2mattsmallwood2006. «Makss Verstapens 18 gados izcīna sensacionālu uzvaru, 'Mercedes' piedzīvo sadursmi». F1LV Blogs (lv-LV), 2016-05-15. Skatīts: 2019-11-27. «F1: Max Verstappen wins Spanish GP after Lewis Hamilton and Nico Rosberg crash – as it happened | Sport | The Guardian». web.archive.org. 2016-05-15. Arhivēts no oriģināla, laiks: 2016-05-15. Skatīts: 2019-11-27. «Spanish Grand Prix: Magnussen penalised for clash with Palmer - F1 - Autosport». web.archive.org. 2016-05-15. Arhivēts no oriģināla, laiks: 2016-05-15. Skatīts: 2019-11-27. «Verstappen becomes youngest F1 winner after Mercedes crash | Auto Racing». web.archive.org. 2016-05-15. Arhivēts no oriģināla, laiks: 2016-05-15. Skatīts: 2019-11-27. «Standings». Formula 1® - The Official F1® Website (angļu). Skatīts: 2019-11-27.