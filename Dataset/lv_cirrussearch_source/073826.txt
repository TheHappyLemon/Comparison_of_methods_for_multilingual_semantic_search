Butterfly ir amerikāņu popa/R&B dziedātājas Meraijas Kerijas septītais albums un piektais studijas albums, kas ASV tika izdots 1997. gada 16. septembrī Columbia Records aizgādībā. RIAA ir sertificējuši Butterfly ar pieckāršu platīnu, un pasaulē albumam pārdoti vairāk nekā 15 miljoni kopiju. Butterfly debitēja ASV Billboard 200 topa pirmajā vietā ar 236 000 pārdotām kopijām pirmās nedēļas laikā; pirmajā vietā tas palika vienu nedēļu, pirmajā divdesmitniekā divdesmit vienu nedēļu, un topā kopumā piecdesmit piecas nedēļas, vienu reizi tajā vēl atgriežoties. Četrpadsmitajā un piecpadsmitajā nedēļā albumu pārdeva vairāk nekā pirmajā nedēļā, sasniedzot 283 000 pārdotas kopijas nedēļas laikā, kad albums atradās topā piecpadsmito nedēļu, astotajā vietā. RIAA sertificēja albumu ar pieckāršu platīna statusu. Albums ASV izveidoja divus pirmā numura hītus: Honey un My All. Honey kļuva par sesto singlu (un sesto Kerijai), kas debitēja Hot 100 pirmajā vietā. Albums arī izveidoja radio singlus Butterfly un Breakdown. The Roof un Whenever You Call saņēma ierobežotu izdevumu dažās valstīs. Rolling Stone apraksīja Butterfly kā ‘’Kerijas ‘’pārejas albumu’’, kas viņu stingri noteica hiphopa orientētā R&B mūzikā’’, kamēr Allmusic sacīja, ka tas ir ‘’viens no Kerijas labākajiem albumiem, ilustrējot, ka Kerija turpina uzlabot un bagātināt savu mūziku, kas padara viņu par retumu starp 90. gadu dziedātājiem’’. Rolling Stone izvēlējās albumu kā vienu no ‘’1001 albums, kas tev jādzird pirms nāves’’, un pasaulē albumam pārdoti aptuveni 15 miljoni kopiju. 1998. gadā Honey tika nominēts Grammy kategorijā ‘’Labākais sieviešu R&B vokālais izpildījums’’ un ‘’Labākā R&B dziesma’’, kamēr Butterfly tika nominēts kategorijā ‘’Labākais sieviešu popa vokālais zpildījums’’. Albums ieguva gada labākā internacionālā popa albuma balvu ‘’Gold Disc Awards’’ pasniegšanas ceremonijā Japānā, un ieguva balvu ‘’IFPI Platinum Europe Awards’’ balvu pasniegšanas ceremonijā. Pateicoties Butterfly, 1998. gadā Kerija ieguva Amerikas Mūzikas balvu kategorijā ‘’Labākā sieviešu māksliniece, Souls, R&B. Albums palīdzēja Kerijai iegūt arī ‘’BMI Pop Awards’’ balvu kategorijā ‘’Gada dziesmu autors’’, un ieguva atsevišķas ‘’Dziesmu autora’’ balvas par Honey, Butterfly un My All. Piedevām Kerija ieguva balvu ‘’Blockbuster Entertainment Award’’ balvu pasniegšanas ceremonijā, kategorijā ‘’Labākā sieviešu māksliniece’’. ASV izdevums "Honey" 1 (Meraija Kerija, Šons Kombss, Q-Tip, Stīvijs Džordans, Stīvens Hāgs, Bobijs Robinsons, Ronalds Larkinss, Lerijs Praiss, Malkolms MakLarens) — 5:00 "Butterfly" (Kerija, Valters Afanasjevs) — 4:35 "My All" (Kerija, Afanasjevs) — 3:52 "The Roof" 2 (Kerija, Džīns Klauds Olivers, Semjuels Bārnss, Korijs Rūnijs, Alberts Džonsons, Kedžūens Valjeks Mučita) — 5:14 "Fourth of July" (Kerija, Afanasjevs) — 4:22 "Breakdown" (Kerija, Entonijs Hendersons, Čārlzs Skragss, Stīvijs Džordans) — 4:44 Izpilda Meraija Kerija, Krayzie Bone (no Bone Thugs-n-Harmony), un Wish Bone (no Bone Thugs-n-Harmony) "I Need You love" (Kerija, Misija Eliota, Rūnijs, Stīvijs Džordans) — 3:59 "Close My Eyes" (Kerija, Afanasjevs) — 4:21 "Whenever You Call" (Kerija, Afanasjevs) — 4:21 "Fly Away (Butterfly Reprise)" (Kerija,Deivids Moralezs) — 3:49 "The Beautiful Ones" kopā ar Drū Hillsu (Prince) — 6:59 "Outside" (Kerija, Afanasjevs) — 4:46 Internacionālie izdevumi 13. "Honey" (So So Def radio remix) (Kerija, Robinsons, Hāgss, Larkinss, Praiss, MakLarens, Fredijs Perenss, Alfonso Mizellss, Berijs Gordijs, Deniss Lusjērs) kopā ar Da Brat un Džermainu Duprī - 3:59 14. "Honey" (Def Club mix) (Kerija, Robinsons) - 6:17 15. "Mi Todo" ("My All" spāņu valodā) - 3:52 1 Ņemts sampls no Treacherous Three dziesmas "The Body Rock" un World Famous Supreme Team dziesmas "Hey DJ" 2 Ņemts sampls no Mobb Deep dziesmas "Shook Ones"