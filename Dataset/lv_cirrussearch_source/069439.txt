Šis raksts ir par salu. Par citām jēdziena Masbate nozīmēm skatīt nozīmju atdalīšanas lapu. Masbate (Masbate) ir sala Filipīnu arhipelāgā. Administratīvi ietilpst Bikolas reģionā, kur kopā ar Tikao un Buriasas salām veido Masbates provinci. Sīkāk sala dalās 1 pilsētā un 14 municipalitātēs. Apdzīvo galvenokārt masbateņi un ilongi. Lielākā apdzīvotā vieta ir provinces centrs Masbates pilsēta salas ziemeļaustrumu krastā. Izvietojusies arhipelāga vidusdaļā Sibujanas jūrā dienvidos no Lusonas. Masbates šaurums ziemeļaustrumos salu šķir no Tikao salas, Hintotolo šaurums dienvidrietumos — no Panajas salas, bet dienvidu krastus apskalo Visaju jūra. Salas forma neregulāra, uz dienvidrietumiem stiepjas 40 km gara pussala, kas veido plašo Asida līci salas dienvidu krastā. Piekrastē daudz mazāku saliņu. Sala vulkāniskas izcelsmes, kalnaina, augstākā virsotne ir Konikals 684 m vjl salas ziemeļos. Salas ziemeļaustrumos pie Arorojas lielas valstī lielākās zelta raktuves — gadā tur iegūst ap 150 tūkstošiem unces zelta. Valda subekvatoriāls musonu klimats. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 465. lpp. Masbate Mine – The Philippines Vikikrātuvē par šo tēmu ir pieejami multivides faili. Skatīt: Masbate. Encyclopædia Britannica raksts (angliski) Encyclopædia Universalis raksts (franciski)