Anglijas Premjerlīga (angļu: Premier League) ir augstākā Anglijas profesionālā futbola klubu līga. Līgā piedalās 20 komandas, no kurām 3 vājākās sezonas beigās izkrīt uz Anglijas čempionātu. Premjerlīga ir korporācija, kurā 20 klubi darbojas kā tās daļu turētāji. Sezonas notiek no augusta līdz nākamā gada maijam, katrai komandai aizvadot 38 spēles, kopā sezonā pa visām komandām izspēlējot 380 spēles. Vairums spēļu tiek aizvadītas sestdienās un svētdienās, bet pārējās darba dienu vakaros. No 1993. līdz 2007. gadam tās nosaukums bija Premjerlīga. No 1993. līdz 2016. gadam līgas ģenerālsponsors bija Barclays Bank, tāpēc tās pilnais nosaukums bija Barclays Premier League. Vikikrātuvē par šo tēmu ir pieejami multivides faili. Skatīt: Anglijas futbola Premjerlīga. Encyclopædia Britannica raksts (angliski) Oficiālā tīmekļa vietne