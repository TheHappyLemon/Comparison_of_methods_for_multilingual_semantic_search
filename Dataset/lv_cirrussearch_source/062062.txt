Dreimonds Džemals Grīns (angļu: Draymond Jamal Green; dzimis 1990. gada 4. martā Mičiganas štatā) ir amerikāņu basketbolists, spēlē spēka uzbrucēja pozīcijā, ASV basketbola izlases dalībnieks. 2023. gadā pārstāv Nacionālās basketbola asociācijas (NBA) klubu Goldensteitas "Warriors", kurā aizvadījis visu profesionāļa karjeru. "Warriors" sastāvā kļuvis par četrkārtēju NBA čempionu, 4 reizes piedalījies NBA Visu zvaigžņu spēlē. Divu olimpisko zelta medaļu ieguvējs ar ASV izlasi. Studējis Mičiganas štata Universitātē, kuras basketbola komandu pārstāvēja NCAA maksimāli iespējamās četras sezonas. 2012. gadā viņu Goldensteitas "Warriors" izraudzījās drafta otrajā kārtā ar kopējo 35. kārtas numuru. Komanda un spēlētājs noslēdza trīs gadu līgumu. "Warriors" starta pieciniekā nostiprinājās sākot ar 2014.—2015. gada NBA sezonu, kad arī izcīnīja savu pirmo čempiontitulu. Šo sasniegumu izdevās atkārtot arī 2017., 2018. un 2022. gadā. ASV izlases sastāvā uzvarējis 2016. gada vasaras olimpiskajās spēlēs un 2020. gada vasaras olimpiskajās spēlēs. Graham Couch | gcouch@mlive.com. «Draymond Green nets 3-year, $2.6 million deal with Golden State Warriors, report says». mlive (angļu), 2012-07-31. Skatīts: 2023-05-06. Vikikrātuvē par šo tēmu ir pieejami multivides faili. Skatīt: Dreimonds Grīns. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)