Saue (igauņu: Saue, vācu: Sauß) ir pilsēta Igaunijas ziemeļos, Harju apriņķī 18 kilometrus uz DR no Tallinas. Saue kopš 2017. gada oktobra ir Saues pagasta sastāvdaļa un administratīvais centrs. 1241 — dāņu dokumentos piemin Vanameizas ciemu, kurš atradās tagadējās Saues vietā. 1548 — Saues ciemata vārds pirmoreiz tiek minēts dokumentos kā kroga vieta netālu no pašreizējās pilsētas. Šo gadu pilsētā svin kā savu sākuma gadu. ap 1620 — Tiek dibināta Saues muiža (Klein-Sauß). 1792 — Uzbūvē pašreizējo muižas ēku (Friedrichshof). 1872 — Sauē izveido pieturas punktu dzelzceļa līnijā Sanktpēterburga–Tallina–Paldiski. kopš 1920 — Tiek būvēts dārzu un vasarnīcu ciemats. 1960 — Saue tiek pievienota Tallinai. 1973 — Saue Tallinas sastāvā saņem mikrorajona statusu. 1993-1994 — Saue saņem pilsētas tiesības un tiek atdalīta no Tallinas kā atsevišķa pilsēta 2017 — Saues pilsēta, Saues pagasts, Kernu pagasts and Nissi pagasts tiek apvienoti kā Saues pagasts. Saues muiža izveidota XVII gadsimtā, 1792. gadā tika uzcelta muižas ēka (Friedrichshof), kas pašlaik tiek izmantota par viesnīcu, pasākumu rīkošanas un tūrisma apskates objektu, pie muižas izvietots arī jāšanas klubs. Ēku Frīdriham Hermanim fon Ferzenam cēlis arhitekts Johans Šulcs, kurš projektējis arī piebūvi pie Tallinas Domkalna pils — tagadējo Igaunijas parlamenta ēku. Muižas ansamblis ir valsts aizsardzībā kopš 1954. gada, arī muižas parks 14,3 ha platībā ir aizsargājams dabas objekts. Sauei ir regulāra autobusu un maršruta taksometru satiksme ar Tallinu un tuvējām pilsētām (Keila, Paldiski), pašvaldībā kursē četri vietējie autobusu maršruti. Gar Saui ved šosejas Tallina-Pērnava-Rīga un Tallina-Hāpsalu. Attīstīta dzelzceļa satiksme no Saues stacijas ar Tallinu (30-40 reisu dienā 2018. gadā), vilcieni no Tallinas uz Rīziperi un Keilu-Paldiskiem. Saues pagasts ir viens no turīgākajiem Igaunijā - vidējā bruto alga šeit 2017. gadā bija 1403 eiro mēnesī, pie vidējā Igaunijas līmeņa 1155 eiro. 2017. gada laikā iedzīvotāju skaits tajā pieaudzis par 0,91%. 2011. gadā 93% pilsētas iedzīvotāju bija igauņi, 5% — krievi. Sieviešu pilsētā bija 51,2%. 2018. gada rudenī MCF Group paziņoja par plāniem būvēt Sauē lielu datu centru ar 40000 serveriem. Sauē ir ģimnāzija, mūzikas skola, bibliotēka, bērnudārzs, atpūtas, sporta un jauniešu centri. Vienīgā baznīcas ēka Sauē ir 1996. gadā uzbūvētā ekumēniskā baznīca, kas pieder 1990. gadā dibinātajai Brīvo kristiešu draudzei. Dienas centrā tiek novadīti arī luterāņu dievkalpojumi. Tuvākie policijas iecirkņi atrodas Tallinā un Keilā (7 km). Saues futbola kluba pieaugušo komanda 2018. gada sezonā spēlēja Igaunijas trešajā līgā. Ingemars Tēvers (1983), bijušais Igaunijas izlases futbolists. Saue ir sadraudzības pilsēta ar Inčukalnu Latvijā. Sadarbība ir arī Saues mūzikas skolai ar Inčukalna novada mūzikas un mākslas skolu Vangažos. Dzelzceļa stacija 1996. gadā Saues stacijā Tekes (Tõkke) iela Skats no terases Saues muižas klēts Saues muižā Harju apriņķis https://andmed.stat.ee/en/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0240; Igaunijas Statistikas birojs; pārbaudes datums: 25 septembris 2023. «"Saues Vārds": Saue esmamainimisest möödub 460 aastat (igauniski)». Arhivēts no oriģināla, laiks: 2020. gada 25. novembrī. Skatīts: 2019. gada 7. februārī. Центром новой волости в Харьюмаа может стать город Сауэ «Saues muiža». Arhivēts no oriģināla, laiks: 2015. gada 18. oktobrī. Skatīts: 2019. gada 7. februārī. «Eesti statistika: pašvaldību salīdzinājums». Arhivēts no oriģināla, laiks: 2020. gada 14. augustā. Skatīts: 2019. gada 7. februārī. Eesti statistika В Сауэ построят дата-центр за 100 млн евро Saues kristiešu brīvā baznīca (igauniski) Futbola kluba Saue JK mājaslapa Inčukalna delegācija Sauē Pašvaldības mājaslapa Saues ģimnāzija Saues atpūtas centrs Arhivēts 2020. gada 6. februārī, Wayback Machine vietnē. Saues pagasts Facebook Saues jauniešu centrs Facebook Saues sporta centrs Saues 360° panorāma Saues skeitparka foto