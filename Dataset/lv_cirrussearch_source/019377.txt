Lāšs Heugens (norvēģu: Lars Haugen; dzimis 1987. gada 19. martā) ir norvēģu hokejists, vārtsargs, Norvēģijas hokeja izlases dalībnieks. Pašlaik (2020) spēlē Austrijas hokeja līgas komandas Klagenfurter AC sastāvā. Profesionāļa karjeru Heugens sāka 2006.—07. gada sezonā, kad debitēja Norvēģijas hokeja līgas kluba Sarpsborgas "Sparta" rindās. "Sparta" sistēmā Heugens aizvadīja vēl nākamās divas sezonas, taču 2009.—10. gada sezonā hokejists kļuva par cita Norvēģijas līgas kluba Lørenskog IK pamatvārtsargu. 2011. gada vasarā Heugens pievienojās KHL klubam Minskas "Dinamo". Pirmajā sezonā kluba rindās gan viņš aizvadīja vien trīs spēles, pārējo sezonas daļu pavadot Baltkrievijas Ekstralīgā. 2012.—13. gada sezonā Heugens bija komandas pamatvārtsargs. Minskā Heugens spēlēja līdz 2015. gada vasarai, kad pārcēlās uz Zviedrijas hokeja līgas klubu Färjestad BK, tās sastāvā aizvadot nākamās trīs sezonas. 2018. gadā pievienojās Austrijas hokeja līgas komandai Klagenfurter AC. Kopā ar to Heugens kļuva par Austrijas čempionu un tika iekļauts līgas simboliskajā izlasē. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)