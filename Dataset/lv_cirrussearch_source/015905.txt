Adrians Fosters (angļu: Adrian Foster; dzimis 1982. gada 15. janvārī) ir bijušais kanādiešu hokejists, centra uzbrucējs. Karjeras lielāko daļu aizvadījis Amerikas hokeja līgā, taču vairākas sezonas spēlējis arī Eiropā, 2009.—10. gada sezonā 10 spēles aizvadot arī KHL kluba Rīgas "Dinamo" sastāvā. Profesionāļa karjeru uzsācis 2002.—03. gada sezonā, kad pievienojās Amerikas hokeja līgas klubam Olbani "River Rats", tā rindās aizvadot nākamās četras sezonas. AHL Fosters spēlēja līdz pat 2008. gadam, kad pārcēlās uz Eiropu. 2008.—09. gada sezonu Fosters aizvadīja Austrijas hokeja līgas klubā Zalcburgas "Red Bull", 2009.—10. gada sezonu iesāka, aizvadot 10 spēles KHL kluba Rīgas "Dinamo" sastāvā, taču tad pievienojās Vācijas hokeja līgas vienībai Frankfurtes "Lions". Vācijā hokejists spēlēja arī nākamajās divās sezonās. No 2012. līdz 2014. gadam spēlēja ECHL, taču tad aizvadīja vēl divas sezonas zemākajās Ziemeļamerikas līgās, pirms noslēdza karjeru. Eliteprospects profils (angliski) Internet Hockey Database profils (angliski) Eurohockey profils (angliski)