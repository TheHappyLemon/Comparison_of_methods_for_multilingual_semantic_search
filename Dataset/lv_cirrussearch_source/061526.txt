"Sadursme" (angļu: Crash) ir 1996. gada Kanādas un Apvienotās Karalistes psiholoģiskā trillera filma, kuras režisors, producents un scenārija autors ir Deivids Kronenbergs. Filmā galvenās lomas atveido Džeimss Speiders, Hollija Hantere, Eliass Koteass, Debora Kara Angere un Rozanna Ārkete. Pēc iekļūšanas autoavārijā, filmu producents Džeimss Ballards (Speiders) iesaistās grupā, kuru dalībnieki gūst seksuālu uzbudinājumu, skatoties un atdarinot autoavārijas. "Sadursme" pirmizrāde notika 1996. gada Kannu kinofestivālā, kur tā sacentās par Zelta palmas zaru. Filma saņēma Žūrijas īpašo balvu — unikālu balvu, kas atšķiras no žūrijas balvas, jo to nepiešķir katru gadu, bet tikai pēc oficiālās žūrijas pieprasījuma. 2020. gada intervijā Kronenbergs izteicās, ka, viņaprāt, kinofestivāla žūrijas prezidents Frānsiss Fords Kopola bija tik dedzīgi pret filmu, ka citi žūrijas locekļi, kas atbalstīja filmu, apvienojās, lai pasniegtu Kronenbergam šo balvu. Kopolas nepatika pret filmu bija tik liela, ka, pēc Kronenberga teiktā, Kopola atteicās personīgi pasniegt balvu režisoram. Filma saņēma sešas Kanādas Genie balvas. Laika gaitā "Sadursme" ir kļuvusi par kulta filmu. «CRASH (1996)». JPBox-Office. Skatīts: 2022. gada 30. aprīlī. «Q-and-A: David Cronenberg reflects on 'Crash' and the future of COVID filmmaking». toronto.citynews.ca. Skatīts: 2022-04-30. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)