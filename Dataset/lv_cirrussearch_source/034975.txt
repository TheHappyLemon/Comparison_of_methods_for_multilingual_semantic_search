Tofu (japāņu: 豆腐 (tōfu) — ‘sojas biezpiens’) jeb sojas siers ir biezpienam līdzīgs sarecinātu sojas olbaltumvielu produkts. To gatavo no sojas piena, ko iegūst no sasmalcinātām un izmērcētām sojas pupiņām. Sojas pienu sarecina ar magnija sulfātu, magnija hlorīdu, citiem mikroelementiem, augļu etiķi vai skābi. Šis ēdiens raksturīgs Austrumāzijas un Dienvidaustrumāzijas virtuvēm, it īpaši, Japānā un Ķīnā. Tofu satur salīdzinoši maz kaloriju (100 g produkta satur 70 kcal) un diezgan daudz olbaltumvielu (8 g uz 100 g). Daudzi veģetārieši un vegāni tofu izmanto savā ikdienas uzturā. Tofu ir neitrāla garša, tas ir, tikai tam raksturīgas garšas tikpat kā nav, tādēļ tofu izmanto daudzu citu ēdienu pagatavošanā. Agnese Marhele. «Soja - Sojas pupiņas». pareizs-uzturs.com. Arhivēts no oriģināla, laiks: 2015. gada 27. Oktobris. Skatīts: 2016. gada 16. augustā. Zigurds Zariņš, Lolita Neimane, Edgars Bodnieks. Uztura mācība (6. pārstrādātais un papildinātais izd.). Rīga : LU Akadēmiskais apgāds, 2015. 227. lpp. ISBN 978-9984-45-932-5.