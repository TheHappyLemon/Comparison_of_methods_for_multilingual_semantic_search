IP Kods (IP saīsinājuma nozīme — angļu: Ingress Protection) klasificē iekārtu aizsardzību pret apkārtējās vides iedarbību. Standartu ir veidojusi un pieņēmusi Starptautiskā elektrotehniskā komisija Ženēvā. Standarta (Kods : IEC 60529) mērķis ir nodrošināt lietotājus ar standartizētu informāciju par iekārtu raksturlielumiem. Standarta teksts gan nav brīvi pieejams. Standarts izšķir 3 veidu aizsardzību : pirmais cipars apzīmē aizsardzību pret cietu objektu iekļūšanu; otrais cipars apzīmē aizsardzību pret šķidrumu iekļūšanu; trešais cipars apzīmē aizsardzību pret mehāniskiem triecieniem (vairs netiek lietots). Jaunākām iekārtām 3. cipars tiek izlaists. Ja aizsardzība nav definēta, cipars var tikt aizstāts ar burtu X. Piemēram, iekštelpu elektriskajām kontaktligzdām parasti IP kods ir IP22, kas nozīmē pietiekamu aizsardzību pret pirkstu nokļūšanu ligzdas iekšienē, un vertikāli, vai maksimāli 15 grādu leņķī pilošu ūdeni. Cits piemērs ir Sony Xperia Z Ultra mobilais telefons, kuram ir IP kods IP58. Telefons ir aizsargāts pret putekļiem, un līdz 30 minūtēm var tikt iemērkts 1,5 metru dziļā ūdenī. IP22 vai IP2X ir tipiskais minimums iekštelpu elektriskajām iekārtām. Standarts definē papildus burtus, kas var tikt pievienoti kodam un nozīmē aizsardzību pret bīstamām ķermeņa daļām vai darba rīkiem : Papildus aizsardzība un to apzīmējumi: Papildus cipars dažreiz apzīmē iekārtas spēju izturēt mehāniskus triecienus. Cipars norāda uz trieciena enerģiju džoulos, kas iekārtai jāiztur, lai atbilstu aizsardzības līmenim. Šis cipars IP kodā šobrīd ir aizstāts ar IK kodu, kas ir definēts standartā EN 62262. Kopš IEC 60529 standarta 3. versijas cipars nav IP koda sastāvdaļa, bet uz vecākām iekārtām tas vēl joprojām ir atrodams. Uz jaunākām iekārtām visticamāk ir atrodams IK kods. Starp IP koda 3. ciparu un IK kodu nav tiešas atbilstības. IEC Mājas lapa IEC interneta veikals (iespējams iegādāties IEC standartus) ASV IP definīcija Austrālijas IP definīcija