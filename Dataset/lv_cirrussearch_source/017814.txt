Dženifere Keita Hadsone (angļu: Jennifer Kate Hudson; dzimusi 1981. gada 12. septembrī) ir amerikāņu ierakstu māksliniece un aktrise. Kļuvusi pazīstama 2004. gadā, kad piedalījās ASV TV šova "Amerikāņu elks" trešajā sezonā, kurā ierindojās 7. vietā. 2006. gadā debitējusi kino ar lomu filmā "Sapņu meitenes" (Dreamgirls), par ko ieguva Amerikas Kinoakadēmijas balvu kā labākā otrā plāna aktrise, tāpat ieguva Zelta globusa balvu, BAFTA kino balvu. 2008. gadā Hadsone izdeva debijas studijas albumu Jennifer Hudson, par ko saņēma Grammy balvu un kas tika sertificēts ar zelta disku pēc RIAA sistēmas par pārdotām 800 000 kopijām ASV. Otrais studijas albums I Remember Me tika izdots 2011. gada martā, Billboard 200 topā tas sasniedza otro vietu. Arī šis albums tika sertificēts ar zelta disku pēc RIAA sistēmas. 2008. gada nogalē apšaudē tika nogalināti mūziķes māte, brālis un brāļadēls, pēc kā viņa uz vairākiem mēnešiem pazuda no sabiedrības redzesloka. Publiskas uzstāšanās atsāka 2009. gadā ar uzstāšanos Super Bowl XLIII izcīņā, vēl ir uzstājusies Baltajā namā, Grammy balvu pasniegšanas ceremonijā, "Amerikāņu elkā", "Opras Vinfrijas šovā". Studijas albumi Jennifer Hudson (2008) I Remember Me (2011) "RCA's Peter Edge, Tom Corson on the Shuttering of Jive, J and Arista" October 7, 2011, Billboard.biz «Recording Industry Association of America». RIAA. Skatīts: 2012. gada 23. februāris. «J-Hud to sing Friday on Oprah's show». Access Hollywood. 2009. gada 24. februāris. Vikikrātuvē par šo tēmu ir pieejami multivides faili. Skatīt: Dženifere Hadsone. Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski)