Rolands Lesings (igauņu: Roland Lessing; dzimis 1978. gada 14. aprīlī Tartu) ir bijušais igauņu biatlonists. Piedalījies piecās ziemas olimpiskajās spēlēs (2002, 2006, 2010, 2014, 2018). 2010. gadā Vankūverā bija Igaunijas delegācijas karognesējs. Labāko rezultātu individuāli sasniedza 2018. gadā Phjončhanā, ierindojoties 41. vietā sprintā. Pasaules kausa sacensībās debitēja 1998.—1999. gada sezonā. Pirmos punktus PK ieskaitē ieguva 2005.—2006. gada sezonā. Vienīgo reizi vietu uz goda pjedestāla PK posmā izcīnīja 2009. gada 20. decembrī Pokļukā, ieņemot 2. vietu iedzīšanā. Startējot tikai no 16. vietas, veica distanci bez kļūdām šaušanā un piekāpās tikai krievu biatlonistam Jevgeņijam Ustjugovam. Pasaules čempionātā pirmoreiz piedalījās 1999. gadā Kontiolahti. Labāko individuālo rezultātu sasniedza 2015. gadā, iegūstot 15. vietu 20 km distancē. 2019. gadā noslēdza biatlonista karjeru. «Lessing kannab olümpia avatseremoonial Eesti lippu». postimees.ee (igauņu). 2010. gada 4. februārī. Skatīts: 2019. gada 13. aprīlī. «Igaunis Lesings izcīna sudrabu Pokļukā». sportacentrs.com. 2009. gada 20. decembrī. Skatīts: 2019. gada 13. aprīlī. «Lessing ja Kõiv jõudsid karjääri viimasel võistlusel pjedestaalile». err.ee (igauņu). 2019. gada 31. martā. Skatīts: 2019. gada 13. aprīlī. Vikikrātuvē par šo tēmu ir pieejami multivides faili. Skatīt: Rolands Lesings. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)