Šēderes pagasts ir viena no Augšdaugavas novada administratīvajām teritorijām, Lietuvas pierobežā. Robežojas ar sava novada Eglaines, Pilskalnes, Sventes un Medumu pagastiem, kā arī Lietuvas Utenas apriņķa Zarasu rajona Suviekas un Imbradas seņūnijām. Pēc 1920. gada zemes reformas Lašu pagasta Lašu muižu (Lassen) ar Jaunlašu pusmuižu (1366 ha) sadalīja 100 vienībās, Šēderes muižu (893 ha) 55 vienībās, Klopmaņa muižu (387 ha) 23 vienībās, Vecgrīnvaldes muižu (387 ha) 19 vienībās, Lustkalnes (Lustbergas) muižu (304 ha) 20 vienībās, Jaungrīnvaldes muižu (222 ha) 19 vienībās, Akmeņu (Šteinburgas) muižu (209 ha) 7 vienībās. Jelgaviņu (162 ha) sadalīja 4 vienībās, bet Jelovkas (Eglaines) ciemu (68 ha) 126 apbūves gabalos. 1945. gadā Ilūkstes apriņķa Lašu pagastā izveidoja Lašu ciema padomi. Lašu ciems ietilpis Ilūkstes (1949-1962) un Daugavpils (1962-1990) rajonos. 1954. gadā Lašu ciemam pievienoja Gorbunovkas ciema Kirova kolhoza teritoriju, 1962. gadā - likvidēto Raudas ciemu. 1990. gadā ciemu reorganizēja par pagastu. 1991. gadā Lašu pagastu pārdēvēja par Šēderes pagastu. 2003. gadā Šēderes pagasts iekļāvās jaunveidotajā Ilūkstes novadā. 2021. gadā Ilūkstes novadu kopā ar Daugavpils novadu iekļāva jaunajā Augšdaugavas novadā. Lielākās apdzīvotās vietas ir Pašuliene, Šēdere (pagasta centrs), Rauda, Šteinburga, Sīļi, Šarlote, Grendze. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. X. sējums. Rīga : Anša Gulbja izdevniecība. 20 096. sleja. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Ilūkstes novada mājaslapa. Šēderes pagasts