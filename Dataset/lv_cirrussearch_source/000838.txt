Skultes pagasts ir viena no Limbažu novada administratīvajām teritorijām tā dienvidrietumos Rīgas līča krastā. Robežojas ar sava novada Vidrižu, Limbažu un Liepupes pagastiem, kā arī Saulkrastu novada Saulkrastu un Sējas pagastiem. Upes: Josturga, Laučurga, Laudurga, Mazupīte, Rūpes urga, Tora, Vēverurga. 1920. gada zemes reformas gaitā Skultes muižu ar Memkuļu, Lokas, Revju un Zasu pusmuižām sadalīja 420 vienībās 3025 ha kopplatībā.Stienes pagastā Stienes muižu sadalīja 56 vienībās 1150 ha kopplatībā. 1935. gadā Skultes pagasta platība bija 84 km², iedzīvotāju skaits - 2411. 1945. gadā pagastā izveidoja Skultes un Straumes ciema padomes, bet pagastu 1949. gadā likvidēja. 1954. gadā Skultes ciemam pievienoja Straumes ciemu. 1967. gadā Skultes ciema zvejnieku kolhozu "Zvejnieks" pievienoja Saulkrastu pilsētciematam. 1971. gadā Skultes ciemam pievienoja Stienes ciemu un Vidrižu ciema padomju saimniecības "Skulte" teritoriju, 1977. gadā - nelielas teritorijas no Liepupes un Limbažu ciemiem. 1990. gadā ciemu reorganizēja par pagastu. 2009. gadā pagastu kā administratīvo teritoriju iekļāva Limbažu novadā. Esošajās robežās, pēc CSP datiem. Lielākās apdzīvotās vietas ir Mandegas (pagasta centrs), Skulte, Saulīte, Stiene, Skultesmuiža, Vārzas, Ziemeļblāzma. Oskars Grosbergs (1862—1941), vācbaltiešu žurnālists un politiķis. Velta Skurstene (1930), latviešu aktrise. Edgars Liepiņš (1928-1995), latviešu aktieris un dziedātājs. Gunārs Placēns (1927), latviešu aktieris. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. http://www.pmlp.gov.lv/lv/assets/documents/statistika/IRD2016/ISPV_Pasvaldibas_iedzivotaju_skaits_pagasti.pdf Latviešu konversācijas vārdnīca. XX. sējums. Rīga : Anša Gulbja izdevniecība. 39 263. sleja. Latviešu konversācijas vārdnīca. XX. sējums. Rīga : Anša Gulbja izdevniecība. 40 683. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP