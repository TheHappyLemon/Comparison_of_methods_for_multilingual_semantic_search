Asinszāļu dzimta (Hypericaceae) ir augu dzimta malpīgiju rindā, kura sevī ietver (atkarībā no klasifikācijas) no 6 līdz 9 augu ģintīm un līdz pat 700 sugām. Šajā dzimtā ietilpst lakstaugi, krūmi un koki, kuriem raksturīgas pretējas vai mieturos izvietotas lapas bez pielapēm, piecas kauslapas vai vainaglapas, daudz putekšņlapu un trīscirkņu vai pieccirkņu pogaļas. Dzimtas pārstāvji ir sastopami tropu, subtopu un mērenā klimata joslās. Latvijas pļavās, krūmājos un mežos ir konstatētas šādas asinszāļu dzimtas sugas: Pūkainā asinszāle (Hypericum hirsutum), Kalnu asinszāle (Hypericum montanum), Divšķautņu asinszāle (Hypericum perforatum), Plankumainā asinszāle (Hypericum maculatum). Senāk šīs dzimtas pārstāvji bija klasificēti kā klusiju dzimtas (Clusiaceae) apakšdzimta, taču mūsdienās tiek izdalīta atsevišķa asinszāļu dzimta. Tajā ir nodalītas šādas augu ģintis: Cratoxylum Blume Eliea Cambess. Harungana Lam. Hypericum L. (Asinszāles). Lianthus N.Robson Psorospermum Spach Santomasia N.Robson Thornea Breedlove & E.M.McClint. Triadenum Raf. Vismia Vand. «Asinszāļu dzimta - Guttiferae, syn. Hypericaceae - Latvijas daba». www.latvijasdaba.lv. Skatīts: 2022-03-01. "An update of the Angiosperm Phylogeny Group classification for the orders and families of flowering plants: APG III". Botanical Journal of the Linnean Society 161(2): 105-121. 2009.