Duņa Zdouca (Dunja Zdouc; dzimusi 1994. gada 3. janvārī Klāgenfurtē) ir Austrijas biatloniste. Pasaules kausa sacensībās debitēja 2013. gada 7. decembrī Hohfilcenē, kad tika iekļauta Austrijas stafetes komandas sastāvā un ieņēma 16. vietu. 2014. gada Pasaules čempionātā junioriem ieguva bronzas medaļu stafetē. 2014. gada decembrī Estešundā pirmo reizi piedalījās PK posmā individuāli. Sekmīgi aizvadīja 2015. gada Eiropas čempionātu junioriem Otepē, iegūstot 3 medaļas: sudrabu individuālajā distancē un sprintā un bronzu iedzīšanā. Pasaules čempionātā pirmo reizi piedalījās 2015. gadā Kontiolahti. Labāko rezultātu individuāli sasniedza sprintā, ieņemot 17. vietu, bet stafetes komadas sastāvā bija 10. vietā. Piedalījās 2018. gada ziemas olimpiskajās spēlēs Phjončhanā. Labāko rezultātu sasniedza sprintā (48. vieta). 2019. gada 1. martā IBU kausa posmā Otepē izcīnīja 2. vietu supersprintā. 2021. gada Pasaules čempionātā Pokļukā kopā ar Dāvidu Komacu, Simonu Ederu un Līzu Terēzu Hauzeri ieguva sudraba medaļu jauktajā stafetē. «Anna Weidel and Endre Stroemsheim Take IBU Cup Super Sprints». biathlonworld.com (angļu). 2019. gada 1. marts. Skatīts: 2021. gada 24. februārī. «Biathlon-WM: Österreich holt sensationell Silber in der Mixed-Staffel». sn.at (vācu). 2021. gada 10. februāris. Skatīts: 2021. gada 24. februārī. Vikikrātuvē par šo tēmu ir pieejami multivides faili. Skatīt: Duņa Zdouca. Olympedia profils (angliski) IBU profils (angliski) biathlon.com.ua profils (ukrainiski)