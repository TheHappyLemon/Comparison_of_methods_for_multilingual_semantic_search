Lalas Mustafa pašā mošeja (turku: Lala Mustafa Paşa Camii, grieķu: Τέμενος Λαλά Μουσταφά Πασά) ir mošeja, kas atrodas Kipras pilsētas Famagustas vecpilsētā. Famagustu de facto kontrolē starptautiski neatzītā Ziemeļkipra. Mošeja līdz 1571. gadam bija pazīstama kā Romas katoļu Svētā Nikolaja katedrāle. To sāka būvēt 1298. gadā, kad sala ietilpa krustnešu nodibinātās Kipras karalistes sastāvā. Konsekrēta 1328. gadā. Katedrālē Kipras karaļi tika kronēti par Jeruzalemes karaļiem. 1571. gadā Famagustu ieņēma Osmaņu impērija un katedrāle tika pārvērsta par Ajasofas (Ayasofya) Magusas Mošeju. Katedrāle cieta osmaņu bombardēšanā un pilnībā netika atjaunota. 1954. gadā to nosauca Kipras iekarotāja, Osmaņu impērijas lielvezīra, bosnieša Lalas Mustafa pašā vārdā. Vikikrātuvē par šo tēmu ir pieejami multivides faili. Skatīt: Lalas Mustafa pašā mošeja.