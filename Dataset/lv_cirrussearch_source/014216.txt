Naudas piedāvājums ir kopējais naudas apjoms, to veidojošā nauda tiek iedalīta 3 vai 4 (vai vairāk) naudas elementos, komponentos jeb sastāvdaļās atkarībā no tās likviditātes (t.i., pēc tā cik viegli to ir pārvērst precē). Naudas masa savukārt ir tā naudas piedāvājuma daļa, kas paliek ne-banku subjektu rīcībā. Banku naudas piedāvājums mīnus banku naudas pieprasījums ir naudas masa. Atkarībā no iestādes vai valsts naudas elementu nosaukumi, to skaits un precīzas definīcijas var nedaudz atšķirties. Latvijas bankas naudas elementu iedalījums: M0 - bāzes nauda jeb īstā nauda; apgrozībā esošā skaidrā nauda + obligātās rezerves, kas privātajām bankām jāglabā Latvijas Bankā M1 - šaurā nauda jeb gandrīz nauda; tajā ietilpst M0 + Latvijas rezidentu pieprasījuma noguldījumi latos (t.i., konti no kuriem naudu ir iespējams izņemt nekavējoties) Latvijas kredītiestādēs M2D - plašā nauda; tajā ietilpst M1 + Latvijas rezidentu termiņnoguldījumi latos (noguldījumi no kuriem naudu ir iespējams izņemt pēc noteikta termiņa) Latvijas kredītiestādēs M2X - M2D + Latvijas rezidentu noguldījumi valūtā (vienalga pieprasījuma vai termiņnoguldījumos) Latvijas kredītiestādēs. Naudas piedāvājumu palielina ne tikai valstu centrālās bankas, kas parasti to dara pērkot no valsts tās emitētas obligācijas, obligācijas pārdevējam maksājot naudā, kas radīta tajā brīdī (pieņemot, ka banks monetārajā politikā tajā laikā ir paredzēta naudas piedāvājuma palielināšana.) Arī parastas bankas savas darbības rezultātā palielina naudas piedāvājumu atkarībā no obligātās rezerves apmēra, kas nosaka naudas reizinātāju. Šī jaunā, mazāk likvīdā nauda ir tā, kas veido ne-M0 elementus (M1, M2 utt.), šie divi naudas veidi kopā veido naudas piedāvājumu. Latvijas Universitātes ekonomikas un vadības fakultāte - Likumi monetārai politikai M. Siņicins. Biznesa ekonomiskie pamati Discontinuance of M3 2005. gada 10. novembris Federal Reserve Bank of Boston. Putting It Simply, 1984. When you or I write a check there must be sufficient funds in our account to cover the check, but when the Federal Reserve writes a check there is no bank deposit on which that check is drawn. When the Federal Reserve writes a check, it is creating money. Bank for International Settlements. The Role of Central Bank Money in Payment Systems. 3. lpp. Contemporary monetary systems are based on the mutually reinforcing roles of central bank money and commercial bank monies.