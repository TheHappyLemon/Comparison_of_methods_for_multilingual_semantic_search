Manuels Antonio Norjega Moreno (spāņu: Manuel Antonio Noriega Moreno, 1934. gada 11. februārī — 2017. gada 29. maijā) bija faktiskais Panamas valsts vadītājs no 1983. līdz 1989. gadam. Gāzts no varas ASV iebrukumā. Dzimis Panamā, mācījies karaskolā (Escuela Militar de Chorrillos) Limā, Peru. 1967. gadā mācījās ASV Valsts departamenta Ameriku kara skolā (School of the Americas) (mūsdienās Western Hemisphere Institute for Security Cooperation) Panamas kanāla zonā. 1967. gadā sāka dienestu Panamas Nacionālajā gvardē (faktiski valsts bruņotajos spēkos). No 1983. līdz 1989. gadam faktiski bija Panamas militārais diktators. 1989. gadā ASV iebruka Panamā. Norjega tika sagūstīts un nogādāts ASV, kur 1992. gada aprīlī tika notiesāts par narkotiku tirdzniecību, naudas izspiešanu un naudas atmazgāšanu. Ieslodzījums ASV Norjegam beidzās 2007. gada septembrī. Viņš tika ekstraditēts uz Franciju, kur atkal notiesāts, vēlāk izsūtot viņu uz Panamu. 2014. gada beigās — ieslodzījumā Panamā. Vikikrātuvē par šo tēmu ir pieejami multivides faili. Skatīt: Manuels Norjega.