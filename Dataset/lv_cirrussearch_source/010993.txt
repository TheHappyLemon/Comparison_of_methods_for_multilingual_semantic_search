2012. gada vasaras olimpiskās spēles jeb XXX olimpiskās spēles bija trīsdesmitās vasaras olimpiskās spēles. Tās no 2012. gada 27. jūlija līdz 12. augustam notika Apvienotās Karalistes galvaspilsētā Londonā. Taču futbola sacensību pirmā kārta sievietēm sākās divas dienas pirms oficiālā olimpisko spēļu sākuma 25. jūlijā. Olimpiskajās spēlēs startēja aptuveni 10 500 sportisti, kas pārstāvēja 204 Nacionālās Olimpiskās komitejas. Londona kļuva par pirmo pilsētu, kas jau trešo reizi organizē modernās olimpiskās spēles, iepriekš tās organizējot 1908. un 1948. gadā. Latvijas delegācijā olimpiskajām spēlēm tika iekļauti 46 sportisti. Pamatraksts: 2012. gada vasaras olimpisko spēļu rīkotājpilsētas izvēle Londona par 30. vasaras olimpisko spēļu mājvietu tika izvēlēta 2005. gada 6. jūlijā 117. Starptautiskās Olimpiskās komitejas sesijas laikā Singapūrā. Londona par spēļu rīkošanu apsteidza Madridi (Spānija), Parīzi (Francija), Ņujorku (ASV) un Maskavu (Krievija). Vēl pieteikušās bija, bet līdz finālbalsojumam netika, Stambula, Leipciga, Havana un Riodežaneiro. Olimpiskais stadions ir galvenā olimpisko spēļu norises vieta. Tajā notiek atklāšanas un noslēguma ceremonijas, kā arī sacensības vieglatlētikā. Tajā ir aptuveni 80 000 sēdvietu. Pamatraksts: 2012. gada vasaras olimpisko spēļu medaļu tabula      Mājinieki Londonas kandidatūra paredzēja sacensības aizvadīt beisbolā un softbolā, taču Starptautiskā Olimpiskā komiteja divas dienas pēc Londonas apstiprināšanas par olimpisko spēļu rīkotāju paziņoja par šo divu sporta veidu izslēgšanu no olimpiskajām spēlēm. Toties Olimpiskajās spēlēs pirmoreiz notika sacensības boksā sievietēm. Treknināti iezīmēti sporta veidi, kuros piedalās Latvijas sportisti. Pamatraksts: Latvija 2012. gada vasaras olimpiskajās spēlēs Latvijai šīs bija desmitās vasaras olimpiskās spēles. Latvijas delegācijā ir iekļauti 46 sportisti, kas valsti pārstāvēja 12 sporta veidos. Latviju pārstāvēja arī šāvējs Afanasijs Kuzmins, kam šīs bija devītās olimpiskās spēles. Latvijas karogu atklāšanas ceremonijā nesa pludmales volejbolists Mārtiņš Pļaviņš. Pārī ar Jāni Šmēdiņu viņš izcīnīja bronzas medaļas, kļūstot par pirmajiem medaļu ieguvējiem Latvijai šajās Olimpiskajās spēlēs. Nākamajā dienā par divkārtējo olimpisko spēļu čempionu kļuva Māris Štrombergs, kas uzvarēja BMX riteņbraukšanā. Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi 2012. gada vasaras olimpisko spēļu atklāšanas ceremonija 2012. gada Vasaras Paraolimpiskās spēles Apvienotajā Karalistē notikušās olimpiskās spēles 1908. gada vasaras olimpiskās spēles — Londona 1948. gada vasaras olimpiskās spēles — Londona 2012. gada vasaras olimpiskās spēles — Londona «Cauldron moved into position in Olympic Stadium». London 2012 Olympic and Paralympic Organizing Committee. Arhivēts no oriģināla, laiks: 2012. gada 31. jūlijā. «International Olympic Committee - London 2012». IOC. Skatīts: 2008-08-03. «International Olympic Committee». IOC. Arhivēts no oriģināla, laiks: 2008. gada 1. augustā. Skatīts: 2008. gada 3. augusts. «BBC Sport – London 2012». BBC. «Olympics – Countries». BBC Sport. Skatīts: 2012. gada 19. jūlijs. From the 27th of July 2012 – 204 countries will send more than 10,000 athletes to compete in 300 events «Coe promises Olympics to remember». BBC Sport. 2005-07-06. Skatīts: 2008-08-03. Londonā pabeigta galvenā olimpisko spēļu stadiona būvniecība Mark Barden. «London's first Olympics». BBC Sport, 2008-04-26. Skatīts: 2008-08-03. «The 1948 London Olympics Gallery». BBC History. Skatīts: 2008-08-03. «Latvija 2012. gada olimpiskajās spēlēs». Arhivēts no oriģināla, laiks: 2012. gada 9. decembrī. Skatīts: 2012. gada 25. jūlijā. «London 2012: Election». International Olympic Committee. Skatīts: 2009-10-02. 2012. gada olimpiskās spēles notiks Londonā Stephen Wilson. «IOC backs golf, rugby for 2016 Olympics; women's boxing for 2012». CTV Olympics. Associated Press, 2009-08-13. Skatīts: 2009-08-13. «Latviju Londonas olimpiskajās spēlēs pārstāvēs 46 sportisti». Sportacentrs.com. 2012. gada 9. jūlijā. Skatīts: 2012. gada 9. jūlijā. «Kuzmins startēs savās devītajās olimpiskajās spēlēs». Sportacentrs.com. 2012. gada 22. maijā. Skatīts: 2012. gada 22. maijā. «Latvijas karogu olimpiādes atklāšanā nesīs Pļaviņš». Sportacentrs.com. 2012. gada 17. jūlijā. Skatīts: 2012. gada 17. jūlijā. Oficiālā tīmekļa vietne (angliski)