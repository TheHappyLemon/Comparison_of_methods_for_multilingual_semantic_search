"Ledus sirds 2" (angļu: Frozen 2) ir 2019. gada ASV datoranimācijas muzikālā fantāzijas filma, ko producēja Walt Disney Animation Studios. Šī ir 58. studijas producētā animācijas filma, kā arī turpinājums 2013. gada animācijas filmai "Ledus sirds". Tāpat kā filmas pirmajai daļai režisori ir Kriss Baks un Dženifere Lī, producents Pīters Del Veho, dziesmu autori Kristena Andersone Lopesa un Roberts Lopess, un komponists Kristofers Beks. Lī ir arī scenārija autore. Kristena Bella, Idina Menzela, Džošs Geds, Džonatans Grofs un Kiarans Hainds ieskaņojuši jau ierastos tēlus, savukārt pārējās lomas ieskaņojuši Sterlings Brauns, Evana Reičela Vuda, Alfreds Molina, Marta Plimptone, Džeisons Riters, Reičela Metjūsa un Džeremijs Sisto. Filmas darbība norisinās trīs gadus pēc pirmās daļas notikumiem, stāsts seko Elzas, Annas, Kristofa, Olafa un Svena gaitām, kuri dodas ceļojumā prom no Arendeles karalistes, lai atklātu Elzas burvju spēju izcelsmi un izglābtu karalisti pēc tam, kad noslēpumaina balss sauca Elzu. "Ledus sirds 2" pasaules pirmizrāde norisinājās 2019. gada 7. novembrī Dolby teātrī Holivudā, savukārt ASV kinoteātros filmu sāka demonstrēt tā paša gada 22. novembrī. Latvijā filmas pirmizrāde notika 12. decembrī. Filma saņēmusi pārsvarā labvēlīgu kritiku, pozitīvi ir novērtēta animācija, vizualizācija, scenārijs, mūzika un balss aktieru tēlojums. Filmas pasaules ienākumi ir vairāk kā viens miljards ASV dolāru un tā ir pirmajā vietā starp ienesīgākajām animācijas filmu pirmizrādēm, otrā visu laiku ienesīgākā animācijas filma un trešajā vietā starp ienesīgākajām 2019. gada filmām, kā arī 11. visu laiku ienesīgākā filma. 92. Kinoakadēmijas balvai filma tika nominēta kategorijā "Labākā dziesma" (Into the Unknown). «Frozen 2». Pathé Theatres. Skatīts: 2019. gada 28. oktobris. «'Jojo Rabbit': Toronto Review». Screen Daily (Screen International). 2019. gada 17. septembris. Skatīts: 2019. gada 10. oktobris. Tom Brueggemann. «‘Frozen 2’ Thaws Box Office, but It’s a Chilly ‘Beautiful Day in the Neighborhood’». IndieWire, 2019. gada 24. novembris. Skatīts: 2019. gada 2. decembris. «Frozen II (2019)». Box Office Mojo. Skatīts: 2023. gada 7. aprīlī. Frozen 2 Official Trailer - YouTube YouTube Jazz Monroe. «Oscar Nominations 2020: Elton John and Randy Newman Up for Best Original Song, Beyoncé and Thom Yorke Shut Out». Pitchfork (angļu). Skatīts: 2020. gada 13. janvāris. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)