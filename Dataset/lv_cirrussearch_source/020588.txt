Metrowerks, Inc. bija ASV programmatūras izstrādes uzņēmums. Dibināts 1985. gadā. 1999. gadā to nopirka Motorola un vēlāk integrēts uzņēmumā Freescale Semiconductor. Galvenais birojs atradās Ostinā, Teksasā. Uzņēmums galvenais produkts bija integrētā izstrādes vide CodeWarrior. To turpina attīstīt Freescale Semiconductor. 1985. gadā Greg Galanos Hadsonā, Kvebekā dibināja uzņēmumu Metropolis Computer Networks. Sākotnēji uzņēmums izstrādāja programmatūru Apple Macintosh un UNIX darbstacijām. Tā pirmais produkts bija Modula-2 kompilators. 1989. gadā uzņēmuma nosaukums mainīts uz Metrowerks, Inc. 1992. gadā uzņēmums sāka veidot izstrādes rīkus Macintosh datoriem, kas darbināmi ar PowerPC procesoru, kā arī atbalstīja Motorola 68k procesorus. Šis produkts ar nosaukumu CodeWarrior izlaists 1994. gada maijā. Šim rīkam bija lieli panākumi. Metrowerks akcijas tika kotētas Toronto un Monreālas biržā. 1994. gadā tā akcijas sāka kotēt NASDAQ biržā. 1995. gadā uzņēmums pārcēlas uz Ostinu ASV, tuvāk mikroprocesoru ražotājiem (IBM un Motorola). Metrowerks iegādājās nelielus uzņēmumus: HiWare AG, Embedix (Lineo) un AMC. 1999. gadā ASV Motorola par 100 miljoniem USD nopirka Kanādas programmatūras uzņēmumu Metrowerks, kurš tika pievienots Motorola pusvadītāju produktu sektoram (Semiconductor Products Sector). 2004. gadā Motorola pusvadītāju produktu sektors atdalīts atsevišķā uzņēmumā Freescale Semiconductor, un arī Metrowerks pārgāja uz to kā meitas uzņēmums. 2005. gadā Freescale Semiconductor likvidēja Metrowerks meitas uzņēmumu, pārveidojot to kā nodaļu Developer Technology Organization (DevTech). CodeWarrior produktu turpmāk pārdeva ar Freescale zīmolu. From the Factory Floor[novecojusi saite] Metrowerks acquires Embedix Inc. (aka Lineo) Goodbye Metrowerks, hello, Freescale DevTech CodeWarrior Development Tools Freescale Semiconductor