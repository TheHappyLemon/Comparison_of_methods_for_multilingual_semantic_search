Aivars Leimanis (dzimis 1958. gada 3. jūlijā Rīgā) ir latviešu horeogrāfs un Latvijas Nacionālā baleta mākslinieciskais vadītājs, bijušais baletdejotājs. Dzimis kinorežisora Aleksandra Leimaņa un aktrises Baibas Indriksones ģimenē. 1976. gadā absolvējis Rīgas Horeogrāfijas skolu. 1995. gadā absolvējis Krievijas Teātra akadēmijas Baletmeistaru fakultātes horeogrāfa specialitāti, iegūstot maģistra grādu. Laika posmā no 1976. līdz 1996. gadam bijis Latvijas Nacionālā baleta premjers. Kā viessolists piedalījies vairāku ārzemju baletu izrādēs un projektos. Kā horeogrāfs Latvijas Nacionālajā baletā iestudējis vairākas baleta izrādes, tai skaitā „Karlsons lido...”, kura ir ieguvusi gan Latvijas Lielo mūzikas balvu, gan „Latvijas Gāzes” Gada balvu operai. Laika posmā no 1999. līdz 2005. gadam strādājis Rīgas domē kā deputāts. Trīs gadus bijis priekšsēdētājs Rīgas Domes Kultūras, mākslas un reliģijas lietu komitejai. Kopš 1993. gada ir Latvijas Nacionālā baleta mākslinieciskais vadītājs. 2003. gadā saņēma 4. šķiras Triju Zvaigžņu ordeni. 2019. gadā tika nominēts Dejas balvai kategorijā "Klasiskās dejas horeogrāfe/s". Sieva - baletmeistare Gunta Leimane, dēls Gusts Leimanis un meita - baletdejotāja Elza Leimane-Martinova. «AIvars Leimanis». Latvijas Nacionālā opera un balets. Ar Triju Zvaigžņu ordeni apbalvoto personu reģistrs apbalvošanas secībā, sākot no 1994.gada - 2004.gadam, 94. lpp. Arhivēts 2019. gada 27. martā, Wayback Machine vietnē. mājas lapā president.lv «Apbalvoti pirmās Dejas balvas laureāti». lsm.lv. 2019. gada 29. aprīlī. Arhivēts no oriģināla, laiks: 2019. gada 30. aprīlī. Skatīts: 2019. gada 20. jūlijā. «Kino. - 1990. - Nr.2.». Arhivēts no oriģināla, laiks: 2019. gada 15. maijā. Skatīts: 2020. gada 14. novembrī. Arhivēts 2019. gada 15. maijā, Wayback Machine vietnē. Leimaņu dzimtas sāga trijās paaudzēs. Stāsta Gunta Leimane