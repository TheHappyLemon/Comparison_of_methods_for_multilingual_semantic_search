Maskavas guberņa bija Krievijas administratīvi teritoriālā vienība, kas izveidota 1708. gadā un likvidēta 1929. gadā. 1897. gadā guberņas teritorija bija 33 271 km2 ar 2,430 miljoniem iedzīvotāju. Mūsdienās guberņas lielākā daļa atrodas Maskavas apgabala teritorijā. Izveidota pēc Pētera I īstenotās Krievijas caristes administratīvās reformas kopā ar Ingrijas, Kijivas, Smoļenskas, Arhangeļskas, Kazaņas, Azovas un Sibīrijas guberņām. 1719. gadā guberņā izveidoja deviņas provinces: Jurjevopoļskas province (Юрьево-Польская провинция) Kalugas province (Калужская провинция) Kostromas province (Костромская провинция) Maskavas province (Московская провинция) Pereslavļas-Zaļeskas province (Переслав-Залесская провинция) Rjazaņas Perejaslavas province (Переяслав-Рязанская провинция) Suzdaļas province (Суздальская провинция) Tulas province (Тульская провинция) Vladimiras province (Владимирская провинция) 1727. gadā no Sanktpēterburgas guberņas pievienoja Jaroslavļas un Ugļičas provinces. Katrīnas II valdīšanas laikā 1775.—1778. gadā no Maskavas guberņas atdalīja Kalugas, Tulas, Tveras, Vladimiras, Rjazaņas un Kostromas vietniecības. 1781. gadā bijušās Maskavas provinces robežās reorganizētajā Maskavas guberņā izveidoja Volokolamskas, Možaiskas, Verejas, Podoļskas, Ņikickas, Serpuhovas, Kolomenskas, Broņņicu, Maskavas, Voskresenskas, Kļinas, Dmitrovas, Zveņigorodas, Bogorodskas un Ruzas apriņķus. Maskavas guberņa pēc Pētera I administratīvās reformas (1708) Maskavas guberņa (1745) Maskavas guberņa ar 15 apriņķiem pēc reducēšanas (1792) Maskavas guberņa (1821) Maskavas guberņa (1873) Maskavas guberņa (1913) Vikikrātuvē par šo tēmu ir pieejami multivides faili. Skatīt: Maskavas guberņa. Krievijas Lielās enciklopēdijas raksts (krieviski)