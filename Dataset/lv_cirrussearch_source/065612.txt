Need For Speed: Carbon ir ātrumsacīkšu spēle, ko 2006. gada 31. oktobrī personālajam datoram, Mac OS X, PlayStation 3, Xbox 360, Wii, PlayStation 2, Xbox, GameCube, PlayStation Portable, Game Boy Advance un Nintendo DS izdeva Electronic Arts. Tā ir četrpadsmitā Need For Speed sērijas spēle. Sērijas iepriekšējā spēle ir Need For Speed: Most Wanted, bet nākamā — Need For Speed: Pro Street. PSP, NDS un GBA spēles versija tika nosauktas par Need For Speed: Carbon Own The City. 2007. gada augustā spēle izdota arī Mac OS X operētājsistēmai. Spēlē ir desmit dažādi sacensību veidi — sprints, apļa sacensības, drifts, kontrolpunktu, sacensību kari, kanjona duelis, kanjona drifts, kanjona kontrolpunkts, un ātrumaslazds. Daži sacensību veidi pieejami tikai caur spēles challenge series. Liela daļa Need for Speed: Carbon sacīkšu notiek caur kanjoniem, uz kuriem ir balstīta spēles tēma. Spēlētājam jāsacenšas ar citiem braucējiem, jādriftē cauri kanjoniem vai pat jāsacenšas ar Palmotsitijas nelegālo sacensību labākajiem braucējiem. Spēlētājs var izvēlēties licencētas automašīnas no trim klasēm: Tuner, Muscle un Exotic. Katrai klasei ir savas priekšrocības un trūkumi. "Tuner" automašīnām ir vislabākā vadība. Tām ir diezgan laba ātruma uzņemšana, bet mazs maksimālais ātrums. Lielākā daļa šīs klases auto ir no Japānas vai Eiropas. Exotic automašīnām ir liels maksimālais ātrums, kā arī laba vadība un ātruma uzņemšana. Lielākā daļa šīs klases auto ir no Eiropas. Muscle mašīnu priekšrocība ir lielais ātrums un tā uzņemšana, bet trūkums — slikta vadība. Lielākā daļa šīs klases automašīnu ir no ASV. Spēles oficiālajā vietnē minēts, ka spēlē ir 56 mašīnas, no kurām trīs ir speciāli policijas auto. Spēle notiek izdomātā pilsētā Palmontsitija. Eternity Pass kanjona trasē var redzēt visu Palmontsitiju, kā arī dažas pilsētas no citām sērijas spēlēm. Palmontā ir trīs galvenie kanjoni — Austrumu, Rietumu un Karbona kanjoni. Karbona kanjona apkārtnē ir daudz upes un ezeri. Spēles sākumā Palmonta ir sadalīta četrās daļas, no kurām katra pieder vienai braucēju komandai, bet spēles beigās, pabeidzot karjeru, spēlētājam pieder visa pilsēta. Spēles oficiālā lapa izstrādātāju vietnē (angliski)