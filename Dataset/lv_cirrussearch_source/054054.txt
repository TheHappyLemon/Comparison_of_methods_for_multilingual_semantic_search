1KUNS-PF (1st Kenyan University NanoSatellite-Precursor Flight)) bija Kenijas pirmais Zemes mākslīgais pavadonis. To izstrādāja Nairobi Universitāte sadarbībā ar Sapienca Romas Universitāti, lai pārbaudītu tehnoloģijas, kas tiks izmantotas Kenijas un Itālijas kopīgajā Zemes tālizpētes pavadonī IKUNS. Kosmiskais aparāts orbītā tika palaists 2018. gada aprīlī ar kravas kuģi Dragon lidojumā SpaceX CRS-14 uz Starptautisko kosmosa staciju (SKS). 2018. gada maijā to no stacijas palaida brīvā lidojumā. Pavadonis veidots CubeSat 1U standartā ar izmēriem 10 * 10 * 11,4 cm un masu aptuveni 1 kg. Pavadonim bija kamera, ar kuru varēja uzņemt Zemes virsmas attēlus. 1KUNS-PF projekts tika realizets ar KiboCUBE programmas atbalstu. KiboCUBE ir Apvienoto Nāciju Ārējā kosmosa lietu biroja (UNOOSA) un Japānas Aerokosmiskās aģentūras JAXA sadarbības programma, kas piedāvā palaist CubeSat pavadoņus no SKS Kibo moduļa. 1KUNS-PF tika palaists 2018. gada 2. aprīlī 20:30 UTC ar nesējraķeti Falcon 9 Full Thrust no Kanaveralas zemesraga Gaisa spēku stacijas starta laukuma SLC-40. Tas atradās kravas kuģa Dragon SpaceX CRS-14 hermētiskajā kravas telpā. Kravas kuģis Starptautisko kosmosa staciju sasniedza 4. aprīlī. 11. maijā 1KUNS-PF tika palaists brīvā lidojumā no Kibo moduļa; operāciju veica Japānas kosmonauts Norišige Kanai. 2020. gada 11. jūnijā 1KUNS-PF nogāja no orbītas un sadega Zemes atmosfērā. «Kenya’s first satellite released from Japan’s Kibo module at ISS». The Japan Times Online (en-US). 2018-05-12. ISSN 0447-5763. Arhivēts no oriģināla, laiks: 2018-05-17. Skatīts: 2018-05-17. 1KUNS-PF N2YO (pavadoņu orbītas parametri) Projekta vietne Arhivēts 2020. gada 1. septembrī, Wayback Machine vietnē. 1KUNS-PF Team - University of Nairobi & Sapienza - University of Rome “1KUNS-PF: 1st Kenyan University NanoSatellite-Precursor Flight” Arhivēts 2020. gada 16. novembrī, Wayback Machine vietnē. Nairobi Universitātes Arhitektūras un inženierijas koledža 1KUNS-PF Gunter Dirk Krebs 1KUNS-PF AMSAT-UK Radio Amateur Satellites