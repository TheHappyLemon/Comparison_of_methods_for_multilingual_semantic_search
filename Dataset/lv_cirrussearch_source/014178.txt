Vinterailenda (angļu: Winter Island — ‘Ziemas sala’) ir viena no lielākajām salām Argentīnas salu grupā Antarktīdā. Sala ir ap 750 m gara un līdz 550 m plata. Salas ziemeļu un austrumu piekrastes klinšainas, dienvidu daļā paceļas līdz 30 m augsts ledus kupols. Salu 1935. gadā atklāja Britu Greiema Zemes ekspedīcija un nosauca to par Ziemas salu, jo salas austrumu galā no 1935. 14. februāra līdz 1936. gada 17. februārim atradās ekspedīcijas ziemošanas nometne. Ekspedīcijas būda 1946. gadā iznīcināta, iespējams, cunami rezultātā. Nometnes vietā 1947. gada 7. janvārī ierīkota britu polārstacija Ardžentainailendsa. Staciju 1954. gadā pārnesa uz blakus esošo Galindesa salu, bet vecās stacijas galvenajai ēkai Vordija mājai 1996. gadā piešķīra speciāli aizsargāta vēstures pieminekļa statusu. Populārs antarktiskā tūrisma galamērķis. SCAR Composite Gazetteer «Wordie House, Argentine Islands - Antarctic Historic Site and Monument». Arhivēts no oriģināla, laiks: 2007. gada 4. oktobrī. Skatīts: 2012. gada 9. jūnijā. «Wordie House, Winter Island. Antartic Treaty visitors site guide». Arhivēts no oriģināla, laiks: 2016. gada 4. martā. Skatīts: 2014. gada 28. februārī.