Šeit ir apkopoti 2008. gada sporta notikumi. 4. janvāris — dienu pirms plānotā starta tika atcelts 2008. gada Dakaras rallijs. 20. janvāris — Ganā sākās 2008. gada Āfrikas Nāciju kauss. 26. janvāris — Australian Open finālā tenisā sieviešu konkurencē uzvarēja Marija Šarapova, finālā pārspējot Anu Ivanoviču. 27. janvāris — Australian Open finālā tenisā vīriešu konkurencē uzvarēja Novaks Džokovičs, finālā pārspējot Žo Vilfrīdu Congā. 3. februāris — NFL Super Bowl finālā uzvaru izcīnīja Ņujorkas "Giants", ar 17-14 pārspējot Jaunanglijas "Patriots". 8. februāris: amerikāniete Keitija Ūlendera izcīnīja pasaules kausu skeletonā sieviešu konkurencē. brits Kristians Bromlijs izcīnīja pasaules kausu skeletonā vīriešu konkurencē. 9. februāris: vāciete Sandra Kiriasis izcīnīja pasaules kausu bobslejā sieviešu divnieku konkurencē. vācietis Andrē Lange izcīnīja pasaules kausu bobslejā vīriešu divnieku konkurencē. 10. februāris: vācietis Andrē Lange izcīnīja pasaules kausu bobslejā vīriešu četrinieku konkurencē. ar Ēģiptes uzvaru pār Kamerūnu ar rezultātu 1:0 Ganā noslēdzās 2008. gada Āfrikas Nāciju kauss. 16. februāris — par pasaules čempioni bobslejā, sieviešu konkurencē, kļuva vāciete Sandra Kiriasis. 17. februāris — par pasaules čempionu bobslejā, vīriešu divnieku konkurencē, kļuva vācietis Andrē Lange. 22. februāris: par atkalapvienošanos paziņoja konkurējošās ASV sacīkšu sērijas - Champ Car un IRL. par pasaules čempionu skeletonā, vīriešu konkurencē, kļuva brits Kristans Bromlijs. 23. februāris — par pasaules čempioni skeletonā, sieviešu konkurencē, kļuva vāciete Anja Hūbere. 2. marts — austriešu kalnu slēpotājs Matiass Lancingers piedzīvoja smagu kritienu un viņam slimnīcā tika amputēta kāja. 8. marts — pieckārtējā Olimpisko spēļu čempione Meriona Džonsa devās uz cietumu izciest savu sodu. 16. marts — ar Luisa Hamiltona uzvaru Austrālijas GP sākās 2008. gada F1 sezona. 22. marts — HK Rīga 2000 izcīnīja Latvijas hokeja līgas bronzas medaļas, divu spēļu summā pārspējot DHK Latgali. 25. marts — HK Liepājas Metalurgs izcīnīja Latvijas hokeja līgas zelta medaļas, četru spēļu summā pārspējot ASK/Ogri. 30. marts — britu tabloīds "News of the World" publicēja fotogrāfijas, kurās FIA prezidents Makss Moslijs redzams kopā ar piecām prostitūtām, atainojot nacistu represijas pret ebrejiem. Moslijs apsūdzības sākotnēji noliedza, apgalvojot, ka stāsts un bildes ir safabricētas. 7. aprīlis — Latvijā izveidota akciju sabiedrība "Dinamo Rīga", ar mērķi izveidot hokeja komandu, kas spēlētu KHL. 18. aprīlis — Davids Vībornijs paziņoja, ka beigs karjeru Čehijas hokeja izlasē. 19. aprīlis — pirmo reizi IRL vēsturē par sacīkstes uzvarētāju kļuva sieviete - Danika Patrika. 20. aprīlis: Eiropas čempionātā svarcelšanā svara kategorijā virs 105 kilogramiem par pieckārtējo sacensību uzvarētāju kļuva Latvijas sportists Viktors Ščerbatihs. BK Barons/LMT izcīnīja FIBA Eiropas kausu, finālā pārspējot Beļģijas klubu Dexia Mons Hainaut. 2. maijs — Kanādas pilsētās Kvebekā un Helifeksā sākās 2008. gada Augstākās divīzijas Pasaules čempionāts hokejā. 6. maijs — Super Aguri F1 komanda atsauca savu dalību no 2008. gada F1 sezonas. 14. maijs — beļģu tenisiste Žustīne Enāna beidza karjeru 25 gadu vecumā. 18. maijs — par pasaules čempioniem hokejā kļuva Krievijas izlase. 21. maijs — Mančestras "United" soda sitienos pārspēj Londonas "Chelsea" UEFA Čempionu Līgas finālā. 24. maijs — no Londonas "Chelsea" galvenā trenera amata tika atlaists Āvrams Grants. 4. jūnijs — par Nacionālās Hokeja Līgas čempioniem kļuva Detroitas "Red Wings" komanda, finālspēļu sērijā ar 4:2 pārspējot Pitsburgas "Penguins". 7. jūnijs: French Open finālā tenisā sieviešu konkurencē uzvarēja Ana Ivanoviča, finālā pārspējot Dinatu Safinu. sākās 2008. gada Eiropas čempionāts futbolā. 8. jūnijs — French Open finālā tenisā vīriešu konkurencē uzvarēja Rafaels Nadals, finālā pārspējot Rodžeru Federeru. 9. jūnijs — čehu hokeja vārtsargs Dominiks Hašeks paziņoja par savas karjeras beigšanu. 10. jūnijs — par Amerikāņu Hokeja Līgas čempioniem kļuva Čikāgas "Wolves" komanda, finālspēļu sērijā ar 4:2 pārspējot Vilksberas un Skrentonas "Penguins". 17. jūnijs — par Nacionālās Basketbola Asociācijas čempioniem kļuva Bostonas "Celtics" komanda, finālspēļu sērijā ar 4:2 pārspējot Losandželosas "Lakers". 25. jūnijs — FIA paziņoja par GP2 konkurenta — Formula 2 čempionāta — atjaunošanu 2009. gadā. 27. jūnijs — Salaspilī tika atklāts jaunais pilsētas stadions. 29. jūnijs — ar Spānijas uzvaru pār Vāciju ar rezultātu 1:0 noslēdzās 2008. gada Eiropas čempionāts futbolā. 4. jūlijs — čehu hokejists Jaromīrs Jāgrs paziņoja par pāreju no NHL kluba Ņujorkas "Rangers" uz KHL komandu Omskas "Avangard". 5. jūlijs: sākās 95. Tour de France daudzdienu velobrauciens. Vimbldonas čempionāta finālā tenisā sieviešu konkurencē uzvarēja Venusa Viljamsa, finālā pārspējot savu māsu Serīnu. 6. jūlijs — Vimbldonas čempionāta finālā tenisā vīriešu konkurencē uzvarēja Rafaels Nadals, finālā pārspējot Rodžeru Federeru. 27. jūlijs — ar Karlosa Sastres uzvaru noslēdzās 95. Tour de France daudzdienu velobrauciens. 8. augusts — Ķīnas galvaspilsētā Pekinā sākās 2008. gada vasaras olimpiskās spēles. 16. augusts — Useins Bolts kļuva par pirmo vieglatlētu, kas 100 metru sprintu noskrējis ātrāk nekā 9,7 sekundēs, Olimpiskajās spēles uzvarot ar rezultātu 9,69 sekundes. 22. augusts — slēgtas vasaras olimpiskās spēles. 25. augusts: sākās ASV Atklātais čempionāts tenisā kā 2008. gada noslēdzošais Grand Slam turnīrs; ukraiņu futbolists Andrijs Ševčenko atgriezās AC Milan pēc diviem Londonas "Chelsea" pavadītiem gadiem. 2. septembris — sākās pirmā KHL sezona. 16. septembris — sākās UEFA Čempionu līgas grupu turnīrs. 26. septembris: tika paziņots, ka sākot ar 2009./2010. gada sezonu UEFA kauss tiks pārsaukts par UEFA Eiropas līgu; tika paziņots, ka sākot ar 2016. gadu Eiropas futbola čempionāta finālturnīrā piedalīsies 24 komandas; Ēriks Cābels paziņoja par savas profesionālā riteņbraucēja karjeras beigšanu. 12. oktobris — Sebastjēns Lēbs garantēja savu piekto WRC titulu. 2. novembris — 2008. gada F1 sezona noslēdzās Interlagušas trasē, uzvaru sacīkstē izcīnīja Felipe Masa, bet uzvaru čempionātā izcīnīja Luiss Hamiltons. 5. decembris — par savu aiziešanu no Formula 1 čempionāta paziņoja Honda. 15. decembris — par savu aiziešanu no WRC čempionāta paziņoja Suzuki. 16. decembris — par savu aiziešanu no WRC čempionāta paziņoja Subaru. 3. janvāris — Džimijs Stjuarts (Jimmy Stewart), Lielbritānijas autosportists (dzimis 1931.) 17. janvāris — Bobijs Fišers (Robert Fischer), ASV izcelsmes Islandes šahists (dzimis 1943.) 6. februāris — Tonijs Rolts (Tony Rolt), Lielbritānijas autosportists (dzimis 1918.) 22. marts — Vladimirs Bistrovs, Latvijas hokejists un treneris (dzimis 1952.) 27. marts — Žans Marī Balestrs (Jean-Marie Balestre), FIA un FISA eksprezidents (dzimis 1921.) 29. marts — Rajko Mitičs (Рајко Митић), Dienvidslāvijas futbolists un treneris (dzimis 1922.) 3. aprīlis — Hrvoje Čustičs (Hrvoje Ćustić), Horvātijas futbolists (dzimis 1983.) 8. maijs — Fransuā Steršēls (François Sterchele), Beļģijas futbolists (dzimis 1982.) 11. jūnijs — Ūve Andersons (Ove Andersson), Zviedrijas rallists (dzimis 1938.) 15. jūlijs — Džonata Mignoci (Gionata Mingozzi), Itālijas futbolists (dzimis 1984.) 4. augusts — Kreigs Džonss (Craig Jones), Lielbritānijas motociklists (dzimis 1985.) 13. augusts — Dino Tozo (Dino Toso), Nīderlandes autosporta inženieris (dzimis 1969.) 25. augusts — Kevins Dakvorts (Kevin Duckworth), ASV basketbolists (dzimis 1969.) 28. augusts — Fils Hills (Philip Toll Hill), ASV autosportists (dzimis 1927.) 10. oktobris — Aleksejs Prokurorovs (Алексей Прокуроров), Krievijas slēpotājs (dzimis 1964.) 13. oktobris — Aleksejs Čerepanovs (Алексей Черепанов), Krievijas hokejists (dzimis 1989.) «"Barons/LMT" iegūst FIBA kausu!». Arhivēts no oriģināla, laiks: 2008. gada 19. oktobrī. Skatīts: 2011. gada 15. janvārī.