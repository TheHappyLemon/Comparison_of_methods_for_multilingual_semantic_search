Simons Destjē (franču: Simon Desthieux; dzimis 1991. gada 3. decembrī) ir franču bijušais biatlonists, 2018. gada ziemas olimpisko spēļu čempions jauktajā stafetē. 2011. gadā Nove Mesto kļuva par pasaules čempionu junioriem 15 km individuālajā distancē. Gadu vēlāk pasaules junioru čempionātā Kontiolahti ieguva bronzas medaļu sprintā. Pasaules kausa sacensībās startē kopš 2012.—2013. gada sezonas. Pasaules čempionātā debitēja 2013. gadā Nove Mesto ar 67. vietu sprintā. 2017. gadā Hohfilcenē izcīnīja sudraba medaļu stafetē. Savās pirmajās ziemas olimpiskajās spēlēs 2014. gadā Sočos labāko individuālo rezultātu sasniedza iedzīšanas distancē (21. vieta), kā arī ieguva 8. vietu stafetē. 2018. gada ziemas olimpiskajās spēlēs Phjončhanā kopā ar Marī Dorēnu-Abēru, Anaisu Beskonu un Martēnu Furkadu uzvarēja jauktajā stafetē. 2020. gada Pasaules čempionātā Antholcā stafetē ieguva zelta medaļu. 2021. gada Pasaules čempionātā Pokļukā izcīnīja sudraba medaļu sprintā. Piedalījās arī 2022. gada ziemas olimpiskajās spēlēs Pekinā , kur ieguva sudrabu vīriešu sfafetē, bet individuāli labāko rezultātu sasniedza iedzīšanā, ieņemot 7. vietu. Pēc 2021.—2022. gada sezonas noslēdza biatlonista karjeru. «Bricis tiek pie starta, un Latvijai 22. vieta, zelts ar izcilu šaušanu Krievijai». sportacentrs.com. 2017. gada 18. februāris. Skatīts: 2018. gada 20. februārī. «Jauktajā stafetē triumfē Francija, Furkadam Phjončhanā trešais zelts». sportacentrs.com. 2018. gada 20. februāris. Skatīts: 2018. gada 20. februārī. «Adieu, Auf Wiedersehen, Adjö, Good-Bye 2022 Retirees» (angļu). biathlonworld.com. 2022. gada 15. aprīlis. Skatīts: 2023. gada 23. februārī. Vikikrātuvē par šo tēmu ir pieejami multivides faili. Skatīt: Simons Destjē. Olympedia profils (angliski) IBU profils (angliski) biathlon.com.ua profils (ukrainiski)