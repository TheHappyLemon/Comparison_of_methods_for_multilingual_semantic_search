Šis raksts ir par Lielbritānijas šahistu. Par citiem cilvēkiem ar uzvārdu Kenedijs skatīt nozīmju atdalīšanas lapu. Hjū Aleksandrs Kenedijs (angļu: Hugh Alexander Kennedy; 1809. gada 22. augusts, Madrasa — 1878. gada 23. oktobris, Redinga) bija Lielbritānijas šahists. Piedzimis Indijā un bijis britu armijas kapteinis. Vēlāk atgriezies Londonā un kļuvis par vienu no Anglijas labākajiem šahistiem. 1843. gadā dibinājis Braitonas šaha klubu. 1845. gadā Portsmutas komandas sastāvā kopā ar Hauardu Stauntonu piedalījies starppilsētu telegrāfa mačā pret Londonas komandu, kurā spēlējuši Henrijs Bakls, Džordžs Volkers un Viljams Evanss. 1851. gadā piedalījies arī pirmajā starptautiskajā šaha turnīrā Londonā, kur 16 dalībnieku konkurencē izcīnījis augsto 6. vietu. 1862. gadā piedalījies arī pirmajā starptautiskajā telegrāfa mačā pret Francijas šahistiem. Bijis Britu šaha savienības viceprezidents un Braitonas, Bātas, Bristoles pilsētu šaha klubu prezidents. Sarakstījis vairākas grāmatas par šahu. London (1851) Šahista profils chessgames.com mājaslapā (angliski) Šahista profils 365chess.com mājaslapā (angliski)