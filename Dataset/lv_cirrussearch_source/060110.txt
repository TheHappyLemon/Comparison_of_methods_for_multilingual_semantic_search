Juho Olkinuora (somu: Juho Olkinuora, dzimis 1990. gada 4. novembrī) ir Somijas hokejists, spēlē vārtsarga pozīcijā. Pašlaik (2023) Olkinuora pārstāv Šveices hokeja līgas klubu Geneve-Servette HC. Savas karjeras sākumā pārstāvējis AHL komandas Sentdžonsas "IceCaps" un Manitobas "Moose". 2016–17. gadā atgriezies Somijā, lai pievienotos SM-Liiga komandai Lapēnrantas "SaiPa". Vēlāk Somijā pārstāvējis Jiveskiles JYP un Lahti "Pelicans". 2019. gadā pievienojies KHL komandai Vladivostokas "Admiral", bet nākamajā sezonā jau pievienojies Magņitogorskas "Metallurg". 2022. gada jūnijā parakstīja līgumu ar NHL klubu Detroitas "Red Wings". Pēc treniņnometnes tika nosūtīts uz AHL komandu Grandrepidsas "Griffins", kurā sezonas pirmajā pusē piedalījās 15 spēlēs un guva vien sešas uzvaras. 2023. gada februārī Olkinuora atgriezās Eiropā un pievienojās Zviedrijas klubam Brynäs IF. Somijas hokeja izlases sastāvā izcīnījis zelta medaļu 2019. gada Pasaules čempionātā Slovākijā. 2021. gada Pasaules čempionātā Rīgā ieguva sudraba medaļu. Olkinuora tika iekļauts izlases sastāvā 2022. gada ziemas olimpiskajās spēlēs un kļuva par olimpisko čempionu. 2022. gada Pasaules čempionātā izcīnīja vēl vienu zelta medaļu, kā arī tika atzīts par turnīra labāko vārtsrgu un vērtīgāko spēlētāju. «Nosaukti PČ labākie spēlētāji katrā pozīcijā». hokejazinas.com. 2022. gada 30. maijā. Skatīts: 2023. gada 3. jūnijā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)