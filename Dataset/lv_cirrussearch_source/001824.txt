Radivojs Koračs (serbu: Радивој Кораћ; dzimis 1938. gada 5. novembrī Samborā, Dienvidslāvijā, miris 1969. gada 2. jūnijā Sarajevā, Dienvidslāvijā) bija Dienvidslāvijas basketbolists, spēlēja centra pozīcijā, Dienvidslāvijas basketbola izlases dalībnieks. Eiropas čempionvienību kausa izcīņas spēlē 1964.-65. gada sezonas pirmās kārtas spēlē pret Zviedijas čempioniem "Alvik" viņš guva 99 punktus, spēles beigu rezultāts bija 155-57. Kopā ar Dienvidslāvijas basketbola izlasi izcīnījis Olimpiskās sudraba medaļu 1968. gadā, divreiz bijis otrais Pasaules čempionātā. 1969. gada 2. jūnijā Radivojs mira autoavārijā netālu no Sarajevas. 1971. gadā FIBA viņa piemiņai veltīja Korača kausa izcīņas turnīru Eiropas valstu basketbola klubiem, kas tika izcīnīts līdz pat 2002. gadam. Taču Dienvidslāvijas basketbola federācija noteica, ka Dienvidslāvijā nenotiks basketbola spēles 2. jūnijā. Pēc Korača kausa izcīņas beigām Eiropā Serbijas un Melnkalnes basketbola federācija nosauca savas valsts kausa izcīņu par Radivoja Korača kausa izcīņas turnīru. Viņš tika uzņemts FIBA slavas zālē 2007. gadā. Radivojs Koračs ticis iekļauts 50 izcilāko Eirolīgas spēlētāju un darbinieku vidū. FIBA slavas zāles profils (angliski) Eirolīgas 50 labākie spēlētāji un darbinieki (angliski) Basketpedya profils (angliski)