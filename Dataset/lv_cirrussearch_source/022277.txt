BBC One ir Lielbritānijas teleradiokompānijas BBC galvenais kanāls, kas uzsāka raidīšanu 1936. gada 2. novembrī ar nosaukumu BBC Television Service, 1960. gadā kanāls mainīja nosaukumu uz BBC TV. 1964. gadā BBC sāka raidīt kanālu BBC2 un BBC TV kļuva par BBC1. 1997. gadā kanāls BBC1 mainīja nosaukumu uz BBC One. Tāpat kā citiem BBC televīzijas un radio kanāliem, arī šim kanālam finansējums nāk no televīzijas abonēšanas maksas, tādēļ diennakts translācija netiek pārtraukta ar reklāmas starplaikiem. BBC One ir pats populārākais Lielbritānijas televīzijas kanāls, to skatās vairāk kā 20 % no visiem skatītājiem. 2007. gadā kanālam tika piešķirta Broadcast Awards balva kategorijā "Labākais gada televīzijas kanāls". 1932. gada 22. augustā BBC sāka raidīt pirmās pārraides. 1936. gada 2. novembrī BBC oficiāli sāka raidīt pārraides. 1939. gada 1. septembrī, divas dienas, pirms Lielbritānija paziņoja par karu ar Vāciju, BBC pārtrauca raidīt un viena no pēdējām programmām bija animācijas filma "Mikipele". 1945. gada 7. jūnijā plkst. 15:00 kanāls atsāka raidīt. «BARB». Arhivēts no oriģināla, laiks: 2016. gada 25. janvārī. Skatīts: 2017. gada 4. februārī. «Total viewing summary - monthly - BARB». Arhivēts no oriģināla, laiks: 2012. gada 17. decembrī. Skatīts: 2014. gada 18. janvārī. BBC One named Channel Of The Year at Broadcast Awards Oficiālā tīmekļa vietne