Mērija Beina (angļu: Mary Bain; dzimusi Veizere (angļu: Weiser); 1904. gada 8. jūnijs — 1972. gada 26. oktobris Ņujorka) bija ASV starptautiskā meistare šahā (1952), ASV sieviešu šaha čempione (1951). Piedzimusi Ungārijas Karalistē, taču pārcēlusies uz dzīvi ASV. 1937. gadā Stokholmā kļuvusi par pirmo ASV šahisti, kas piedalījusies Pasaules čempionātā šahā sievietēm, kurā ieņēmusi augsto 5. vietu aiz Veras Menčikas, Klaričes Benini, Mildas Laubertes un Soņas Grafas. 1940. gados un 1950. gadu sākumā kopā ar Monu Meju Karfu un Gizelu Greseri bijusi viena no vadošajām amerikāņu šahistēm. 1951. gadā uzvarējusi ASV sieviešu šaha čempionātā. Divas reizes kļuvusi par ASV atklātā sieviešu šaha čempionāta uzvarētāju (1965, 1966). 1952. gadā Maskavā piedalījusies pretendentu turnīrā, kurā palikusi 14. vietā. 1963. gadā Splitā pārstāvējusi ASV komandu 2. sieviešu šaha olimpiādē. Par panākumiem turnīros FIDE 1952. gadā viņai piešķīra starptautiskās meistares (WIM) nosaukumu. «1927-39 Title Tournaments : World Chess Championship (women)». www.mark-weeks.com. World Chess Championship (women): 1952 Candidates Tournament OlimpBase :: Women's Chess Olympiads :: Mary Bain Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)