Katehisms jeb katķisms (latīņu: catechismus no grieķu: κατήχησις — 'mutiska apmācība') ir kristīgās ticības mācības izklāsts, pārsvarā jautājumu un atbilžu formā. Protestantu, it īpaši luterāņu katehisms ir veidots kā īsa un viegli uztverama mācību grāmata, kas iepazīstina ar galvenajiem uzskatiem, kas pieņemti attiecīgajā konfesijā. Katoliskā Baznīca laika gaitā ir izveidojusi dažādu formātu katehismus, kuru mērķis ir sniegt organisku un sintētisku katoliskās mācības izklāstu gan par ticības, gan par morāles būtiskiem un fundamentāliem elementiem. Tā galvenie avoti ir Svētie Raksti, svēto Baznīcas tēvu darbi, liturģija un Baznīcas maģistērijs. Lībekas Doma baznīcas dekāna J. Branda pierakstos ir norāde, ka 1525. gadā Lībekā aizturēts kāds tirgotājs ar mucu, kura ir bijusi pilna ar grāmatām, arī latviski tulkoto katehismu. Grāmatas bija paredzētas Lutera mācības izplatīšanai Livonijā, bet katoliskā Lībekas rāte nolēmusi grāmatas sadedzināt. Senākais katehisms, kas saglabājies līdz mūsdienām, ir nīderlandiešu jezuīta Pētera Kanīzija (Petrus Canisius, 1521–1597) latviski tulkotais un 1585. gadā Viļņā jezuītu kolēģijas izdotais katoļu katehisms Kriscige pammacischen no thems Papreksche Galwe gabblems Christites macibes. Prexskan thems nemacigems vud iounems bernems (Kristīgā pamācīšana no tiem papriekš galvas gabaliem Kristītās mācības. Priekš tiem nemācītiem un jauniem bērniem). 1588. gadā Nikolajs Mollīns Rīgā atvēra pirmo grāmatu spiestuvi, kurā iespieda luterāņu katehisma otro izdevumu. Literārās un rakstu valodas aizsākumi Arhivēts 2013. gada 11. janvārī, Wayback Machine vietnē. (latviski). Latviešu valodas aģentūra «Seno tekstu korpuss: Catechismvs Catholicorum CC1585». Roberts Feldmanis. «Poļu laiki Vidzemē» (latviski), 1992. gada 26. oktobris. Arhivēts no oriģināla, laiks: 2016. gada 5. Marts. Skatīts: 2013. gada 6. oktobrī. Katoliskās Baznīcas katehisms Arhivēts 2016. gada 5. martā, Wayback Machine vietnē. (latviski) Katoliskās Baznīcas katehisms (Vatikāna mājas lapā) (latviski) Īss katoļu katehisma izklāsts[novecojusi saite] (latviski) Mārtiņa Lutera Mazais Katehisms Arhivēts 2011. gada 24. jūlijā, Wayback Machine vietnē. (latviski) Mārtiņa Lutera Lielais Katehisms Arhivēts 2011. gada 24. jūlijā, Wayback Machine vietnē. (latviski)