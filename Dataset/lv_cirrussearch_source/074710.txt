Austrumsibīrija (krievu: Восточная Сибирь) ir Sibīrijas daļa, ko norobežo Jeņisejas upe rietumos, Ziemeļu ledus okeāns ziemeļos, Klusā okeāna ūdensšķirtņu grēdas austrumos un Krievijas robeža dienvidos. Aptuvenā Austrumsibīrijas platība ir 7,2 milj. km². Austrumsibīrijā ietilpst arī Vidussibīrija un Ziemeļaustrumu Sibīrija. Lielu daļu teritorijas aizņem plakankalnes (Vidussibīrijas plakankalne) un kalni (Sajāni, Piebaikāls, Aizbaikāls), ko ziemeļos nomaina tundra. Austrumsibīrijas teritorijā ir Jakutija, Burjatija, Tivas, Aizbaikāla novads, Krasnojarskas novads, Irkutskas apgabals, kuri administratīvi daļa ietilpst Sibīrijas federālajā apgabalā, daļa — Tālo Austrumu federālajā apgabalā. Lielākās pilsētas ir Krasnojarska, Irkutska, Ulanude, Čita, Jakutska. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 74. lpp. Vikikrātuvē par šo tēmu ir pieejami multivides faili. Skatīt: Austrumsibīrija. Krievijas Lielās enciklopēdijas raksts (krieviski)