Don't Look Now ir 1973. gada Apvienotās Karalistes un Itālijas kopražojuma trillera filma, kuras režisors ir Nikolass Rougs. Filmā galvenās lomas atveido Donalds Saterlends un Džūlija Kristija. Filma ir balstīta uz Dafnes du Marjēras 1971. gada īso stāstu ar tādu pašu nosaukumu. Filma stāsta par Loru un Džonu Baksteriem, precētu pāri, kuri dodas uz Venēciju pēc nesenās meitas nāves pēc tam, kad Džons pieņem pasūtījumu atjaunot baznīcu. Viņi sastopas ar divām māsām, no kurām viena apgalvo, ka ir gaišreģe, un paziņo, ka meita cenšas ar viņām sazināties un brīdināt par briesmām. Don't Look Now pirmizrāde notika 1973. gada 16. oktobrī. Filma fokusējas uz tādām tēmām kā bēdas un bērna nāves ietekme uz attiecībām. Filma ir slavena ar savu novatorisko montāžas stilu, atkārtotiem motīviem un tēmām, kā arī ar tolaik pretrunīgi vērtēto erotisko seksa ainu, kas toreiz bija liels retums. Filmas reputācija ir laika gaitā augusi, un tagad tā tiek uzskatīta par klasiku un vienu no ietekmīgākajām žanra filmām. 1999. gadā Britu Kinoinstitūts Don't Look Now filmu ierindoja savā 20. gadsimta labāko britu filmu saraksta 8. vietā. 2011. gadā žurnāls Time Out, aptaujājot 150 aktierus, režisorus, producentus un scenāristus, Don't Look Now ierindoja kā visu laiku labāko britu filmu. Roger Ebert. «Don't Look Now movie review & film summary (1973) | Roger Ebert». https://www.rogerebert.com/ (angļu). Skatīts: 2022-06-27. «Don't Look Now: No 3 best horror film of all time». the Guardian (angļu). 2010-10-22. Skatīts: 2022-06-27. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)