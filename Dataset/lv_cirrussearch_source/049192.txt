Anita Muižniece (dzimusi Anita Škutāne 1987. gada 27. novembrī Rīgā) ir latviešu pedagoģe un politiķe, bijusi Latvijas izglītības un zinātnes ministre un 13. Saeimas deputāte, pārstāvēja partiju "Konservatīvie" (Jaunā konservatīvā partija). Šobrīd strādā izglītības sektorā. Dzimusi Rīgā. 2010. gadā ieguvusi augstāko izglītību Rīgas Starptautiskajā ekonomikas un biznesa administrācijas augstskolā uzņēmējdarbības vadībā. 2018. gadā ieguvusi bakalaura grādu pedagoģijā Latvijas Universitātes Pedagoģijas, psiholoģijas un mākslas fakultātē. 2019. gadā ieguvusi Izglītības zinātņu maģistra grādu Latvijas Universitātē. Pirms ievēlēšanas Saeimā strādāja par skolotāju Daugmales pamatskolā. Kopš 2023. gada strādā privātajā vidusskolā "Patnis" par projektu vadītāju, kā arī ir privātās mākslu skolas "Kultūras Patnis" direktore. 2017. gadā A. Muižniece kandidēja pašvaldību vēlēšanās Ķekavas novadā no Jaunās konservatīvās partijas saraksta, taču nav ievēlēta. 13. Saeimas vēlēšanās, kas notika 2018. gada 6. oktobrī, kandidēja uz Saeimas deputāta amatu no Jaunās konservatīvās partijas Vidzemes vēlēšanu apgabala saraksta. Saņemot 39 827 balsis, tika ievēlēta 13. Saeimā. No 2019. gada 23. janvāra līdz 30. decembrim bija Izglītības un zinātnes ministrijas parlamentārā sekretāre. Kopš 2020. gada oktobra iecelta par 13. Saeimas Jauno konservatīvo frakcijas priekšsēdētāja biedri. 2021. gada jūnijā, kad tika nomainīti vairāki ministri Krišjāņa Kariņa valdībā, A. Muižniece tika apstiprināta par izglītības un zinātnes ministri, aizstājot Ilgu Šuplinsku.Kopš 2022.gada Muižniece ieņēma partijas "Konservatīvie" valdes locekles amatu. A. Muižniece kandidēja 14. Saeimas vēlēšanās 2022. gada rudenī, taču partijas "Konservatīvie" saraksts nepārvarēja 5% barjeru. Nākamajā dienā pēc vēlēšanām kopā ar Tāli Linkaitu un Krišjāni Feldmanu Muižniece atkāpās no partijas valdes. Drīz pēc vēlēšanām, 13. novembrī, politiķe, izmantojot Twitter, paziņoja par izstāšanos no partijas. Izglītības satura reformai — JĀ! • IR.lv Par Starpparlamentu savienības Latvijas nacionālās grupas un grupas vadītāja apstiprināšanu JKP pagaidām četri kandidāti izglītības ministra amatam, Žukova Katrīna IZM parlamentārā sekretāra amata kandidāte saredz nepieciešamību pārskatīt modeli "nauda seko skolēnam", LETA Nav kas nāk strādāt uz skolu, jo pat benzīntankā var nopelnīt vairāk. Saruna ar Anitu Muižnieci no JKP Valdībā jau plāno, kā Latvijas bērniem mainīties mākslīgā intelekta dēļ. focus.lv Arhivēts 2020. gada 20. septembrī, Wayback Machine vietnē. VIDEO: Savieno darbu skolā un parlamentā. JKP deputāte Anita Muižniece, kurai savs vārds sakāms par izglītību. LA.lv CVK profils Latvijas Universitate, Latvia European Graduates 2017. gada 3. jūnija pašvaldību vēlēšanas. Jaunā konservatīvā partija 13. Saeimas vēlēšanas. Jaunā konservatīvā partija. Anita Muižniece. CVK 2018. gada 6. oktobra 13. Saeimas vēlēšanu rezultāti Arhivēts 2019. gada 2. aprīlī, Wayback Machine vietnē. «Izglītības un zinātnes ministres biroju vadīs Ineta Kristovska». Arhivēts no oriģināla, laiks: 2019. gada 2. jūlijā. Skatīts: 2019. gada 2. jūlijā. «Anita Muižniece - Latvijas Republikas 13.Saeima». titania.saeima.lv. Skatīts: 2020-12-06. «https://twitter.com/anita_muizniece/status/1591862554212667392». Twitter (angļu). Skatīts: 2022-11-13.