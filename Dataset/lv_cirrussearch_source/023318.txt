SKS 39. ekspedīcija (Экспедиция МКС-39; Expedition 39 jeb ISS-39) bija Krievijas, ASV un Japānas kosmonautu pastāvīgā ekspedīcija Starptautiskajā kosmosa stacijā (SKS) no 2014. marta līdz maijam. Šī bija pirmā reize, kad stacijas komandieris bija Japānas pārstāvis. 11. aprīlī sabojājās stacijas ārējais rezerves multipleksors-demultipleksors (MDM), kurš atrodas uz S0 segmenta un nodrošina datoru komandu retranslāciju starp stacijas datoriem un sistēmām, piemēram, saules bateriju paneļu rotējošajiem savienojumiem, dzesēšanas sistēmu, manipulatora mobilo transportieri u.c. Primārais MDM turpināja darboeties, bet lai stacija būtu drošībā, bija nepieciešams nomainīt rezerves MDM, ko var izdarīt, tikai izejot atklātā kosmosā. 23. aprīlī Ričards Mastrakjo un Stīvens Svonsons veica ārkārtas iziešanu kosmosā, kas ilga 1 stundu 36 minūtes. Viņi nomainīja bojāto multipleksoru-demultipleksoru. Pēc uzstādīšanas jaunais MDM darbojās normāli. Citi uzdevumi kosmonautiem nebija paredzēti. Spacewalkers swap out failed computer on space station STEPHEN CLARK, SPACEFLIGHT NOW, 2014-04-23, (angliski) 39. ekspedīcija NASA mājas lapā Arhivēts 2019. gada 16. augustā, Wayback Machine vietnē. (angliski) 38./39. ekspedīcija Energija mājas lapā Arhivēts 2013. gada 9. novembrī, Wayback Machine vietnē. (krieviski) 39./40. ekspedīcija Energija mājas lapā Arhivēts 2014. gada 12. novembrī, Wayback Machine vietnē. (krieviski)