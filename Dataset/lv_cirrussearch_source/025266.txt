Oahaka de Huaresa (spāņu: Oaxaca de Juárez) ir pilsēta Meksikā, Oahakas štata galvaspilsēta un lielākā pilsēta. Pilsēta atrodas Meksikas dienvidos, plakankalnē 1557 metru virs jūras līmeņa. 2010. gadā Oahakā dzīvoja 255 029 iedzīvotāji, bet tās aglomerācijā ir 593 522 iedzīvotāji. Pēc iedzīvotāju skaita tā ir divdesmitā lielākā Meksikas pilsēta. Pilsētas ekonomika lielākoties balstās uz tūrisma nozari, jo pilsētas teritorijā atrodas liels skaits labi saglabājušos kolonizācijas ēras būvju. 77% no iedzīvotājiem nodarbojas ar tūrismu saistītā nozarē. Pārējās lielākās tautsaimniecības nozares ir ieguves rūpniecība un ražošana, kas nodarbina 20% iedzīvotāju. Pilsētas vēsturisko centru kopā ar netālu esošo Montealbanas senpilsētu 1987. gadā iekļāva UNESCO Pasaules mantojuma sarakstā kā koloniālās pilsētplānošanas paraugu. http://www.inegi.org.mx/sistemas/consulta_resultados/iter2010.aspx?c=27329&s=est. «Arhivēta kopija». Arhivēts no oriģināla, laiks: 2013. gada 10. janvārī. Skatīts: 2014. gada 20. augustā. UNESCO World Heritage Centre. «Historic Centre of Oaxaca and Archaeological Site of Monte Albán». UNESCO World Heritage Centre. Vikikrātuvē par šo tēmu ir pieejami multivides faili. Skatīt: Oahaka. Krievijas Lielās enciklopēdijas raksts (krieviski)