4×100 metru stafete ir īsākā stafešu skriešanas distance vieglatlētikas sacensībās stadionā. 4×100 m stafete ir iekļauta Olimpisko spēļu vieglatlētikas sacensību programmā. Vīrieši Olimpiskajās spēlēs sacenšas kopš 1912. gada, sievietes — kopš 1928. gada. Pasaules rekords 4×100 m stafetē vīriešiem ir 36,84 s un pieder Jamaikas izlasei, uzstādīts 2012. gada 11. augustā. Pasaules rekords 4×100 m stafetē sievietēm ir 40,82 s un pieder ASV izlasei, uzstādīts 2012. gada 10. augustā. Abi pasaules rekordi ir uzstādīti 2012. gada Olimpiskajās spēlēs Londonā. Latvijas rekords 4×100 m stafetē vīriešiem ir 39,31 s un to 1983. gada 18. jūnijā uzstādīja Genādijs Murašovs, Ronalds Razmuss, Juris Tone un Āris Āboliņš. Latvijas rekords 4×100 m stafetē sievietēm ir 44,41 s un to 1983. gada 20. jūnijā uzstādīja Irina Grigorjeva, Vineta Ikauniece, Lilija Ždanovska un Ludmila Olijare. Rekordi (angliski) IAAF sacensību noteikumi Arhivēts 2009. gada 25. martā, Wayback Machine vietnē. (angliski)