Tatjana Zatulovska (ivritā: טטיאנה זטולובסקיה; krievu: Татьяна Яковлевна Затуловская; 1935. gada 8. decembris Baku  — 2017. gada 2. jūlijs) bija PSRS un Krievijas starptautiskā lielmeistare šahā (1976), kas kopš 2000. gada pārstāvēja Izraēlu. No 1960. gadu sākuma līdz 1970. gadu beigām bija viena no vadošajām PSRS šahistēm. 1962. gadā uzvarējusi PSRS sieviešu šaha čempionātā, bet 1960. un 1963. gadā dalījusi šajā turnīrā 1.-2. vietu, taču abas reizes zaudējusi papildu mačos par čempiones nosaukumu. Divas reizes sporta biedrības komandas Burevestnik sastāvā uzvarējusi PSRS komandu kausā šahā (1961, 1968). Līdz 1972. gadam PSRS komandu čempionātos šahā pārstāvējusi Azerbaidžanu, vēlāk pārcēlusies uz dzīvi Maskavā. Daudzu starptautisko sieviešu šaha turnīru laureāte, uzvarējusi Sinajā (Rumānija, 1968), Balatonsēplakā (Ungārija, 1970), Veikanzē (Nīderlande, 1972) un Pjotrkovā Tribunalskā (1979). Par panākumiem turnīros FIDE 1961. gadā Zatulovskai piešķīra starptautiskās meistares (WIM), bet 1976. gadā - starptautiskās lielmeistares (WGM) nosaukumu. 1961. gadā pirmo reizi piedalījusies Pasaules šaha čempiones izcīņas cikla pretendentu turnīrā, kurā ierindojusies 6. vietā. 1964. gadā Suhumi pretendentu turnīrā dalījusi 1.-3. vietu ar Allu Kušniru un Milunka Lazareviču. Taču papildu turnīrā 1964. gada decembrī Maskavā par tiesībām spēlēt maču par Pasaules čempiones nosaukumu ar toreizējo Pasaules čempioni Nonu Gaprindašvili nospēlējusi neveiksmīgi un palikusi pēdējā vietā. 1967. gada pretendentu turnīrā dalījusi 2.-3. vietu ar Valentīnu Kozlovsku un par punktu atpaliekusi no turnīra uzvarētājas Allas Kušniras. 1971. gadā Ohridā Pasaules šaha čempiones izcīņas cikla starpzonu turnīrā dalījusi 2.-3. vietu ar Milunku Lazareviču un iekļuvusi pretendentu skaitā. Tomēr pretendentu maču pusfinālā viņa minimāli ar 4½:5½ zaudējusi Allai Kušnirai. Pēc šī zaudējuma Zatulovska starpzonu turnīros piedalījās vēl trīs reizes, labāko rezultātu sasniedzot 1976. gadā Tbilisi, kad ieņēma 6. vietu. Divas reizes uzvarējusi Pasaules senioru šaha čempionātos sievietēm (1993, 1997). Kopš 2000. gada pārcēlusies uz dzīvi Izraēlā. Pārstāvējusi PSRS un Izraēlas izlases Pasaules šaha olimpiādēs, kurās piedalījusies 3 reizes (1963-1966, 2002). PSRS izlases sastāvā komandu vērtējumā izcīnījusi 2 zelta (1963, 1966), bet individuālajā vērtējumā izcīnījusi zelta (1966) un sudraba (1963) medaļas. OlimpBase :: Soviet Team Chess Cup :: Tatiana Zatulovskaya OlimpBase :: Soviet Team Chess Championship :: Tatiana Zatulovskaya 1961 Candidates Tournament 1964 Candidates Tournament Žurnāls "Šahs", 1965. gads, Nr. 5 «1967 Candidates Tournament». Arhivēts no oriģināla, laiks: 2016. gada 3. martā. Skatīts: 2016. gada 5. augustā. 1971 Ohrid Interzonal Tournament 1971 Candidates Matches «1976 Tbilisi Interzonal Tournament». Arhivēts no oriģināla, laiks: 2020. gada 23. jūnijā. Skatīts: 2016. gada 5. augustā. World Senior Chess Champions OlimpBase :: Women's Chess Olympiads :: Tatiana Zatulovskaya Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)