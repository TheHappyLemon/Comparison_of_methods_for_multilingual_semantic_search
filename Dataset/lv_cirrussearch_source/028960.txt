Progress M-27M (Прогресс М-27M; SKS apzīmējums ISS-59P) bija Krievijas automātisks kravas kosmosa kuģis, kurš paredzēts kravu nogādāšanai uz Starptautisko kosmisko staciju (SKS). Tas palaists 2015. gada aprīlī, bet pēc starta ar to nav nodibināti sakari, un desmit dienu laikā nogāja no orbītas. Kopējā kravas masa starta brīdī bija 2357 kg. Īpašajās tvertnēs ietilpa degviela 1375 kg, skābeklis (50 kg), ūdens (420 kg). Hermētiskajā kravas telpā (pavisam 1393 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress M-27M tika palaists 2015. gada 28. aprīlī 07:09:50 UTC ar nesējraķeti Sojuz-2.1a no Baikonuras kosmodroma. Pēc ieiešanas orbītā ar kosmisko aparātu neizdevās nodibināt sakarus. No tā pienāca video signāls, pēc kura tika secināts, ka nav atvērušās trīs no piecām tuvošanās sistēmas Kurs antenām, bet pats kuģis nekontrolēti griežas. Nākamajās dienās nekontrolētais kravas kuģis zaudēja orbītas augstumu. 8. maijā 02:04 UTC Progress M-27M iegāja atmosfēras blīvajos slāņos. Aptuveni 02:20 UTC tā nesadegušās daļas iekrita Klusajā okeānā. 1. jūnijā Roskosmos paziņoja, ka avārijas cēlonis ir nesējraķetes Sojuz-2.1a trešās pakāpes un Progress M-27M savienojuma konstruktīvas īpatnības. Прогресс М-27М Центр Управления космическими полетам (krieviski) Progress M-27M meets its fiery End over the Pacific - Re-Entry Analysis Arhivēts 2015. gada 24. septembrī, Wayback Machine vietnē. Patrick Blau, 2015-05-08 Russian space freighter accident caused by rocket linkage peculiarity — space agency TASS, 2015-06-01 Progress M-27M lapa SKS Lidojumu vadības centrā Arhivēts 2015. gada 8. maijā, Wayback Machine vietnē. (krieviski)