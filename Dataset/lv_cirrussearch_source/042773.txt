Naklo pie Notecas (poļu: Nakło nad Notecią) ir pilsēta Polijā, Kujāvijas-Pomožes vojevodistē uz rietumiem no Bidgoščas pie Notecas upes, Krajnas (Krajna) vēsturiskajā apvidū. Naklo pie Notecas ir pianista Rafala Blehača (Rafał Blechacz, 1985) dzimtā pilsēta. Pilsēta sāka attīstīties X gadsimta vidū. 1299. gadā ieguva pilsētas tiesības. Pēc Polijas Pirmās dalīšanas 1772. gadā ietilpa Prūsijā. Pilsēta strauji attīstījās pēc Bidgoščas kanāla izbūves, kas savienoja pilsētu ar Bidgošču, bet Vislu ar Oderas baseinu. No 1807. līdz 1815. gadam ietilpa Varšavas hercogistē, vēlāk Prūsijas sastāvdaļā — Pozenes lielhercogistē, bet 1871. gadā — jaunajā Vācijas valstī. Pēc Pirmā pasaules kara pēc Versaļas līguma nosacījumiem iekļāvās Polijā. https://bdl.stat.gov.pl/api/v1/data/localities/by-unit/040416710034-0929463?var-id=1639616&format=jsonapi; P2701: JSON; pārbaudes datums: 3 oktobris 2022. Irēna Birzvalka, Velta Staltmane. Poļu īpašvārdu pareizrakstība un pareizruna latviešu valodā (2. papildinātais izd.). Rīga : Zinātne, 1998. 29. lpp. ISBN 978-5796-612-00-2.