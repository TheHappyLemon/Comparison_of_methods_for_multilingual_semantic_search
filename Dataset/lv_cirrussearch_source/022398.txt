Makvoriailenda (angļu: Macquarie Island Station) ir Austrālijas vissezonas pētniecības stacija Makvorija salā Dienvidu okeānā. Izvietota salas ziemeļu galā uz zemesšauruma starp diviem līčiem. Pirmo pētniecības staciju salā 1911. gadā izveidoja austrāliešu polārpētnieks Daglass Mosons. Zinātniskā ekspedīcija veica ģeomagnētiskos novērojumus, izgatavoja salas karti, kā pētīja salas botāniku, zooloģiju, meteoroloģiju un ģeoloģiju. Tika izveidota arī radioretranslācijas stacija, kas savienoja Austrāliju ar Antarktīdu. Meteostacijas salā darbojās līdz 1914. gadam, kad tika zaudēts apgādes kuģis Endeavour. Pastāvīgu pētniecības staciju ANARE salā ierīkoja 1948. gada 25. martā. Stacija vairākkārt pārbūvēta un paplašināta un pašlaik veidojas no 30 atsevišķām ēkām, vecākā no kurām būvēta 1958. gadā. Papildus salā izveidotas piecas lauka nometnes (patvērumi); četri salas austrumkrastā un viena — rietumkrastā. Galvenās izpētes jomas Makvoriailendas stacijā ir bioloģija, augšējās atmosfēras fizika, medicīna, meteoroloģija un klimata izmaiņas. Macquarie Island: a brief history Living on Macquarie Island Vikikrātuvē par šo tēmu ir pieejami multivides faili. Skatīt: Makvoriailenda. Australian Antarctic Division. Macquarie Island station French-Polar-Team. ANARE Station / Macquarie Island