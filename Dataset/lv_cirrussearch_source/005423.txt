Teofanis Gekas (grieķu: Θεοφάνης Γκέκας; dzimis 1980. gada 23. maijā) ir bijušais grieķu futbolists, uzbrucējs. Viņš ir bijis labākais vārtu guvējs Grieķijas superlīgā un Bundeslīgā.[nepieciešama atsauce] Viņš bija arī labākais vārtu guvējs 2010. gada pasaules kausa izcīņas kvalifikācijas ciklā Eiropas zonā, gūstot 10 vārtus savas izlases labā.[nepieciešama atsauce] Gekas sāka savu profesionālo karjeru savā vietējā klubā AEL 1964 (Athletic Union of Larissa 1964). Pēc trīs gadiem, 2001. gada vasarā viņš pārcēlās uz klubu Kallithea. Viņa pirmajā sezonā, kad viņš spēlēja klubā Kallithea, klubam izdevās iekļūt Grieķijas Superlīgā. Gekas guva 30 vārtus 87 otrās divīzijas mačos. Gekas turpināja gūt vārtus, piesaistot par sevi lielāku interesi Grieķijas top klubiem. Pēc gūtajiem 32 vārtiem 73 mačos Gekas pārcēlās uz Panathinaikos 2005. gada ziemas pārtraukumā. Savā jaunajā klubā viņš turpināja gūt vārtus un kļuva par labāko vārtu guvēju Grieķijas līgā 2005. gadā (17 vārti). Viņš iekļuva nacionālajā izlasē, kur savā debijas mačā ar 2—0 uzvarēja Albāniju. 2004—05 gadā viņš arī kļuva par Grieķijas Superlīgas labāko vārtu guvēju. Spēlēdams Panathinaikos, Gekas guva 23 vārtus 41 spēlē. 2005—06 sezonā Gekas pirmo reizi spēlēja UEFA Čempionu Līgā un kļuva par otru labāko vārtu guvēju Grieķu labāko vārtu guvēju sarakstā. Vācijas 2.Bundeslīgas klubs Vfl Bochum jau bija izrādījis interesi par Gekas 2006. gada pavasarī, bet Panathinaikos gribēja €1,5 miljonus eiro par viņu, kas bija par daudz vācu klubam. 2006. gada vasarā Panathinaikos parakstīja līgumu ar grieķu labāko vārtu guvēju Dimitrisu Salpingidi no PAOK Saloniki — viens no iemesliem, kāpēc Gekas negribēja noslēgt ilgtemiņa līgumu. Kā daļu no darījuma Gekas varētu tikt pārdots klubam PAOK, taču Gekas atteicās no darījuma. Panathinaikos īpašnieks Giannis Vardinogiannis jutās personīgi vainīgs un izīrēja Gekas klubam VfL Bochum, kurš nesen bija pārcēlies uz augstāko divīziju tikai par €300,000. VfL Bochum bija tiesības sezonas beigās pirkt Gekas par €700,000 eiro, ja klubs paliks augstākajā divīzijā. 2006—07 sezonā VfL Bochum cīnījās par palikšanu Bundeslīgā un īsā laikā Gekas kļuva par komandas zvaigzni un ļoti iepatikās faniem. Fani viņu sauca par "Grieķu dievu". Treneris Marsels Kollers 2006. gada novembrī viņu raksturoja kā kluba "dzīvības apdrošināšanu", lai klubs izvairītos no izkrišanas Bundeslīgā, bet arī saglabātu vietu tajā. Gekas pabeidza sezonu kā labākais vārtu guvējs, gūdams 20 vārtus. 2007. gada aprīļa beigās VfL Bochum darīja zināmu, ka Gekas varētu spēlēt Leverkūzenes "Bayer", sākoties nākamajai sezonai.Transfēra summa nebija uzreiz zināma, jo abi klubi izvēlējās dīvainus piedāvājumus: Leverkūzenes "Bayer" varētu maksāt €700,000 eiro sezonas beigās Panathinaikos un, ja VfL Bochum varētu izkrist no Bundeslīgas, tad klubs Bayer varētu maksāt €1,5 miljonus eiro, bet, ja Bochum paliktu Bundeslīgā, tad viņi par Gekas saņemtu 4 miljonus eiro. Gekas samaksa Leverkūzenes "Bayer" tika novērtēta kā 2 miljoni eiro gadā, četras reizes vairāk nekā viņš nopelnīja Bochum. Gekas pirmā spēle Leverkūzenes "Bayer" bija draudzības spēle, kurā Bayer vinnēja 15—1; Gekas guva 7 no tiem. Bija daudzsološs starts Leverkūzenes "Bayer" un kļūt tajā par labāko vārtu guvēju 2007—2008 Bundeslīgas sezonā, taču Gekas vairāk atradās uz rezervistu soliņa, nekā uz laukuma. Tad sekoja komandas biedra Dmitrija Buļkina trauma un Gekas viņu aizvietoja starta vienpadsmitniekā, pamazām sākot gūt vārtus; trīs vārti trijās spēlēs. 2009. gada 2. februārī Gekas tika izīrēts Portsmouth FC līdz atlikušās sezonas beigām. Gekas klubā nebija aizvadījis nevienu spēli, viņš sāka kritizēt treneri un teica, ka pametīs klubu, bet 2009. gada 11. aprīlī viņš beidzot aizvadīja savu pirmo spēli; kad spēlē bija atlikusi viena minūte, ko spēlēt, viņš nomainīja Džermainu Penantu. Viņa izīrēšanas periods tika pārtraukts 2009. gada 21 maijā, divas nedēļas agrāk nekā bija paredzēts, jo viņš atteicās spēlēt pret Sunderland A.F.C. Tad viņš atgriezās atpakaļ Leverkūzenes "Bayer". 2009. gada vasarā Gekas atgriezās Leverkūzenes "Bayer" un Eiropas zonā kļuva par labāko vārtu guvēju Pasaules kausa 2010 kvalifikācijas ciklā. Konkurējot ar Stefanu Kīslingu, Erenu Derdijoku un Patriku Helmesu, Gekas nespēja sevi pierādīt, jo viņš nebija spēlējis un pēc pusgada pameta klubu. 2009. gada 17. decembrī Leverkūzenes "Bayer" izīrēja Gekas uz pusgadu Berlīnes "Hertha". Gekas jau savā pirmajā spēlē bumbu raidīja vārtos, kad viņa komanda viesos 2009. gada 16. janvārī ar 0—3 uzvarēja Hannover 96 komandu. Neskatories uz daudzsološo startu viņa komanda 2009—10. gada sezonā turpināja cīnīties tabulas lejasgalā. Gekas vislabākā spēle bija 2010. gada 21. martā, kad viņš guva hettriku pret Vācijas čempioni WfL Wolfsburg. Hertha zaudēja tiesība spēlēt augstākajā līgā un Gekas tajā guva 6 vārtus 17 spēlēs. 2010. gada 19. maijā Gekas noslēdza līgumu uz diviem gadiem ar Frankfurtes "Eintracht".Pašlaik Gekas kluba labā ir guvis 13 vārtus 15 spēlēs. Gekas palīdzēja savai valstsvienībai iekļūt UEFA Euro 2008. Pasaules kausā 2010 viņš palīdzēja komandai izcīnīt pirmo uzvaru. Gekas ir arī piektais visu laiku labākais vārtu guvējs Grieķijas futbola izlasē. 2010. gada 9. septembrī Gekas oficiāli paziņoja, ka aizies no nacionālās izlases "īpašu apstākļu dēļ" komandā, kā viņš minēja. Teofanis Gekas bija trešais spēlētājs aiz Sotirisa Kirgijakosa un Joannisa Amanatidisa, kurš pameta izlasi pēc trenera Oto Rehāgela aiziešanas. Grieķijas Superlīgas labākais vārtu guvējs 2004—05 Bundeslīgas labākais vārtu guvējs 2006—07 Labākais vārtu guvējs 2010. gada pasaules kausa kvalifikācijas ciklā Eiropas zonā Neilgi pirms 2008. gada futbola čempionāta viņa sievai Vasso piedzima dvīņi — Nikolaos un Mikaela-Lamprini. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) [1] "Gekas 'unhappy' at Portsmouth" Arhivēts 2011. gada 25. maijā, Wayback Machine vietnē. [2] [3] [4] Article in German sports magazine Kicker (vāciski) Career statistics at fussballdaten.de (vāciski) Portsmouth FC profile (angliski)