Gdova (krievu: Гдов) ir pilsēta Krievijā, Pleskavas apgabalā, Gdovas rajona centrs, apmēram 1,5 kilometrus no Peipusa ezera krasta. Pilsēta atrodas pierobežas zonā ar īpašu režīmu. Lai tajā uzturētos, nepieciešama FSB atļauja. Dibināta 14. gadsimtā kā Pleskavas priekšpostenis. No 1431. līdz 1434. gadam tika uzcelta mūra pils, kuras drupas saglabājušās. Pilsētai vairākkārtīgi uzbrukuši zviedri un poļi. 1617. gadā pēc Stolbovas miera līguma to atguva Krievija. 1780. gadā Gdova ieguva pilsētas tiesības. Otrā pasaules kara laikā no 1941. gada 19. jūlija līdz 1944. gada 4. februārim - vācu okupācijā. 1918. gadā Gdovas pilsētas sarkano spēku komandieris bija Jānis Fabriciuss. https://pskovstat.gks.ru/storage/mediabank/9fGeYUnj/nas210426_1.htm. Vikikrātuvē par šo tēmu ir pieejami multivides faili. Skatīt: Gdova. Krievijas Lielās enciklopēdijas raksts (krieviski) Gdova ekciklopēdijā "Mana pilsēta" (krieviski)