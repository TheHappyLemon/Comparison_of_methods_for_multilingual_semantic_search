Harolds Rovs "Hals" Holbruks (angļu: Harold Rowe "Hal" Holbrook, Jr.; dzimis 1925. gada 17. februārī, miris 2021. gada 23. janvārī) bija amerikāņu aktieris, televīzijas režisors un rakstnieks. Pirmo atzinību viņš saņēma 1954. gadā, studējot Denisona Universitātē, par monoizrādi, ko arī pats iestudēja, Mark Twain Tonight!, kurā Hals atveidoja Marku Tvenu. 1966. gadā par Tvena lomu viņš ieguva Tony balvu kā labākais aktieris. Šo titullomu viņš turpināja atveidot vairāk kā 60 gadus, tikai 2017. gadā pārstājot atveidot Tvenu veselības pasliktināšanās dēļ. Karjeras laikā viņš ieguva piecas Primetime Emmy balvas par darbu televīzijā un tika nominēts Amerikas Kinoakadēmijas balvai par darbu kino. Holbruka kino debija bija Sidnija Lūmeta filmā The Group (1966). Vēlāk starptautisku atpazīstamību viņš ieguva ar Dziļās Rīkles lomu 1976. gada filmā "Visi prezidenta vīri". Viņš atveidoja Abrahamu Linkolnu 1976. gada miniseriālā "Linkolns" un 1985. gada miniseriālā North and South. Tāpat viņš ir piedalījies filmās "Džūlija" (1977), The Fog (1980), Creepshow (1982), "Volstrīta" (1987), "Firma" (1993), "Herkuless" (1997) un "Goda vīri" (Men of Honor, 2000). Holbruka atveidotā Rona Franca loma Šona Penna filmā "Savvaļā" (2007) tika nominēta Amerikas Kinoakadēmijas balvai un Ekrāna aktieru ģildes balvai kā labākais aktieris otrā plāna lomā. 2009. gadā Holbruks atveidoja pensionētu fermeri Ebneru Mīčemu neatkarīgajā filmā That Evening Sun. Viņš atveidoja Frānsisu Prestonu Blēru Stīvena Spīlberga filmā "Linkolns" (2012). 2003. gadā ASV prezidents Džordžs V. Bušs apbalvoja Holbruku ar Nacionālo humanitāro zinātņu medaļu (National Humanities Medal). «Veteran actor Hal Holbrook's loving his Oscar nod». CNN.com. Skatīts: 2015. gada 12. aprīlis. «Hal Holbrook». Emmys. Skatīts: 2018. gada 23. oktobris. «Hal Holbrook». Biography.com. Arhivēts no oriģināla, laiks: 2018. gada 24. septembrī. Skatīts: 2015. gada 12. aprīlis. «Hal Holbrook Filmography». The Washington Post. Skatīts: 2017. gada 25. janvāris. "That Evening Sun". Variety. «Hal Holbrook is always up for challenging fare». LA Times.com. Skatīts: 2015. gada 12. aprīlis. «First-Look Photo: Anthony Hopkins in 'Go With Me' – Berlin». yahoo.com. Skatīts: 2015. gada 9. februāris. «Hal Holbrook». National Endowment for the Humanities. 2003. gada 1. novembris. Skatīts: 2017. gada 12. marts. Vikikrātuvē par šo tēmu ir pieejami multivides faili. Skatīt: Hals Holbruks. IMDb profils (angliski) Internet Broadway Database profils (angliski) AllMovie profils (angliski)