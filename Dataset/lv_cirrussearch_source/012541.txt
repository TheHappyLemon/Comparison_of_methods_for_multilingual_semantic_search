Petrs Vrāna (čehu: Petr Vrána; dzimis 1985. gada 29. martā) ir čehu hokejists, centra uzbrucējs. Pašlaik (2023) spēlē Čehijas Ekstralīgas vienībā Tršinecas "Oceláři". Vrāna profesionālā spēlētāja karjeru uzsāka 2001.—02., kad ar sešām spēlē HC Havirov rindās debitēja Čehijas Ekstralīgā. Jau nākamajā sezonā spēlētājs pārcēlās uz Kvebekas Junioru hokeja līgas komandu Hailfaksas "Mooseheads", kurā aizvadīja turpmākās trīs sezonas. No 2005. līdz 2009. gadam Vrāna spēlēja Amerikas hokeja līgā, 2008.—09. sezonā aizvadot 14 spēles arī Nacionālās hokeja līgas klubā Ņūdžersijas "Devils". No 2009. līdz 2011. gadam Vrāna divas sezonas aizvadīja Čehijas Ekstralīgas klubā HC Vitkovice, taču 2011. gada vasarā pievienojās Habarovskas "Amur", kopā ar Jakubu Petružāleku sezonu noslēdzot starp visas līgas rezultatīvākajiem spēlētājiem. 2013.—14. gada sezonā kopā ar Prāgas "Lev" sasniedza Gagarina kausa finālu, tajā gan septiņās spēlēs piekāpjoties Magņitogorskas "Metallurg". Vasarā, pēc paziņojuma par "Lev" dalības atsaukšanu no KHL, pārcēlās uz Mitišču "Atlant". Nākamās sezonas vidū tika aizmainīts uz Kazaņas "Ak Bars", taču vasarā pievienojās Brynäs IF rindām. 2016. gadā pievienojās Prāgas "Sparta" vienība. Tās sastāvā aizvadīja nākamās divarpus sezonas, līdz 2019. gada janvārī tika aizmainīts uz Tršinecas "Oceláři". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)