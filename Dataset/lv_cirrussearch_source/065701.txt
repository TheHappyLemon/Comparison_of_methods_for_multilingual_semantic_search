Sojuz MS-23 (Союз МС-23) bija Krievijas kosmosa kuģis, kas palaists bezpilota režīmā uz Starptautisko kosmisko staciju (SKS), kur nodrošinātu sabojātā Sojuz MS-22 apkalpes nogādāšanu uz Zemi. Tas orbītā tika palaists 2023. gada 24. februārī, uz zemes atgriezās 27. septembrī. 2022. gada 15. decembrī tika pamanīts, ka kosmosa kuģa Sojuz MS-22 dzesēšanas sistēmas radiatora servisa moduļa ārpusē izplūst dzesēšanas šķidrums. Vēlāk speciālisti veica pētījumus un modelēšanu, secinot, ka caurumu radiatorā izsitis meteorīds ar diametru līdz 1 mm. 2023. gada 11. janvārī Krievijas valsts komisija nolēma Sojuz MS-22 atgriezt uz zemi bez apkalpes. Tā vietā uz SKS februārī tiktu nogādāts kosmosa kuģis Sojuz MS-23 bezpilota režīmā, un Sergeja Prokopjeva, Dmitrija Peteļina un Fransisko Rubio uzturēšanās stacijā tiktu pagarināta. Gadījumā, ja staciju būtu steidzami jāatstāj, Rubio dotos mājup ar kosmosa kuģi SpaceX Crew-5 (viņš pārnesa savu sēdvietu no Sojuz un Crew Dragon), bet Prokopjevs un Peteļins izmantotu Sojuz MS-22 (ar diviem kosmonautiem tam būtu mazāka dzesēšanas slodze). Kuģa Sojuz MS-23 apkalpe lejupceļā: Sākotnēji apkalpe auģupceļam bija: Oļegs Konoņenko, komandieris, Roskosmos,  Krievija Nikolajs Čubs, Lidojuma inženieris 1, Roskosmos,  Krievija Lorela O'Hara, Lidojuma inženieris 2, NASA,  ASV lejupceļam: Oļegs Konoņenko Lorela Ohara Baltkrievijas kosmonaute Sojuz MS-23 bez apkalpes tika palaists 2023. gada 24. februārī 00:24:29 UTC ar nesējraķeti Sojuz-2.1a no Baikonuras kosmodroma 31. starta laukuma 6. palaišanas iekārtas. Kosmosa kuģis ar staciju saslēdzās 26. aprīlī 00:58 UTC automātiskā režīmā pie Poisk moduļa. Uz SKS tas nogādāja 429 kg kravu. 2. martā Prokopjevs un Peteļins pārnesa savas sēdvietas no Sojuz MS-22 uz Sojuz MS-23. Rubio sēdvietu no Crew-5 uz Sojuz MS-23 pārnesa 6. martā. 6. aprīlī Sojuz MS-23 pārkabinājās no vienas pieslēgvietas uz citu. 08:45 UTC tas atvienojās no Poisk moduļa, un 09:21:44 UTC saslēdzās ar Pričal moduli. Kosmosa kuģī bija visa tā apkalpe: Sergejs Prokopjevs, Dmitrijs Peteļins un Fransisko Rubio. Manevra operācijas manuālā režīmā veica komandieris Prokopjevs. Pārkabināšanās bija nepieciešama, lai atbrīvotu Poisk moduli, no kura 2023. gada vasarā plānota iziešana kosmosā. 2023. gada 27. septembrī 07:54 UTC Sojuz MS-20 atvienojās no stacijas. 11:17 UTC tika iedarbināti dzinēji bremzēšanas manevram. Zemi nolaižamais aparāts sasniedza 11:17:09 UTC, 148 km uz dienvidaustrumiem no Žezkazghanas, Kazahstānā. Kosmosa kuģa lidojuma ilgums bija 215 dienas 10 stundas 53 minūtes (ilgākais Sojuz kosmosa kuģu lidojums). Russian engineers assessing leak from Soyuz crew spacecraft Stephen Clark, spaceflightnow.com, 2022-12-15 Vikikrātuvē par šo tēmu ir pieejami multivides faili. Skatīt: Sojuz MS-23. Soyuz-MS 01 — 20 (11F732A48) Gunter Dirk Krebs (angliski)