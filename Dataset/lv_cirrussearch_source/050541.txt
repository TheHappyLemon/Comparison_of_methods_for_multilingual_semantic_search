Prevlaka (horvātu: Prevlaka) ir ap 2,6 km gara un 150 līdz 500 m plata pussala Horvātijas galējos dienvidos, kas kontrolē pieeju Kotoras līcim, kas savukārt ir Melnkalnes teritorija. Kopš 2002. gada pussalai ir pagaidu juridisks statuss, jo tā ir strīdus teritorija starp Horvātiju un Melnkalni. Horvātijas kara Dubrovnikas aplenkuma laikā no 1991. līdz 1992. gadam pussalu ieņēma Dienvidslāvijas armija. 1992. gadā puses vienojās par pussalas demilitarizāciju un no 1996. līdz 2002. gadam šeit darbojās ANO misija (United Nations Mission of Observers in Prevlaka), kas novēroja vienošanās ievērošanu. 2002. gadā ANO misija beidzās, pussalas pagaidu statuss tika noteikts ar vienošanos starp Horvātiju un Serbiju un Melnkalnu. 2006. gadā Melnkalne ieguva neatkarību. 2008. gadā tika nodibināta horvātu-melnkalniešu komisija, kas sagatavotu dokumentus Starptautiskajai tiesai Hāgā, lai noteiktu Prevlakas statusu. Vikikrātuvē par šo tēmu ir pieejami multivides faili. Skatīt: Prevlaka.