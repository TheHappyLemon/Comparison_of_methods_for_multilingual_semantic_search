Helsinki-86 bija Latvijas cilvēktiesību aizstāvības grupa, ko 1986. gada jūnijā Liepājā nodibināja Linards Grantiņš, Raimonds Bitenieks un Mārtiņš Bariss, ar mērķi sekot, kā tiek ievērotas latviešu tautas ekonomiskās, kultūras un indivīda tiesības. Uz ārzemēm tika nosūtīta 17 personu protesta vēstule pret PSKP CK un Latvijas KP CK, kā arī "Helsinki-86" dibināšanas dokumenti, kas izraisīja plašu rezonansi. 1987. gada 14. jūnijā grupa organizēja ziedu nolikšanas ceremoniju komunistiskā terora upuru piemiņai pie Brīvības pieminekļa Rīgā. 1987. gada 23. augustā grupa organizēja demonstrāciju Molotova-Rībentropa pakta nosodījumam. Tā paša gada 18. novembrī "Helsinki-86" svinēja Latvijas neatkarības proklamēšanas dienu. 1988. gada 25. janvārī Liepājā 10 jaunieši pie grupas "Helsinki-86" nodibināja Jauniešu apvienību “Tēvzemei un Brīvībai”. 1988. gada 14. jūnijā pirmo reizi Latvijas pēckara vēsturē demonstrācijas laikā grupas "Helsinki-86" biedrs Konstantīns Pupurs cauri visai Rīgai, no Brīvības pieminekļa līdz Brāļu Kapiem, iznesa Latvijas sarkanbaltsarkano karogu. 1989. gada 23. augustā notika akcija "Baltijas ceļš". Igaunijas, Latvijas un Lietuvas iedzīvotāji, sadevušies rokās no Tallinas līdz Viļņai, demonstrēja savu vienotību valstu neatkarības atjaunošanā. 1997. gadā uz sabiedriskās organizācijas "Helsinki-86" bāzes tika izveidota politiska partija. Tieslietu ministrijā to reģistrēja 1998. gada 2. janvāri. Par partijas pirmo priekšsēdētāju kļuva Heinis Lāma. Kā politiska partija "Helsinki-86" bez sekmēm mēģināja piedalīties 7. Saeimas vēlēšanās un 2001. gada pašvaldību vēlēšanās Rīgā. 2003. gadā uz "Helsinki-86" bāzes tika izveidota jauna nacionāla politiska partija — Nacionālā Spēka Savienība (NSS), kurā līdz tās likvidācijai darbojās vairāki "helsinkieši". Cilvēktiesību aizsardzības grupas "Helsinki-86" biedri dažādos laikposmos: Mārtiņš Āboliņš Jānis Ābols Mārtiņš Bariss (apbalvots ar II šķiras Triju Zvaigžņu ordeni) Jānis Barkāns Anta Bergmane Eva Biteniece (apbalvota ar III šķiras Triju Zvaigžņu ordeni) Raimonds Bitenieks (apbalvots ar III šķiras Triju Zvaigžņu ordeni) Edmunds Cirvelis Lita Ecētāja Mario Ekards Aija Ekarde Linards Grantiņš (apbalvots ar II šķiras Triju Zvaigžņu ordeni) Dzintars Geide Miervaldis Krims Heinis Lāma Jānis Lapa Vitauts Nenišķis Konstantīns Pupurs Jānis Rožkalns (apbalvots ar II šķiras Triju Zvaigžņu ordeni) Jāzeps Sadovskis Rolands Silaraups (apbalvots ar II šķiras Triju Zvaigžņu ordeni) Ārijs Tomsons Jānis Vēveris (apbalvots ar II šķiras Triju Zvaigžņu ordeni) Juris Vidiņš Mērija Vītola Alfrēds Zariņš Juris Ziemelis Reinholds Kalniņš Rita Prane Uldis Kretovs Romāns Jaunušāns http://www.apollo.lv/zinas/helsinkiesi-vini-bija-sakuma/335523[novecojusi saite] http://www.knab.lv/lv/finances/db/declaration/decl.php?id=99163[novecojusi saite] Helsinkieši: viņi bija sākumā Dokumenti pie šķirkļa Helsinki-86 (Historia.lv) 1987. gada 23. augusts Rīgā Helsinki ’86 dibināšanas 20. gadskārta (1986—2006) Arhivēts 2009. gada 9. februārī, Wayback Machine vietnē.