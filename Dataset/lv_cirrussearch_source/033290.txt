Heincs Līberts (vācu: Heinz Liebert; dzimis 1936. gada 24. maijā Krotošinā) ir Vācijas starptautiskais meistars šahā (1966). Pēc izglītības matemātiķis. Astoņpadsmit reizes piedalījies Vācijas Demokrātiskās Republikas šaha čempionātos, kuros izcīnījis 4 medaļas: 2 sudraba (1964, 1970) un 2 bronzas (1971, 1977). 1956. gadā uzvarējis starptautiskā šaha turnīrā Ulanbatorā. 1966. gadā dalījis otro vietu ar Leventi Lenģelu Akibas Rubinšteina memoriālā Polaņicazdrojā (uzvarēja Vasilijs Smislovs). Par panākumiem turnīros FIDE 1966. gadā Lībertam piešķīrusi starptautiskā meistara (IM) nosaukumu. Pārstāvējis Vācijas Demokrātiskās Republikas komandu lielākajos komandu šaha turnīros: Pasaules šaha olimpiādēs piedalījies 6 reizes (1962-1972). Individuālajā vērtējumā izcīnījis bronzas (1968) medaļu; Eiropas komandu šaha čempionātā piedalījies 1970. gadā. Komandu vērtējumā izcīnījis bronzas, bet individuālajā vērtējumā izcīnījis sudraba medaļu; Pasaules studentu šaha čempionātā piedalījies 3 reizes (1956-1957, 1960). 1961. gadā Rīgā piedalījies Latvijas, Lietuvas un Vācijas Demokrātiskā Republikas šaha komandu mačturnīrā un savstarpējā partijā piekāpies Latvijas meistaram Jānim Mileikam. Bija precējies ar Vācijas šahisti Urzulu Lībertu (1933—1998). «WYNIKI HISTORYCZNE 1-20 TURNIEJ». Arhivēts no oriģināla, laiks: 2016. gada 14. martā. Skatīts: 2016. gada 24. maijā. OlimpBase :: Men's Chess Olympiads :: Heinz Liebert OlimpBase :: European Men's Team Chess Championship :: Heinz Liebert OlimpBase :: World Student Team Chess Championship :: Heinz Liebert Soviet Chess Match-Tournament: Rīga 1961 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)