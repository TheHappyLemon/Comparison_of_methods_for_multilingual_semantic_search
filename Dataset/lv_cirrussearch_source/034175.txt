Heinrihs Vāgners (vācu: Heinrich Wagner; 1888. gada 9. augusts Hamburga — 1959. gada 24. jūnijs Hamburga) bija Vācijas starptautiskais meistars šahā (1953). Pirms Pirmā pasaules kara bijis Ķīles šaha kluba biedrs. 1921. gadā uzvarējis Ķīles pilsētas šaha čempionātā. Daudzkārtējais Vācijas šaha čempionātu finālu dalībnieks. 1923. gadā Frankfurtē sasniedzis savu labāko rezultātu, kad dalījis 2.-3. vietu Vācijas 21. šaha čempionātā. Labākos rezultātus starptautiskajos šaha turnīros sasniedzis 1925. gadā Breslavā un 1927. gadā Brēmenē, kad dalījis 3. vietu (abos turnīros uzvarēja Jefims Bogoļubovs). 1926. gadā Vīnes šaha turnīrā dalījis pirmo vietu ar Kārli Gilgu. 1930. gadā uzvarējis šaha turnīrā Hamburgā. Pārstāvējis Vācijas komandu Pasaules šaha olimpiādēs, kurās piedalījies 4 reizes (1927-1931). Komandu vērtējumā izcīnījis bronzas (1930) medaļu. 1933. gadā pēc nacistu nākšanas pie varas pārstājis piedalīties šaha turnīros. Par vēsturiskajiem panākumiem turnīros FIDE 1953. gadā Vāgneram piešķīrusi starptautiskā meistara (IM) nosaukumu. 21. Deutsche Schacheinzelmeisterschaft 1923 in Frankfurt am Main Breslau (1925) Bremen (1927) OlimpBase :: Men's Chess Olympiads :: Heinrich Wagner Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)