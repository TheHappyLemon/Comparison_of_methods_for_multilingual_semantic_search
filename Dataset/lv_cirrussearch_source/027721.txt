JFK Olimps bija Latvijas futbola klubs no Rīgas, kas tika dibināts 2005. gadā. Kluba sākotnējais mērķis bija komandas izveide, kurā Virslīgā varētu spēlēt Latvijas jaunie futbolisti. Savā pirmajā sezonā Virslīgā 2005. gadā komanda ieguva 7. vietu un izkrita uz 1. līgu. 2006. gadā "Olimps" kļuva par 1. līgas uzvarētājiem un atkal iekļuva Virslīgā. "Olimpa" lielākais sasniegums ir iekļūšana 2007. gada Latvijas kausa izcīņas finālā, kur tā ar 0-3 piekāpās FK Ventspils. 2008.–2009. gadā klubu sponsorēja Aizsardzības ministrija, un tas saucās JFK Olimps/ASK. 2009. gadā Olimps apvienojās ar Rīgas Futbola skolu, kas iepriekš atradās FK Rīga struktūrā. Pēc FK Rīga bankrota tika pieņemts lēmums par RFS apvienošanos ar Olimpu. 2009. un 2010. gada čempionātā klubs startēja ar nosaukumu JFK Olimps/RFS. 2012. gadā komandu izformēja un RFS izveidoja savu komandu. 2009/10 - pusfināls 2008 - astotdaļfināls 2007 - finālists 2006 - astotdaļfināls 2005 - pusfināls Jānis Dreimanis (2005) Aleksejs Šarando (2005) Mihails Koņevs (2006 — 2008. gada augusts) Antons Jore (2008. gada augusts — 2010. gada aprīlis) Mihails Miholaps (2010. gada aprīlis — 2011. gada augusts) Tamazs Pertija (no 2011. gada augusta) «Olimps». lursoft.lv. Skatīts: 2022-07-11. «"Olimps" apvienojas ar RFS». Arhivēts no oriģināla, laiks: 2009. gada 7. februārī. Skatīts: 2009. gada 4. februārī.