Šis raksts ir par Jamaikas galvaspilsētu. Par citām jēdziena Kingstona nozīmēm skatīt nozīmju atdalīšanas lapu. Kingstona (angļu: Kingston) ir Jamaikas galvaspilsēta un lielākā angļvalodīgā pilsēta Karību jūras salās. Kingstonā atrodas Jamaikas valdības mītne. Pilsēta dibināta 1692. gadā pēc tam, kad zemestrīce bija izpostījusi lielāko daļu no tālaika galvaspilsētas Portrojālas. Kingstona atrodas pie vienas no lielākajām dabiskajām ostām pasaulē un tai pāri slejas augstiene. Kingstona ir ostas pilsēta un rūpniecības centrs, kur ražo apģērbus un pārtikas preces. Tā ir iecienīta pieturvieta kruīzu kuģiem. Pilsētas arhitektūru veido gan koloniālā stila ēkas un augstceltnes, gan bagātas savrupmājas un nabadzīgi grausti. Trūcīgajos Kingstonas rajonos radās regejs, un regeja mūziķis Bobs Mārlijs kļuva par vienu no pasaules slavenākajiem jamaikiešiem. Kingstonā dzīvo 925 000 iedzīvotāju. Vikikrātuvē par šo tēmu ir pieejami multivides faili. Skatīt: Kingstona. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)