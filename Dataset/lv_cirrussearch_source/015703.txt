Latvijas Republikas Satiksmes ministrija ir vadošā valsts pārvaldes iestāde transporta un sakaru nozarēs. Satiksmes ministriju politiskā līmenī vada satiksmes ministrs. Satiksmes ministrija tika izveidota 1918. gadā kā Satiksmes un darbu ministrija, 1920. gadā tā ieguva savu pašreizējo nosaukumu. Tās funkcijas un uzdevumus nosaka tās nolikums. Ministrijas darbu vada valsts sekretāre Ilonda Stepanova. Valsts sekretāra galvenie uzdevumi ir nozares politikas un stratēģiju izstrādes organizēšana, nozares politikas īstenošana, iestādes administratīvā darba vadīšana un ministriju funkciju izpildes organizēšana. Transporta nozare ietver dzelzceļa, autosatiksmes, jūrniecības un aviācijas apakšnozares, kā arī pasažieru pārvadājumu, tranzītpārvadājumu un bīstamo kravu pārvadājumu jomas. Autosatiksmes apakšnozare ietver autotransporta, autoceļu un ceļu satiksmes drošības jomas. Sakaru nozare ietver elektronisko sakaru (arī sakaru un datu pārraides kanālus valsts pārvaldes jomā) un pasta apakšnozares. Satiksmes ministrija veic šādas funkcijas: transporta un sakaru nozares politikas veidošana, izstrādājot politikas plānošanas dokumentu projektus, kā arī plānošanas dokumentos paredzēto pasākumu īstenošanas uzraudzība; transporta un sakaru nozares tiesību aktu projektu izstrāde; valsts interešu pārstāvēšana un sadarbība ar Eiropas Savienības institūcijām un starptautiskām institūcijām un trešajām valstīm; likumā par valsts budžetu kārtējam gadam iekļaujamo budžeta programmu plānošana; ilgtspējīgas un efektīvas transporta un loģistikas nozares pārvaldības nodrošināšana; transporta un sakaru nozares tiesiskais nodrošinājums; transporta nozares padotības iestāžu pārraudzība; valsts kapitāla daļu pārvalde nozares kapitālsabiedrībās; transporta un sakaru nozares nekustamā īpašuma pārvalde; Latvijas Republikas gaisa telpas drošas un efektīvas izmantošanas nodrošināšana. Satiksmes ministrijas pakļautībā esošas iestādes: Valsts dzelzceļa administrācija (VDA) Valsts dzelzceļa tehniskā inspekcija (VDZTI) Transporta nelaimes gadījumu un incidentu izmeklēšanas birojs (TNGIIB) VA Civilās aviācijas aģentūra (CAA) Kapitālsabiedrības, kurās Satiksmes ministrija ir valsts kapitāla daļu turētāja: VAS Ceļu satiksmes drošības direkcija (CSDD) VAS Latvijas autoceļu uzturētājs (LAU) VAS Latvijas dzelzceļš (LDz) SIA LDZ Cargo SIA LDZ ritošā sastāva serviss SIA LDZ Loģistika SIA LDZ apsardze SIA LDZ infrastruktūra AS LatRailNet VAS Latvijas gaisa satiksme (LGS) VAS Latvijas Jūras administrācija (LJA) VAS Latvijas Pasts (LP) VAS Latvijas valsts ceļi (LVC) VAS Latvijas Valsts radio un televīzijas centrs (LVRTC) VAS Starptautiskā lidosta “Rīga” (RIX) AS Pasažieru vilciens (PV) AS Ventas osta (VO) VSIA Autotransporta direkcija (ATD) SIA Eiropas dzelzceļa līnijas (EDzL) Privātas kapitālsabiedrības, kurās Satiksmes ministrija ir valsts kapitāla daļu turētāja: AS Air Baltic Corporation (80,05 % kapitāldaļu) «2019. gada janvārī izmaksātais atalgojums | Satiksmes ministrija». VisasAlgas.com. Skatīts: 2021-04-09. «Informācija par 2020. gada valsts budžetu | Satiksmes ministrija». www.sam.gov.lv (latviešu). Skatīts: 2022-15-02. Lattelecom Technology. «Satiksmes Ministrija - Vispārējs apraksts». www.sam.gov.lv. Arhivēts no oriģināla, laiks: 2018-11-21. Skatīts: 2018-11-09. Lattelecom Technology. «Satiksmes Ministrija - Iestādes un kapitālsabiedrības». www.sam.gov.lv. Arhivēts no oriģināla, laiks: 2018-11-20. Skatīts: 2018-11-09. «Latvijas dz. administrācija -Aktualitātes». www.vda.gov.lv. Skatīts: 2021-04-01. «Valsts dzelzceļa administrācijas nolikums». LIKUMI.LV (latviešu). Skatīts: 2021-04-01. «Valsts dzelzceļa tehniskās inspekcijas nolikums». LIKUMI.LV (latviešu). Skatīts: 2021-03-30. «Latvijas dz. TI». www.vdzti.gov.lv. Skatīts: 2021-04-01. «KP soda VAS “Latvijas dzelzceļš” kapitālsabiedrību SIA “LDZ CARGO” par dominējošā stāvokļa ļaunprātīgu izmantošanu | Konkurences padome». www.kp.gov.lv (latviešu). Skatīts: 2021-04-01. «Par licences pasažieru pārvadājumiem pa dzelzceļu izsniegšanu sabiedrībai ar ierobežotu atbildību "LDZ Cargo"». LIKUMI.LV (latviešu). Skatīts: 2021-04-01. Latvijas Republikas Satiksmes ministrijas oficiālā mājaslapa