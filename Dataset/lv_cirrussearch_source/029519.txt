Ļuba Kristola (ivritā: לובה דניאלובנה קריסטול; krievu: Любовь Даниэловна Кристол; dzimusi 1944. gada 26. maijā Ļeņingradā) ir Krievijā dzimusi Izraēlas šahiste. Divkārtēja Pasaules čempionāta korespondencšahā (1978—1984, 1993—1998) uzvarētāja. ICCF lielmeistare (1990). FIDE starptautiskā meistare (WIM, 1990). 1960. un 1962. gadā Ļeņingradas izlases sastāvā uzvarējusi PSRS komandu šaha čempionātā. 1971. gadā uzvarējusi starptautiskā sieviešu šaha turnīrā Hallē. Piedalījusies PSRS sieviešu šaha čempionātu finālos. 1976. gadā repatriējusies uz Izraēlu. Kļuvusi par pieckārtēju Izraēlas šaha čempioni (1978, 1982, 1984, 1988, 1990). Izraēlas izlases sastāvā četras reizes (1976, 1980, 1988, 1990) piedalījusies Pasaules šaha olimpiādē. 1976. gadā palīdzējusi Izraēlas sieviešu izlasei uzvarēt šaha olimpiādē Haifā, izcīnot arī individuālo bronzas medaļu. 1989. gadā dalījusi 1.-2. vietu Pasaules čempiones nosaukuma izcīņas cikla zonālajā turnīrā, taču pēc papildus mača nav iekļuvusi starpzonu turnīrā. Kopš 1992. gada praktiski vairs nepiedalās klātienes šaha turnīros. Lielākos panākumus guvusi korespondencšahā. Divas reizes uzvarējusi Pasaules čempionātā korespondencšahā sievietēm: 3. čempionātā (1978 — 1984) un 5. čempionātā (1993 — 1998), kurā par 2 punktiem apsteigusi Latvijas šahisti Ingrīdu Priedīti. 4. čempionātā (1984 — 1992) izcīnījusi bronzas medaļu.. Pēc profesijas ir inženiere ķīmiķe. LGM Kristol, Luba Danielovna Haifa zt (Women) 1989 ICCF — 3rd Ladies CC World Championship Final ICCF — 5th Ladies CC World Championship Final ICCF — 4th Ladies CC World Championship Final Ļuba Kristola šahista profils vietnē fide.com Ļuba Kristola šahista profils vietnē chessgames.com Ļuba Kristola šahista profils vietnē 365chess.com Ļuba Kristola šahista profils vietnē chesstempo.com Ļuba Kristola šahista profils vietnē olimpbase.org (Pasaules šaha olimpiādes) Ļuba Kristola šahista profils vietnē olimpbase.org (PSRS komandu čempionāti)