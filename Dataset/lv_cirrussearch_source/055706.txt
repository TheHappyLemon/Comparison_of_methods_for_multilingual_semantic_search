Neitans Volkers (angļu: Nathan Walker, dzimis 1994. gada 7. februārī) ir Austrālijas hokejists, spēlē centra uzbrucēja pozīcijā. Pašlaik (2022) Volkers pārstāv NHL komandu Sentluisas "Blues". 2014. gada NHL draftā Volkeru ar kopējo 89. numuru, trešajā kārtā izvēlējās Vašingtonas "Capitals". Volkers uzauga Čehijā, spēlējot HC Vítkovice jauniešu komandās. Aizvadījis 7 spēles Austrālijas hokeja līgā. 2011. gada oktobrī Volkers debitēja Čehijas Ekstralīgā, tādējādi kļūstot par pirmo Austrālijas hokejistu, kas ir profesionāli spēlējis Eiropā. Volkers tika draftēts 2014. gadā. Viņš kļuva par pirmo Austrālijas hokejistu, kas ir ticis draftēts. No 2013. gada spēlēja Amerikas hokeja līgas komandā Hēršijas "Bears". Vašingtonas "Capitals" sastāvā Volkers debitēja 2017.—2018. gada sezonā, kļūstot par pirmo austrālieti NHL, vēlāk guva arī savus pirmos vārtus. Tajā pašā sezonā Volkers aizvadīja divas spēles Edmontonas "Oilers" sastāvā, bet uzreiz nokļuva atpakaļ Vašingtonā. Volkers debitēja NHL izslēgšanas spēlēs, kļūstot par pirmo austrālieti, kurš to ir paveicis. Kopumā Volkers izslēgšanas spēlēs aizvadīja tikai vienu spēli, bet ar komandu ieguva Stenlija kausu. 2019. gadā Volkers kā brīvais aģents pievienojās Sentluisas "Blues", lai gan lielāko daļu sezonas pavadīja fārmklubā Sanantonio "Rampage". Volkers ir pārstāvējis Austrālijas hokeja izlasi divos IIHF turnīros, 2011. gadā izcīnot zelta medaļas Pasaules čempionāta II divīzijā. «United States Hockey League - Aussie Walker Pursues NHL Dream In Youn…». archive.is. 2013-04-28. Arhivēts no oriģināla, laiks: 2013-04-28. Skatīts: 2021-02-01. «Walker, first Australian drafted, signs with Capitals». NHL.com (en-US). Skatīts: 2021-02-01. Isabelle Khurshudyan. «Capitals re-claim Aussie forward Nathan Walker off waivers». Washington Post (en-US). ISSN 0190-8286. Skatīts: 2021-02-01. Khadrice Rollins. «Nathan Walker is first Australian to play in playoffs». Sports Illustrated (en-us). Skatīts: 2021-02-01. «Blues agree to two-way contracts with six players». NHL.com (en-US). Skatīts: 2021-02-01. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)