CODA ir 2021. gada Francijas un ASV komēdijdrāmas filma, kuras režisore un scenārija autore ir Šāna Heidere. Filmā galvenās lomas atveido Emīlija Džonsa, Euhenju Derbess, Trojs Kotsars, Fredija Volšs-Pīlo, Denjels Durants un Marlija Matlina. Filma ir angļu valodas rīmeiks 2014. gada Francijas un Beļģijas filmai La Famille Bélier. Filma stāsta par pusaudzi Rūbiju Rosi (Džonsa), vienīgo dzirdošo ģimenes locekli, kas cenšas palīdzēt savai ģimenei makšķerēšanas biznesā, vienlaikus cerot kļūt par dziedātāju. Filmā piedalās nedzirdīgi aktieri, kuri izmanto amerikāņu zīmju valodu. Filmas CODA pirmizrāde notika 2021. gada 28. janvārī, 2021. gada Sandensas kinofestivālā, kur izplatīšanas tiesības par festivāla rekordsummu, 25 miljoniem ASV dolāru, iegādājās Apple. Filma kopš 2021. gada 13. augusta ir pieejama straumēšanas platformā Apple TV+. Filma saņēma pozitīvas kritiķu vērtējumu, lai gan atsauksmes no nedzirdīgo biedrībām bija dalītas. Amerikas Kinoinstitūts filmu CODA izraudzījās kā vienu no 10 labākajām 2021. gada filmām. Filma 94. Kinoakadēmijas balvu ceremonijā nominēta trīs kategorijās, kurās visās arī uzvarēja — tā saņēma balvu kategorijā "Labākā filma", Kotsars saņēma balvu kategorijā "Labākais aktieris otrā plāna lomā", savukārt Heidere saņēma balvu kategorijā "Labākais adaptētais scenārijs". CODA kļuva par pirmo filmu, ko izplata straumēšanas serviss, un pirmo filmu, kas pirmizrādi piedzīvoja Sandensas kinofestivālā, kas ir saņēmusi labākās filmas balvu. «CODA (2021)». Box Office Mojo. Skatīts: 2022. gada 17. decembrī. Scott Iwasaki. «Sundance Film Festival 2021 opens with ‘CODA’». www.parkrecord.com (en-US). Skatīts: 2022-12-17. Mike Fleming Jr, Mike Fleming Jr. «Apple Lands ‘CODA’ For $25M Record Setting WW Deal; First Major Virtual 2021 Sundance Film Festival Sale». Deadline (en-US), 2021-01-30. Skatīts: 2022-12-17. Rebecca Rubin, Rebecca Rubin. «Sundance Darling ‘CODA’ to Debut in Theaters and on Apple TV Plus in August». Variety (en-US), 2021-04-21. Skatīts: 2022-12-17. David Oliver. «'Deafness isn't a monolith': Deaf communities praise, criticize new Apple TV+ movie 'CODA'». USA TODAY (en-US). Skatīts: 2022-12-17. Karen Han, Marissa Martinelli, Sara Nović, June Thomas. «There’s More to the ASL Performances in CODA Than Nonsigners Realize». Slate Magazine (angļu), 2021-08-18. Skatīts: 2022-12-17. «AFI AWARDS 2021». American Film Institute (angļu). Skatīts: 2022-12-17. Lisa Richwine. «'CODA' Wins Best Picture In A Streaming First At The Oscars». International Business Times (en-US), 2022-03-27. Skatīts: 2022-12-17. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)