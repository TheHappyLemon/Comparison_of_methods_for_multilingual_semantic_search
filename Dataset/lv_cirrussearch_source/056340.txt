Eva Urevca (slovēņu: Eva Urevc; dzimusi 1995. gada 2. novembrī Jesenicē) ir slovēņu distanču slēpotāja. Jauniešu vecumā nodarbojusies ar biatlonu. Piedalījusies 2011. gada Pasaules čempionātā biatlonā jauniešiem un 2012. gada ziemas jaunatnes olimpiskajās spēlēs Insbrukā. Vēlāk pilnībā pievērsusies distanču slēpošanai. Pasaules kausa sacensībās debitēja 2016. gada 16. janvārī Planīcā ar 41. vietu sprinta kvalifikācijā. Pirmo reizi Pasaules čempionātā piedalījās 2019. gadā Zēfeldē. Sprintā iekļuva ceturtdaļfinālā un ierindojās 21. vietā. Piedalījās arī stafetē, izcīnot 9. vietu. 2020. gada 20. decembrī PK posmā Drēzdenē kopā ar Anamariju Lampiču izcīnīja 3. vietu komandu sprintā. 2021. gada februārī Ulrīsehamnā, Zviedrijā, tajā pašā sastāvā izcīnīja savu pirmo uzvaru komandu sprinta sacensībās. 2021. gada Pasaules čempionātā, arī startējot kopā ar Lampiču, izcīnīja bronzas medaļu komandu sprintā. Individuālajā sprintā ierindojās 28. vietā. «Spectacular showdown at Teamsprint in Ulricehamn». fis-ski.com (angļu). 2021. gada 7. februārī. Skatīts: 2021. gada 11. martā. Vikikrātuvē par šo tēmu ir pieejami multivides faili. Skatīt: Eva Urevca. Olympedia profils (angliski) FIS profils (distanču slēpošana) (angliski)