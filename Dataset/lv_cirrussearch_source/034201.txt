Francišeks Suliks (poļu: Franciszek Sulik; 1908. gada 28. novembris Ļviva — 1997. gada 16. jūlijs Adelaida) bija Polijas un Austrālijas šahists. Pēc profesijas bijis jurists, Ļvivas universitātes Juridiskās fakultātes absolvents. Pirms Otrā pasaules kara bijis viens no spēcīgākajiem Ļvivas šahistiem. 1934. gadā uzvarējis Ļvivas pilsētas šaha čempionātā. Tajā pašā gadā Polijas komandu šaha čempionātā izcīnījis bronzas medaļu Ļvivas komandas sastāvā. Piedalījies Polijas šaha čempionātā 1935. gadā Varšavā, kurā dalījis 8.-9. vietu kopā ar Kazimežu Makarčiku. Pārstāvējis Polijas komandu lielākajos komandu šaha turnīros: Pasaules šaha olimpiādē piedalījies 1939. gadā un komandu vērtējumā izcīnījis sudraba medaļu; neoficiālajā Pasaules šaha olimpiādē piedalījies 1936. gadā un komandu vērtējumā izcīnījis sudraba medaļu. 1939. gadā, sākoties Otrajam pasaules karam, Polijas izlases sastāvā atradies Pasaules šaha olimpiādē Buenosairesā. Tāpat kā daudzi citi šaha olimpiādes dalībnieki nolēmis neatgriezties Eiropā, tomēr vēlāk mainījis savu lēmumu un pievienojies ģenerāļa Vladislava Andersa vadītajam Otrajam poļu korpusam, kas no 1943. līdz 1945. gadam cīnījies Itālijas frontē. Karam beidzoties demobilizējies un kādu laiku dzīvojis Skotijā, pēc tam pārcēlies uz Austrāliju. Strādājis dažādus darbus — bijis strādnieks, inženieris rūpnīcā un radio tehniķis. Austrālijā turpinājis piedalīties šaha turnīros. Bijis Adelaidas pilsētas šaha čempions un septiņas reizes uzvarējis Dienvidaustrālijas štata šaha čempionātos (1954, 1969, 1970, 1971, 1973, 1974, 1976/1978). OlimpBase :: 2nd Polish Team Chess Championship, Katowice 1934, Lwów city «III Szachowe Mistrzostwa Polski Warszawa 1935». Arhivēts no oriģināla, laiks: 2016. gada 5. martā. Skatīts: 2016. gada 15. jūnijā. OlimpBase :: Men's Chess Olympiads :: Franciszek Sulik OlimpBase :: unofficial Chess Olympiads :: Franciszek Sulik Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)