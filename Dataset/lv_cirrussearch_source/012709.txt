Klods Žirū (franču: Claude Giroux, izrunā: [klod ʒiʁu]; dzimis 1988. gada 12. janvārī) ir profesionāls kanādiešu hokejists, spēlē uzbrucēja pozīcijā. Pašlaik (2022) pārstāv NHL klubu Floridas "Panthers". Spēlējis Kvebekas junioru hokeja līgā, kur pārstāvēja Gatinjo "Olympiques" komandu, ar kuru 2008. gadā izcīnīja Prezidenta kausu. 2006. gada NHL draftā viņu Filadelfijas "Flyers" izraudzījās ar kopējo 22. kārtas numuru pirmajā kārtā. NHL debitējis 2007.—2008. gada sezonā, taču "Flyers" sastāvā regulāri sācis spēlēt vienīgi ar nākamo sezonu. Piedalījies septiņās NHL Visu zvaigžņu spēlēs. "Flyers" kapteiņa funkcijas Žirū pildīja sākot ar 2012.—13. gada sezonu un līdz ar 2020.— 21. gada sezonu bija visilgāk kapteiņa amatu izpildījušais spēlētājs komandas vēsturē. 2022. gada 20. martā maiņas darījuma rezultātā tika aizmainīts uz Floridas "Panthers". Kanādas U-20 izlases sastāvā izcīnījis zelta medaļu 2008. gada Pasaules čempionātā junioriem. Kanādas hokeja izlasē piedalījies 2013., 2015., 2016. un 2017. gada Pasaules čempionātos, kā arī 2016. gada Pasaules kausā hokejā. Vikikrātuvē par šo tēmu ir pieejami multivides faili. Skatīt: Klods Žirū. Oficiālā tīmekļa vietne (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski) https://web.archive.org/web/20140109103121/http://hockeyfamilyadvisor.com/10-lesser-known-facts-about-claude-giroux/ https://www.inquirer.com/newsletters/flyers/claude-giroux-philadelphia-flyers-team-captain-record-20210126.html https://sportacentrs.com/hokejs/nhl/20032022-ilggadejais_flyers_kapteinis_ziru_pec_100