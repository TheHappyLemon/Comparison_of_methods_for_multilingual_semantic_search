Likavita kalns (grieķu: Λυκαβηττός) ir krīta kaļķakmens kalns Grieķijas galvaspilsētā Atēnās. Tas paceļas 300 metru augstumā virs jūras līmeņa. Kalna virsotni sedz priedes, un virsotnē atrodas 19. gadsimtā būvētā Svētā Jura kapela, teātris un restorāns. Kalns ir populārs tūristu galamērķis un uz to ved Likavitas funikulieris, trošu dzelzceļš, kas sākas kalna pakājē pie Kolonaki. Likavitas kalns ir aprakstīts dažādās leģendās. Populārākā no leģendām liecina ka reiz tas ir bijis vilku patvērums (grieķu valodā Lycos), no kā, iespējams, radies arī kalna nosaukums. Mitoloģijā tiek vēstīts, ka kalnu veidojusi Atēna kā būvniecības materiālu uzbērumu Akropoles veidošanas periodā. Kalna virsotnē atrodas liels brīvdabas amfiteātris, kurā notiek dažādi Grieķijas mākslinieku un starptautisko mākslinieku pasākumi un koncerti. Starp māksliniekiem, kuri snieguši koncertus šajā amfiteātrī, minami Rejs Čārlzs, Džouna Baiza, B.B. Kings, Čaks Berijs, Džerijs Lī Luīss, Džeimss Brauns, Bobs Dilans, Pako de Lusija, Als Di Meola, Džons Makloglins, Gerijs Mūrs, Pīters Gabriels, Black Sabbath, Niks Keivs, Pet Shop Boys, Deep Purple, UB40, Placebo, Radiohead, Moby, Massive Attack, Faithless, Whitesnake, Tresijs Šepmens, Petija Smita, Vanesa Meja, Braiens Ferijs, Tito Puente, Buena Vista Social Club, Orishas un Scorpions. Skats uz Akropoli, Autors: Franciss Bedfords, 1862. gads Svētā Jura kapela Likavitas teātris Skats uz Atēnām Koordinātas: 37°58′55″N 23°44′35″E﻿ / ﻿37.98194°N 23.74306°E﻿ / 37.98194; 23.74306 Boguslawski, Alexander (2000). "Lykavittos Hill Arhivēts 2001. gada 23. februārī, at Archive.is." Retrieved August 30, 2005.