Luka Banki (itāļu: Luca Banchi, dzimis 1965. gada 1. augustā) ir itāļu basketbola treneris. Kopš 2021. gada L. Banki ir Latvijas basketbola izlases galvenais treneris. Lielākos panākumus klubu līmenī sasniedzis ar Itālijas komandām Sjēnas "Montepaschi" un Milānas "Emporio Armani", divārt kļūstot par Itālijas čempionu kā galvenais treneris. Kopš 2023. gada septembra L. Banki trenē arī klubu Boloņas "Virtus". Banki uzauga vienkāršā ģimenē, kurā sports vienmēr bijis svarīgs. Viņam ir divi brāļi un māsa. Viens no brāļiem un māsa arī spēlēja basketbolu. Tēvs bija grāmatvedis, mamma mājsaimniece. Viņa vectēvam un vecmammai no tēva puses piederēja maiznīca, kuri kara laikā cepa visiem maizi, jo cilvēkiem trūka pārtikas. Banki vectēvs no mammas puses bija lauksaimnieks. Pēc 2. pasaules kara Banki dzimtajā pusē amerikāņi izvietoja savu militāro bāzi, kā rezultātā tur ienāca beisbols un citi amerikāņu sporta veidi. Viņa brālis kļuva par sporta direktoru, vēlāk vietējās komandas prezidentu, kas ieguva Itālijas titulu un uzvarēja Čempionu līgā. Trenera karjeru L. Banki sāka Itālijā. Laika posmā no 1987. gada līdz 1997. gadam viņš trenēja Basket Livorno jauniešu komandu, trīs reizes arī uzvarot nacionālo jaunatnes čempionātu. 1997. gadā L. Banki kļuva jau par Livorno komandas galveno treneri Itālijas pēc spēka otrajā līgā. 1999. gadā viņš kļuva par Pallacanestro Trieste galveno treneri, bet pēc diviem gadiem atgriezās Livorno komandā. Vēlāk neilgu laiku trenējis Trapani un Aurora Basket Jesi komandas. 2001. gadā bijis Itālijas U-20 izlases treneris. 2006. gadā L. Banki kā trenera asistents nonāca Sjēnas "Montepaschi" komandā. Kā trenera asistents viņš palīdzēja komandai iegūt sešus Itālijas A sērijas titulus pēc kārtas (2007—2012), piecus Itālijas Superkausus (2007—2011) un četrus Itālijas kausus (2009—2012). 2012. gada jūnijā L. Banki kļuva par Montepaschi komandas galveno treneri. 2013. gada jūnijā viņš ieguva savu pirmo Itālijas čempionu titulu kā galvenais treneris. 2013. gada jūlijā L. Banki parakstīja līgumu ar Eirolīgā spēlējošo Emporio Armani Milano. Savā pirmajā sezonā viņš jau otro reizi kā galvenais treneris kļuva par Itālijas čempionu. 2017.—2018. gada sezonā Banki bija Auxilium Torino treneris. 2018. gadā L. Banki kļuva par Vācijas basketbola Bundeslīgas un Eirolīgas kluba Brose Bamberg galveno treneri. 2018. gada 1. jūlijā L. Banki kļuva par Grieķijas basketbola līgas un FIBA Čempionu līgas kluba AEK galveno treneri. 2019. gada jūlijā līgums tika lauzts. 2019. gada jūlijā L. Banki pievienojās Lokomotiv Kuban komandai VTB Vienotajā līgā, bet jau tā paša gada novembrī līgums tika lauzts. 2021. gada oktobrī, būdams Latvijas izlases treneris, parakstīja līgumu ar Itālijas klubu Victoria Libertas Pesaro, bet pēc sezonas beigām darba attiecības ar klubu pārtrauca. 2022. gada novembrī L. Banki noslēdza līgumu ar Francijas klubu SIG Strasbourg, kas spēlē arī Čempionu līgā. Francijas čempionātā Banki vadībā komanda aizkļuva līdz ceturtdaļfinālam, arī FIBA Čempionu līgā izstājās ceturtdaļfinālā. Pēc sezonas Banki atstāja darbu Strasbūras klubā. 2023. gada septembrī viņš kļuva par Eirolīgā spēlējošā Itālijas basketbola kluba Boloņas "Virtus" galveno treneri. Aptuveni nedēļu vēlāk komanda izcīnīja pirmo titulu jaunā trenera vadībā, iegūstot Itālijas superkausu. 2021. gada 9. aprīlī L. Banki kļuva par Latvijas basketbola izlases galveno treneri. 2023. gada Pasaules kausa kvalifikācijas ciklu trenera Lukas Banki vadībā Latvijas izlase aizvadīja veiksmīgi un 2022. gada novembrī pirmo reizi vēsturē kvalificējās Pasaules kausa finālturnīram. L. Banki tika atzīts par 2022. gada Latvijas labāko treneri un saņēma Trīs Zvaigžņu balvu. Pasaules kausa finālturnīrā ar Latvijas izlasi izcīnīja 5. vietu un tika atzīts par Pasaules kausa labāko treneri. Banki ir precējies, viņam ir divi bērni — dēls un meita. Dēls arī spēlē basketbolu kā saspēles vadītājs un strādā par fizioterapeitu. Sieva jaunībā spēlēja basketbolu. Ģimenei pieder lauku saimniecība, kur Banki meita kopā ar māsīcu ražo vīnu. «“Strautiņš ir kā ravioli, Klāvs ir gaļa,” Luka Banki intervijā atklāj, kādas emocijas jūt pēc izlases panākumiem un kādiem itāļu ēdieniem līdzinās mūsu basketbolisti». LA.LV (latviešu). Skatīts: 2023-10-04. antonio. «Basket, Serie A | Luca Banchi nuovo allenatore dell'Olimpia Milano». Blogo (itāļu), 2013-07-02. Arhivēts no oriģināla, laiks: 2021-04-13. Skatīts: 2021-04-13. «Brose Bamberg names Banchi new head coach». Welcome to EUROLEAGUE BASKETBALL (angļu). Skatīts: 2021-04-13. «Basketball News, Scores, Stats, Analysis, Standings». www.eurobasket.com. Skatīts: 2021-04-13. «Arrivederci amico». aekbc.gr (angļu). Arhivēts no oriģināla, laiks: 2021-04-13. Skatīts: 2021-04-13. «Luca Banchi is Lokomotiv Kuban new head coach». Sportando (en-US). Arhivēts no oriģināla, laiks: 2021-04-13. Skatīts: 2021-04-13. «Lokomotiv Kuban, Luca Banchi part ways». Sportando (en-US). Arhivēts no oriģināla, laiks: 2021-04-13. Skatīts: 2021-04-13. «Oficiāli: Latvijas izlases treneris Banki ikdienā vadīs Itālijas augstākās līgas klubu». Sportacentrs.com (latviešu). 2021-10-20. Skatīts: 2021-10-20. «Oficiāli: Banki pārņem Čempionu līgas dalībnieces Strasbūras vadību». Sportacentrs.com (latviešu). 2022-11-16. Skatīts: 2022-11-16. «Banki pēc sezonas beigām pamet darbu "Strasbourg" vienībā». sports.tv3.lv. 2023-05-27. Skatīts: 2023-09-16. «Latvijas izlases stūrmanis Banki vadīs Eirolīgas klubu Boloņas "Virtus"». sportacentrs.com. 2023-09-15. Skatīts: 2023-09-16. «Banki pirmais tituls kopā ar Virtus: graujoša uzvara un Itālijas Superkauss». Sportacentrs.com (latviešu). 2023-09-24. Skatīts: 2023-09-25. «Banki oficiāli kļūst par vīriešu basketbola valstsvienības galveno treneri». www.lsm.lv (latviešu). Skatīts: 2021-04-13. «"Trīs zvaigžņu balvā" dominē basketbols, uzvar arī Vasiļjevs un Graudiņa». sportacentrs.com. 2023-01-14. Skatīts: 2023-09-16. «Žagaru iekļauj Pasaules kausa otrajā simboliskajā izlasē, Banki atzīst par labāko treneri». www.lsm.lv. 2023-09-10. Skatīts: 2023-09-16. Vikikrātuvē par šo tēmu ir pieejami multivides faili. Skatīt: Luka Banki. Eurobasket trenera(-es) profils (angliski)