Purpura alveja (Aloe purpurea) ir alveju ģints suga, kas endēma Maurīcijai. Maurīcijā pazīstama arī ar nosaukumu mazambron marron vai mazambron. Atšķirībā no pārējo alveju sēklām, Indijas okeāna rietumu daļas salās alvejām ogu sēklas ir bez lidspārniņiem, un tās ir izdalītas atsevišķā grupā Lomatophyllum. Daudzgadīgs sukulentu augs. Ziedi aug uz taisna stumbra, kas var sasniegt līdz pat 3 m augstumu. Tas sugu atšķir no tuvi radniecīgās Ganerskveinas alvejas, kura stumbrs ir ložņājošs. Vienam un tam pašam augam var būt gan dzelteni, gan sārti ziedi. Stumbra augšdaļā blīva garu un šauru, vairāk nekā 20 lapu rozete. Salīdzinājumā ar Ganerskveinas sugu, lapas plānākas un mazāk gaļīgas, vairāk ieliektas un sarkanīgākas, to malu klāj sarkani dzeloņi. Sastopama sausos mežos, sausās klinšainās nogāzēs, augstkalnu plato. Pirms kolonizācijas bija visā Maurīcijā izplatīta suga. Kew Royal Botanic Garden. World Checklist of Selected Plant Families: Aloe purpurea Lam. «The Plant List. A working list of all species: Aloe purpurea Lam.». Arhivēts no oriģināla, laiks: 2020. gada 25. februārī. Skatīts: 2016. gada 30. augustā. Tropicos: Aloe purpurea Lam. The Native Plants and Animals of Mauritius. The Mauritian Wildlife Foundation. ISBN 978-999493802-5 Augu ģeogrāfija un daudzveidība. Normunds Priedītis. Apgāds Zvaigzne ABC, 2009. ISBN 978-9934-0-0829-0