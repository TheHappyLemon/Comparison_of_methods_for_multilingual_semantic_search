Anna Ušeņina (ukraiņu: Анна Юріївна Ушеніна; dzimusi 1985. gada 30. augustā, Harkivā) ir Ukrainas starptautiskā lielmeistare (GM, 2012), starptautiskā sieviešu lielmeistare šahā (WGM, 2003). 14. Pasaules čempione šahā (01.12.2012—20.09.2013). Pasaules komandu čempionāta sievietēm uzvarētāja Ukrainas izlases sastāvā (Astana, 2013). Pasaules sieviešu šaha olimpiādes uzvarētāja Ukrainas izlases sastāvā (Turīna, 2006). Māte iemācījusi Annai spēlēt šahu septiņu gadu vecumā. 1997. gadā Kijivā uzvarējusi Ukrainas meiteņu čempionātā U-12 vecuma grupā. 1998. un 1999. gadā uzvarējusi Ukrainas meiteņu čempionātā U-14 vecuma grupā. 2000. un 2002. gadā uzvarējusi Ukrainas meiteņu čempionātā U-20 vecuma grupā. 2002. gadā Ukrainas izlases sastāvā ieguva zelta medaļu Eiropas komandu čempionātā meitenēm U-18 vecuma grupā. Tāpat šajā turnīrā saņēma zelta medaļu par 1. vietu pie 1. galdiņa (4½ no 6). 2003. gadā kļuvusi par FIDE starptautisko sieviešu lielmeistari. 2005. gadā uzvarējusi Ukrainas sieviešu čempionātā. Tajā pašā gadā Eiropas sieviešu čempionātā Plovdivā ieguvusi bronzas medaļu. Ukrainas izlases sastāvā piedalījusies Eiropas komandu čempionātos šahā 2005. un 2007. gadā, beidzamajā uzrādot labāko rezultātu pie 3. galdiņa (5 no 7). Kopā ar Ukrainas izlasi uzvarējusi Pasaules šaha olimpiādē 2006. gadā, spēlējusi pie rezerves galdiņa. 2007. gadā Jekaterinburgā Pasaules komandu čempionātā sievietēm ieguvusi bronzas medaļu gan komandu, gan inviduālajā vērtējumā (6½ из 9). Ušeņinai tiek piešķirts starptautiskā meistara nosaukums (IM). 2008. gada Pasaules šaha olimpiādē sievietēm Drēzdenē spēlējusi pie 3. galdiņa un kopā ar Ukrainas izlasi ieņēmusi 2. vietu. 2012. gadā Pasaules šaha olimpiādē sievietēm Stambulā kopā ar Ukrainas izlasi ieņēmusi 3. vietu. Pie sava galdiņa Ušeņina ieguvusi 7 punktus no 10 iespējamajiem, kas bija nozīmīgs ieguldījums komandas rezultātā. 2012. gadā Hantimansijskā Pasaules šaha čempionātā sievietēm pēc izslēgšanas sistēmas kļuvusi par uzvarētāju, finālā uzvarot Antoanetu Stefanovu (Bulgārija) ar 3½:2½. Par šo panākumu Ušeņinai piešķirts lielmeistares nosaukums (GM). 2013. gadā Ukrainas izlases sastāvā kļuvusi par Pasaules komandu čempionāta uzvarētāju un ieguvusi 2. vietu pie 2. galdiņa (6 no 8). 2013. gada janvārī par savu uzvaru Pasaules sieviešu čempionātā apbalvota ar 2. pakāpes Kņazes Olgas ordeni. 2013. gadā Anna Ušeņina zaudēja Pasaules čempiones titulu, nespējot izrādīt nopietnu pretestību Hou Jifaņai mačā Ķīnas pilsētā Taidžou (Dzjansu) - 1½ : 5½ (+0 -4 =3). 2013. gada novembrī Ukrainas izlases sastāvā kļuvusi par Eiropas komandu šaha čempionāta uzvarētāju, bet individuāli izcīnījusi bronzas medaļu pie 2. galdiņa (6,5 no 8). 2014. gadā Pasaules šaha olimpiādē sievietēm Trumsē kopā ar Ukrainas izlasi ieņēmusi 3. vietu. 2015. gadā Sočos Pasaules šaha čempionātā sievietēm pēc izslēgšanas sistēmas zaudējusi 2. kārtā, bet Pasaules komandu šaha čempionātā Čendu pie 3. galdiņa izcīnījusi 3 punktus no 8 iespējamajiem (+2, =2, -4). 2015. gada Eiropas komandu šaha čempionātā Reikjavikā ar lielisku rezultātu pie 4. galdiņa (+6, =0, -1) palīdzēja savas valsts izlasei izcīnīt sudraba medaļu komandu kopvērtējumā, kā arī pati ieguva individuālo sudraba medaļu. 2016. gada jūnijā Rumānijā uzvarējusi Eiropas sieviešu šaha čempionātā. 2016. gada septembrī 42. šaha olimpiādē Baku izcīnījusi bronzas medaļu komandu vērtējumā Ukrainas izlases sastāvā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Nastasju Zjazjuļkinu, bet 2. kārtā zaudējusi Taņai Džunji. Tajā pašā gadā Ukrainas izlases sastāvā izcīnījusi bronzas medaļu Eiropas komandu čempionātā šahā. 2018. gadā Visoke Tatri izcīnījusi trešo vietu Eiropas individuālajā sieviešu šaha čempionāta. 2018. gadā Pasaules šaha olimpiādē sievietēm Batumi kopā ar Ukrainas izlasi ieņēmusi 2. vietu. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Lilitai Mkrtčjanai, bet 2. kārtā zaudējusi Valentīnai Guņinai. 2019. gadā pārstāvējusi Ukrainu Pasaules komandu šaha čempionātā. 2022. gadā Pasaules šaha olimpiādē sievietēm Čennai uzvarējusi komandu vērtējumā kopā ar Ukrainas izlasi. 2023. gada novembrī Daglasā ierindojusies 22. vietā "FIDE Women's Grand Swiss" turnīrā sievietēm. Anna Ushenina Українка Ганна Ушеніна стала чемпіонкою світу з шахів серед жінок «Ukrainian Championship 2005». Arhivēts no oriģināla, laiks: 2009. gada 4. janvārī. Skatīts: 2013. gada 28. maijā. Europameisterschaft 2008: Tag der Entscheidungen Anna Ushenina ist Weltmeisterin «FIDE Women's World Championship Match 2013». Arhivēts no oriģināla, laiks: 2013. gada 23. septembrī. Skatīts: 2013. gada 20. septembrī. European Women's Team Championship Warszawa 2013-11-07/2013-11-18 European Individual Women's Chess Championship 2016 42nd Olympiad Baku 2016 Women «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 17. februārī. European Individual Women Chess Championship 2018 Slovakia Women’s World Championship 2018 44th Olympiad Chennai 2022 Open 023 FIDE Women's Grand Swiss Anna Ušeņinas personīgā mājas lapa. Atjaunināts: 2013. gada 28. maijā Anna Ušeņina šahista profils vietnē fide.com Anna Ušeņina šahista profils vietnē chessgames.com Anna Ušeņina šahista profils vietnē 365chess.com Anna Ušeņina šahista profils vietnē chesstempo.com Anna Ušeņina šahista profils vietnē olimpbase.org (Pasaules šaha olimpiādes) Anna Ušeņina šahista profils vietnē olimpbase.org (Eiropas komandu šaha čempionāti) Anna Ušeņina šahista profils vietnē olimpbase.org (Pasaules komandu šaha čempionāti)