SKS 20. ekspedīcija (krievu: Экспедиция МКС-20; angļu: Expedition 20 jeb ISS-20) bija Krievijas, ASV, ESA, Japānas un Kanādas kosmonautu ekspedīcija uz Starptautisko kosmisko staciju (SKS). Šī bija pirmā SKS pamatapkalpe sešu cilvēku apjomā. Tā kā stacijā kā glābšanas līdzeklis tiek izmantoti Krievijas kosmosa kuģi Sojuz, kuros ir vieta tikai trim cilvēkiem, tad sešu cilvēku apkalpei vienlaicīgi ir nepieciešami divi kuģi. Pirmais no tiem, Sojuz TMA-14 stacijā ieradās 2009. gada 28. martā kā 19. ekspedīcija. Kad otrais kuģis Sojuz TMA-15 saslēdzās ar SKS 2009. gada 29. maijā, sākās 20. ekspedīcija, un 19. ekspedīcijas apkalpe kļuva par 20. pamatu. Par jaunās ekspedīcijas komandieri palika 19. ekspedīcijas komandieris Genādijs Padalka. Džefrijs Viljamss, komandieris (Bereta aizvietošanai)  ASV Maksims Surajevs, lidojuma inženieris (Padalkam)  Krievija Soiči Noguči, lidojuma inženieris (Vakatam)  Japāna Andrejs Keiperss (André Kuipers), lidojuma inženieris (de Vinnem) ESA,  Nīderlande Dmitrijs Kondratjevs (Дмитрий Юрьевич Кондратьев), lidojuma inženieris (Romaņenko)  Krievija Kriss Hedfīlds (Chris Hadfield), lidojuma inženieris (Tirskam)  Kanāda, CSA 2. jūlijā tika veikta kosmosa kuģa Sojuz TMA-14 pārvietošana no Zvezda moduļa saslēgšanās mezgla uz Pirs moduli. Kosmosa kuģī operācijas laikā atradās kosmonauti Genādijs Padalka, Maikls Berets un Koiči Vakata, jo viņi ne uz īsu brīdi nedrīkst palikt bez glābšanas kuģa. Atvienošanās notika 21:29 UTC, saslēgšanās pie Pirs — 21:55, autonomā lidojumā kugis atradās 26 minūtes. Operācija tika veikta, lai atbrīvotu vietu kravas kuģim Progress M-67, kas stacijā ieradās jūlija beigās. 2009. gada 9. oktobrī vakarā notika oficiāla maiņas nodošana. G. Padalka nodeva stacijas vadību 21. ekspedīcijas komandierim F. de Vinnem. 20. ekspedīcija NASA mājas lapā Arhivēts 2013. gada 28. septembrī, Wayback Machine vietnē. 19./20. ekspedīcija Eņergija mājas lapā Arhivēts 2009. gada 23. aprīlī, Wayback Machine vietnē.