Dānija olimpiskajās spēlēs piedalās kopš vasaras olimpisko spēļu izveidošanas 1896. gadā. Dānija ir piedalījusies gandrīz visās vasaras olimpiskajās spēlēs, izņemot 1904. gada Sentluisas spēles. Ziemas olimpiskajās spēlēs Dānija pirmo reizi piedalījās 1948. gadā, kad tās notika Šveices pilsētā Sanktmoricā. Līdz 1988. gadam tā ziemas olimpiskajās spēlēs piedalījās ar pārtraukumiem, bet kopš 1988. gada Kalgari spēlēm tā ir piedalījusies visās ziemas olimpiskajās spēlēs. Līdz šim Dānija olimpiskajās spēlēs ir izcīnījusi 206 olimpiskās medaļas (48 zelta, 79 sudraba un 79 bronzas). Lielākā daļa medaļu, 205 medaļas, ir izcīnītas vasaras olimpiskajās spēlēs un tikai viena medaļa ir izcīnīta ziemas olimpiskajās spēlēs. Dānijas sportisti medaļas ir izcīnījuši 20 vasaras un 1 ziemas olimpiskajā sporta veidā. Visvairāk medaļas, 31 medaļa, ir izcīnītas burāšanā, taču vairāk kā 20 medaļas ir izcīnītas arī riteņbraukšanā (29 medaļas) un airēšanā (25 medaļas). Vienīgais ziemas olimpiskais sporta veids, kurā Dānija ir ieguvusi medaļas ir kērlings. Visveiksmīgākās vasaras olimpiskās spēles Dānijai līdz šim ir bijušas 1948. gada Londonas spēles, kad tā izcīnīja 20 olimpiskās medaļas (5 zelta, 7 sudraba un 8 bronzas medaļas). Savu vienīgo medaļu ziemas olimpiskajās spēlēs tā izcīnīja 1998. gada Nagano spēlēs. Ar medaļām bagātākie Dānijas sportisti ir airētājs Eskilds Ebesens, riteņbraucējs Lase Normans Hansens un sporta šāvēji Larss Jergens Madsens un Nilss Larsens. Viņi visi olimpiskajās spēlēs ir izcīnījusi 5 medaļas. Taču burātājs Pauls Elvstrems ir vienīgais Dānijas sportists, kurš olimpiskajās spēlēs ir izcīnījis 4 zelta medaļas. Paskaidrojumi Paskaidrojumi Pamatraksts: Dānijas olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Dāniju ir ieguvuši trīs un vai vairāk olimpiskās medaļas. Pamatraksts: Dānijas karognesēji olimpiskajās spēlēs Dānijas sportisti, kas nesuši valsts karogu olimpisko spēļu atklāšanas ceremonijā. 2020 Tokija — Sāra Petersena un Jonass Varrers 2016 Riodežaneiro — Karolīna Vozņacka 2012 Londona — Kims Knudsens 2008 Pekina — Joahims Olsens 2004 Atēnas — Eskilds Ebesens 2000 Sidneja — Jespers Banks 1996 Atlanta — Tomass Stuers-Lauridsens 1992 Barselona — Jergens Bojsens-Mellers 1988 Seula — Anne Grēte Jensene-Tornblada 1984 Losandželosa — Mihaels Markusens 1980 Maskava — Jergens Lindhardsens 1976 Monreāla — Judīte Andersene 1972 Minhene — Peders Pedersens 1968 Mehiko — Ēriks Hansens 1964 Tokija — Hennings Vinds 1960 Roma — Benijs Šmids 1956 Melnburna — Ole Hvīds Jensens 1952 Helsinki — Ēriks Svane Lunds 1948 Londona — Vagns Lofts 1936 Berlīne — Ēriks Hammers Serensens 1932 Losandželosa — Aksels Blohs 1928 Amsterdama — Mariuss Jergensens 1924 Parīze — Peters Rjefelts 1920 Antverpene — Roberts Jonsens 1912 Stokholma — Arne Hejme 1908 Londona — Oge Holms 1900 Parīze — nav zināms 1896 Atēnas — nav zināms 2022 Pekina — Madeleine Duponta un Franss Nīlsens 2018 Phjončhana — Elena Mellere Rigasa 2014 Soči — Lēne Nīlsene 2010 Vankūvera — Sofija Fjellvanga-Sellinga 2006 Turīna — Dorte Holma 2002 Soltleiksitija — Ulriks Šmids 1998 Nagano — Helēna Blaha Lavrsene 1994 Lillehammere — Mihaels Tillesens 1992 Albērvila — Ebe Harcs 1988 Kalgari — Larss Dreslers 1968 Grenoble — Kirstens Karlsens 1964 Insbruka — Svends Karlsens 1960 Skvoveli — Kurts Stille 1952 Oslo — Pērs Koks-Klausens 1948 Sanktmorica — Knuds Tensbergs «Denmark». International Olympic Committee. «Olympic Medal Winners». International Olympic Committee. «Denmark». Sports-Reference.com. Arhivēts no oriģināla, laiks: 2016-03-03. Arhivēts 2016-03-03 Wayback Machine vietnē. «Olympic Statistics» (Danish). National Olympic Committee and Sports Confederation of Denmark. Arhivēts no oriģināla, laiks: 2016-09-30. Skatīts: 2016-01-07.