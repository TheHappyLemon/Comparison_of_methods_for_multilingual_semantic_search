Interneta vārdu un numuru piešķires organizācija (angļu: Internet Corporation for Assigned Names and Numbers; ICANN), arī zināma kā interneta domēnu pārvaldes organizācija, ir sabiedriskā labuma organizācija, kas koordinē vairāku ar interneta vietņu identifikatoriem (domēna vārdiem un domēna nosaukumu sistēmām) saistītu datu bāzu uzturēšanu, kā arī izstrādā to politiku. ICANN cieši sadarbojas ar domēna vārdu reģistriem un reģistratoriem visā pasaulē (piemēram, Latvijā — NIC). ICANN ir būtiska ietekme globālā interneta infrastruktūras attīstībā. ICANN pirmsākumi cieši saistīti ar globālā interneta pirmsākumiem. 1969. gadā tika pārraidīts pirmais datu ziņojums, izmantojot ASV Aizsardzības departamenta tīklu ARPANET, pirmo pakešu komutācijas datortīklu, kas zināms arī kā interneta priekštecis. 1972. gadā ARPANET savienojumu numurus sāka dokumentēt reģistrā, ko dēvēja par Interneta piešķirto numuru pārvaldi (no angļu val.: Internet Assigned Numbers Authority) (IANA). Pēc ASV valdības apņemšanās nodot IANA atbildību par domēna nosaukumu sistēmu politiku un tehnisko pārvaldību ārējai organizācijai, 1998. gadā ASV tika nodibināta bezpeļņas organizācija ICANN, kas vairāku gadu garumā pakāpeniski pārņēma IANA atbildības jomas, ar mērķi nodrošināt interneta infrastruktūras drošību, stabilitāti un savietojamību. ICANN[novecojusi saite] NIC — Latvijas Universitātes Matemātikas un informātikas institūta Tīkla risinājumu daļa «Welcome to the global community! - ICANN». www.icann.org. Skatīts: 2022-10-12. «ICANN History Project - ICANN». www.icann.org. Skatīts: 2022-10-12.