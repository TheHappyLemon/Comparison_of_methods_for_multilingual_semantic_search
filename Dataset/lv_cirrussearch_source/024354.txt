2014. gada FIFA Pasaules kausa fināls bija futbola spēle 2014. gada 13. jūlijā, kas notika Estádio do Maracanã stadionā Riodežaneiro, Brazīlijā. Spēlē tika noskaidrots 2014. gada FIFA Pasaules kausa izcīņas uzvarētājs. Spēlē tikās Vācijas un Argentīnas futbola izlase. Šī bija abu izlašu trešā tikšanās reize Pasaules kausa izcīņas finālturnīru finālos (tās iepriekš tikās 1986. un 1990. gadā). Spēlē ar 1—0 uzvarēja Vācijas izlase. Vienīgos vārtus 113. minūtē guva Mario Gece. Vācijas izlasei šis bija ceturtais izcīnītais Pasaules kauss. Gece kļuva par pirmo uz maiņu iznākušo futbolistu Pasaules kausa vēsturē, kas finālspēlē gūst uzvaru turnīrā nesošos vārtus, tāpat viņš 22 gadu vecumā ir jaunākais vārtu guvējs finālspēlēs kopš 1966. gada, kad vārtus finālā 22 gadus vecais vācietis Volfgangs Vēbers. Tika paredzēts, ka finālu televīzijā varētu vērot gandrīz viens miljards cilvēku. Šis bija otrs FIFA Pasaules kausa fināls, kas noticis Estádio do Maracanã, tajā tika aizvadīta arī 1950. gada izšķirošā spēle, kurā Urugvaja ar 2—1 uzvarēja Brazīliju. «Germany 1-0 Argentina». BBC. 2014. gada 13. jūlijs. Skatīts: 2014. gada 14. jūlijs. «Numbers Game: All the stats from Germany's fourth World Cup triumph». Firstpost. 2014. gada 14. jūlijs. Skatīts: 2014. gada 14. jūlijs. «From 4G to 4K: Technological aspects of Brazil 2014». News.abnxcess.com. Arhivēts no oriģināla, laiks: 2014. gada 6. jūnijā. Skatīts: 2014. gada 11. jūnijā.