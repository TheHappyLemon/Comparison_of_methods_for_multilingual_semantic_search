Silistras apgabals (bulgāru: Област Силистра) ir apgabals Bulgārijas ziemeļaustrumu daļā, nosaukts tā galvenās pilsētas — Silistras — vārdā. Tas ziemeļos robežojas ar Rumāniju; pa šo robežu tek Donava. Dienvidaustrumos robežojas ar Dobričas apgabalu, dienvidos ar Šumenas apgabalu, dienvidrietumos ar Razgradas apgabalu, bet rietumos ar Ruses apgabalu. Apgabals sadalīts septiņās pašvaldībās, bet tā kopējais iedzīvotāju skaits ir 119 474 (2011. gada februāris). Silistras apgabals tradicionāli pazīstams kā lauksaimniecības apgabals savas auglīgās augsnes dēļ. Apgabalā tiek ražots tradicionāls aprikožu brendijs. Silistras apgabalā atrodas UNESCO Pasaules mantojuma objekts — Srebarnas dabas rezervāts. Tas atrodas Srebarnas ezerā blakus Donavai un tā platība ir 600 ha. Rezervātā dzīvo gandrīz 100 putnu sugas, no kurām daudzas ir retas un apdraudētas. 80 citas putnu sugas migrē uz šejieni katru ziemu. Starp interesantākajām putnu sugām, kas sastopamas rezervātā, ir pelikāni, lielais baltais gārnis, rudais gārnis, spīdīgais ibiss u.c. Kandidātu sarakstā ir arī Silistras senās kapenes. (angliski) Bulgarian Provinces area and population 1999 — National Center for Regional Development — page 90-91 Arhivēts 2011. gada 13. janvārī, Wayback Machine vietnē. (angliski) Bulgarian National Statistical Institute - Bulgarian provinces and municipalities in 2009 Arhivēts 2010. gada 13. novembrī, Wayback Machine vietnē. (angliski) „WorldCityPopulation“ „pop-stat.mashke.org“ Srebarna Nature Reserve, UNESCO Vikikrātuvē par šo tēmu ir pieejami multivides faili. Skatīt: Silistras apgabals. Oficiālā tīmekļa vietne