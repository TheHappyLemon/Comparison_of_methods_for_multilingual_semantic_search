Kemerons Brūss Krovs (angļu: Cameron Bruce Crowe, dzimis 1957. gada 13. jūlijā) ir amerikāņu kinorežisors, scenārists, kinoproducents un aktieris. Savu karjeru sācis, sarakstot scenāriju filmai Fast Times at Ridgemont High (1982). Vēlāk sarakstījis un režisējis romantiskās komēdijas Say Anything... (1989) un Singles (1992). Panākumus guvis ar filmu "Džerijs Magvairs" (1996) ar Tomu Krūzu galvenajā lomā. Pēc tam viņam dota zaļā gaisma, lai režisētu autobiogrāfisko filmu "Gandrīz slaveni" (2000). Tā ir par pusaudžu mūzikas žurnālistu, kurš dodas tūrē ar grupu, lai rakstītu Rolling Stone žurnālam, kas ir balstīts uz paša Krova pieredzes. Par šo filmu viņš saņēma Amerikas Kinoakadēmijas balvu kategorijā "Labākais oriģinālscenārijs". Vēlāk režisējis psiholoģisko trilleri "Vaniļas debesis" (2001), romantisko komēdiju "Elizabettauna" (2005), ģimenes filmu "Mēs nopirkām zvērudārzu" (2011) un muzikālo komēdiju "Aloha" (2015). Vikikrātuvē par šo tēmu ir pieejami multivides faili. Skatīt: Kemerons Krovs. IMDb profils (angliski) AllMovie profils (angliski) Box Office Mojo profils (angliski)