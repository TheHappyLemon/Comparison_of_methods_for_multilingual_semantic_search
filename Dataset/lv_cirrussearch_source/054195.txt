Dzežgoņa (poļu: Dzierzgoń) ir pilsēta Polijas ziemeļos, Pomožes vojevodistē uz austrumiem no Štumas. Pilsēta dibināta 1247. gadā kā Jaunā Kristburga (Neu Christburg) dažus kilometrus no t. s. Vecās Kristburgas (Alt Christburg, tagad Staridzežgoņas (Stary Dzierzgoń)) Vācu ordeņa nopostītās prūšu apmetnes Grewose vietā. 1249. gada 2. februārī Kristburgā tika noslēgts Kristburgas līgums, piedaloties pāvesta legātam, starp Vācu ordeni un prūšiem. 1281. gadā zemgaļu vadonis Nameisis piedalījās cīņās pie Kristburgas. Pēc Trīsdesmitgadu kara Kristburga nonāca Polijas pārvaldītajā Karaliskajā Prūsijā. Pēc Pirmās Polijas dalīšanas Kristburga iekļāvās Prūsijā, bet līdz ar valsts izveidošanos — Vācijā, kuras sastāvā bija līdz 1945. gadam. Pēc 2. pasaules kara, pamatojoties uz Potsdamas konferences lēmumiem, pilsēta tika piešķirta Polijai, bet pilsētas vācu iedzīvotāji — padzīti. Pilsēta tika pārsaukta pēc senā prūšu nosaukuma motīviem. https://bdl.stat.gov.pl/api/v1/data/localities/by-unit/042214216014-0932726?var-id=1639616&format=jsonapi; P2701: JSON; pārbaudes datums: 7 oktobris 2022.