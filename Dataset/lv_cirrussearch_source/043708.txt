1962. gada Pasaules sieviešu šaha čempionāts sastāvēja no vairākiem posmiem — zonālie turnīri, pretendentu turnīrs un mačs par pasaules čempiones nosaukumu. Pretendente Nona Gaprindašvili, uzvarot mačā pasaules čempioni Jeļizavetu Bikovu, kļuva par piekto šī titula ieguvēju. Pretendentu turnīrs notika 1961. gada oktobrī-novembrī Dienvidslāvijas pilsētā Vrņačka Baņā. Turnīrā uzvarēja N. Gaprindašvili, iegūstot tiesības cīnīties par pasaules čempiones titulu mačā ar čempioni J. Bikovu. Pasaules čempiones J. Bikovas un pretendentes N. Gaprindašvili mačs notika no 1962. gada 18. septembra līdz 17. oktobrim Maskavā. Mača galvenā tiesnese bija Ņina Hruškova-Belska. Dalībnieču sekundanti: Bikovai — Jefims Kogans, Gaprindašvili — Mihails Šišovs. Gaprindašvili, nezaudējot nevienu partiju, ar rezultātu 9 : 2 (+7 −0 =4) sagrāva pasaules čempioni Bikovu un šaha vēsturē kļuva par piekto pasaules čempioni. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 78. lpp. ISBN 5-85 270-005-3. (krieviski) «World Chess Championship (women) : 1961 Candidates Tournament» (angļu). Mark-weeks.com. Skatīts: 2018-07-04. «World Chess Championship (women) : 1962 Gaprindashvili - Bikova» (angļu). Mark-weeks.com. Skatīts: 2018-07-04.