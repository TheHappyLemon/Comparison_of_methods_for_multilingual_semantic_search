Hemoglobīns (grieķu: αἷμα, aima — ‘asinis’; latīņu: globus — ‘lode') ir dzelzi saturoša olbaltumviela, kas daudziem dzīvniekiem riņķo asinīs — mugurkaulniekiem sarkanajos asinsķermenīšos (eritrocītos) —, un tā uzdevums ir pārvietot skābekli no plaušām uz citām ķermeņa daļām un pārnest atpakaļ ogļskābo gāzi. Tā ir arī asins krāsviela. Medicīnā hemoglobīns saīsinājumā tiek pierakstīts šādi: Hb vai Hgb. «Hemoglobīns» (latviski). Populārā medicīnas enciklopēdija. Skatīts: 2011-10-23. «Hemoglobīns» (latviski). tezaurs.lv. Arhivēts no oriģināla, laiks: 2016-03-05. Skatīts: 2011-10-23.