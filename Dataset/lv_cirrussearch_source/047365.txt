Kaja Kallasa (igauņu: Kaja Kallas; dzimusi 1977. gada 18. jūnijā) ir Igaunijas politiķe. Kopš 2021. gada janvāra viņa ir Igaunijas premjerministre. Kopš 2018. gada Kallasa ir Igaunijas Reformu partijas priekšsēdētāja. Viņa ir bijusi Eiropas Parlamenta un Rīgikogu deputāte. Viņa ir strādājusi par zvērinātu advokāti, specializējoties konkurences likumdošanā. 2023. gada augusta beigās Igaunijas plašsaziņas līdzekļi publicēja izmeklēšanu, saskaņā ar kuru Kaijas Kallasas vīrs ir saistīts ar uzņēmumu, kas savukārt ir saistīts ar Krieviju. Viņa vīra Arvo Hallika kontrolakciju sabiedrībai Novaria Consult pieder 24,8 % Stark Logistics AS un 30 % Stark Warehousing OÜ. 2022. gadā Kallasa ieguldīja 350 000 eiro šajā uzņēmumā. Stark Logistics jau gadu desmitiem piegādāja kravas uz Krieviju, un līdz 2023. gadam vienīgais klients bija Igaunijas mātesuzņēmums Metaprint (viens no vecākajiem Igaunijas uzņēmumiem ar igauņu īpašniekiem un viens no lielākajiem tērauda aerosola iepakojuma ražotājiem Eiropā, kam ir rūpnīcas Tallinā un Pērnavā, kā arī Nīderlandē un Krievijā). Kopš kara sākuma Ukrainā Metaprint pārdošanas apjoms Krievijā ir sasniedzis gandrīz 30 miljonus eiro. Kallasa ir noraidījusi apsūdzības, ka viņas vīrs būtu sadarbojies ar Krieviju un atzīmēja, ka vīra uzņēmums veica pārvadājumus starp divām Igaunijas uzņēmuma rūpnīcām, no kurām viena faktiski atradās Krievijā. Pēc skandāla Arvo Halliks paziņoja, ka plāno atbrīvoties no visām Stark Logistics akcijām un atkāpties no uzņēmuma valdes un finanšu vadītāja amata. Saskaņā ar sabiedriskās domas aptaujas rezultātiem 66% Igaunijas iedzīvotāju atbalstīja Kallasas atkāpšanos, bet 29% — viņu atbalstīja. Igaunijas prezidents Alars Kariss 6. septembrī aicināja Kaju Kallasu apsvērt iespēju atkāpties no amata, jo sabiedrība esot saņēmusi viņas paskaidrojumus, bet ne atbildes uz svarīgākajiem jautājumiem. Igaunijas Drošības policija paziņoja, ka sankciju apiešana nav notikusi, pati Kallasa viņam publiski iebilda. Kaja Kallasa ir Igaunijas politiķa Sīma Kallasa meita. «Igaunijas jaunajai premjerministrei Kallasai jāatjauno valsts reputācija». Latvijas Sabiedriskais medijs. 2021. gada 26. janvāris. Skatīts: 2021. gada 26. janvārī. «Par Igaunijas Reformu partijas līderi ievēlēta Kaja Kallasa». tvnet.lv. 2018. gada 14. aprīlis. Skatīts: 2021. gada 26. janvārī. «Скандал из-за «российских связей» супруга Каи Каллас: подаст ли премьер Эстонии в отставку?». press.lv (krievu). Skatīts: 2023-10-18. «Семья премьер-министра Эстонии ведет бизнес в россии: подробности громкого скандала». fakty.ua (krievu). Skatīts: 2023-10-18. «Премьер Эстонии заявила парламенту, что ее муж никогда не вел дела с РФ». Европейская правда (krievu). Skatīts: 2023-10-18. «В Эстонии увеличилось количество жителей, выступающих за отставку премьера». Европейская правда (krievu). Skatīts: 2023-10-18. Карин Коппель | ERR. «Кая Каллас: я не планирую уходить в отставку». ERR (krievu), 2023-08-25. Skatīts: 2023-10-18. Vikikrātuvē par šo tēmu ir pieejami multivides faili. Skatīt: Kaja Kallasa. Oficiālā tīmekļa vietne