Džeimss Tompsons (angļu: James Thompson; 1804. gada 23. septembris Londona — 1870. gada 2. decembris Ņujorka) bija ASV šahists. Piedzimis Anglijā, taču 1830. gados pārcēlies uz dzīvi ASV. 1839. gadā pievienojies Ņujorkas šaha klubam. Bijis viens no vadošajiem šī šaha kluba spēlētājiem. 1857. gadā Ņujorkā piedalījies 1. ASV šaha kongresā, kurā pirmajā kārtā zaudējis Polam Morfijam ar 0:3. Vēlākajos gados vēl vairākas reizes spēlējis ar Morfiju, taču visās reizēs cietis zaudējumus (1857, 1859, 1860), turklāt pēdējos mačos Morfijs devis priekšā savam pretiniekam zirdziņu. Piedalījies vairākos Ņujorkas šaha kluba turnīros. Mačos zaudējis Frederikam Perēnam (1854, 1857, 1859) un Džeimsam Leonardam (1861). 1st American Chess Congress (1857) Šahista profils chessgames.com mājaslapā (angliski) Šahista profils 365chess.com mājaslapā (angliski)