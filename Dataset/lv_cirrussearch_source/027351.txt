Viljams Nīlanders (zviedru: William Nylander; dzimis 1996. gada 1. maijā) ir zviedru hokejists, centra uzbrucējs. Pašlaik (2023) Nīlanders spēlē Nacionālās hokeja līgas vienībā Toronto "Maple Leafs". Viņa tēvs Mīkaels arī bija profesionāls hokejists, kas NHL aizvadījis 920 spēles. NHL hokejists ir arī Viljama brālis Aleksandrs. Profesionāļa karjeru Nīlanders sāka 2012.—13. gada sezonā, kad aizvadīja vairākas spēles Allsvenskan līgas kluba Södertälje SK rindās. Tobrīd viņš spēlēja vienā klubā ar savu tēvu Mīkaelu. Nākamo sezonu Nīlanders aizvadīja Zviedrijas hokeja līgas komandā Modo Hockey. 2014. gada NHL draftā uzbrucēju izvēlējās Toronto "Maple Leafs", taču sezonas sākumā klubs Nīlanderu izīrēja Modo Hockey. Gada nogalē hokejists atgriezās Ziemeļamerikā, pievienojoties AHL kluba Toronto "Marlies" rindām. 2015.—16. gada sezonā Nīlanders aizvadīja 22 spēles NHL klubā Toronto "Maple Leafs", tajās atzīmējoties ar 13 rezultativitātes punktiem. Nākamajā sezonā nostiprinājās komandā, spēlējot vienā maiņā ar Ostonu Metjūsu un atzīmējoties ar 61 rezultativitātes punktu. 2018. gada vasarā Nīlanders kļuva par ierobežoto brīvo aģentu. Abas puses ilgstoši nespēja vienoties, un abām pusēm bija jāpanāk vienošanās līdz 1. decembrim, citādi Nīlanderam būtu jāizlaiž arī visa atlikusī NHL sezona. Vien pāris minūtes pirms termiņa Nīlanders piekrita sešu gadu līgumam ar komandu. Zviedrijas hokeja izlase sastāvā kļuvis par 2017. gada Pasaules čempionu. Viņš tika atzīts par visa turnīra vērtīgāko spēlētāju, tiekot iekļauts arī turnīra simboliskajā izlasē. Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)