Gērijs Pafets (angļu: Gary Paffett; dzimis 1981. gada 24. martā, Bromlijā, Apvienotajā Karalistē) ir angļu autosportists, pazīstams kā DTM pilots un McLaren Formula 1 komandas testpilots. 1999. gadā Pafets ieguva McLaren Autosport BRDC balvu. 2000. gadā brits piedalījās Lielbritānijas F3 satelītsērijā un dominēja čempionātā, izcīnot 13 uzvaras, 13 ātrākos apļus un 13 pole-position. Gadu vēlāk Pafets piedalījās Vācijas F3, kur kopvērtējumā finišēja sestajā vietā. 2002. gadā viņš turpināja piedalīties čempionātā un kļuva par čempionu ne reizi nezaudējot. 2003. gadā viņš bija plānojis piedalīties Formula 3000, tomēr pēc vienas sacīkstes komanda bankrotēja, tāpēc Pafets devās uz DTM. 2005. gadā viņš kļuva par čempionu. Kopš tā laika viņš ir McLaren komandas testpilots. Pēc vienas izlaistas sezonas 2007. gadā Pafets atgriezās DTM. Oficiālā mājaslapa (angliski)