Sergejs Širokovs (krievu: Сергей Сергеевич Широков; dzimis 1986. gada 10. martā) ir krievu hokejists, malējais uzbrucējs. Pašlaik (2017) spēlē Kontinentālās hokeja līgas kluba Sanktpēterburgas SKA rindās. Spēlētāja karjeru Širokovs uzsāka Maskavas CSKA sistēmā, jau 2001.—02. sezonā spēlējot kluba otrajā sastāvā. 2004.—05. sezonā Sergejs debitēja Krievijas Superlīgā. CSKA rindās Širokovs spēlēja līdz pat 2009. gada vasarai, kad pārcēlās uz Ziemeļameriku. Tur Širokovs pievienojās Vankūveras "Canucks" sistēmai, pirmajā sezonā aizvadot arī sešas spēles pašā "Canucks" vienībā. 2010.—11. sezonā "Canucks" rindās Širokovs aizvadīja vien divas spēles, pārējo laiku spēlējot AHL klubā Manitobas "Moose". 2011. gada vasarā Širokovs atgriezās CSKA sastāvā, taču 2013.—14. gada sezonas pirmajā pusē pārcēlās uz Omskas "Avangard" rindām. "Avangard" sastāvā spēlēja līdz pat 2015. gada decembrim, kad tika aizmainīts uz Sanktpēterburgas SKA. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)