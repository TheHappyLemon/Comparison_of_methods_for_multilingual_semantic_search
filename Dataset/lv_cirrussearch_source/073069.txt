Mineapolisa (angļu: Minneapolis) jeb Mineapole ir lielākā pilsēta Minesotas štatā, ASV, kā arī ir Henepinas apgabala administratīvais centrs. Kopā ar blakus esošo Sentpolas pilsētu (štata galvaspilsēta) un apkārt esošajām gandrīz 200 piepilsētām veido t.s. Dvīņu pilsētu (Twin Cities) aglomerāciju, kas ir sestā lielākā aglomerācija ASV ar aptuveni 3,2 miljoniem iedzīvotāju. Pašā Mineapolisas pilsētā 2006. gadā bija 369 051 iedzīvotājs. Pilsēta dibināta 1856. gadā Misisipi upes rietumu krastā pie Sv. Antonija ūdenskrituma (Saint Anthony Falls), vienīgā ūdenskrituma uz Misisipi, pilsētas tiesības tai tika piešķirtas 1867. gadā. Mūsdienās Mineapolisa atrodas abos upes krastos. Uz dienvidrietumiem no pilsētas atrodas Mineapolisas-Sentpolas starptautiskā lidosta (MSP). Pilsētā bāzēta viena no lielākajām un nozīmīgākajām ASV universitātēm — Minesotas Universitāte, kā arī vairākas profesionālā sporta komandas: NBA basketbola komanda Minesotas "Timberwolves", NFL amerikāņu futbola komanda Minesotas "Vikings", kā arī MLB beisbola komanda Minesotas "Twins". Savukārt NHL hokeja komanda Minesotas "Wild" spēlē Sentpolā. Mineapolisā dzimuši filmu režisori brāļi Koeni, mākslinieks Prinss, u.c. Mineapolisā darbojas arī aktīva trimdas latviešu kopiena, pilsētā atrodas Mineapoles un Sentpolas Latviešu evaņģēliski luteriskās draudzes baznīca. ASV Tautas skaitīšana 2020. gadā. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Table 2: Population Estimates for the 100 Most Populous Metropolitan Statistical Areas Based on July 1, 2006 Population Estimates: April 1, 2000 to July 1, 2006» (PDF). U.S. Census Bureau. 2007-04-05. Arhivēts no oriģināla, laiks: 2009-03-15. Skatīts: 2007-04-16. «Kā pareizi latviešu valodā atveidojams ASV pilsētas Minneapolis nosaukums: Mineapole vai Mineapolise?». valodaskonsultacijas.lv. Latviešu valodas aģentūra. Skatīts: 2024. gada 28. janvārī. Pilsētas nosaukums latviešu valodā ir Mineapole. „Lielajā pasaules atlantā” ir dots vietvārda rakstījums Mineapolisa, tomēr Valsts valodas centra kolēģi norāda, ka tas nav ieteicamais rakstījums latviešu valodā. Šādi nosaukumi ir salikteņi, kuros oriģinālvalodā izmantots sengrieķu cilmes komponents -polis ar nozīmi ‘pilsēta’, un latviešu valodā tie tradicionāli atveidojami ar -pole neatkarīgi no to atrašanās vietas, piemēram, Grieķijā: Akropole, Nikopole, Aleksandrupole, Filipopole (tag. Plovdiva Bulgārijā); Itālijā: Neapole; Turcijā: Konstantinopole (senais Stambulas nosaukums); Ukrainā: Mariupole, Melitopole, Sevastopole, Simferopole; Krievijā: Stavropole; attiecīgi arī ASV: Mineapole un Indianapole. «Valsts valodas centra Latviešu valodas ekspertu komisijas (LVEK) svarīgākie lēmumi un ieteikumi 2023. gadā». Valsts valodas centrs. Skatīts: 2024. gada 28. janvārī. Vikikrātuvē par šo tēmu ir pieejami multivides faili. Skatīt: Mineapolisa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā mājaslapa (angliski) Tūrisma informācija (angliski) Mineapoles — St. Paulas evaņģeliski luteriskās latviešu draudzes mājaslapa