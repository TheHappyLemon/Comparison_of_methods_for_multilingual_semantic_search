Nikolajs Krogiuss (krievu: Николай Владимирович Крогиус; dzimis 1930. gada 22. jūlijā Saratovā, miris 2022. gada 14. jūlijā Ņujorkā) bija Krievijas starptautiskais lielmeistars šahā (1964). 1948. gadā kļuvis par Krievijas jauniešu šaha čempionāta uzvarētāju. Divas reizes uzvarējis Krievijas šaha čempionātos (1952, 1964). No 1958. līdz 1971. gadam septiņas reizes piedalījies PSRS šaha čempionātu finālos, kuros labāko rezultātu sasniedzis 1967. gadā Tbilisi, kad ierindojies 7. vietā (uzvarējis Leonīds Šteins). 1963. gadā uzvarējis PSRS komandu šaha čempionātā Krievijas izlases sastāvā. 1964. gadā uzvarējis PSRS komandu kausā šahā sporta biedrības Trud komandas sastāvā. Daudzu starptautisko šaha turnīru laureāts, tajā skaitā 1960. gadā Varnā dalījis 1.-2. vietu ar Nikolu Padevski, 1964. gadā Sočos uzvarējis Mihaila Čigorina memoriālā, 1966. gadā Havrā dalījis 2.-3. vietu ar Ļevu Polugajevski (uzvarējis Bents Larsens), 1967. gadā Sočos kopā ar Leonīdu Šamkoviču, Aleksandru Zaicevu, Vladimiru Simaginu un Borisu Spaski dalījis 1.-5. vietu Mihaila Čigorina memoriālā. Pārstāvējis PSRS komandu lielākajos komandu šaha turnīros: Eiropas komandu šaha čempionātā piedalījies 1965. gadā. Komandu un individuālajā vērtējumā izcīnījis zelta medaļas; Pasaules studentu šaha čempionātā piedalījies 1964. gadā un komandu vērtējumā izcīnījis sudraba medaļu. Par panākumiem turnīros FIDE 1963. gadā Krogiusam piešķīrusi starptautiskā meistara (IM), bet 1964. gadā - starptautiskā lielmeistara (GM) nosaukumu. 1985. gadā kļuvis arī par FIDE starptautisko arbitru. Pēc izglītības psihologs. Pazīstams kā vairāku grāmatu autors par šaha psiholoģiju - "Šahista psiholoģiskā sagatavotība" (krievu: Психологическая подготовка шахматиста, 1979), "Šaha daiļrades psiholoģija" (krievu: Психология шахматного творчества, 1981). Psiholoģijas zinātņu doktors (1980). No 1967. līdz 1973. gadam sadarbojies ar Borisu Spaski. Bijis viņa sekundants mačos par Pasaules šaha čempiona nosaukumu pret Tigranu Petrosjanu (1969) un Robertu Fišeru (1972). Vēlākajos gados bijis pazīstams kā augsta ranga PSRS šaha dzīves funkcionārs. No 1981. līdz 1989. gadam bijis PSRS Valsts sporta komitejas šaha pārvaldes priekšnieks un PSRS šaha federācijas priekšsēdētāja vietnieks. No 1986 līdz 1990. gadam bijis FIDE viceprezidents. Pēc aiziešanas no vadošajiem amatiem 1990. gadu pirmajā pusē piedalījies vairākos senioru šaha turnīros, tajā skaitā izcīnījis sudraba medaļu Pasaules senioru šaha čempionātā. 1998. gadā kopā ar ģimeni pārcēlies uz ASV un kļuvis par šīs valsts pilsoni. Kopš 1998. gada vairs nepiedalījās FIDE organizētajos šaha turnīros. Nikolai Krogius (1930-2022) «Championship of Russia - Tula March-April 1952». Arhivēts no oriģināla, laiks: 2017. gada 4. maijā. Skatīts: 2017. gada 2. februārī. 23 Championship of Russia - Kazan 1964 USSR Championship 1966/67 OlimpBase :: Soviet Team Chess Championship :: Nikolai Krogius OlimpBase :: Soviet Team Chess Cup :: Nikolai Krogius Memorial M.Chigorin Sochi 26.8-14.9.1964 Memorial M.Chigorin Sochi 8-28.9.1967 OlimpBase :: European Men's Team Chess Championship :: Nikolai Krogius OlimpBase :: World Student Team Chess Championship :: Nikolai Krogius «Ergebnis von Eloabfrage: Krogius, Nikolai V». Arhivēts no oriģināla, laiks: 2016. gada 4. martā. Skatīts: 2017. gada 2. februārī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)