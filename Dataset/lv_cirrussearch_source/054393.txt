Stīvens Klārks (angļu: Stephen Clarke; dzimis 1963. gada 29. augustā) ir skotu futbola treneris un bijušais futbolists. Spēlējis aizsarga pozīcijā, pārstāvējis klubus St Mirren un Chelsea, aizvadījis sešas spēles Skotijas izlasē. Kopš 2019. gada maija ir Skotijas izlases galvenais treneris. Profesionāla futbolista karjeru sāka Skotijas klubā St Mirren. 1987. gadā pārgāja uz Anglijas klubu Chelsea. 1997. gadā kļuva par FA kausa ieguvēju, 1998. gadā ar komandu uzvarēja Anglijas Līgas kausa izcīņā un kļuva par UEFA Kausu ieguvēju kausa uzvarētāju. Skotijas izlasē pirmo spēli aizvadīja 1987. gada 9. septembrī pret Ungāriju. Kopumā izlasē nospēlēja sešas spēles, pēdējā spēle izlases rindās bija 1994. gada 27. maijā pret Nīderlandi. Trenera karjeru sāka 1998. gadā kā Newcastle United galvenā trenera Rūda Gullita asistents. Pēc Gullita atkāpšanās uz vienu spēli bija galvenā trenera pienākumu izpildītājs. Vēlāk strādāja par jauniešu treneri klubā Chelsea. 2004. gadā kļuva par kluba galvenā trenera Žuzē Mouriņu asistentu. Karjeras turpinājumā pildījis trenera asistenta pienākumus arī klubos West Ham United un Liverpool. 2012. gada jūnijā tika apstiprināts par West Bromwich Albion galveno treneri. 2012.—2013. gada Anglijas Premjerlīgas sezonā komanda ieguva 8. vietu. Tomēr nākamās sezonas sākums bija nesekmīgs un 2013. gada decembrī Klārks amatu atstāja. 2014. gada decembrī kļuva par Reading galveno treneri. 2015. gadā aizveda komandu līdz FA kausa pusfinālam. 2015. gada decembrī amatu atstāja. 2016. gada jūnijā sāka strādāt par trenera asistentu Aston Villa, tā paša gada oktobrī neilgu laiku bija galvenā trenera pienākumu izpildītājs. 2017. gada oktobrī tika iecelts par Skotijas Premjerlīgas kluba Kilmarnock galveno treneri. 2018.—2019. gada sezonā aizveda komandu līdz 3. vietai. 2019. gada maijā tika atzīts par Skotijas gada labāko treneri. 2019. gada 20. maijā tika apstiprināts par Skotijas izlases galveno treneri, parakstot trīs gadu līgumu. «Steve Clarke, footballer». eu-football.info (angļu). Skatīts: 2020. gada 11. oktobrī. «James Forrest, Steve Clarke & Ryan Kent win PFA Scotland annual awards». bbc.com (angļu). 2019. gada 5. maijā. Skatīts: 2020. gada 11. oktobrī. «Steve Clarke is named new Scotland manager on three-year deal». bbc.com (angļu). 2019. gada 20. maijā. Skatīts: 2020. gada 11. oktobrī. Vikikrātuvē par šo tēmu ir pieejami multivides faili. Skatīt: Stīvs Klārks. WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)