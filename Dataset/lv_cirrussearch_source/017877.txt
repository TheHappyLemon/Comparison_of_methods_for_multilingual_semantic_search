MTV Latvija bija mūzikas kanāla MTV reģionālais kanāls, kurš piederēja MTV Networks Baltic un ietilpa MTV Baltic projektā, līdzās ar MTV Eesti un MTV Lietuva. Visi trīs kanāli savu darbu sākā vienlaicīgi — 2006. gada 4. septembrī plkst. 22:00. Pirmais videoklips, kas tika rādīts, bija Justice vs. Simian — We Are Your Friends. 2009. gada februārī, saistībā ar zaudējumiem, MTV Latvija apvienojās ar MTV Lietuva, Potenciāli MTV Latvija varēja redzēt nedaudz vairāk nekā 300 000 mājsaimniecībās un sabiedriskās vietās visā Latvijā kabeļoperatoru tīklos, ciparu televīzijā un arī Viasat platformā. Par MTV Latvija sejām kļuva vīdžeji Žanete Skarule un Miks Ozoliņš, kuri vadīja tādas programmas kā MTV Supermercado, Baltic Top 20, Dance Floor Chart un European Top 20. Saistībā ar sarežģīto ekonomisko situāciju valstī "MTV Latvia" izmaksu samazināšanas nolūkā 2009. gada 5. februārī pārtrauca darbību un apvienojās ar "MTV Lietuva", bet 2009. gada 18. novembrī pārtrauca raidīt, tika nomainīts pret MTV Europe. 2010. gadā visu MTV Baltic kanālu darbība tika pilnībā pārtraukta. MTV Latvija darbību uzsāka 2006. gada 4. septembrī un 24 stundas diennaktī raidīja pasaules populāro mūziku, raidījumus ar latviešu subtitriem, kā arī dažus Latvijā veidotus raidījumus, kā Wishlist un Supermercado. Katru nedēļu tiek apkopots arī kopējais Baltijas valstu mūzikas tops ar nosaukumu Baltic Top 20. 2007. gada 19. augustā ar vērienīgu koncertu Daugavas krastmalā tika svinēta televīzijas kanāla "MTV Latvija" viena gada jubileja. Dzimšanas dienas pasākumā kā īpašie viesi piedalījās grupa no Hamburgas Digitalis, kas Rīga ieradās savas pasaules turnejas laikā. Pasākumā piedalījās arī tādi latviešu mākslinieki kā grupa Cosmos, Melo M un Double Faced Eels. Lietuvu pārstāvēs G&G Sindikatas, Skamp un Mantas, bet Igauniju — No Big Silence, Vanilla Ninja un The Bedwetters. Koncerts telekanāla ēterā tika demonstrēts 23. augustā. Par MTV Latvija sejām kļuva vīdžeji Žanete Skarule un Miks Ozoliņš, kuri vadīja tādus raidījumus kā MTV Supermercado, Baltic Top 20, Dance Floor Chart un European Top 20. Divus mēnešus MTV visā Baltijā meklēja savas nākamās zvaigznes, Latvijā šim konkursam pieteicās 2206 pretendentu, bet tikai 12 no tiem izturēja pirmās divas atlases kārtas Rīgā un iekļuva The VJ Search finālā, kas norisinājās Viļņā. Pirmajās atlases kārtās katram dalībniekam bija tikai pāris minūtes laika, lai pārliecinātu atlases komisiju, ka tieši viņš ir tas, ko MTV meklē. The VJ Search fināla dalībniekiem jau bija krietni vairāk laika, lai parādītu sevi atlases komisijai un labāk iejustos vīdžeja pienākumos. Baltish — Lietuvā ražots melnā humora šovs, kura pieci galvenie personāži iedomājušies sevi par nopietnu kriminālu grupējumu esam. Visi bandas, ja to tā var nosaukt, dalībnieki runā angļu valodā ar dialektu, kas tiek dēvēts par Baltish. Jautrs šovs, kura autori ir melnā humora duets - Algis Ramanausks un Rims Šapausks. MTV Baltijas Top 20 bija tops, kurā atspoguļojas Baltijas mūzikas mīļu gaume, Baltijas Top 20 tika iekļautas gan ārzemju, gan vietējo izpildītāju dziesmas, par kurām balsoja MTV skatītāji visās trīs Baltijas valstīs. "MTV Baltijas Top 20" veidoja paši skatītāji — Latvijas, Lietuvas un Igaunijas mūzikas mīļi, balsojot par savām iecienītākajām dziesmām MTV mājas lapās (mtv.lv, mtv.lt, mtveesti.ee). Latvijas auditorija, kā Baltijas Top 20 raidījuma vadītāju, iepazina MTV vīdžejmeiteni Žaneti Skaruli 2006. gada rudenī, dienā, kad MTV Baltic sāka translēt visās trīs Baltijas valstīs. MTV Euro Top bija iknedēļas atskats uz populārākajiem un pieprasītākajiem mūzikas video Eiropā. Deju klubu grāvēji bija visaptverošs ieskats deju mūzikas pasaulē. House, hip-hop, rap, R'n'B un citi mūzikas jaunumi vienā raidījumā. Slavenību tops bija sabiedrībā pazīstamu cilvēku desmit mīļāko dziesmu virknējums. Rock Chart tops tika pieteikts šādi: "šis čārts nāk ar sliktām ziņām taviem kaimiņiem. Vīrieši bļaus, sievietes kliegs, ģitāras skaņas mūs pārņems un bungas eksplodēs". Hitlist Base Chart topa sauklis bija: "skatoties šo čārtu, tu uzzināsi, vai ballītē, kurā atrodies, dīdžejs spēlē svaigākos hītus". World Chart Express bija raidījums, kurā tā dēvētais muzikāls ātrvilciena ceļoja cauri pasaulei, kura laikā bija iespējams uzzināt, "vai ASV vēl joprojām populāra ir kantrī mūzika, vai Japānā visi fano par reperi Kiborgu, un vai Francijā vēl joprojām, kā ierasts, topā ir raudulīgie vīrieši". Saistībā ar sarežģīto ekonomisko situāciju valstī "MTV Latvija" izmaksu samazināšanas nolūkā 2009. gada 5. februārī pārtrauca darbību un apvienojās ar "MTV Lietuva". 2010. gadā MTV Latvija pilnībā pārtrauca savu darbību un uzsāka maksātnespējas procesu. 2010. gada 7. septembrī Rīgas pilsētas Centra rajona tiesa atzina SIA "MTV Latvija" maksātnespēju. "MTV Latvija" maksātnespējas process tika pasludināts no 2009. gada 20. maija. MTV Televīzija Latvijā MTV Latvija temporarily merges with MTV Lietuva, baltic-course.com, 06.02.2009. (angliski) MTV Latvija pārtrauc sadarbību ar TNS Latvia, db.lv, 17.09.2007. Noskaidroti 'MTV Latvija' vīdžeji, kultura.delfi.lv, 03.07.2006. "MTV Latvija" viena gada jubileju atzīmēs ar koncertu, tvnet.lv, 18.07.2007. 2 no 2206 jeb Kurš kļūs par MTV zvaigzni?[novecojusi saite], apollo.lv, 06.06.2006. "MTV Baltijas Top 20" atgriežas ar "MTV" huligānu Žaneti[novecojusi saite], vipi.lv, 12.02.2009. MTV Latvija šovi un raidījumi skatāmi populārākajā Latvijas portālā draugiem.lv Arhivēts 2011. gada 28. novembrī, Wayback Machine vietnē., irlaiks.lv "MTV Latvia" uz laiku pārtrauc darbību tvnet.lv 2009. gada 5. februārī Lems par "MTV Latvija" maksātnespēju, mango.delfi.lv, 19.06.2010. Atzīst 'MTV Latvija' maksātnespēju, kultura.delfi.lv, 07.09.2010. Oficiālās vietnes arhivēta versija Informācija par MTV Latvija, SIA Arhivēts 2016. gada 12. martā, Wayback Machine vietnē. portālā firmas.lv