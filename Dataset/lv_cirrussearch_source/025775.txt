Žiga Jegličs (slovēņu: Žiga Jeglič; dzimis 1988. gada 24. februārī) ir slovēņu hokejists, uzbrucējs, Slovēnijas hokeja izlases dalībnieks. Pašlaik (2024) Jegličs spēlē Vācijas hokeja līgas vienībā Fištaunas "Pinguins". Profesionāļa karjeru Jegličs sāka 2007.—08. gada sezonā Slovēnijas hokeja līgas vienības Jeseņices "Mladi" rindās. No 2008. līdz 2011. gadam Jegličs spēlēja HK Jeseņice sastāvā, 2010. un 2011. gadā kļūstot par Slovēnijas čempionu. No 2011. līdz 2013. gadam Jegličs spēlēja Allsvenskan līgas kluba Södertälje SK rindās. 2013.—14. gada sezonu uzbrucējs uzsāka SM līgas vienībā Pori "Ässät", taču sezonas vidū pārcēlās uz Vācijas hokeja līgas vienību HK Ingolštate, tās rindās izcīnot Vācijas čempiona titulu. No 2014. līdz 2017. gadam spēlēja KHL vienībā Bratislavas "Slovan", tās rindās esot viens no komandas rezultatīvākajiem spēlētājiem. Nākamo sezonu aizvadīja Ņižņijnovgorodas "Torpedo" un Ņižņekamskas "Ņeftehimik" rindās, taču uzbrucēja rezultativitāte bija ievērojami kritusies. 2018.—19. gada sezonā Jegličs "Slovan" sastāvā atzīmējās ar tikai trim rezultativitātes punktiem un 2019.—20. gada sezonā spēlēja Čehijas Ekstralīgā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)