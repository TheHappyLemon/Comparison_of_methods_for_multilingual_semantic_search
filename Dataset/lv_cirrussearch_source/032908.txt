Cīņas sports 2016. gada vasaras olimpiskajās spēlēs Riodežaneiro notika no 14. līdz 21. augustam. Sacensības tika aizvadītas Kariokas arēnā 2. Cīņas sports bija sadalīts divās disciplīnās — grieķu-romiešu cīņa un brīvā cīņa, kuras tālāk tika sadalītas dažādās svara kategorijās. Vīrieši sacentās abās disciplīnās, savukārt sievietes tikai brīvās cīņas sacensībās. Cīņas sportā grieķu-cīņā vīriešiem bija 6 svara kategorijas, brīvajā cīņā vīriešiem un sievietēm katrā pa 6 svara kategorijām. Cīņas sportā kopā startēja 344 sportisti no 67 valstīm. Latvija cīņas sportā bija pārstāvēta ar 1 sportistu, cīkstoni Anastasiju Grigorjevu. Viņa startēja brīvajā cīņā, svara kategorijā līdz 63 kilogramiem. Visvairāk medaļu cīņas sportā izcīnīja Krievijas sportisti, kopumā 9 medaļas, 4 zelta, 3 sudraba un 2 bronzas medaļas. Otrajā vietā bija Japānas sportisti ar 7 medaļām, 4 zelta un 3 sudraba. Kopumā medaļas cīņas sportā izcīnīja 27 dažādu valstu pārstāvji. Azerbaidžānas sportisti kopā arī izcīnīja 9 olimpiskās medaļas, taču neviena no tām nebija zelta medaļa. 2013. gada septembrī Starptautiskā Olimpiskā komiteja un Starptautiskā cīņas federācija ieviesa un pārstrādāja cīņas sporta noteikumus un veica izmaiņas vadlīnijās. Vīriešu brīvā stila un grieķu-romiešu disciplīnām tika samazināts svara kategoriju skaits, lai sieviešu brīvo stilu papildinātu ar divām jaunām svara kategorijām. Izmaiņas tika veiktas arī cīņas sporta turnīros, kur divu apļu turnīrs tika aizstāts ar vienu 6 minūšu ilgu apļa turnīru. Katrā no divīzijām startēja 38 vīrieši un 18 sievietes, kā arī seši citi cīkstoņi, kurus divīzijās iedalīja olimpisko spēļu rīkotājvalsts vai arī trīspusējā komisija pirms olimpiskajām spēlēm. Cīkstoņi, kas startēja izlozes kārtībā, sacentās kvalifikācijas kārtā, lai cīkstoņu skaitu samazinātu līdz 16, pēc tam ar vienkāršotu nokautu noskaidrojot finālistus, kuri sacentās par zelta un sudraba medaļām. Treneriem tika dāvinātas Olimpiskā talismana Viniciusa plīša lelles, kuras vajadzēja mest ringā, kad viņi vēlējās apstrīdēt zvanu. Pamatraksts: Cīņas sports 2016. gada vasaras olimpiskajās spēlēs - Kvalifikācija Olimpisko spēļu cīņas sporta sacensībām kvalifikācijas turnīrs sākās 2015. gada 7. septembrī un noslēdzās 2016. gada maijā. Kvalificēties olimpiskajām spēlēm varēja no 7 dažādiem turnīriem. Kvalifikācijas turnīri bija šādi: 2015. gada pasaules čempionāts cīņas sportā, 2015. gada 7. — 15 septembris; Panamerikas kvalifikācijas turnīrs, 2016. gada 4. — 6. marts); Āzijas kvalifikācijas turnīrs, 2016. gada 18. — 20. marts; Āfrikas un Okeānijas kvalifikācijas turnīrs, 2016. gada 1. — 3. aprīlis; Eiropas kvalifikācijas turnīrs, 2016. gada 15. — 17. aprīlis; Pasaules kvalifikācijas 1. turnīrs, 2016. gada 22. — 24. aprīlis; Pasaules kvalifikācijas 2. turnīrs, 2016. gada 6. — 8. maijs. Katrā olimpisko spēļu cīņas sporta programmas dienā sacensības tika aizvadītas divās sesijās, izņemot pēdējo dienu. Pirmā sesija (kvalifikācija un izslēgšana) tika organizēta no plkst. 10:00 līdz 13:00 BRT, bet otrā sesija (atkārtošana, bronzas un zelta medaļu izcīņa) no plkst. 16:00 līdz 19:00 BRT. Savukārt 21. augustā, kas bija arī olimpisko spēļu noslēguma ceremonijas diena, sacensības notika attiecīgi no 08:30 līdz 11:15 un 12:45 līdz 15:15 BRT. 2016. gada vasaras olimpisko spēļu cīņas sporta sacensībās bija pārstāvētas 67 valstis. Pirmoreiz cīņas sportā bija pārstāvēta Bahreina un Haiti. Iekavās norādīts sportistu skaits no attiecīgās valsts.  Alžīrija (3)  Argentīna (1)  Armēnija (8)  ASV (14)  Austrālija (3)  Austrija (1)  Azerbaidžāna (14)  Bahreina (1)  Baltkrievija (7)  Brazīlija (5)  Bulgārija (11)  Čehija (1)  Dānija (1)  Dienvidkoreja (5)  Ekvadora (2)  Ēģipte (10)  Francija (2)  Grieķija (1)  Gruzija (11)  Gvineja-Bisava (2)  Haiti (1)  Horvātija (1)  Igaunija (3)  Indija (8)  Irāna (12)  Itālija (2)  Izraēla (1)  Japāna (10)  Jaunzēlande (1)  Kambodža (1)  Kamerūna (3)  Kanāda (8)  Kazahstāna (12)  Kirgizstāna (7)  Kolumbija (5)  Krievija (17)  Kuba (10)  Ķīna (13)  Ķīnas Taipeja (1)  Latvija (1)  Lietuva (1)  Maroka (3)  Meksika (1)  Moldova (3)  Mongolija (10)  Nigērija (7)  Nīderlande (1)  Norvēģija (2)  Palau (1)  Peru (1)  Polija (8)  Puertoriko (2)  Rumānija (5)  Senegāla (2)  Serbija (3)  Somija (3)  Spānija (1)  Tunisija (4)  Turcija (14)  Ukraina (11)  Ungārija (8)  Uzbekistāna (8)  Vācija (7)  Venecuēla (9)  Vjetnama (2)  Ziemeļkoreja (4)  Zviedrija (7) Pamatraksts: Cīkstoņu uzskaitījums 2016. gada vasaras olimpiskajās spēlēs 2016. gada vasaras olimpisko spēļu burāšanas sacensībās startēja 344 sportisti. Šis ir oficiālais tiesnešu saraksts 2016. gada vasaras olimpisko spēļu cīņas sporta sacensībām: Antonio R. Silvestri (Tiesnešu komisijas priekšsēdētājs) Giljermo Orestess Molina Gonsaless (Instruktors) Edīte Dozša (Instruktore) Osamu Saito (Instruktors) Andrejs Krikovs (Instruktors) Kamels Mohameds Bouazīzs (Instruktors) Halils Ibrahims Džid;žioglu (Instruktors) Zahs Errets (Instruktors) Konstantīns Mihailovs (Instruktors) Perti Vehvilainens (Uzraugs) Regīna Leglē (Uzraudze) Edišers Mačaidze (Uzraugs) Bahitžans Jahikulovs (Uzraugs) Noredine Močafa (Uzraugs) Sergejs Novakovskijs (Uzraugs) «The Olympic Games: Freestyle Wrestling». Rio 2016. Arhivēts no oriģināla, laiks: 2015. gada 9. janvāris. Skatīts: 2015. gada 31. janvāris. «The Olympic Games: Greco-Roman Wrestling». Rio 2016. Arhivēts no oriģināla, laiks: 2014. gada 30. decembris. Skatīts: 2015. gada 31. janvāris. «FILA announces new weight classes». Associated Press (ESPN). 2013. gada 17. decembris. Skatīts: 2015. gada 9. marts. Jere Longman. «Wrestling, With Revamped Rules, Returns to Summer Games». The New York Times, 2013. gada 8. septembris. Skatīts: 2015. gada 9. marts. Luke Meredith. «Challenged: Olympic mascot Vinicius finds rough new role in wrestling». AP Rio 2016 Summer Games. Associated Press, 2016. gada 14. augusts. Arhivēts no oriģināla, laiks: 2016. gada 16. augusts. Skatīts: 2016. gada 16. augusts. «Wrestling at the 2016 Rio de Janeiro Summer Games». sports-reference.com. Arhivēts no oriģināla, laiks: 2018-07-20. Skatīts: 2019-03-27. «List of the officials for the Olympic Games 2016» (PDF). United World Wrestling. Skatīts: 2015. gada 29. decembris. Cīņas sports 2016. gada vasaras olimpiskajās spēlēs (Rio2016.com) Arhivēts 2016. gada 26. augustā, Wayback Machine vietnē. Cīņas sports 2016. gada vasaras olimpiskajās spēlēs (SR/Olympic Sports) Arhivēts 2018. gada 20. jūlijā, Wayback Machine vietnē.