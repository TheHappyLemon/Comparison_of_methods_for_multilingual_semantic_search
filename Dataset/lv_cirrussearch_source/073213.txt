Augšdelms (latīņu: brachium) ir rokas proksimālā daļa no pleca līdz elkonim. Pleca locītavā tas savienojas ar pleca joslu, bet elkoņa locītavā ar apakšdelmu. Augšdelma skeletu veido augšdelma kauls (humerus), kuru pārklāj mīkstie audi - muskuļi, saistaudi, nervaudi, asinsvadi un limfvadi. Augšdelmam izšķir priekšējās un mugurējas grupas muskuļus: Priekšējā grupa Knābjveidizauguma un augšdelma muskulis (m. coracobrachialis) Augšdelma divgalvainais muskulis (m. biceps brachii) Augšdelma muskulis (m. brachialis) Mugurējā grupa Augšdelma trīsgalvainais muskulis (m. triceps brachii) Elkoņa muskulis (m. anconeus) Pie augšdelma kaula piestiprinās arī vairāki krūškurvja, muguras un plecu joslas muskuļi kuri arī nodrošina augšdelma kustības: Krūškurvja muskuļi Lielais krūšu muskulis (m. pectoralis major) Priekšējais zobainais muskulis (m. serratus anterior) (pie augšdelma kaula nestiprinās, taču piedalās augšdelma kustībās) Muguras muskulis Muguras platais muskulis (m. latissimus dorsi) Plecu joslas muskuļi Deltveida muskulis (m. deltoideus) Virsšķautnes muskulis (m. supraspinatus) Zemšķautnes muskulis (m. infraspinatus) Mazais apaļais muskulis (m. teres minor) Lielais apaļais muskulis (m. teres major) Zemlāpstiņas muskulis (m. subscapularis)