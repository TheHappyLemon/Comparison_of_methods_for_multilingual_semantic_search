"Ej un skaties" (baltkrievu: Ідзі і глядзі) ir 1985. gada Baltkrievijas PSR pretkara filma, kuras režisors ir Elems Kļimovs. Filmā galvenās lomas atveido Aleksejs Kravčenko un Olga Mironova. Vācu armijas majora lomu attēlo latviešu aktieris Viktors Lorencs. Filmas scenārija autori ir Kļimovs un Aless Adamovičs, uz kura 1971. gada romāna Khatyn un 1977. gada memuāriem Ya iz ognennoy derevni tā ir balstīta. Kļimovs astoņus gadus cīnījās ar padomju varas iestāžu cenzūru, pirms uzņēma filmu pilnībā. Filma stāsta par nacistiskās Vācijas Baltkrievijas okupāciju Otrā pasaules kara laikā un par jaunu baltkrievu partizānu, kurš, pretēji savas mātes vēlmēm, pievienojas baltkrievu pretošanās kustībai, kur viņš piedzīvo nacistu zvērības un cilvēku ciešanas, kas tika nodarītas Austrumeiropas reģiona iedzīvotājiem. Filmā hiperreālisms tiek apvienots ar sirreālismu un filozofisku eksistenciālismu, aplūkojot poētiskas, psiholoģiskas, politiskas un apokaliptiskas tēmas. "Ej un skaties" saņēma pozitīvu kritiķu vērtējumu izdošanas brīdī, saņemot FIPRESCI balvu 14. Maskavas Starptautiskais kinofestivālā. Mūsdienās to uzskata par vienu no visu laiku labākajām filmām. 2022. gada Žurnāla Sight & Sound 50 visu laiku labāko filmu režisoru sarakstā filma ierindojās 41. vietā. Žurnāla Empire 500 visu laiku labāko filmu sarakstā "Ej un skaties" ierindojās 60. vietā. "Ej un skaties" tika izvēlēta kā PSRS kandidatūra par labāko filmu svešvalodā 58. Kinoakadēmijas balvai, tomēr to nenominēja. «Come and See (1985)». Box Office Mojo. Skatīts: 2023. gada 24. martā. Valzhyna Mort. «Read and See: Ales Adamovich and Literature out of Fire». The Criterion Collection (angļu). Skatīts: 2023-03-24. Leonid Rein. The Kings and the Pawns: Collaboration in Byelorussia during World War II. Berghahn Books, 2011-03-01. ISBN 978-0-85745-043-2. Марина Мурзина. ««Иди и смотри»: съемки превратились для Элема Климова в борьбу с цензурой». AiF (krievu), 2010-10-19. Skatīts: 2023-03-24. «Directors’ 100 Greatest Films of All Time». BFI (angļu). Skatīts: 2023-03-24. «Empire's 500 Greatest Movies of All Time». IMDb. Skatīts: 2023-03-24. «1986 | Oscars.org | Academy of Motion Picture Arts and Sciences». www.oscars.org (angļu). Skatīts: 2023-03-24. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)