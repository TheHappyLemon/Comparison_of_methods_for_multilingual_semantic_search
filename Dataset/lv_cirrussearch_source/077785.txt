Mekonga ir upe dienvidaustrumu Āzijā, Indoķīnas pussalas lielākā upe. Tā ir gandrīz 4900 km gara un tās baseina platība ir 810 000 km2. Augštecē un vidustecē Mekonga tek pa dziļu ieleju dibenu. Kambodžas līdzenuma tuvumā Mekongā atrodas viens no pasaules lielākajiem ūdenskritumiem — Khonas ūdenskritumi (līdz 21 m augsts). Dienvidos no Pnompeņas sākas Mekongas delta. Tā aizņem ap 70 000 km2 lielu teritoriju un iestiepjas diezgan tālu jūrā. Lielā sanešu daudzuma dēļ tā pieaug par 80-100 m gadā. Delta ir ļoti purvaina. Mekonga gūst ūdeņus galvenokārt no nokrišņiem, bet augštecē arī no sniega un ledus kušanas ūdeņiem. Plūdi upē augštecē ir augustā, lejtecē oktobrī. Viszemākais ūdens līmenis ir aprīlī. Augštecē Mekonga 1 - 2 mēnešus gadā aizsalst. Vikikrātuvē par šo tēmu ir pieejami multivides faili. Skatīt: Mekonga. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)