Aleksanders Īsaks (zviedru: Alexander Isak; dzimis 1999. gada 21. septembrī) ir Zviedrijas futbolists. Spēlē uzbrucēja pozīcijā, Zviedrijas futbola izlases dalībnieks. Kopš 2022. gada pārstāv Anglijas Premjerlīgas klubu Newcastle United. Futbolista karjeru sāka klubā AIK. 2016. gada 7. aprīlī pret Östersunds FK guva savus pirmos vārtus Allsvenskan līgā, 16 gadu un 199 dienu vecumā kļūstot par kluba visu laiku jaunāko vārtu guvēju. 2017. gada janvārī parakstīja līgumu ar Vācijas Bundeslīgas klubu Dortmundes "Borussia". Viņš pārstāvēja gan kluba otro komandu, gan uz laiku tika izīrēts Nīderlandes klubam Willem II. Borussia pirmās komadas sastāvā 2017.—2018. gada sezonā aizvadīja piecas spēles Bundeslīgā. 2019. gada jūnijā pārgāja uz Spānijas klubu Real Sociedad. 2019.—2020. gada seonā kļuva par Spānijas Karaļa kausa ieguvēju. 2022. gada augustā pārcēlies uz Anglijas Premjerlīgas klubu Newcastle United. Pārstāvējis dažādu vecumu Zviedrijas jauniešu izlases. Zviedrijas izlasē debitēja 2017. gada 8. janvārī draudzības spēlē pret Kotdivuāru. Jau savā otrajā spēlē pret Slovākiju guva vārtus, kļūstot par Zviedrijas izlases jaunāko vārtu guvēju 17 gadu un 114 dienu vecumā. Pirmo reizi oficiālā spēlē izlases sastāvā piedalījās 2019. gada martā, nākot uz maiņu 2020. gada Eiropas čempionāta kvalifikācijas spēlē pret Rumāniju. Īsaks tika iekļauts Zviedrijas izlases sastāvā dalībai 2020. gada Eiropas čempionāta finālturnīrā. «Skrev AIK-historia – yngst någonsin». aftonbladet.se (zviedru). 2016. gada 7. aprīlī. Skatīts: 2021. gada 18. jūnijā. «Isak historisk i 6-0-seger mot Slovakien». svenskfotboll.se (zviedru). 2017. gada 12. janvārī. Skatīts: 2021. gada 18. jūnijā. Vikikrātuvē par šo tēmu ir pieejami multivides faili. Skatīt: Aleksanders Īsaks. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)