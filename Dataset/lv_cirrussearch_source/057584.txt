C-3PO (/ˌsiːˈθriːpioʊ/) jeb Sī-Trīpio (angļu: See-Threepio) ir izdomāts tēls Džordža Lūkasa izveidotajā "Zvaigžņu karu" franšīzē, kurš parādās oriģinālajā triloģijā, priekšvēstures triloģijā un turpinājuma triloģijā. Protokola droīdu C-3PO deviņu gadu vecumā uzbūvēja Anakins Debesgājējs. Sākotnēji tas tika izstrādāts kā protokola droīds, kas paredzēts etiķetes, paražu un tulkošanas darbībām. C-3PO labākais draugs ir neliels kosmosa kuģu labošanas droīds R2-D2. Entonijs Denjelss atveidojis varoni desmit no vienpadsmit līdz šim izveidotajām Zvaigžņu karu filmām, izņemot filmā "Hans Solo: Zvaigžņu karu stāsts", kur varonis neparādās. Entonijs Denjelss ir arī vienīgais cilvēks, kurš piedalījies visās oficiālajās "Zvaigžņu karu" triloģiju filmās. Vikikrātuvē par šo tēmu ir pieejami multivides faili. Skatīt: C-3PO.