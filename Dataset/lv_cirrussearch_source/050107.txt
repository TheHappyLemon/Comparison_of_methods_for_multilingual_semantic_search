Grēta Tintina Eleonora Ernmane Tūnberja (zviedru: Greta Tintin Eleonora Ernman Thunberg, izrunā: [²ɡreːta ²tʉːnbærj]; dzimusi 2003. gada 3. janvārī) ir zviedru vides aktīviste, kas ar savu darbību pazīstama kļuva jau skolnieces vecumā. 15 gadu vecumā sāka protestēt pie Zviedrijas parlamenta, ka ir nepieciešamas tūlītējas darbības klimata maiņas apkarošanai. Tas piesaistīja plašsaziņas līdzekļu uzmanību. 2018. gada novembrī daudzviet pasaulē tika uzsākti Fridays for Future pasākumi, kas kļuva plašāki pēc Tūnberjas runas ANO klimata konferencē tā paša gada decembrī. 2019. gada 15. martā apmēram 1,4 miljoni skolēnu 112 valstīs (tai skaitā Latvijā) piedalījās skolu streikā un protestā, 2019. gada 24. maijā notika līdzīgs pasākums, kurā piedalījās cilvēki no 125 valstīm. Tūnberja ir saņēmusi vairākus apbalvojumus par savu aktīvismu. 2019. gadā tikusi nominēta Nobela miera prēmijai. Viņas māte Malēna Ernmane ir operdziedātāja, piedalījusies 2009. gada Eirovīzijas dziesmu konkursā; meita viņu pārliecinājusi beigt dziedātājas karjeru aviācijas nozares nelabvēlīgās ietekmes uz klimatu dēļ. «Skolēni un studenti Rīgā vienojas akcijā pret klimata pārmaiņām». www.lsm.lv (latviešu). Skatīts: 2019. gada 24. augustā. Muhammed Shabeer. «Over 1 million students across the world join Global Climate Strike». Peoples Dispatch, 2019. gada 16. marts. Skatīts: 2019. gada 22. marts. Suyin Haynes. «Students From 1,600 Cities Just Walked Out of School to Protest Climate Change. It Could Be Greta Thunberg's Biggest Strike Yet». Time, 2019-05-24. Skatīts: 2019-07-22. Alanna Vagianos. «16-Year-Old Climate Activist Greta Thunberg Nominated For Nobel Peace Prize». HuffPost, 2019. gada 14. marts. Skatīts: 2019. gada 22. marts. «16 gadus vecā klimata aktīviste Grēta, kura iedvesmoja globālu kustību». TVNET (latviešu). 2019. gada 15. martā. Skatīts: 2019. gada 24. augustā. Vikikrātuvē par šo tēmu ir pieejami multivides faili. Skatīt: Grēta Tūnberja. Grētas runas mājaslapā FridaysForFuture (angliski)