Telpu futbols (arī minifutbols, zāles futbols jeb zālfutbols) ir komandu sporta veids, kas tiek spēlēts uz mazāka laukuma un galvenokārt iekštelpās. Telpu futbolu spēlē starp divām komandām no pieciem spēlētājiem, no kuriem viens ir vārtsargs. Spēlē ir atļauts neierobežots spēlētāju maiņu skaits. Latvijā telpu futbols ir viens no pieejamākajiem un iecienītākajiem sporta veidiem. Spēles laukuma izmēri ir 42x26 m. Laukuma galos ir novietoti vārti, kuru izmērs ir 2x3 m. Vārtsargs ir vienīgais komandas spēlētājs, kurš drīkst bumbu spēlēt, raidīt vai atvairīt ar rokām tikai vārtsarga laukumā (6m zona). Galvenās atšķirības no klasiskā futbola ir: speciāla futbola bumba (Nr. 4); spēle galvenokārt notiek iekštelpās; spēles laukuma izmērs ir 42x26m (starptautiskas sacensības), ne mazāks par 25x16m (vietējās sacensības). spēlētāju skaits laukumā katrā komandā ir 4 laukuma spēlētāji un 1 vārtsargs; spēles laiks ir 2 puslaiki, katrs 20 min; spēlē ir atļauts neierobežots spēlētāju maiņu skaits. «Svarīgākie lēmumi 2014. gadā». Valsts valodas centrs. Arhivēts no oriģināla, laiks: 2021. gada 4. Novembris. Skatīts: 2016. gada 6. novembrī. LVEK nolēma, ka futbola paveids, ko pārsvarā spēlē iekštelpās un vairākās valodās apzīmē ar nosaukumu futsal, latviski saucams par telpu futbolu vai minifutbolu. Iespējami arī šādi nosaukuma varianti: zāles futbols vai zālfutbols. Toties noraidāmi piedāvātie nosaukumi "futzāle" un "futzāls", jo tie neatbilst latviešu valodas vārddarināšanas un terminrades likumībām (protokola Nr. 36 5. §)