Džeimss Edvards Franko (angļu: James Edward Franco; dzimis 1978. gada 19. aprīlī) ir amerikāņu aktieris, režisors, producents. Viņš pameta koledžu, lai pievērstos aktiera karjerai. Sākumā Džeimss Franko filmējās dažādu 1990. gadu seriālu sērijās. Vēlāk viņš atveidoja vienu no galvenajām lomām seriālā Freaks and Geeks. Tāpat viņš ir pazīstams ar Harija Osborna lomu "Zirnekļcilvēka" triloģijā. Divas reizes saņēmis Zelta globusa balvu par lomām filmās "Džeimss Dīns" (2001) un "Katastrofu mākslinieks" (2017). Vēl divas reizes ticis nominēts Zelta globusam par lomām filmās "Ananasu ekspresis" (2008) un "127 stundas" (2010). Par lomu filmā "127 stundas" ticis nominēts arī Amerikas Kinoakadēmijas balvai kā labākais aktieris. Par lomu filmā "Milks" (2008) tika nominēts Ekrāna aktieru ģildes balvai. Piedalījies arī filmās "Pasaules tirdzniecības centrs" (2006), "Tristans un Izolde" (2006), "Pērtiķu planētas sākotne" (2011), The Iceman (2012), "Neprātīgās brīvdienas" (2012), "Varenais no Oza zemes" (2013), "Gals klāt!" (2013), "Patiess stāsts" (2015), "Tuksneša karaliene" (2015), "Kāpēc viņš? (2016) un "Balāde par Basteru Skragsu" (2018). Kopā ar Annu Hetaveju vadīja 83. Amerikas Kinoakadēmijas balvas pasniegšanas ceremoniju. "Oskaru" vadīs Džeimss Franko un Anna Hateveja Vikikrātuvē par šo tēmu ir pieejami multivides faili. Skatīt: Džeimss Franko. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)