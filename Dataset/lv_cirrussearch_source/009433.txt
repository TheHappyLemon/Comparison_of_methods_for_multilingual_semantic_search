Kas? Kur? Kad? (krievu: Что? Где? Когда?) ir intelektuāla televīzijas spēle, kuru pārraida Krievijas televīzijas Pirmais kanāls. Raidījumu 1975. gadā izveidoja Vladimirs Vorošilovs (1930—2001). Sākotnēji Kas? Kur? Kad? bija spēle, kurā divas ģimenes spēlēja viena pret otru. Filmēts tika mājās pie katras ģimenes. 1976. gadā spēlē sāka izmantot "vilciņu" ar bultām, kas tika iegriezts, lai varētu izvēlēties, kurš atbildēs uz jautājumu. Spēle vairs nenotika starp ģimenēm, bet tika veidota televīzijas jauniešu kluba formātā. Parādījās spēles vadītājs. Tā kā spēles veidotājam Vladimiram Vorošilovam tajā laikā bija aizliegts uzstāties televīzijā, tad pašu pirmo raidījumu vadīja Aleksandrs Masļakovs. Visus nākamos raidījumus (bieži vien aizkadrā) tomēr vadīja Vladimirs Vorošilovs, līdz pat savai nāvei 2001. gadā. Pēc tam raidījuma vadīšanu pārņēma Vorošilova audžudēls Boriss Krjuks. Kopš 1986. gada spēles tika translētas tiešraidē. Sākot no 1990. gada TV spēles notika paviljonā "Mednieku mājiņa", kas atrodas Maskavas ainavu parkā Нескучный сад. Sākoties Krievijas 2022. gada iebrukumam Ukrainā, kopš 2022. gada 3. aprīļa spēles vairs nenotika tiešraidē. Ierakstos piekrita piedalīties tikai Andreja Kozlova komanda un astoņi dalībnieki kopumā no sešām citām komandām. Līdz ar to tika komplektētas jaunas komandas un saīsināta sezona. Lai arī raidījuma redaktori uzskatīja, ka raidījums ir ārpus politikas, tomēr politisku uzskatu dēļ spēlētāju komandas sašķēlās un atsevišķi spēlētāji pameta raidījumu. Kopš pirmā raidījuma noteikumi ir ļoti mainījušies. 1970. un 1980. gados spēles balvas bija grāmatas. Kopš 1991. gada ziemas sezonas spēle mainījās no "intelektuālā kluba" formāta uz "intelektuālo kazino". Programmas moto bija frāze “Intelektuālais kazino ir vienīgā vieta, kur katrs var pelnīt naudu ar savu prātu”. Spēles galds bija sadalīts sarkanos un melnos sektoros, un katram jautājumam bija sava vērtība rubļos. Kopš 2001. gada spēlētāji vairs nevarēja nopelnīt naudu, bet to varēja TV skatītāji, kas bija uzdevuši saistošākos jautājumus. Laimesta summa bija atkarīga no telefonbalsošanas rezultāta tiešraides laikā. Atšķirība starp to skatītāju skaitu, kuri zvanīja, kuriem patika jautājums, un tiem, kuriem nepatika jautājums, bija skatītāja laimesta summa. Pašlaik šajā raidījumā piedalās vairākas spēlētāju komandas, kuras vairāku raidījumu gaitā sacenšas. Komanda ar labāko rezultātu iekļūst sezonas finālā. Gadā notiek četras raidījumu sezonas — katra savā gadalaikā. Komandā ir seši spēlētāji. Spēlētāju komanda sacenšas ar skatītāju komandu. Skatītāju komanda ir cilvēki, kuri iesūtījuši jautājumus, kas atlasīti raidījumam un tiek uzdoti spēlētāju komandai. Raidījuma gaitā tiek griezts vilciņš, lai katru reizi izvēlētos vienu no 12 skatītāju iesūtītajiem jautājumiem. Jautājuma apdomāšanai ir dota viena minūte, tomēr, ja spēlētāju komanda uz kādu jautājumu spēj atbildēt uzreiz, tad ietaupīto minūti vēlāk var izmantot citam jautājumam kā papildus laiku. Dažkārt var gadīties jautājumu "blics" — jāatbild uz trim jautājumiem pēc kārtas, un katram ir dotas 20 sekundes. Vēl var arī gadīties 13. sektors, kur dators izvēlas vienu no interneta lietotāju iesūtītajiem jautājumiem. Spēle turpinās, kamēr viena no divām komandām (spēlētāji vai skatītāji) pirmā iegūst 6 punktus. Labākie spēlētāji sezonas noslēgumā var iegūt "Kristāla pūci" (balva dibināta 1984. gadā). Gada noslēgumā labākais spēlētājs iegūst "Briljanta pūci" (dibināta 2002. gadā). Divas reizes (2008. un 2010. gadā) uzvarētāju komandai ir piešķirta "Kristāla ligzda" (pa kristāla pūcei katram spēlētājam). Savulaik (1991-1995) pastāvēja arī apbalvojums "Sarkanā žakete" — spēlētājs ar titulu "Nemirstīgais kluba biedrs", kas varēja palikt klubā pat tad, ja komanda zaudē. Kopš 1995. gada spēles jubilejas gados kāds no spēlētājiem iegūst goda titulu "Maģistrs". 2008. gads (33. gads kopš spēles sākuma) balsojot arī tika atzīts par jubilejas gadu. "Maģistra" goda titulu atkal piešķīra vēl pēc desmit gadiem — 2018. gadā. "Maģistra" goda nosaukumi piešķirti pieciem labākajiem spēlētājiem: Aleksandrs Druzs (1995) Maksims Potašovs (2000) Viktors Sidņevs (2005) Andrejs Kozlovs (2008) Jeļizaveta Ovdejenko (2018) Что? Где? Когда? :: Телекомпания «ИГРА-ТВ» Что? Где? Когда? :: Телекомпания «ИГРА-ТВ» Владимир Яковлевич Ворошилов «"Kas? Kur? Kad?" - kā Krievijas invāzija sašķēla šo leģendāro intelektuālo raidījumu». jauns.lv. «Что? Где? Когда?». Телекомпания «ИГРА-ТВ». Что? Где? Когда? :: Телекомпания «ИГРА-ТВ» Что? Где? Когда? :: Телекомпания «ИГРА-ТВ» Профиль Друзя А. А. Профиль Поташева М. О. Профиль Сиднева В. В. Профиль Козлова А. А. Профиль Овдеенко Е. Vikikrātuvē par šo tēmu ir pieejami multivides faili. Skatīt: Kas? Kur? Kad?. Что? Где? Когда? IMDB Oficiālais You Tube kanāls spēlei «Что? Где? Когда?» YouTube «Что? Где? Когда?» Tелекомпании «Игра-ТВ» «До первого крика совы». Документальный фильм к юбилею программы «Что? Где? Когда?» 1tv.ru Сегодня вечером. Как игра «Что? Где? Когда?» стала абсолютным хитом. Выпуск от 23.11.2013 YouTube