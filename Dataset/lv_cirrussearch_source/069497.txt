Sārtaļģes (Rhodophyta) ir zemāko augu nodalījums, viens no aļģu veidiem. Šajā nodalījumā ietilpst vienšūnas vai daudzšūnu pavedienveida, krūmveida, plātņveida aļģes sarkanā, iedzeltenā un zilganā krāsā. Sārtaļģes sistemātiski sīkāk dalās 3 apakšnodalījumos un aptuveni 3800 sugās. Latvijā konstatēta 41 suga no sārtaļģēm, no tām saldūdeņos — 27 sugas. Sārtaļģes sastopamas visās jūrās no tropiem līdz arktiskajiem apgabaliem. Parasti tās aug dziļāk nekā citas aļģes, jo spēj izmantot gaismas starus, kas iespiežas dziļos ūdens slāņos. Raksturīgākie pigmenti — fikoeritrīns (sārts) vai fikocianīns (zils). Asimilācijas produkts ir florideju ciete. Sārtaļģu attīstības ciklā nav kustīgu stadiju ― ne sporām, ne gametām nav vicu. nodalījums sārtaļģes (Rhodophyta) apakšnodalījums Cyanidiophytina klase Cyanidiophyceae apakšnodalījums Proteorhodophytina klase Compsopogonophyceae klase Porphyridiophyceae klase Rhodellophyceae klase Stylonematophyceae apakšnodalījums Eurhodophytina klase Bangiophyceae klase Florideophyceae Vikikrātuvē par šo tēmu ir pieejami multivides faili. Skatīt: Sārtaļģes. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia of Life raksts (angliski)