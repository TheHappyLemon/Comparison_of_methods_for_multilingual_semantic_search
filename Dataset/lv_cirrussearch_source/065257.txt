Lehs Aleksandrs Kačiņskis (poļu: Lech Aleksander Kaczyński; dzimis 1949. gada 18. jūnijā, miris 2010. gada 10. aprīlī) bija poļu jurists un politiķis, Polijas prezidents. Viņa brālis Jaroslavs Kačiņskis bija Polijas ministru prezidents pirms Donalda Tuska. Pirms ievēlēšanas prezidenta amatā Lehs Kačiņskis pārstāvēja labējo partiju "Likums un taisnīgums" un no 2002. līdz 2005. gadam bija Varšavas mērs. Pirmo publisko atpazīstamību ieguva, kopā ar brāli piedaloties 1962. gada filmā "Par diviem, kuri nozaga mēnesi" (O dwóch takich, co ukradli księżyc). Astoņdesmitajos gados piedalījās arodbiedrības "Solidaritāte" darbā. Lehs Kačiņskis un viņa dzīvesbiedre Marija Kačiņska gāja bojā 2010. gada 10. aprīlī lidmašīnas avārijā Smoļenskas lidostā. Lidmašīnā Tupolev Tu-154, ar kuru viņš lidoja, atradās 96 cilvēki, kuri visi gāja bojā. Lidmašīnas avārijā Krievijā gājis bojā Polijas prezidents Kačiņskis[novecojusi saite] Vikikrātuvē par šo tēmu ir pieejami multivides faili. Skatīt: Lehs Kačiņskis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)