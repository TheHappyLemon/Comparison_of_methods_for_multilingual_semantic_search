Barbora Strīcova (čehu: Barbora Strýcová; dzimusi 1986. gada 28. martā) ir bijusī čehu tenisiste, kuras augstākie sasniegumi ir viena Grand Slam turnīra pusfināls vienspēlēs (Vimbldona 2019), viena Grand Slam turnīra uzvara dubultspēlēs (Vimbldona 2019) un viena Grand Slam turnīra fināls dubultspēlēs (Australian Open 2020). Tāpat viņa ir 33 WTA turnīru uzvarētāja (tikai divas reizes no tām vienspēlēs). Bijusi pasaules pirmā rakete dubultspēlēs (2019. gadā), seškārtēja Federācijas kausa ieguvēja (2011, 2012, 2014, 2015, 2016, 2018) Čehijas izlases sastāvā. 2016. gada vasaras olimpiskajās spēlēs, spēlējot pārī ar Luciji Šafāržovu, viņa izcīnīja bronzas medaļu. Strīcova paziņoja par profesionālā tenisa karjeras beigšanu 2021. gada 4. maijā, vienlaikus atstājot atklātu iespēju aizvadīt pēdējo spēli 2022. gada Vimbldonas čempionātā vai turnīrā Čehijā. «Barbora Strycova announces retirement, hopes for Wimbledon farewell». wtatennis.com. Skatīts: 2022. gada 14. jūlijs. Vikikrātuvē par šo tēmu ir pieejami multivides faili. Skatīt: Barbora Strīcova. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)