Nacionālistu kustības partija, arī Nacionālistu rīcības partija (turku: Milliyetçi Hareket Partisi, MHP), ir Turcijas ultranacionālistiska un konservatīva partija. 2007. gada 22. jūlijā Turcijas nacionālās asamblejas vēlēšanās partija ieguva 14,3% no kopējā balsu skaita un 71 deputāta vietu (no 550). Iepriekšējās vēlēšanās 2002. gada 3. novembrī partija neieguva nevienu deputāta vietu, jo spēja savākt tikai 8,3% no kopējā balsu skaita. Neskatoties uz to, ka kreisā spārna deputāti un kurdu separātistu grupējumi MHP uzskata par ļoti nacionālistisku partiju, tādi partijas vadītāji kā Devlets Bahčeli un Mehmets Šandirs ir uzsvēruši nepieciešamību aizstāvēt unitāras valsts un turku identitātes ideju, uzņemoties rūpes par visiem Turcijas iedzīvotājiem, laikā, kad izskan idejas par federālas valsts veidošanas nepieciešamību. Partijai ir pastāvīgs atbalsts Anatolijas centrālās daļas iedzīvotāju vidū un tās ideoloģija balstās uz Mustafa Kemala Ataturka turku nacionālisma idejām, kas cenšas izskaust Osmaņu impērijas laikā piekopto cilšu, sektu un etnisko kopienu veidošanos. «Elections - Turkey's Vote analysis and results with Turkish Daily News». Arhivēts no oriģināla, laiks: 2008. gada 22. augustā. Skatīts: 2008. gada 6. jūlijā. Turcija Turcijas politiskās partijas