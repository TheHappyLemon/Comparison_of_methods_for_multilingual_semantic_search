Edija Maklurga (angļu: Edie McClurg; 1945. gada 23. jūlijā) ir amerikāņu aktrise, komiķe, dziedātāja. Tēlojusi vairāk nekā 220 lomas filmās un televīzijas seriālos. Pazīstamākās filmas, kurās tēlotas otrā plāna lomas, ir: "Kerija" (1976), Cheech and Chong's Next Movie (1980), Mr. Mom (1983), Back to School (1986), "Aizliegtā brīvdiena" (1986), "Lidmašīnas, vilcieni un automobiļi" (1987), Mistress of the Dark (1988), "Tur, kur upe tek" (A River Runs Through It, 1992), "Dzimuši slepkavas" (1994), "Flaberis" (Flubber, 1997). Piedalījusies TV šovā The David Letterman Show, tēlojusi lomas tādos TV seriālos, kā Small Wonder (1985–1987), The Hogan Family (1986–1991). Piedalījusies mazākās lomās daudzos televīzijas seriālos, tai skaitā Alice, Mr. Belvedere, The Golden Girls, Roseanne, "Pilna māja", Seinfeld, Sabrina the Teenage Witch, Malcolm in the Middle, "Hanna Montana", Crashbox, Portlandia. Kā balss aktrise attēlojusi lomas animācijas filmās The Secret of NIMH (1982), "Mazā nāriņa" (1989), "Kukaiņu dzīve" (1998), "Vāģi" (2006), "Vāģi 2" (2011), "Ralfs-postītājs" (2012), kā arī animācijas seriālos Snorks (1984–1988), Life with Louie (1995–1998), Clifford the Big Red Dog (2000–2003). Vikikrātuvē par šo tēmu ir pieejami multivides faili. Skatīt: Edija Maklurga. Oficiālā tīmekļa vietne IMDb profils (angliski) AllMovie profils (angliski)