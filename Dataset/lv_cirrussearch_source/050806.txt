Eduards Harijs Herberts Gešels (vācu: Eduard Harry Herbert Göschel) (dzimis 1902. gada 19. maijā (pēc vecā stila — 6. maijā), miršanas datums nav zināms) bija Latvijas vācbaltu izcelsmes daiļslidotājs. Dzimis 1902. gadā Rīgā miesniekmeistara Gotfrīda Eduarda Gešela un viņa sievas Elizabetes Marijas, dzimušas Šefelas, ģimenē. Bijis deviņkārtējs Latvijas meistars pāru slidojumā (1931, 1933-1940). Ieguva 9. vietu 1934. gada Eiropas daiļslidošanas čempionātā pāru slidojumā un piedalījās 1936. gada ziemas olimpiskajās spēlēs, kur ieguva 17. vietu pāru daiļslidošanas sacensībās kopā ar Hildegardi Švarci. Otrā pasaules kara sākumā pārcēlās uz dzīvi Vācijā, kur 1942. gadā salaulājās ar deju partneri Hildegardi Švarci. Rīgas Doma ev. lut. draudzes kristīto reģistrs. - 1902.g. - Nr.140 Rīgas Prefektūras pasu lietu kolekcija - Latvijas Valsts vēstures arhīvs, 2996. f., 7. apr., 15093. l. «"Sporta Pasaule", 1942. - Nr. 35». Arhivēts no oriģināla, laiks: 2019. gada 15. maijā. Skatīts: 2019. gada 31. oktobrī. Olympedia profils (angliski) LOK profils