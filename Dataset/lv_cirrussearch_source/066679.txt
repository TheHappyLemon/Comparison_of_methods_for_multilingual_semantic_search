Summit Entertainment ir ASV kino producēšanu un izplatīšanas kompānija. Tas ir Lionsgate Films zīmols, kas pieder Lionsgate Entertainment un kura galvenā mītne atrodas Santamonikā, Kalifornijā. Summit Entertainment 1991. gadā dibināja filmu producenti Bernds Aisingers, Arnons Milčans un Endrjū G. Vajna (kinokompāniju Carolco Pictures un Cinergi īpašnieks), lai nodrošinātu filmu izplatīšanu ārpus ASV. 1993. gadā kompānijas saucās Summit Entertainment LP un tā nodarbojās ar filmu izplatīšanu un tirdzniecību. Līdz 1995. gadam viņi producēja un līdzfinansēja filmas, bet sākot ar 1997. gadu viņi uzsāka pilnībā finansēt filmas. Viens no kinokompānijas pirmajiem panākumiem bija filma "Amerikāņu Pīrāgs", ko Summit izplatīja ārpus angliski runājošajām teritorijām. 2006. gadā tā kļuva par neatkarīgu kinostudiju ar vairāk nekā miljardu dolāru lielu finansējumu, ko atbalstīja Merila Linča. Pēc virknes kases izgāšanas, tostarp ar filmām "P2", "Nekad nepadodies" un "Seksa brauciens (Sex Drive), Summit guva panākumus 2008. gada novembrī, izdodot filmu "Krēsla", pusaudžu romāna ekranizāciju par vampīriem, pēc Stefanijas Meieres tāda paša nosaukuma romāna motīviem, kas visā pasaulē nopelnīja 408 773 703 ASV dolāru. 2009. gada pavasarī Summit izdeva filmu "Pareģojums", kinokompānijas otro filmu, kas ierindojās 1. vietā starp ienesīgākajām filmām un visā pasaulē nopelnīja 182 492 056 ASV dolāru. 2009. gada novembrī Summit izdeva filmas "Krēsla" turpinājumu "Jauns mēness", kas arī balstīts uz populāro Stefanijas Meieres romānu, atkal uzstādot jaunus kases ieņēmumu rekordus, pirmajās trīs dienās nopelnot 142 839 137 ASV dolāru. 2010. gada jūnijā Summit izdeva "Krēslas" sērijas trešo filmu "Aptumsums". Tā kļuva par pirmo filmu sērijā, kuras mājas kases ieņēmumi pārsniedza 300 miljonu dolāru robežu. 2008. gadā Summit Entertainment ieņēma astoto vietu starp pelnošākajām studijām ar 226,5 miljonu dolāru peļņu, gandrīz pilnībā pateicoties "Krēslas" filmu sērijas izdošanai. 2009. gadā Summit ieņēma 7. vietu starp pelnošākajām studijām ar 482,5 miljonus ASV dolāru peļņu. Starp citām zināmām Summit Entertainment izdotām filmām ir "Sapieris" (2008), par kuru Summit ieguva savu pirmo Amerikas Kinoakadēmijas balvu kategorijā "Labākā filma", Next Day Air (2009), animācijas filma "Astrozēns" (Astro Boy, 2009), pusaudžu šausmu filma "Slaktiņš meiteņu biedrībā" (2009), "Izredzētie" (2009), Bandslam (2009), "Vēstules Džuljetai" (2010), "RED aģenti: atvaļināti un sevišķi bīstami" (2010), kas nominēta Zelta globusa balvai, un "Endera spēle" (2013). 2009. gada 1. februārī paziņoja, ka Lionsgate iegādāsies Summit Entertainment, kā arī tās sešu filmu bibliotēku un tiesības uz "Krēslas" filmu sēriju, taču divas dienas vēlāk šīs apvienošanās sarunas pārtrauca. 2012. gada 13. janvārī Lionsgate oficiāli iegādājās Summit Entertainment par 412,5 miljoniem ASV dolāru. Lionsgate turpina izmantot Summit Entertainment kā zīmolu. "Summit Entertainment LLC", BusinessWeek. Retrieved November 24, 2008. Molloy, Claire (2010), p. 16. Memento. ISBN 978-0-7486-3771-3. Edinburgh University Press. Retrieved November 14, 2010. Barnes, Brooks, For Studio, Vampire Movie Is a Cinderella Story, New York Times, November 19, 2009. Retrieved November 24, 2008. TOP OPENING GROSSES BY DAYS IN RELEASE, Box Office Mojo, March, 2016. «2008 Studio Market Share». Box Office Mojo. Skatīts: 2011. gada 30. decembris. «2009 Studio Market Share». Box Office Mojo. Skatīts: 2011. gada 20. decembris. Waxman, Sharon, Lionsgate May Buy Summit Arhivēts 2018. gada 21. septembrī, Wayback Machine vietnē., The Wrap, February 1, 2009. Retrieved August 22, 2010. Spelling, Nicole, "'Twilight' studio Summit unlikely to merge with Lionsgate Arhivēts 2012. gada 8. jūlijā, at Archive.is", The Hollywood Insider, February 3, 2009. Retrieved August 22, 2010. "It's Official: Lionsgate Has Acquired Summit Entertainment for $412.5 Million Arhivēts 2014. gada 5. septembrī, Wayback Machine vietnē.", ComingSoon.net, January 13, 2012. Retrieved January 13, 2012. Oficiālā tīmekļa vietne (mūsdienās pāradresēta uz Lionsgate tīmekļa vietni)