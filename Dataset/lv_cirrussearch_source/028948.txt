Joks (latīņu: iocus) ir kas izteikts, uzrakstīts vai darīts ar humoristisku mērķi. Joki var būt dažādas formas — tas var būt viens vārds vai žests (noteiktā kontekstā), jautājums un atbilde, pat neliels stāsts vai arī kāda fiziska darbība ar humoristisku mērķi, piemēram, praktiskais joks atšķiras no izteiktā joka ar to, ka lielākā daļa smieklīgās aktivitātes tiek darīta fiziski, nevis verbāli. Reizēm jokus izsaka ar ironiju vai sarkasmu. Cerētā pretreakcija uz joku ir smiekli. Dažās valstīs tiek atzīmēta Joku diena, kad cilvēki cenšas izjokot cits citu. Joki ir bijuši daļa no cilvēku kultūras vismaz kopš aptuveni 1900. gada p.m.ē. Pēc Volverkamptonas Universitātes profesora Pola Makdonalda pētījuma rezultātiem tiek uzskatīts, ka pasaulē senākais joks ir bijis senās Šumeras joks par gāzu izvadīšanu caur anālo atveri. Viduslaiku Eiropā karaļus un galminiekus ar jokiem un trikiem izklaidēja galma jokdari, kas sākotnēji apdziedāja izcilus varoņdarbus un drošsirdīgus varoņus, bet vēlāk arī stāstīja jokus un aizraujošus atgadījumus. Šīs jokdaru stāstītās anekdotes vēlāk sāka apkopot, un tās izdeva tā sauktajās jokdaru grāmatās. Joku diena Anekdote Vikipēdija:Joki Neciklopēdija