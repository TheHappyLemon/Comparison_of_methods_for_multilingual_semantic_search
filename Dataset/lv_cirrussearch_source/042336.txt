Emīls Ģēģeris (dzimis 1999. gada 23. jūlijā) ir latviešu hokejists, malējais uzbrucējs. Pašlaik (2024) spēlē Francijas hokeja līgas kluba Cergy-Pontoise sastāvā. Profesionālo karjeru Ģēgeris uzsāka vien 16 gadu vecumā, kad 2015.—16. gada sezonā pildīja Latvijas čempionāta komandas HS Rīga 99 kapteiņa funkcijas. Nākamajā sezonā uzbrucējs spēlēja jau Krievijas Jaunatnes hokeja līgas vienībā HK Rīga, bet 2017.—18. gada sezonā aizvadīja 34 spēles KHL kluba Rīgas "Dinamo" rindās, gūstot trīs vārtus. Pirmo spēli KHL viņš aizvadīja 22. augustā pret Omskas "Avangard". 2019. gada maijā pagarināja līgumu ar "Dinamo" uz nākamajām divām sezonām. Latvijas hokeja izlases rindās debitēja 2017. gada 9. novembra pārbaudes spēlē pret Baltkrievijas izlasi. Iepriekš tika izsaukts uz izlases treniņnomenti arī pirms 2017. gada Pasaules čempionāta, toreiz gan nevienu spēli neaizvadot. Eliteprospects profils (angliski) Internet Hockey Database profils (angliski) KHL profils (angliski)