Matss Andrē Dzukarello Osens (norvēģu: Mats Zuccarello Aasen; dzimis 1987. gada 1. septembrī) ir norvēģu hokejists, labās malas uzbrucējs. Pašlaik (2022) Dzukarello spēlē Nacionālās hokeja līgas kluba Minesotas "Wild" sastāvā. Profesionāļa karjeru Dzukarello Osens uzsāka 2004.—05. gada sezonā, kad debitēja Norvēģijas hokeja līgas kluba Frisk Asker sastāvā, jau 2006.—07. gada sezonā nostiprinoties kluba rindās. 2008. gada vasarā hokejists pievienojās Zviedrijas Elitsērijas klubam MODO, tā sastāvā aizvadot nākamās divas sezonas. 2010. gada vasarā Dzukarello Osens noslēdza divu gadu līgumu ar NHL klubu Ņujorkas "Rangers", jau savā pirmajā sezonā aizvadot 42 spēles "Rangers" sastāvā. 2011.—12. gada sezonā kluba rindās uzbrucējs aizvadīja vien 10 spēles. 2012. gada vasarā hokejists noslēdza viena gada līgumu ar KHL klubu Magņitogorskas "Metallurg", taču jau nākamās sezonas gaitā atgriezās Ņujorkas "Rangers" sastāvā. 2013.—14. gada sezonā kopā ar "Rangers" sasniedza Stenlija kausa finālu, tajā gan piekāpjoties Losandželosas "Kings" hokejistiem. 2019. gada februārī tika aizmainīts uz Dalasas "Stars". 2019. gada jūlijā Dzukarello kā brīvais aģents pievienojās Minesotas "Wild". Norvēģijas hokeja izlases rindās spēlējis 2010. gada Olimpiskajās spēlēs, kā arī trīs Pasaules čempionātos. «Stars acquire forward Mats Zuccarello in trade with Rangers». NHL.com (en-US). Skatīts: 2019-02-25. https://www.nhl.com/wild/news/mats-zuccarello-five-year-contract-070119/c-308139456 Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)