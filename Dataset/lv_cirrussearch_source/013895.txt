Ryanair ir Īrijas lielākā lidsabiedrība. Tā tika dibināta 1985. gadā. Ryanair ir arī viena no Eiropas lielākajām zemo cenu aviokompānijām. 2015. gada februārī tā piedāvāja lidojumus uz 189 galamērķiem 30 valstīs. Tās galvenās bāzes lidostas ir Dublinas Starptautiskā lidosta un Londonas Stanstedas lidosta, un vēl 16 citas bāzes lidostas. No Rīgas 2017. gada martā Ryanair veic lidojumus uz 12 galamērķiem. Ryanair ienākšana Latvijas aviopārvadājumu tirgū saistīta ar uzņēmēju un politiķi Aināru Šleseru, kura darbības Satiksmes ministra amatā ar uzņēmumu tika noslēgts līgums par īpašām atlaidēm lidostas un gaisa telpas regulēšanas pakalpojumu apmaksā. Šī līguma nosacījumi ir nodarījuši zaudējumus Latvijas valstij piederošiem ar aviosatiksmi saistītiem uzņēmumiem. Tuvojoties līguma beigu termiņam ilglaicīgi nebija zināmi uzņēmuma plāni pēc līguma termiņa beigšanās 2015. gada pavasarī. Latvijas Ekonomikas ministrija noteica, ka Rīgas lidosta nevar turpināt nodrošināt atlaides Ryanair apkalpošanai. Kopš darbības uzsākšanas 2004. gadā Ryanair līdz 2015. gada janvārim uz un no Rīgas lidostas pārvadājis 8 miljonus pasažieru. Vikikrātuvē par šo tēmu ir pieejami multivides faili. Skatīt: Ryanair. Encyclopædia Britannica raksts (angliski) Brockhaus Enzyklopädie raksts (vāciski) Ryanair mājaslapa «Ryanair Online Booking». Ryanair (angļu). «Ryanair Route Map». Ryanair (angļu). «Portāls: Latvija šķīrējtiesā zaudē 'Ryanair'; kopējie zaudējumi var sasniegt 3 miljonus eiro». 2014.05.13. Skatīts: 2015.02.14. «'Ryanair' vēl nav noslēdzis jaunu līgumu ar Rīgas lidostu; iespējama aiziešana». 2014.12.17. Skatīts: 2015.02.14. «Ryanair no un uz Rīgu pārvadājis 8 000 000 pasažieru». Dienas Bizness. 2015.01.23. Skatīts: 2015.02.14.