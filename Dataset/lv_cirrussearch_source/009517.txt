Līza Marija Simpsone (angļu: Lisa Marie Simpson) ir izdomāts tēls animētā televīzijas seriālā "Simpsoni". Šo tēlu ir ierunājusi Jārdlija Smita. L. Simpsone ir Homēra un Mārdžas meita, kā arī Bārta un Megijas māsa. Viņa ir ļoti inteliģenta, spēlē saksofonu. Kopš 7. sezonas viņa ir veģetāriete, 13. sezonā pievērsās budismam, taču ar pārējo ģimeni turpināja apmeklēt arī baznīcu. Tāpat viņa ir vairāku politisko problēmu aizstāve. TV Guide viņu ierindoja 11. vietā (dalīta vieta ar Bārtu) 50 visu laiku izcilāko multiplikāciju filmu varoņu sarakstā. TheSimpsons profils (angliski) IMDb profils Arhivēts 2010. gada 28. aprīlī, Wayback Machine vietnē. (angliski)