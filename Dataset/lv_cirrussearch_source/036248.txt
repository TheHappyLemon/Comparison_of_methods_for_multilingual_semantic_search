Huana Cjaņa (ķīniešu: 黄茜, piņjiņs: Huang Qian; dzimusi 1986. gada 18. jūlijā Čuncjinā) ir Ķīnas starptautiskā lielmeistare šahā (2008). No 1998. līdz 2003. gadam vairākkārt pārstāvējusi Ķīnu Pasaules junioru šaha čempionātos. Labākais rezultāts bija 2000. gadā Spānijā izcīnītā 4. vieta U14 vecuma grupā. 2010. gadā kļuvusi par Ķīnas sieviešu šaha čempionāta sudraba medaļas ieguvēju, bet 2012. gadā - par Ķīnas sieviešu šaha čempioni. 2009. gadā izcīnījusi sudraba medaļu Āzijas sieviešu individuālajā šaha čempionātā, bet 2013. gadā kļuvusi par Āzijas čempioni šahā. Piedalījusies Pasaules šaha čempionātos sievietēm pēc izslēgšanas sistēmas: 2001. gadā Maskavā 1. kārtā zaudējusi Hoangai Thaņai Čangai; 2004. gadā Elistā 1. kārtā zaudējusi Tatjanai Kosincevai; 2010. gadā Antakjā 1. kārtā uzvarējusi Annu Ušeņinu, 2. kārtā uzvarējusi Antoaneti Stefanovu, bet 3. kārtā zaudējusi Katerinai Lagno; 2012. gadā Hantimansijskā sasniegusi savu lielāko panākumu, kad 1. kārtā uzvarējusi Šeņu Janu, 2. kārtā uzvarējusi Viktoriju Čmilīti, 3. kārtā uzvarējusi Irinu Krušu, bet ceturtdaļfinālā zaudējusi Dzjui Veņdzjuņai; 2015. gadā Sočos 1. kārtā uzvarējusi Bairu Kovanovu, bet 2. kārtā zaudējusi Belai Hotenašvili; 2017. gadā Teherānā 1. kārtā uzvarējusi Darju Čaročkinu, bet 2. kārtā zaudējusi Natālijai Pogoņinai. Sekmīgi pārstāvējusi Ķīnas komandu lielākajos komandu šaha turnīros: Pasaules šaha olimpiādēs piedalījusies 4 reizes (2004, 2010-2012, 2018). Komandu vērtējumā izcīnījusi 2 zelta (2004, 2018) un 2 sudraba (2010, 2012) medaļas. Individuālajā vērtējumā izcīnījusi zelta (2012) un sudraba (2018) medaļas; Āzijas komandu šaha čempionātos piedalījusies 4 reizes (2003, 2008, 2012-2014). Komandu vērtējumā izcīnījusi 4 zelta (2003, 2008, 2012, 2014) medaļas. Individuālajā vērtējumā izcīnījusi 3 zelta (2008, 2012, 2014) un bronzas (1999) medaļas; Pasaules vīriešu komandu šaha čempionātā piedalījusies 2005. gadā; Pasaules sieviešu komandu šaha čempionātos piedalījusies 4 reizes (2007-2009, 2013, 2019). Komandu vērtējumā izcīnījusi 3 zelta (2007, 2009, 2019) un sudraba (2013) medaļas. Individuālajā vērtējumā izcīnījusi sudraba (2009) medaļu; Āzijas spēļu komandu šaha turnīrā piedalījusies 2010. gadā un komandu vērtējumā izcīnījusi zelta medaļu. Par panākumiem turnīros FIDE 2002. gadā Huana Cjaņa piešķīra starptautiskās meistares (WIM), bet 2008. gadā - starptautiskās lielmeistares (WGM) nosaukumu. «World Youth Championships Oropesa del Mar 2000». Arhivēts no oriģināla, laiks: 2016. gada 1. oktobrī. Skatīts: 2016. gada 7. novembrī. 2001-02 FIDE Knockout Matches 2004 FIDE Knockout Matches (Women) «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2016. gada 7. novembrī. «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2016. gada 7. novembrī. 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 17. februārī. OlimpBase :: Women's Chess Olympiads :: Huang Qian OlimpBase :: Women's Asian Team Chess Championship :: Huang Qian OlimpBase :: World Men's Team Chess Championship :: Huang Qian OlimpBase :: World Women's Team Chess Championship :: Huang Qian OlimpBase :: Asian Games (chess - women) :: Huang Qian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)