Panamarenko, īstajā vārdā Henrijs van Hervegens (nīderlandiešu: Henri Van Herwegen, dzimis 1940. gada 5. februārī), ir Beļģijas gleznotājs, tēlnieks un izgudrotājs. Viņa mākslas darbos atkārtojas lidošanas un lidaparātu tēma, mazākā mērā arī cita tehnika. Van Hervegens piedzima Antverpenē kuģu remontētāja ģimenē, studēja Antverpenes mākslas akadēmijā. Viņš izvēlējās savu pseidonīmu nejauši 1966. gadā, klausoties radio raidījumu, kur runa gāja par kādu ģenerāli Ponomarenko. Sākumā darbojās popārta žanrā. Viņš ir viens no beļģu Hepeningu iniciatoriem. Panamarenko pirmā lidmašīna tapa 1967. gadā. Kopš tā laika tika radītas vairākas planieru, dirižabļu, lidojošo šķīvju, fantastisko putnu sērijas. Vairākiem no šiem objektiem ir izstrādāti dažādi anahroniskie mehānismi, kas it kā ļautu tiem pacelties gaisā, kaut gan īstenībā tie, protams, nelido. Mākslinieks pēkšņi nolēma pielikt punktu savai karjerai 2005. gadā. «Nouvelle rétrospective consacrée à l'artiste Panamarenko à Anvers.». rtbf.be. 2014. Arhivēts no oriģināla, laiks: 2015. gada 6. februārī. Skatīts: 2015. gada 6. februārī. Virginie Devillez. «Les arts visuels dans les années 68.». cegesoma.be. Skatīts: 2015. gada 6. februārī. Virginie Devillez. «Les drôles de machines de Panamarenko dans les rues de Dunkerque.». francetvinfo.fr, 2009. Skatīts: 2015. gada 6. februārī.