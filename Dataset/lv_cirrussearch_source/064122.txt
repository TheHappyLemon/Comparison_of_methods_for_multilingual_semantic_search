Santjago metropoles reģions (spāņu: Región Metropolitana de Santiago) ir viens no Čīles 16 reģioniem. Izvietojies valsts vidusdaļā; ziemeļos un rietumos robežojas ar Valparaiso reģionu, dienvidos — ar O'Higinsa reģionu, bet austrumos — ar Argentīnu. Santjago reģions ir vienīgais Čīles reģions, kuram nav tiešas izejas uz Klusā okeāna krastu. Administratīvi reģions dalās sešās provincēs — Santjago, Čakabuko, Kordiljera, Maipo, Melipilja un Talagante. Reģiona administratīvais centrs ir valsts galvaspilsēta Santjago. Vikikrātuvē par šo tēmu ir pieejami multivides faili. Skatīt: Santjago metropoles reģions.