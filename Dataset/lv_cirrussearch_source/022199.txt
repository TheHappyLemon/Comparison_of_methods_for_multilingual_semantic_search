Dēliča (vācu: Delitzsch) ir pilsēta Vācijā, Saksijas zemē, Ziemeļsaksijas apriņķī. Rakstos pirmoreiz minēta 1166. gadā. 1852. gadā Dēličā un netālajā Eilenburgā nodibinājās pasaulē pirmais kredītu kooperatīvs. Dēličā atrodas Bundesvēra apakšvirsnieku skola (Unteroffizierschule des Heeres). Atšķirībā no daudzām Vācijas pilsētām, Dēliča maz cieta Otrā pasaules kara laikā, tāpēc tai ir labi saglabājusies vecpilsēta. Dēliča ir dabaspētnieka Kristiāna Gotfrīda Ērenberga (Christian Gottfried Ehrenberg, 1795-1876) dzimtā pilsēta. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Dēliča.