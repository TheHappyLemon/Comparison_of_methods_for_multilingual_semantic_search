Manuels Golmaijo de la Toriente (spāņu: Manuel Golmayo y de la Torriente; 1883. gada 12. jūnijs Havana — 1973. gada 7. marts Madride) bija Kubas un Spānijas šahists. Piedzimis Kubā, kur arī tēva un vecākā brāļa vadībā iemācījies spēlēt šahu. Vēlāk pārcēlies uz Spāniju. Sešas reizes uzvarējis Spānijas šaha čempionātos (1902, 1912, 1919, 1921, 1927, 1928), bet 1929. gadā zaudējis papildu mačā par čempiona nosaukumu. 1922. gadā nospēlējis divu partiju maču nākamo Pasaules šaha čempionu Aleksandru Aļehinu un zaudējis ar ½:1½. 1924. gadā Parīzē Pasaules amatieru šaha meistarsacīkstēs ieņēmis 8. vietu (uzvarējis Hermanis Matisons), bet 1928. gadā Hāgā šajā pašā turnīrā dalījis 4.-6. vietu (uzvarēja Makss Eive). Pārstāvējis Spānijas komandu lielākajos komandu šaha turnīros: Pasaules šaha olimpiādē piedalījies 3 reizes (1927, 1930-1931); neoficiālajā Pasaules šaha olimpiādē piedalījies 1924. gadā. Arī pēc Otrā pasaules kara turpinājis piedalīties šaha turnīros. 1947. gadā uzvarējis turnīrā Madridē, bet 1951. gadā bijis pirmais turnīrā Linaresā. 1951. gadā FIDE piešķīrusi Golmaijo starptautiskā arbitra nosaukumu. OlimpBase :: Chess Olympiad Paris 1924: championship final standings OlimpBase :: 2nd Chess Olympiad The Hague 1928: Amateur World Championship OlimpBase :: Men's Chess Olympiads :: Manuel Golmayo de la Torriente OlimpBase :: unofficial Chess Olympiads :: Manuel Golmayo de la Torriente Šahista profils chessgames.com mājaslapā (angliski) Šahista profils 365chess.com mājaslapā (angliski)