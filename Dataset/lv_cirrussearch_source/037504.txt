Volfgangs Šeible (vācu: Wolfgang Schäuble; dzimis 1942. gada 18. septembrī, miris 2023. gada 26. decembrī) bija vācu politiķis no Vācijas Kristīgo demokrātu apvienības (CDU). No 2009. līdz 2017. gadam — Vācijas finanšu ministrs Angelas Merkeles otrajā un trešajā kabinetā. No 2017. līdz 2021. gadam Volfgangs Šeible ieņēma Bundestāga prezidenta amatu kā Vācijas parlamentā visilgāk kalpojošais deputāts ar vairāk nekā 45 gadu stāžu. Bundestāga deputāts no 1972. gada. No 1984. līdz 1989. gadam bija Valsts Kancelejas vadītājs un speciālo uzdevumu ministrs Helmūta Kola valdībā. No 1989. gada līdz 1991. gadam — iekšlietu ministrs Helmūta Kola valdībā. No 1998. līdz 2000. gadam - CDU vadītājs. No 2005. līdz 2009. gadam — iekšlietu ministrs Angelas Merkeles valdībā. Šeible 1990. gadā vēlēšanu kampaņas laikā tika sašauts psihiski slima cilvēka rīkotā atentātā, tāpēc pārvietojās ratiņkrēslā. «Second-highest ranking official in the country: Dr Wolfgang Schäuble». Arhivēts no oriģināla, laiks: 2020. gada 1. novembrī. Skatīts: 01-07-2021. Emma Anderson. «Schäuble to be nominated as German parliament president: report». POLITICO Europe, 27-09-2017. Vikikrātuvē par šo tēmu ir pieejami multivides faili. Skatīt: Volfgangs Šeible. Encyclopædia Britannica raksts (angliski) Brockhaus Enzyklopädie raksts (vāciski)