Rupi Kaura (angļu: Rupi Kaur, pandžabu: ਰੂਪੀ ਕੌਰ; dzimusi 1992. gada 4. oktobrī) ir indiešu izcelsmes kanādiešu rakstniece un dzejniece. Viņas dzeja galvenokārt tiek dēvēta par "Instapoetry" jeb Instagram dzeju — jaunu dzejas žanru, kuram ir raksturīgi īsi, viegli izprotami un uz sociālajiem medijiem orientēti dzejoļi. Viņa ieguva popularitāti ar savu pirmo grāmatu "Piens un Medus" (2014), kas ir pārdota visā pasaulē vairāk nekā 2,5 miljonos eksemplāru un ir bijusi The New York Times bestselleru sarakstā vairāk par vienu gadu. Kaura ir arī ieguvusi mediju un mākslas akadēmiķu uzmanību ar savu vizuālo dzeju, kura tika izveidota ar menstruālajām asinīm. Par spīti popularitātei, atsauksmes par Kauras dzeju ir lielākoties negatīvas. Visbiežāk recenzijas izceļ mākslinieciskas vērtības trūkumu un dzejoļu vienkāršību. Grāmatu "Piens un Medus" latviešu valodā ir izdevusi izdevniecība Zvaigzne ABC, no angļu valodas to atdzejojusi rakstniece Ieva Melgalve. Kaura ir dzimusi Indijā, Pendžābas štatā, sikhu ģimenē. Kad Rupi bija četri gadi, viņa ar savu ģimeni emigrēja uz Kanādu. Viņas māte viņu iedvesmoja zīmēt un gleznot. Viņa ir beigusi Tērnera Fentona Vidusskolu (angļu: Turner Fento Secondary School) un mācījusies Voterlū Universitātē (Ontārio provincē). Kaura piemin, ka viņas pirmie dzejas lasījumi bija dzirdami 2009. gadā, kāda veselības centra pagrabā. 2013. gadā Kaura sāka savu dzeju publicēt tīmekļa vietnē Tumblr, un 2014. gadā pārgāja uz Instagram, kur viņa savus dzejoļus ilustrēja ar vienkāršiem, bet tematiski atbilstošiem attēliem. Kauras pirmais dzejoļu krājums “Piens un Medus” (stilizēti rakstīts — piens un medus) tika publicēts 2014. gada 4. novembrī. Grāmatas nosaukums ir aizgūts no iepriekš sarakstīta, nepublicēta dzejoļa, kurā tika pieminēts ka, lai sievietes izdzīvotu grūtos laikos, viņās notiek izmaiņas, kas ir “gludas kā piens un biezas kā medus”. Grāmata satur arī īsus novērojumus par dzīvi, prozu un Kauras zīmētas ilustrācijas. Grāmata ir sadalīta četrās nodaļās, kur katrā nodaļā ir apskatīta cita tematika. Kopumā ir pārdoti vairāk nekā 2,5 miljoni "Medus un Piens" eksemplāru. Grāmata bija The New York Times bestsellers ilgāk nekā 77 nedēļas un ir iztulkota vairāk nekā 25 valodās. Kauras otrā grāmata “The Sun and Her Flowers” (burtiski: "Saule un viņas ziedi") tika izdota 2017. gada 3. oktobrī. Šajā dzejoļu krājumā tiek apskatīts plašs tēmu klāsts, tostarp, sievišķība, migrācija un revolūcija. Kaura savos tekstos pārsvarā neizmanto lielos burtus, un vienīgā pieturzīme, kas tekstos parādās, ir punkts. Šādā veidā Kaura imitē Gurmukhi skriptu, kuru mēdz uzskatīt par sikhu rakstības veidu, tādā veidā godinot savu kultūru. Viņas darbos bieži tiek apdzejota sievišķība, mīlestība, rūpes par sevi, sirds sāpes un nelabvēlīgas attiecības. 2015. gada martā Kaura savā Instagram profilā publicēja vairākas fotogrāfijas, kurās bija apskatāma viņa pati ar menstruālo asiņu aptraipītām drēbēm vai palagiem. Šīs fotogrāfijas tika raksturotas kā vizuālā dzeja, un tās bija daļa no viņas noslēguma darba universitātē. Šīs bildes tiek ieskaitītas pie viņas vērā ņemamajiem darbiem, jo tās izaicina sabiedrībā izplatītu tabu — menstruācijas. Kaura ir iedvesmojusies no sikhu svētajiem rakstiem. Dzejniece Najira Vahīda (angļu: Nayyirah Waheed) ir apvainojusi Kauru par plaģiātismu. Kaura šo apvainojumu noliedz, taču ir atzinusi, ka viņa ir guvusi iedvesmu no Vahīdas darbiem. 2017. gadā Kaura iekļuva BBC “100 sievietes” (angļu: BBC 100 Women) sarakstā, kurā katru gadu tiek apkopotas ietekmīgas, inovatīvas un iedvesmojošas sievietes no visas pasaules. Priya Khaira-Hanks. «Rupi Kaur: the inevitable backlash against Instagram's favourite poet». The Guardian (en-GB), 2017-10-04. ISSN 0261-3077. Skatīts: 2019-12-06. «Why are we so worried about “Instapoetry”?». www.newstatesman.com (angļu). Skatīts: 2019-12-06. «The Problem With Rupi Kaur's Poetry». BuzzFeed News (angļu). Arhivēts no oriģināla, laiks: 2020-01-08. Skatīts: 2019-12-06. «PN Review Print and Online Poetry Magazine - The Cult of the Noble Amateur - Rebecca Watts - PN Review 239». www.pnreview.co.uk. Arhivēts no oriģināla, laiks: 2019-11-20. Skatīts: 2019-12-06. Leeder, Karen (2018-07-03). "‘I am a Double-voiced [… Bird’: Identity and Voice in Ulrike Almut Sandig's Poetry"]. Oxford German Studies 47 (3): 329–350. doi:10.1080/00787191.2018.1503471. ISSN 0078-7191. «piens un medus». Skatīts: 2019. gada 6. decembris. Molly Fischer. «The Instagram Poet Outselling Homer Ten to One». The Cut (en-us), 2017-10-03. Skatīts: 2019-12-06. «bio | rupi kaur». web.archive.org. 2017-04-15. Arhivēts no oriģināla, laiks: 2017-04-15. Skatīts: 2019-12-06. Nikita Brown. «Poet Rupi Kaur Inducted Into Brampton's Arts Walk of Fame». Bramptonist (en-US), 2018-04-29. Arhivēts no oriģināla, laiks: 2019-12-07. Skatīts: 2019-12-06. «Milk & Honey: A Poet Exposes Her Heart». Kaur Life (en-US). 2014-11-20. Arhivēts no oriģināla, laiks: 2017-08-06. Skatīts: 2019-12-06. Tariro Mzezewa. «Rupi Kaur Is Kicking Down the Doors of Publishing». The New York Times (en-US), 2017-10-05. ISSN 0362-4331. Skatīts: 2019-12-06. Carl Wilson. «Why Rupi Kaur and Her Peers Are the Most Popular Poets in the World». The New York Times (en-US), 2017-12-15. ISSN 0362-4331. Skatīts: 2019-12-07. «faq | rupi kaur». rupikaur.com. Skatīts: 2019-12-07. Roy Nilanjana. «Voices of the new 'Instagram poets': Love them or hate them, thy hold the stage», 2018. gada 23. februāris. Skatīts: 2018. gada 7. marts. Rupi Kaur. the sun and her flowers. London, New York, Sydney, Toronto, New Delhi : Simon & Schuster, 2017. ISBN 978-1-4711-6582-5. «about | rupi kaur». rupikaur.com. Arhivēts no oriģināla, laiks: 2019-07-06. Skatīts: 2019-12-07. Arvind-Pal S. Mandair, Christopher Shackle, Gurharpal Singh. Sikh Religion, Culture and Ethnicity. Routledge, 2013-12-16. ISBN 978-1-136-84634-2.[novecojusi saite] «milk and honey Themes - eNotes.com». eNotes (angļu). Arhivēts no oriģināla, laiks: 2018-10-28. Skatīts: 2019-12-07. «Student’s final project goes viral and makes change happen - period.». Arts (angļu). 2015-05-07. Skatīts: 2019-12-07. «Artist Whose Period Photo Was Removed From Instagram: 'Men Need To See My Work Most'». HuffPost UK (angļu). 2015-07-23. Skatīts: 2019-12-07. Vivek Gopal,Sonal Shah. «Pop-Poet Rupi Kaur Isn't Worrying About Being Unique». Vice (angļu), 2018-05-01. Skatīts: 2019-12-07. «BLACKIPEDIA: Who Is Nayyirah Waheed?». Cassius | born unapologetic | News, Style, Culture (angļu). 2019-04-19. Arhivēts no oriģināla, laiks: 2019-09-20. Skatīts: 2019-12-07. «BBC 100 Women: Who is on the list?» (en-GB). 2017-11-01. Skatīts: 2019-12-07.