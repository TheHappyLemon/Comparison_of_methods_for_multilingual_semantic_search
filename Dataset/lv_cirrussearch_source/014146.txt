2012. gada NBA finālsērija bija 2011.—2012. gada NBA sezonas čempionu noskaidrošanas sērija un 2012. gada NBA izslēgšanas spēļu pēdējā stadija. Šajā kārtā tikās Austrumu konferences čempioni Maiami "Heat" un Rietumu konferences čempioni Oklahomasitijas "Thunder". NBA finālsērija notika pēc 2—3—2 rotācijas. Tā kā "Thunder" ir labāka regulārās sezonas uzvarēto—zaudēto spēļu attiecība nekā "Heat", tad "Thunder" bija mājas spēļu priekšrocības finālsērijā. Tā sākās 12. jūnijā un beidzās 21. jūnijā. Par NBA čempioniem otro reizi kluba vēsturē kļuva Maiami "Heat", finālsērijā ar 4—1 pārspējot Oklahomasitijas "Thunder". Par finālsērijas vērtīgāko spēlētāju tika atzīts Lebrons Džeimss. Šī ir pirmā reize kopš 1998. gada, kad finālā neiekļūst komanda no Kalifonijas vai Teksasas ("Thunder" izslēgšanas spēlēs uzvarēja Dalasas "Mavericks", Losandželosas "Lakers" un Sanantonio "Spurs"). Tāpat šī ir pirmā finālsērija kopš 1990. gadā, kad finālā neiekļūst ne Fila Džeksona trenēta komanda, ne komanda no Teksasas. Piekto reizi kopš 1967. gada finālsērijā startē sezonas rezultatīvākais spēlētājs (Kevins Durants) un regulārās sezonas vērtīgākais spēlētājs (Lebrons Džeimss). Šī ir pirmā reize, kad "Thunder" kvalificējas NBA fināliem kopš 2008. gadā notikušās Sietlas "SuperSonics" pārcelšanās no Sietlas (Vašingtonas štats). "Heat" šī ir trešā reize, kad klubs kvalificējas finālsērijai un otrā reize pēdējo divu gadu laikā. «2012 NBA Finals TV Schedule». Yahoo.com. Arhivēts no oriģināla, laiks: 2012. gada 15. jūnijā. Skatīts: 2012. gada 11. jūnijā. «Thunder, Heat get down to business: battling for the crown». National Basketball Association. Arhivēts no oriģināla, laiks: 2012. gada 13. jūnijā. Skatīts: 2012. gada 13. jūnijā. Teksts "NBA.com" ignorēts NBA mājaslapa (angliski)