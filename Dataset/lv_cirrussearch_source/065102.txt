"Tvaikonis Villijs" (angļu: Steamboat Willie) ir 1928. gada ASV animācijas īsfilma, kuras režisori ir Volts Disnejs un Abs Aivērks. Šo melnbalto īsfilmu veidoja Walt Disney Studios un izplatīja Pets Pauerss zem Celebrity Productions zīmola. To uzskata par Mikipeles un viņa sievas Minnijas ekrāna debiju, neskatoties uz to, ka abi animācijas tēli jau vairākus mēnešus iepriekš parādījās īsfilmā "Lidmašīnu trakums" (Plane Crazy) testa skatēs. "Tvaikonis Villijs" bija jau Mikipeles trešā īsfilma, bet pirmā, ko izplatīja, jo Disnejs pēc filmas "Džeza dziedātājs" noskatīšanās apņēmās izveidot pirmo skaņas animācijas filmu. "Tvaikonis Villijs" īpaši ievērojams ar to, ka tā ir viena no pirmajām animācijas filmām ar sinhronizētu skaņu, kā arī viena no pirmajām animācijas filmām, kuras skaņu celiņš ir pilnībā pēcproducēts, kas to atšķīra no iepriekšējām skaņu animācijas filmām, piemēram, Inkwell Studios sēriju Song Car-Tunes (1924—1926) un Van Beuren Studios īsfilmu Dinner Time (1928). Disnejs zināja, ka sinhronizēta skaņa ir kino nākotne. "Tvaikonis Villijs" kļuva par tā laika populārāko multfilmu. Mūziku animācijas īsfilmai aranžēja Vilfreds Džeksons un Bērts Luiss, un tajā iekļautas dziesmas Steamboat Bill, skaņdarbs, ko 1910. gados popularizēja baritons Arturs Kolinss, un Turkey in the Straw, skaņdarbs, ko 19. gadsimta vidū popularizēja menestreli. Filmas nosaukums var būt parodija Bastera Kītona filmai Steamboat Bill, Jr. (1928), kas atsaucās uz Kolinsa dziesmu. Disnejs īsfilmā ierunāja visu tēlu balsis, lai gan tajā ir maz saprotamu dialogu. Filma saņēma plašu kritiķu atzinību ne tikai par iepazīstināšanu ar vienu no pasaulē populārākajiem animācijas varoņiem, bet arī par tās tehniskajiem jauninājumiem. 1994. gadā animācijas jomas darbinieki ierindoja īsfilmu "Tvaikonis Villijs" 13. vietā grāmatā The 50 Greatest Cartoons, kurā uzskaitītas visu laiku labākās animācijas filmas. 1998. gadā filma iekļauta Nacionālajā kino reģistrā "kā kulturāli, vēsturiski vai estētiski nozīmīga filma". 2024. gada 1. janvārī animācijas filma ASV kļuva par neaizsargājamu darbu. David Gerstein. Learn to Draw Mickey Mouse & Friends Through the Decades. Walter Foster Jr., 2015. 14. lpp. ISBN 978-1-60058-429-9. «Walt Disney Treasures - Mickey Mouse in Black and White». Amazon.com. Arhivēts no oriģināla, laiks: 2013. gada 8. janvāris. «Steamboat Willie (1928)». Screen Savour. 2008. gada 6. augusts. Arhivēts no oriģināla, laiks: 2011. gada 21. novembris. Uytdewilligen, Ryan. The 101 Most Influential Coming-of-age Movies. Algora Publishing, 2016. 17–18. lpp. ISBN 978-1-62894-194-4. Arhivēts no oriģināla, laiks: 2022. gada 20. marts. Skatīts: 2020. gada 31. decembris. Vienīgās saprotamās frāzes ir Pīta murmināšana Get down there!, kā arī dažas reizes, kad papagailis saka Help! Man overboard! un Hope you don't feel hurt, big boy! — skatīt šeit Arhivēts May 6, 2022, Wayback Machine vietnē. Jerry Beck. The 50 Greatest Cartoons: As Selected by 1,000 Animation Professionals (1st izd.). Turner Publishing, 1994. ISBN 978-1878685490. OCLC 30544399. Vikikrātuvē par šo tēmu ir pieejami multivides faili. Skatīt: Tvaikonis Villijs. IMDb profils (angliski) AllMovie profils (angliski) Encyclopædia Britannica raksts (angliski) Steamboat Willie YouTube