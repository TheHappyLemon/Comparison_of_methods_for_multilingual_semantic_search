Saldus rajons bija administratīvā iedalījuma vienība LPSR (1949-1990) un Latvijas Republikas (1990-2009) sastāvā. Tas atradās Kurzemes dienvidos un robežojās ar Dobeles rajonu, Tukuma rajonu, Kuldīgas rajonu, Liepājas rajonu un Lietuvu. 1949. gada 31. decembra administratīvi teritoriālās reformas rezultātā Kuldīgas apriņķis tika sadalīts Kuldīgas, Saldus un Skrundas rajonos. 1952. - 1953. gadā Saldus rajons ietilpa Liepājas apgabalā. 1959. gadā Saldus rajonam tika pievienota likvidētā Auces rajona rietumu daļa un Skrundas rajona dienvidu daļa. Pēc Latvijas Republikas atjaunošanas 1990. gadā Saldus rajona ciemi tika pārdēvēti par pagastiem. Saldus Brocēni ar lauku teritoriju Blīdenes - Ezeres - Gaiķu - Jaunauces - Jaunlutriņu - Kursīšu - Lutriņu - Nīgrandes - Novadnieku - Pampāļu - Remtes - Rubas - Saldus - Vadakstes - Viestura - Zaņas - Zirņu. Saldus Brocēnu novads Brocēnu pilsēta Brocēnu lauku teritorija Blīdenes pagasts Remtes pagasts Ezeres pagasts, Gaiķu pagasts, Jaunauces pagasts, Jaunlutriņu pagasts, Kursīšu pagasts, Lutriņu pagasts, Nīgrandes pagasts, Novadnieku pagasts, Pampāļu pagasts, Rubas pagasts, Saldus pagasts, Šķēdes pagasts, Vadakstes pagasts, Zaņas pagasts, Zirņu pagasts, Zvārdes pagasts. Saskaņā ar 1998. gadā pieņemto "Administratīvi teritoriālās reformas likumu" un 2008. gada "Administratīvo teritoriju un apdzīvoto vietu likumu" 2009. gada 1. jūlijā Saldus rajons tika likvidēts un tā teritorijā izveidoti Brocēnu novads un Saldus novads. Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Latvijas padomju enciklopēdijas 52 sējums. Rīga: Galvenā enciklopēdiju redakcija, 1984. 32-33 lpp. Administratīvi teritoriālās reformas likums «Administratīvo teritoriju un apdzīvoto vietu likums». Arhivēts no oriģināla, laiks: 2010. gada 12. oktobrī. Skatīts: 2010. gada 31. oktobrī.