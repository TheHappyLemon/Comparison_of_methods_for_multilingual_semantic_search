GSM-EFR jeb Enhanced Full Rate jeb GSM 06.60 ir runas kodēšanas standarts, kas izstrādāts, lai uzlabotu sliktas kvalitātes GSM Full Rate kodeku. Darbojoties ar ātrumu 12,2 kbit/s, tas nodrošina labu kvalitāti bez blakustrokšņiem un fona trokšņiem. Enhanced Full Rate algoritmus izstrādāja Somijas uzņēmums Nokia un Serbrūkas universitāte Kanādā. 1995. gadā Eiropas telesakaru standartu institūts ETSI apstiprināja Enhanced Full Rate par GSM un ciparsignālu procesoru (DCS) rūpniecisko kodeka standartu. Tas ir definēts ETSI ETS 300 726 (GSM 06.60). Enhanced Full Rate tika arī izvēlēts par standartu ASV sistēmai GSM 1900. EFR iztveršanas ātrums ir 8000 nolases sekundē, kas nodrošina kodēto bitu straumi 12,2 kbit/s. Šī kodēšanas shēma nosaukta par Algebraic Code Excited Linear Prediction Coder (ACELP). EFR algoritma veiktie aprēķini ir sarežģīti, kas mobilajām ierīcēm var palielināt elektroenerģijas patēriņu par 5 %, salīdzinot ar "veco" FR. GSM Enhanced Full Rate (EFR) Codec VOCAL Technologies