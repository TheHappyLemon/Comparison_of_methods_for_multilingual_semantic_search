Guitar Hero: Aerosmith ir mūzikas spēle, kuru izstrādājis Neversoft un izdevis Activision. Tā tika izdota PlayStation 3 un Xbox 360 konsolēm, Wii versiju izstrādāja Vicarious Visions, PlayStation 2 versiju Budcat Creations, bet PC un Mac versiju izstrādāja Aspyr Media. Spēle izdota 2008. gada 26. jūnijā Eiropā, 2008. gada 29. jūnijā ASV un 2008. gada 6. augustā Austrālijā. Guitar Hero: Aerosmith nāk kopā ar īpaši dizainētu ģitāras kontrolieri, kā arī ar citām īpašam lietām, kas pieejamas, tikai pērkot spēli. Spēle tiek uzskatīta kā papildinājums Guitar Hero sērijai, uzlabojot iespējas iepriekšējā spēlē - Guitar Hero III: Legends of Rock. Kā jau citās sērijas spēlēs, spēlētājs izmanto speciālu kontrolieri ģitāras formā, lai simulētu rokmūzikas spēli, spēlējot pareizās notis vienlaicīgi ar ekrānā attēlotajām notīm. Tā ir pirmā spēle sērijā, kura koncentrējas uz vienu rokgrupu. Spēle sastāv no aptuveni 60% Aerosmith dziesmām un pārējās dziesmas ir saistītas ar grupu. Vienspēlētāja karjeras režīms ļauj spēlētājam izdzīvot grupas vēsturi, uzstājoties dažādās koncertzālēs. Spēles gaitā spēlētājs var noskatīties vairākas intervijas ar grupas dalībniekiem. Aerosmith pārierakstīja četras savas dziesmas speciāli spēlei, un veica kustības ierakstus, lai precīzāk attēlotu dalībnieku izskatu spēlē. Guitar Hero: Aerosmith ir pēdējā spēle sērijā, kur spēlētājs var spēlēt tikai ģitāru vai basu. Nākamajā sērijas spēlā (Guitar Hero World Tour) spēlētājs var izvēlēties arī citus instrumentus. Spēlē izmanto tādu pašu spēles gaitu, kā iepriekšējās Guitar Hero sērijas spēlēs, taču tā tikusi kritizēta par to, ka ir īsāka un vieglāka kā pārējās sērijas spēles, tādēļ tā tiek uzskatīta pārāk dārga savas cenas dēļ. Kritiķi uzskata, ka spēles bauda ir cieši saistīta ar spēlētāju interesi par grupas mūziku. Oficiālā mājaslapa (angliski)