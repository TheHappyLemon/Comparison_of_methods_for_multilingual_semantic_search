Eizenhitenštate (vācu: Eisenhüttenstadt) ir pilsēta Vācijā, Brandenburgā, Oderas-Šprē apriņķī, pie Oderas-Šprē kanāla ietekas Oderā. Ievērojams metalurģijas centrs. Pilsēta dibināta 1950. gadā kā Staļinštate (Stalinstadt) ap jaunbūvēto metalurģisko kombinātu. 1961. gadā pilsēta tika pārsaukta pašreizējā vārdā. Iedzīvotāju skaits 20. gadsimta piecdesmitajos un sešdesmitajos gados strauji pieauga. Kombinātā savulaik strādāja 12 000 cilvēku. Pēc Vācijas apvienošanās un kombināta privatizācijas lielāka daļa no strādniekiem darbu zaudēja un mūsdienās šeit strādā 2500 cilvēku. Pilsētas ekonomikas pamats ir kompānijas ArcelorMittal metalurģiskais kombināts. Eizenhitenštate ir lodes grūdēja Udo Beiera (Udo Beyer, 1955), airētājas Katrīnas Boronas (Kathrin Boron, 1969), dīdžejs Pola van Daika (Paul van Dyk, 1971), kanoe airētāja Torstena Gučes (Torsten Gutsche, 1968), riteņbraucēja Rodžera Klūges (Roger Kluge, 1986), vieglatlēta Franka Šafera (Frank Schaffer, 1958) dzimtā pilsēta. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Eizenhitenštate. Brockhaus Enzyklopädie raksts (vāciski)