Helmuts Kārlis Bernhards grāfs fon Moltke (vācu: Helmuth Karl Bernhard Graf von Moltke; dzimis 1800. gada 26. oktobrī, miris 1891. gada 24. aprīlī) bija prūšu feldmaršals, Prūsijas armijas ģenerālštāba priekšnieks (1857-1888) un kara teorētiķis. Kā ģenerālštāba priekšnieks devu lielu ieguldījumu Prūsijas uzvarai pār Franciju Francijas-Prūsijas karā (1870-1871), kura rezultātā tika dibināta apvienotā Vācijas valsts. Dzimis karavīra ģimenē. Armijā kopš 11 gadu vecuma. Iesākumā Dānijas armijā, tomēr 1822. gadā iestājās prūšu dienestā. Strādāja kadetu skolā Frankfurtē pie Oderas. 1835. gadā devās uz Osmaņu impēriju un kļuva par militāro padomnieku. Piedalījās kaujās pret Ēģiptes spēkiem Muhameda Alī pašā vadībā. 1839. gada nogalē atgriezās Berlīnē. 1857. gadā kļuva par Prūsijas armijas ģenerālštāba priekšnieku un darbojās šajā postenī 30 gadus. Fon Moltkes vadībā Prūsijas armija uzvarēja Otrajā Šlēzvigas karā (1864) un Austriešu-prūšu karā (1866). Tomēr izšķirošā bija uzvara Francijas-Prūsijas karā (1870-1871). Kara rezultātā tika smagi sakauta Francija, krita Otrā Francijas impērija un tika dibināta jauna lielvara - apvienotā Vācijas impērija. 1888. gadā beidza aktīvu darbību, miris 1891. gadā Berlīnē. Vikikrātuvē par šo tēmu ir pieejami multivides faili. Skatīt: Helmuts fon Moltke. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Molkes Franču-prūšu kara memuāri (angliski) Helmuts fon Moltke Project Gutenberg (vāciski)