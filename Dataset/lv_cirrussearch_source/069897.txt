Centrālā Lusona (filipīniešu: Gitnang Luzon, angļu: Central Luzon) vai III reģions (Region III), ir viens no Filipīnu reģioniem valsts centrālajā daļā. Aizņem Lusonas centrālo daļu un iekļauj 7 provinces un 2 neatkarīgās pilsētas. Reģiona centrs ir Sanfernando, bet lielākā pilsēta ir Anhelesa. Reģions izveidots 1972. gadā. 2002. gadā pēc Dienvidtagalogas reģiona sadalīšanas Centrālās Lusonas reģionam pievienoja Auroras provinci. Reģions aizņem Lusonas salas dienviddaļu starp Dienvidķīnas jūru rietumos un Filipīnu jūru austrumos. Robežojas dienvidos ar Galvaspilsētas reģionu un Kalabarsonu, bet ziemeļos — ar Ilokosu un Kagajanas Ieleju. Lielu daļu reģiona teritorijas aizņem plaša zemiene, kas ir intensīvas lauksaimniecības apvidus un reģionu dēvē par «Filipīnu rīsa klēti». Augstākā virsotne ir Tapulao 2037 m vjl Sambalesas kalnos. Valda tropu klimats. Piezīmes AUP — augsti urbanizēta pilsēta Iedzīvotāju skaits iekļauj arī Doloresas barangajas strīdus teritoriju (ar Mabalakatu, Pampanga) Iedzīvotāju skaits bez disputablās Balibago barangajas, Anhelesa Census of Population (2020). Table B - Population and Annual Growth Rates by Province, City, and Municipality - By Region. Philippine Statistics Authority. «PSGC – Provinces». Philippine Statistics Authority. Skatīts: 2019. gada 9. augusts. Independent cities have been excluded from provincial land area and population figures. «PSGC – Cities». Philippine Statistics Authority. Skatīts: 2019. gada 9. augusts. Vikikrātuvē par šo tēmu ir pieejami multivides faili. Skatīt: Centrālā Lusona.