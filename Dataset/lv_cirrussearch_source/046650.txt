2014. gada Eiropas čempionāts cīņas sportā notika no 2014. gada 1. līdz 6. aprīlim Somijas pilsētā Vantā. Cīkstoņi sacentās sporta arēnā "Trio Areena". Katrā svara kategorijā cīkstonis par izcīnīto 1. vietu komandai deva 10 punktus, 2. vietu — 9 punktus, 3. vietu — 8 punktus, ... , 10. vietu — 1 punktu. Eiropas čempionātā no Latvijas piedalījās divpadsmit cīkstoņi: brīvajā cīņā vīriešiem — Armands Zvirbulis (86 kg), Imants Lagodskis (97 kg) un Dmitrijs Mihailovs (125 kg); grieķu-romiešu cīņā — Kristaps Kalnakārklis (66 kg), Sergejs Mironovs (71 kg), Aleksandrs Višņakovs (75 kg) un Česlavs Beštenis (80 kg); brīvajā cīņā sievietēm — Violeta Ponomarjova (48 kg), Karolīna Tjapko (53 kg), Irina Petrova (58 kg), Anastasija Grigorjeva (63 kg) un Laura Skujiņa (75 kg). Anastasija Grigorjeva kļuva par Eiropas čempioni, Laura Skujiņa izcīnīja bronzas medaļu, pārējie zaudēja savā pirmajā cīņā. Petrova un Mironovs piedalījās arī gandarījuma cīņā, bet abi to zaudēja. «Grieķu-romiešu stila cīkstonim Kalnakārklim zaudējums pirmajā Eiropas čempionāta cīņā». diena.lv. 2014. gada 5. aprīlis. Skatīts: 2019-06-05. EM 2014 Čempionāta oficiālā mājas lapa