Ružomberoka (slovāku: Ružomberok) ir pilsēta Slovākijā, Žilinas apgabala Ružomberokas apriņķa centrs pie Vāhas upes, tradicionālajā Liptovas novadā. Papīrrūpnīca. Katoļu universitāte. Rakstos pirmoreiz minēta 1233. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Rozaheģa (ungāru: Rózsahegy). 1907. gada 27. oktobrī pilsētā notika t.s. Černovas traģēdija, kad žandarmi atklāja uguni uz pūli, nogalinot 15 cilvēkus. Pēc Pirmā pasaules kara iekļāvās Čehoslovākijā. Sociālistiskās Čehoslovākijas laikā pie pilsētas atradās Padomju armijas karabāze. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (96,64 %). Pēc reliģiskās piederības - katoļi (75,47 %), nereliģiozi (14,65 %), luterāņi (5,46 %). Ružomberoka ir politiķa un mācītāja Andreja Hlinkas (Andrej Hlinka, 1864-1938), aktiera Pētera Lorres (1904-1964) un futbolista Jozefa Vengloša (Jozef Vengloš, 1936) dzimtā pilsēta. Q110227967. Vikikrātuvē par šo tēmu ir pieejami multivides faili. Skatīt: Ružomberoka.