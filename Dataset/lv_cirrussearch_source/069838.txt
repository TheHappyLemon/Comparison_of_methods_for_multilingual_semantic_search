Muntinlupa (filipīniešu: Lungsod ng Muntinlupa, angļu: Muntinlupa City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona dienvidos Bajas lagūnas rietumu krastā, ziemeļos robežojas ar Tagigu, austrumos — ar Paraņaki un Laspiņasu, bet dienvidos — ar Kalabarsonas reģiona Kavites un Lagunas provincēm. Tiek uzskatīta par vienu no prestižākajām Manilas dzīvojamām piepilsētām, šeit Ajalas Alabangas un Alabanghilas rajonos mīt ievērojama daļa galvaspilsētas vidusslāņa un augstākās sabiedrības. Muntinlupā atrodas arī Jaunais Bilibidas cietums, kurā ieslodzīti bīstamākie valsts noziedznieki. Dibinājuši augustīniešu ordeņa brāļi 1601. gadā. 1869. gadā īpašumi nodoti valstij un lielajiem zemes īpašniekiem. 1901. gadā iekļauta jaundibinātajā Risalas provincē. 1903. gada oktobrī pievienota Paterosas municipalitātei, bet jau tā paša gada novembrī pievienota Lagunas provinces Biņanas municipalitātei. Pēc iedzīvotāju protestiem 1905. gadā pievienota atpakaļ Risalas provincei, kur iekļauta Tagigas municipalitātē. 1918. gadā nodalīta no Tagigas kā patstāvīga municipalitāte. 1975. gadā Muntinlupas municipalitāti iekļāva Galvaspilsētas reģionā, bet 1995. gadā tai piešķīra pilsētas statusu. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Muntinlupa.