Šis raksts ir par šahistu. Par citām jēdziena Hartmanis nozīmēm skatīt nozīmju atdalīšanas lapu. Alfrēds Hartmanis (1881. gada 1. novembris, Lutriņi - 1927. gada 27. jūlijs, Rīga) bija Latvijas šahists. Baltijas meistars šahā (1913). 1900. gadā kļuvis par Rīgas šaha kluba biedru. 1910. gadā piedalījies spēcīgā šaha turnīrā Varšavā, kurā uzvarējis Akiba Rubinšteins. Hartmanis ieguvis 9 punktus no 15. 1912. gadā Viskrievijas meistaru turnīrā Viļņā ieguvis 10½ punktus no 19. 1913. gadā guvis lielāko panākumu savā šahista karjerā, ar 11½ no 14 punktiem uzvarot Baltijas VI šaha kongresā Jelgavā. Pēc Pirmā pasaules kara aktīvi iesaistījies Latvijas šaha dzīves atjaunotnē, gūstot arī labus rezultātus turnīros. Piedalījies 1924. gada Latvijas šaha čempionātā, kur palicis aiz Hermaņa Matisona, Friča Apšenieka un Kārļa Bētiņa 4. vietā. 1926. gada Latvijas šaha čempionātā aiz Apšenieka, Teodora Berga, Vladimira Petrova un Augusta Strautmaņa palicis 5. vietā. Ilgus gadus strādājis par mājskolotāju, bet 1920. gados kalpojis kā akcīzes ierēdnis. Nekrologs laikrakstā «Latvis», 05.08.1927. I. Blaus "...Ļoti simpātisks pretinieks". Šahs 21/1981 14-15. lpp. Warsaw 1910 Vilnius 1912 Šahista profils chessgames.com mājaslapā (angliski) Šahista profils chess-db.com mājaslapā (angliski)