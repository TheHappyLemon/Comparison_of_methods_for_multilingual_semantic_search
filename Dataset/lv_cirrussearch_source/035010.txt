Karolīne Honfi (ungāru: Honfi Károlyné; 1933. gada 16. aprīlis Budapešta — 2010. gada 10. oktobris Budapešta) bija Ungārijas starptautiskā meistare šahā (1969). No 1950. gadu beigām līdz 1960. gadu beigām bijusi viena no Ungārijas vadošajām šahistēm. 1961. gadā uzvarējusi Ungārijas sieviešu šaha čempionātā. Vēl četras reizes (1959, 1963, 1964, 1968) šajā turnīrā ieguvusi sudraba medaļas. Pārstāvējusi Ungārijas komandu Pasaules šaha olimpiādē 1969. gadā un komandu vērtējumā izcīnījusi sudraba medaļu. Par panākumiem turnīros FIDE 1969. gadā Honfi piešķīra starptautiskās meistares (WIM) nosaukumu. Pazīstama arī kā korespondencšahiste. Ungārijas izlases sastāvā piedalījusies Starptautiskā Korespondencšaha federācijas (ICCF) 2. sieviešu šaha olimpiādē (1980-1982). 1977. gadā ICCF piešķīra Honfi starptautiskās korespondencšaha meistares nosaukumu. OlimpBase :: Women's Chess Olympiads :: Károlyné Honfi «ICCF Correspondence Chess Olympiad». Arhivēts no oriģināla, laiks: 2015. gada 24. septembrī. Skatīts: 2016. gada 18. augustā. Šahista profils FIDE mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)