6 cepuru metode ir termins, kuru ieviesis Edvards de Bono. Grāmatas autors Edvards de Bono ir radošās domāšanas pamatlicējs, kas starptautisku atpazīstamību ieguvis ar grāmatu Sešas domāšanas cepures Sešas domāšanas cepures ir Edvarda de Bono radīta domāšanas efektivitātes uzlabošanas metode. Galvenās grūtības, ar ko cilvēks saskaras domāšanas procesā, ir apjukums, jo vienlaicīgi tiek iesaistītas emocijas, informācija, loģika, cerības, radošais gars. Šo sadursmes procesu var pielīdzināt žonglēšanai ar pārāk daudzām bumbiņām. Edvards de Bono piedāvā vienkāršu risinājumu – cilvēks vienlaicīgi nevar darīt vairākas lietas, tāpēc ir jānošķir emocijas no loģikas, radošums no informācijas un pozitīvā domāšana no kritikas. Sešu domāšanas cepuru metodi visveiksmīgāk var izmantot grupā, jo tad tiek iesaistīta katra grupas dalībnieka zināšanas, pieredze un spējas, kas virzītas uz konkrētas problēmas atrisinājumu. Edvards de Bono radīja sešu domāšanas cepuru metodi, lai uzlabotu domāšanas efektivitāti. Uzliekot galvā vienu no cepurēm tiek aktivizēta noteikta tipa domāšana. Autors izmanto cepuri kā domāšanas metaforu, jo kultūrā ir iesakņojusies asociācija starp domāšanu – galvu – cepuri. Cepure ilustrē lomu, kuru esam uzņēmušies konkrētā brīdī. Cepuri var viegli uzlikt, noņemt un tā ir visiem pamanāma. Tāpat ir ar domāšanas veidu, kuru izmanto cilvēks. Uzvelkot cepuri, uzsvaru liek uz krāsu vai stilu; izvēloties domāšanas veidu, uzsvars tiek likts uz procesu un mērķi. Baltā cepure- saistīta ar objektīviem faktiem, Sarkanā cepure -saistīta ar emocionālo skatījumu, Melnā cepure -saistīta ar kritisku idejas izvērtēšanu, Dzeltenā cepure -saistīta ar optimismu un pozitīvu domāšanu, Zaļā cepure -saistīta ar radošumu un jaunām idejām, Zilā cepure -saistīta ar kontroli un procesa novērošanu De Bono, E.(2009). Sešas domāšanas cepures, Zvaigzne ABC, Rīga De Bono, E.(1985). Six Thinking Hats: An Essential Approach to Business Management. Little, Brown, & Company. hats.asp[novecojusi saite] De Bono, E.(1994).Parallel thinking: from Socratic thinking to de Bono thinking, Viking De Bono, E.(2009). Sešas domāšanas cepures, Zvaigzne ABC, Rīga De Bono, E.(1985). Six Thinking Hats: An Essential Approach to Business Management. Little, Brown, & Company. De Bono, E.(1994).Parallel thinking: from Socratic thinking to de Bono thinking, Viking http://www.debonoforbusiness.com/asp/six_hats.asp Arhivēts 2016. gada 18. augustā, Wayback Machine vietnē.