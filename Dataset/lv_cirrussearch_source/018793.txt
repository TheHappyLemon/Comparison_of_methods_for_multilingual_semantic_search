Dolni Kubīna (slovāku: Dolný Kubín) ir pilsēta Slovākijas ziemeļos, Žilinas apgabala Dolni Kubīnas apriņķa centrs pie Oravas upes. Vēsturiskais Oravas novada centrs. Rakstos pirmoreiz minēta 1314. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Alšokubina (ungāru: Alsókubin). 19. gadsimtā Dolni Kubīna kļuva par slovāku kultūras centru, šeit darbojās dzejnieks Pavols Hvezdoslavs (Pavol Hviezdoslav) un citi kultūras darbinieki. Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (97,03 %). Pēc reliģiskās piederības - katoļi (65,11 %), luterticīgie (16,62 %), nereliģiozi (14,55 %). Dolni Kubīna ir futbolista Mariāna Hada (Marián Had, 1982) un Slovākijas himnas vārdu autora Janko Matūškas (Janko Matúška, 1821-1877) dzimtā pilsēta. Vikikrātuvē par šo tēmu ir pieejami multivides faili. Skatīt: Dolni Kubīna. Q110227967.