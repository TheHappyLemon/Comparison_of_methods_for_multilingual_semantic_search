Marks Eduārs Vlašičs (franču: Marc-Édouard Vlasic; dzimis 1987. gada 30. martā) ir horvātu izcelsmes Kanādas hokejists, aizsargs. Pašlaik (2017) spēlē Nacionālās hokeja līgas kluba Sanhosē "Sharks" sastāvā. Pēc trim QMJHL kluba Kvebekas "Remparts" sastāvā aizvadītām sezonām, profesionāļa karjeru Vlašičs sāka 2006.—07. gada sezonā, kuru aizvadīja NHL vienības Sanhosē "Sharks" rindās. Kluba sastāvā hokejistam izdevās nostiprināties jau pirmajā sezonā, vienīgo AHL spēli tās fārmklubā Vorčestras "Sharks" aizvadot 2007.—08. gada sezonā. 2008. gada augustā hokejists pagarināja līgumu ar "Sharks" uz nākamajām četrām sezonām, savukārt 2012. gada vasarā noslēdza piecu gadu līgumu par 21 miljonu ASV dolāriem. Kanādas hokeja izlases rindās kļuvis par 2014. gada olimpisko čempionu, spēlējis arī 2009., 2012. un 2017. gada Pasaules čempionātos, 2009. gadā kopā ar izlasi izcīnot sudraba medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)