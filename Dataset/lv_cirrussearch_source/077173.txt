Surguta (krievu: Сургут, hantu: Сәрханӆ) ir pilsēta Krievijas Federācijas Hantu-mansu autonomajā apvidū Sibīrijas rietumos. Federācijas subjekta lielākā pilsēta, kā arī galvenais saimnieciskais centrs. Dzelzceļa līnijas Tjumeņa-Surguta-Urengoja stacija. Iedzīvotāju skaits 2015. gadā bija 340,8 tūkstoši (2010. gadā — 306,7 tūkst., 1989. gadā — 247,8 tūkst.). Surgutas klimats ir kontinentāls. Ziema auksta un ilga – no oktobra otrās puses līdz aprīļa vidum. Janvāra vidējā temperatūra -20,9 °C. Noturīga sniega sega turas no oktobra beigām līdz maija sākumam. Pavasaris vēsāks par rudeni, salnas iespējamas arī jūnija pirmajā nedēļā. Vasara mēreni silta, jūlija vidējā temperatūra +17,4 °C. Rudens ilgst no septembra sākuma līdz oktobra vidum. Gada vidējā gaisa temperatūra ir -2,1 °C, vidējais vēja ātrums 4,1 m/s, gaisa mitrums 75%. Vikikrātuvē par šo tēmu ir pieejami multivides faili. Skatīt: Surguta. Encyclopædia Britannica raksts (angliski) Krievijas Lielās enciklopēdijas raksts (krieviski)