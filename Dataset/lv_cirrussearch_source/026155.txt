Kurskas apgabals (krievu: Курская область) ir viens no Krievijas apgabaliem valsts Eiropas daļā. Tas robežojas ar Ukrainas Sumu apgabalu rietumos, Brjanskas apgabalu ziemeļrietumos, Orlas apgabalu ziemeļos, Ļipeckas apgabalu ziemeļaustrumos, Voroņežas apgabalu austrumos un Belgorodas apgabalu dienvidos. Vēstures avotos Kurska pirmoreiz minēta 1032. gada hronikā, tā atradās Čerņihivas kņazistes, bet vēlāk — Perejaslavļas kņazistes un Novgorodas-Severskas kņazistes sastāvā. Kopš 1095. gada Kurskas kņazistes galvaspilsēta. 1238. gadā to pilnībā nopostīja mongoļu karaspēks. No 1362. gada Kurskas apgabala teritorija bija Lietuvas Lielkņazistes sastāvā, no 1508. gada Maskavas lielkņazistes pakļautībā. Pēc nopostīšanas Krimas tatāru un nogaju uzbrukumos 1586. gadā Kurskas pilsētu atjaunoja jaunā vietā. No 1708. līdz 1719. gadam apgabala teritorija ietilpa Kijivas, vēlāk Belgorodas guberņas sastāvā. 1779. gadā izveidoja Kurskas vietniecību, ko pārveidoja par Kurskas guberņu. 1928. gadā Kurskas guberņu iekļāva Centrālajā Melnzemes apgabalā, ko 1934. gada 13. jūnijā sadalīja Kurskas apgabalā un Voroņežas apgabalā. Kurska Dmitrijeva Žeļeznogorska Kurčatova Ļgova Obojaņa Riļska Sudža Fateža Ščigri Vikikrātuvē par šo tēmu ir pieejami multivides faili. Skatīt: Kurskas apgabals. Krievijas Lielās enciklopēdijas raksts (krieviski)