Džefs Demarko Tīgs (angļu: Jeff Demarc Teague; dzimis 1988. gada 10. jūnijā Indianapolisā) ir amerikāņu basketbolists, spēlē saspēles vadītāja pozīcijā. Pēdējā komanda, ko pārstāvējis (2021) ir Nacionālās basketbola asociācijas (NBA) klubs Milvoki "Bucks", bet karjeras ilgāko posmu spēlējis Atlantas "Hawks". Piedalījies NBA Visu Zvaigžņu spēlē 2015. gadā. 2021. gada NBA čempions Milvoki "Bucks" sastāvā. Viens no Dž. Tīga brāļiem Markīzs Tīgs arī ir profesionals basketbolists, spēlējis NBA. NCAA pārstāvēja Veikforestas Universitāti. Pēc divām koledžu basketbola sezonām 2009. gada NBA draftā viņu Atlantas "Hawks" izraudzījās ar kopējo 19. kārtas numuru pirmajā kārtā. Atlantas komandas sastāvā Dž. Tīgs nospēlēja septiņas sezonas. Visās sezonās komanda kvalificējās play-off spēlēm, pie tam 2015. gadā uzvarēja regulāro čempionātu Austrumu konferencē. Šajā sezonā Dž. Tīgs tika izvēlēts dalībai savā vienīgajā NBA Visu Zvaigžņu spēlē. No septiņām sezonām "Hawks" sastāvā piecās pēdējās viņš bija pamatsastāva saspēles vadītājs. 2016. gada vasarā trīs komandu maiņas darījumā Dž. Tīgs nonāca Indiānas "Pacers" komandā, kas spēlē viņa dzimtajā Indianapolisā. "Pacers" sastāvā viņš nospēlēja visas 82 sezonas spēles, visas uzsākot sākuma pieciniekā. 2017. gada vasarā Dž. Tīgs noslēdza trīs gadu līgumu ar Minesotas "Timberwolves", kura laikā viņš saņems 57 miljonus dolāru. 2020. gada janvārī Dž. Tīgu kopā ar Treveonu Greiemu aizmainīja uz Atlantas "Hawks" pret Allenu Krebu. 2020. gada novembrī viņš pievienojās Bostonas "Celtics", bet martā tika aizmainīts uz Orlando "Magic" maiņas darījumā, kura galvenais dalībnieks bija Evans Furnjē (Dž. Tīgu komanda uzreiz atbrīvoja no līguma). 1. aprīlī Dž. Tīgs noslēdza līgumu ar Milvoki "Bucks" un šīs komandas sastāvā 2021. gada jūlijā kļuva par NBA čempionu. Timberwolves Sign All-Star Guard Jeff Teague nba.com Vikikrātuvē par šo tēmu ir pieejami multivides faili. Skatīt: Džefs Tīgs. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)