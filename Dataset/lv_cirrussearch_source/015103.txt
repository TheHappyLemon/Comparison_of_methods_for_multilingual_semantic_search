Trajans Besesku (rumāņu: Traian Băsescu, izrunā: [traˈjan bəˈsesku]; dzimis 1951. gada 4. novembrī) ir rumāņu politiķis, bijušais Rumānijas prezidents no 2004. līdz 2014. gadam. Laikā no 2000. līdz 2004. gadam Besesku bija Bukarestes mērs. 2004. gadā viņš pirmoreiz tika ievēlēts prezidenta amatā. 2007. gadā viņš tika atstādināts no amata, taču pēc mēneša referenduma rezultātā T. Besesku tika atkārtoti apstiprināts Rumānijas prezidenta amatā. 2009. gadā viņš atkārtoti tika ievēlēts Rumānijas prezidenta amatā uz piecu gadu termiņu. 2012. gada 6. jūlijā viņš atkal tika atstādināts no amata. 29. jūlijā notika referendums par viņa atlaišanu, kurā vairākums (87,52%) nobalsoja "par". Tomēr Rumānijas Konstitucionālā tiesa nolēma atzīt referendumu par spēkā neesošu kvoruma trūkuma dēļ (piedalījās tikai 46,23%), kā rezultātā Trajans Besesku palika Rumānijas prezidenta amatā. Pēc prezidenta pilnvaru beigām Besesku 2015. gada 9. oktobrī pievienojās Tautas kustības partijai. 24. oktobrī partijas 4. kongresā Besesku tika ievēlēts par partijas prezidentu. 2016. gada parlamenta vēlēšanās šī partija ieņēma sesto vietu ar 5.35% balsu, un Besesku kļuva par parlamenta senatoru, kas pārstāv Bukaresti. «Oficiālie rezultāti: Rumānijas referendumā noraidīta prezidenta atcelšana no amata». Delfi.lv. Skatīts: 2012. gada 17. augustā. «Comunicat». becreferendum2012.ro. Arhivēts no oriģināla, laiks: 2014. gada 6. oktobrī. Skatīts: 2019. gada 3. februārī. «Congres PMP cu final asteptat: Basescu a fost ales presedinte al Miscarii Populare». ziare.com. Vikikrātuvē par šo tēmu ir pieejami multivides faili. Skatīt: Trajans Besesku. Encyclopædia Britannica raksts (angliski) Brockhaus Enzyklopädie raksts (vāciski) Tautas kustības partija Oficiālā mājaslapa (rumāņu valodā)