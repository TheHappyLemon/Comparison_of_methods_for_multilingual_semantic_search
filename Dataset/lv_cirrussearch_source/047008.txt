S. Darjus un S. Girēna lidlauks, arī Aleksotas lidlauks (lietuviešu: S. Darius and S. Girėnas Airport; ICAO:EYKS) ir neliels lidlauks, kas atrodas Kauņas pilsētas Aleksotas seņūnijā, pilsētas dienvidrietumu nomalē. Lidaluks izveidots 1915. gadā Pirmā pasaules kara laikā, kad Vācija veiksmīgi ieņēma Kauņas cietoksni. Starp pasaules kariem Aleksotas lidosta kalpoja kā Lietuvas gaisa spēku galvenā bāze. Šeit tika izmēģinātas arī pirmās lietuviešu konstruātās lidmašīnas Dobi un ANBO. Tā kā Kauņa tolaik bija faktiskā Lietuvas galvaspilsēta, Aleksotas lidotsa bija galvenā civilā lidosta valstī. Lidojumi notika arī uz Rīgas Spilves lidostu. Pēc Lietuvas okupācijas līdz 1993. gadam, kad Krievijas armija pameta Lietuvu, lidosta kalpoja militāriem mērķiem. 20. gadsimta piecdesmitajos gados atsākās civilie lidojumi uz dažādām PSRS pilsētām, tomēr īsā skrejceļa dēļ lidostu varēja apkalpot ierobežots skaits lidaparātu modeļu. 1988. gadā regulārie civilie lidojumi tika pārcelti uz Kauņas starptautisko lidostu. 1993. gadā lidlauks tika nosaukts Lietuvas lidotāju Stepona Darjus un Stasja Girēna vārdā. Bijušajā lidostas pasažieru terminālī iekārtots Lietuvas aviācijas muzejs. Vikikrātuvē par šo tēmu ir pieejami multivides faili. Skatīt: S. Darjus un S. Girēna lidlauks. S. Darjus un S. Girēna lidlauks Lietuvas aviācijas muzejs