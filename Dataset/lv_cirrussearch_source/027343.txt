ASV Tēvzemes drošības departaments, arī ASV Dzimtenes drošības departaments (angļu: United States Department of Homeland Security) ir Amerikas Savienoto Valstu valdības izpildvaras struktūrvienība, kas atbild par ASV un tās teritoriju aizsargāšanu pret teroristu uzbrukumiem, cilvēku izraisītiem negadījumiem un dabas katastrofām, tāpat departaments nodarbojas ar to izraisīto seku novēršanu. Tēvzemes drošības departamenta (un nevis Iekšlietu departamenta) analogs citās valstīs ir iekšlietu ministrija. ASV Tēvzemes drošības departaments tika dibināts 2002. gada 25. novembrī, tas ir jaunākais no departamentiem. Veidošanas mērķis bija ASV izpildvaras organizāciju, kas saistītas ar "tēvzemes drošību", apvienošana vienā ASV kabineta aģentūrā. Departamenta pakļautībā ir vairākas aģentūras un nodaļas. Departamentu pārvalda ASV tēvzemes drošības sekretārs (pašlaik Alehandro Majorkass). Ar vairāk nekā 200 tūkstošiem darbinieku šis ir trešais lielākais departaments pēc Aizsardzības un Veterānu lietu departamenta. «The National Academy of Public Administration». Napawash.org. Arhivēts no oriģināla, laiks: 2010. gada 10. martā. Skatīts: 2011. gada 24. novembris. Arhivēts 2010. gada 10. martā, Wayback Machine vietnē. Vikikrātuvē par šo tēmu ir pieejami multivides faili. Skatīt: ASV Tēvzemes drošības departaments. Oficiālā tīmekļa vietne Encyclopædia Britannica raksts (angliski)