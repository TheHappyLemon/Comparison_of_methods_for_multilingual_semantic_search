Odu gimnadēnija (Gymnadenia conopsea) ir orhideju dzimtas suga. Tā ierakstīta Latvijas Sarkanajā grāmatā komerciāli apdraudēto sugu kategorijā. Daudzgadīgs, 25-70 cm augsts lakstaugs. Gumi plakani, šķelti vairākās daļās. Lapas zilganzaļas, lancetiskas, stublāja apakšdaļā diezgan garas, līdz 15 cm. Augstāk esošās lapas šauras un īsas. Ziedkopa blīva. Pieziedlapas violeti zaļas. Ziedi sārti violeti. Lūpa trīsdaivaina, daivas aptuveni vienāda lieluma. Raksturīgs pavedienveidīgs, līdz 2 cm garš, nolīcis piesis (sk. att.). Auglis - stāva, iegarena pogaļa. Latvijā zied jūnijā un jūlijā. Aug gandrīz visā Eiropā un Āzijas ziemeļu daļā, kā arī Himalajos. Aug gan sausās, gan mitrās, ekstensīvi izmantojamās pļavās. Sugu apdraud augsnes rekultivēšana, mēslošana un atradņu aizaugšana ar krūmiem vai kokiem. Izplatība Werner Rothmaler: Exkursionsflora von Deutschland. Gefäßpflanzen: Kritischer Band. München 2005. ISBN 3-8274-1496-2 Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Latvijasdaba.lv[novecojusi saite]