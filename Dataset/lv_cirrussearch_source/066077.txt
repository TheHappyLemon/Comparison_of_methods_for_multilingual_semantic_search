"Mīklaini kā spogulī" (zviedru: Såsom i en spegel) ir 1961. gada Zviedrijas drāmas filma, kuras režisors un scenārija autors ir Ingmars Bergmans. Filmā galvenās lomas atveido Harieta Andersone, Gunnars Bjernstrands, Makss fon Sīdovs un Larss Pasgords. Filma stāsta par šizofrēnisku jaunu sievieti, kas atpūšas uz salas kopā ar savu vīru, rakstnieku tēvu un jaunāko brāli. Filma aplūko tādas tēmas kā ģimenes attiecības un garīgas slimības un ir pazīstama ar savu minimālisko stilu. Filmas "Mīklaini kā spogulī" pirmizrāde notika 1961. gada 16. oktobrī. Bergmans veidoja filmu kā trīs cēlienu izrādi, izmantojot savu personīgo pieredzi un attiecības. Šī bija pirmā no viņa daudzām filmām, ko filmēja Fores salā. Filmā skan Johana Sebastiāna Baha mūzika. Filma saņēma pozitīvas kritiķu atsauksmes, īpaši par Andersones aktierspēli. Otro gadu pēc kārtas, Bergmana režisētā filma saņēma Amerikas Kinoakadēmijas balvu kategorijā "Labākā filma svešvalodā". 1963. gadā iznāca Bergamana tematiski līdzīgās filmas "Ziemas gaisma" (Nattvardsgästerna) un "Klusums" (Tystnaden). Frank Gado. The passion of Ingmar Bergman. Durham [N.C.] : Duke University Press, 1986. ISBN 978-0-8223-0586-6. Barbara Young. The Persona of Ingmar Bergman: Conquering Demons through Film. Rowman & Littlefield, 2015-10-15. ISBN 978-1-4422-4566-2. Bosley Crowther. «Screen: Ingmar Bergman». The New York Times (en-US), 1962-03-14. ISSN 0362-4331. Skatīts: 2023-03-23. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)