Fedora (līdz 6. versijai saukts Fedora Core) ir bezmaksas Linux distributīvs, kas radies no Red Hat Linux distributīva. Tā ir kopienas veidota un kompānijas Red Hat sponsorēta uz Linux kodola bāzēta RPM saimes operētājsistēma. Tās mērķis un filosofija ir izmantot tikai brīvās un atvērtā koda programmatūras risinājumus, kā arī būt novatoriskai un ātrāk ieviest jauninājumus. Tiek lēsts, ka 2016. gadā Fedora izmantoja 1,2 miljoni cilvēku. Linux kodola autors Līnuss Tūrvaldss ir vairākkārt minējis, ka viņš izmanto Fedora. Fedora projekts tika izveidots 2003. gada beigās, kompānijai Red Hat sadalot Red Hat Linux projektu divos atsevišķos projektos un tādējādi izveidojot Red Hat Enterprise Linux, kura mērķis ir stabila un droša atvērtā koda operētājsistēma uzņēmumu un datu centru vajadzībām, un kopienas veidotā Fedora (toreiz Fedora Core) operētājsistēma, kurā varētu brīvi pievērsties vēlāk komerciālajā produktā iekļaujamu inovāciju attīstīšanai un cieši sadarboties ar citiem brīvās programmatūras projektiem. 10. versijā parādījās atbalsts ext4 failu sistēmā, bet kopš 33. versijas noklusētā failu sistēma ir Btrfs. No 8. versijas ir pieejama PulseAudio programmatūra, Fedora bija pirmais Linux distributīvs, kas to izmantoja kā noklusēto savā sistēmā, tomēr 34. versijā kā noklusējuma audio atskaņošanas dēmons tiek izmantots PipeWire. No 24. versijas kā noklusētais attēlošanas servera protokols tiek izmantots Wayland. Lietotājam ir iespēja izvēlēties starp GNOME, KDE, Xfce, Cinnamon u.c. grafiskajām vidēm, bet noklusētā ir GNOME. Oficiāli atbalstītie laidieni ar citām grafiskajām vidēm Fedora projektā saucas Spins. Instalācijas attēlos (izņemot Netinstall) iekļautas biroja programmatūras pakotnes un daudzi citi rīki. Fedora projekts jaunas versijas izlaiž aptuveni ik pa 6 mēnešiem (pavasarī un rudenī), katra versija tiek uzturēta ~13 mēnešus pēc tās iznākšanas (Fedora 11 tiek tehniski atbalstīta līdz Fedora 13 iznākšanai un 2 mēnešus pēc tās utt). Fedora 20 Heisenbug bija pēdējā versija, kas izmantoja nosaukumu. «What's the difference between Fedora and Red Hat Enterprise Linux». www.redhat.com. «Get Fedora». getfedora.org. Fedora project leader Matthew Miller reveals what's in store for Fedora in 2016 http://www.pcworld.com/article/3038353/linux/fedora-project-leader-matthew-miller-reveals-whats-in-store-for-fedora-in-2016.html (sk. 28.11.2016.) Interview with Linus Torvalds from Linux Format 163 http://www.tuxradar.com/content/interview-linus-torvalds-linux-format-163 Arhivēts 2014. gada 19. janvārī, Wayback Machine vietnē. (sk. 28.11.2016.) The merge window being over, and things being calm made me think I should try upgrading to F21..https://plus.google.com/+LinusTorvalds/posts/Wh3qTjMMbLC (sk. 28.11.2016.) «Red Hat Enterprise Linux operating system». www.redhat.com. https://fedoraproject.org/wiki/Overview (sk. 28.11.2016.) «Btrfs Coming to Fedora 33». Fedora Magazine (en-US). 2020-08-24. Skatīts: 2022-06-11. «Changes/DefaultPipeWire - Fedora Project Wiki». fedoraproject.org. Skatīts: 2022-06-11. Fedora 25 Linux arrives with Wayland display support http://www.zdnet.com/article/fedora-25-linux-arrives-with-wayland-display-support/ (sk. 28.11.2016.) «Fedora Spins». spins.fedoraproject.org. Skatīts: 2022-06-11. «Fedora Release Life Cycle - Fedora Project Wiki». fedoraproject.org. «Release Name process ended — Josh Boyer». Fedora Mailing-Lists. «Fedora Linux 37 Schedule: Development — Fedora People». fedorapeople.org. Fedora projekta mājaslapa Fedora Magazine FedoraNEWS FedoraForum.org Fedora at DistroWatch Fedora distributīva ikdienas laidiens