"Imitācijas spēle" (angļu: The Imitation Game) ir 2014. gada amerikāņu biogrāfiskā drāma, trilleris, kura režisors ir Mortens Tildums. Filmas galvenais varonis ir britu matemātiķis, loģiķis, kriptoanalītiķis un viens no datorzinātnes pionieriem Alans Tjūrings, kam bija nozīmīga loma Nacistiskās Vācijas Enigma koda atšifrēšanā, kas palīdzēja sabiedrotajiem uzvarēt Otrajā pasaules karā. Filmā parādīts arī pēckara periods, kad Tjūrings tika apsūdzēts homoseksualitātē. Filmā Tjūringu tēlo Benedikts Kamberbačs. Filmas pirmizrāde notika 2014. gada 29. augustā Teljuraidas kinofestivālā. Filma guva panākumus, tā tika nominēta dažādiem apbalvojumiem, tai skaitā 8 Amerikas Kinoakadēmijas balvām, no kurām balvu ieguva Greiems Mūrs par labāko adaptēto scenāriju. Filma tika nominēta arī vairākām BAFTA kino balvām, kā arī Zelta globusa balvām. Lai arī vēsturiski Tjūringa dzīve attēlota visumā diezgan precīzi, daudzi vēsturnieki atzīmē, ka vairāki elementi filmā tikuši atspoguļoti neprecīzi. «THE IMITATION GAME (12A)». Britu filmu klasifikācijas padome. 2014. gada 15. septembris. Arhivēts no oriģināla, laiks: 2014. gada 7. novembrī. Skatīts: 2014. gada 6. novembris. «How The Weinstein Co. Turned 'Imitation Game' Director Into an Oscar Contender». The Hollywood Reporter. «The Imitation Game». Box Office Mojo. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)