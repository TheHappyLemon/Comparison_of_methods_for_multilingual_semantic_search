Hmeļnicka (ukraiņu: Хмельницький) ir pilsēta Ukrainas rietumos, Hmeļnickas apgabala administratīvais centrs. Izvietojusies apgabala vidienē Dienvidbugas upes krastos 306 km no valsts galvaspilsētas Kijivas. Hmeļnickas rajona centrs. Apdzīvotā vieta vēstures avotos pirmoreiz minēta 1431. gadā kā Ploskirivci, ko lietuviešu valdnieks Jagailis nodevis īpašumā Janam Čanstulovskim. Nosaukums cēlies no Ploskas upītes, pie kuras ietekas Dienvidbugā izvietojusies apdzīvotā vieta. 1566. gadā Ploskirovai (poļu: Płoskirów) piešķirtas Magdeburgas tiesības. No 1672. līdz 1699. gadam pilsēta nonāca Osmaņu impērijas sastāvā. Pēc atgriešanās Polijas sastāvā nopostītajā Ploskirovā tiek nometināti ieceļotāji no Mazovijas. 1795. gadā pilsēta nonāk Krievijas Impērijas sastāvā un Podolijas guberņas sastāvā nodibināja Proskurovas apriņķi ar centru Proskurovā (speciāls rīkojums par pilsētas pārdēvēšanu nav atrasts). 1954. gadā pilsētu pārdēvēja par godu ukraiņu kazaku atamanam Bohdanam Hmeļnickim. Pilsētā dzimuši ievērojami cilvēki: Svjatoslavs Fjodorovs (Святосла́в Никола́евич Фёдоров; 1927—2000) — padomju un krievu ārsts oftamologs; Anatolijs Kašpirovskis (Анато́лий Миха́йлович Кашпиро́вский; 1939) — krievu psihoterapeits; Oleksandrs Pomomarjovs (Олександр Пономарьов; 1973) — ukraiņu dziedātājs; Aleksandrs Ruckojs (Александр Владимирович Руцкой, 1947) — padomju un krievu politiķis, Krievijas Federācijas viceprezidents (1991—1993). «Чисельність наявного населення України на 1 січня 2022 року». Q115154676. Q7603543. Valsts valodas centrs (2017. gada 19. oktobris). "Par Ukrainas pilsētu nosaukumu atveidi latviešu valodā". Latvijas Vēstnesis (Nr. 208). Vikikrātuvē par šo tēmu ir pieejami multivides faili. Skatīt: Hmeļnicka. Encyclopædia Britannica raksts (angliski) Ukrainas Interneta enciklopēdijas raksts (angliski)