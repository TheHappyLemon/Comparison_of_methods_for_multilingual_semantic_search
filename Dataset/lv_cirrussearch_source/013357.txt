Aivars Aksenoks (dzimis 1961. gada 24. maijā) ir Latvijas politiķis, pašlaik Nacionālās apvienības biedrs. Bijušais Latvijas tieslietu ministrs un Rīgas domes priekšsēdētājs (pārstāvot partiju "Jaunais laiks"). Dzimis 1961. gadā Rīgā Raimonda Gunāra Aksenenoka-Aksenoka un viņa sievas Ritas Aksenokas ģimenē. Mācījās Rīgas 1. vidusskolā. Studēja Rīgas Politehniskā institūta Mehānikas un mašīnbūves fakultātē, ieguva automobiļu un automobiļu saimniecības specialitāti (1984). Padomju gados bijis Komunistiskās partijas biedrs. Lai gan Aksenoks uzskata, ka ir beidzis darbību partijā jau 1989. gadā, jo beidza maksāt biedra naudu, oficiālu iesniegumu par izstāšanos iesniedzis 1991. gadā. Bija CSDD Rīgas nodaļas priekšnieks. Līdztekus studēja Latvijas Universitātes Juridiskajā fakultātē, ko absolvēja 2003. gadā. No 2002. līdz 2004. gadam bija tieslietu ministrs E. Repšes valdībā. Kopš 2005. gada — Rīgas domes priekšsēdētājs un Rīgas brīvostas pārvaldes valdes loceklis. Pirmoreiz Rīgas domes vēsturē 2007. gadā atlaists no domes priekšsēdētāja amata. 2008. gada sākumā izstājās no JL, bet tā paša gada 1. decembrī pievienojās TB/LNNK. Kopš 2009. gada oktobra Aksenoks ir Rīgas Motormuzeja direktors, 2018. gadā kļuva par CSDD valdes locekli. Tieslietu ministra Aivara Aksenoka Valsts amatpersonas deklarācija Latvijas Vēstnesis 13.05.2004., Nr. 75 (3023) Pāvels Sloga, Gunta un Širovs. «Aksenoka teiktajam atliek ticēt». Diena, 2005. gada 24. martā. Skatīts: 2009. gada 6. jūlijā. Viņš apgalvo, ka par 1991. gada 13. janvāra notikumiem uzzinājis ar novēlošanos - toreiz vienīgais saziņas veids ar mājām bijušas vēstules. Iesniegumu par KP pamešanu uzrakstījis 1991. gada augusta puča laikā un iesniedzis to SSOD pārstāvniecībā Vjetnamā. "Tas bija vienīgais veids, kā es varēju paust savu attieksmi pret notikumiem Padomju savienībā," viņš stāsta. A.Aksenoks uzskata, ka darbību KP pārtraucis jau 1989. gadā, kad vairs nemaksāja biedra naudu. Guntars Veidemanis. «CSDD valdei pievienojies Aivars Aksenoks». delfi.lv (latviešu), 2018-04-18. Skatīts: 2018-11-08.