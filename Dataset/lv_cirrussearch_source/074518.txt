Džeimss Frānsiss Kegnijs jaunākais (angļu: James Francis Cagney, Jr.; dzimis 1899. gada 17. jūlijā, miris 1986. gada 30. martā) bija amerikāņu kinoaktieris, viena no populārākajām 1930. gadu zvaigznēm. 1999. gadā Amerikas Kinoinstitūts ierindoja viņu Holivudas Zelta laikmeta labāko aktieru saraksta astotajā vietā. Pirmā pazīstamā loma bija 1931. gada režisora Viljama Velmena filmā "Sabiedrības ienaidnieks", ko uzskata par vienu no visu laiku ietekmīgākajām gangsteru filmām. Pēc filmas izdošanas Kegnijs kļuva par zvaigzni un noslēdza vienu no tā laika lielākajiem līgumiem ar Warner Bros.. 1938. gadā viņu pirmo reizi nominēja Amerikas Kinoakadēmijas balvai kategorijā "Labākais aktieris galvenajā lomā" par lomu Maikla Kertica krimināldrāmā "Eņģeļi ar netīrām sejām". 1942. gadā viņš ieguva Amerikas Kinoakadēmijas balvu par tēlojumu Kertica filmā "Jenkijs Dūdls dendijs" (Yankee Doodle Dandy). Viena no viņa pazīstamākajām lomām ir Raula Volša film noir filmā "Baltā tveice" (1949). Trešo reizi Oskara balvai viņu nominēja par tēlojumu filmā "Mīli mani vai pamet" (Love Me or Leave Me, 1955). Pēc dalības Billija Vaildera komēdijā "Viens, divi, trīs" (1961), Kegnijs pārtrauca filmēties, lai pavadītu vairāk laika ar ģimeni savā zemnieku saimniecībā. Pēc 20 gadiem atgriezās kino un attēloja lomu Miloša Formana filmā "Regtaims" (Ragtime, 1981), kas kļuva par viņa pēdējo lomu. Viens no iemīļotākajiem Orsona Velsa un Stenlija Kubrika aktieriem. Darbojās aktieru tiesību aizstāvēšanā. "Sabiedrības ienaidnieks" (The Public Enemy, 1931, režisors Viljams A. Velmans) "Rampas parāde" (Footlight Parade, 1933, režisors Loids Beikons) "Sapnis vasaras naktī" (A Midsummer Night's Dream, 1935, režisori Makss Reinhards un Viljams Dīterle) "Eņģeļi ar netīrām sejām" (Angels with Dirty Faces, 1938, režisors Maikls Kertics) "Mežonīgie divdesmitie" (The Roaring Twenties, 1939, režisors Rauls Volšs) The Strawberry Blonde (1941, režisors Rauls Volšs) "Jenkijs Dūdls dendijs" (Yankee Doodle Dandy, 1942, režisors Maikls Kertics) "Baltā tveice" (White Heat, 1949, režisors Rauls Volšs) "Misters Robertss" (Mister Roberts, 1955, režisori Džons Fords un Mervins Lerojs) "Mīli mani vai pamet" (Love Me or Leave Me, 1955, režisors Čārlzs Vidors) "Cilvēks ar tūkstoš sejām" (Man of a Thousand Faces, 1957, režisors Džozefs Pevnijs) "Viens, divi, trīs" (One, Two, Three, 1961, režisors Billijs Vailders) "Regtaims" (Ragtime, 1981, režisors Milošs Formans) Philip French. «Philip French's screen legends». The Guardian (en-GB), 2008-05-31. ISSN 0261-3077. Skatīts: 2023-04-02. David Thomson. «Rage in motion». The Guardian (en-GB), 2004-06-25. ISSN 0261-3077. Skatīts: 2023-04-02. Vikikrātuvē par šo tēmu ir pieejami multivides faili. Skatīt: Džeimss Kegnijs. IMDb profils (angliski) Internet Broadway Database profils (angliski) AllMovie profils (angliski) Latvijas Nacionālās enciklopēdijas šķirklis Encyclopædia Britannica raksts (angliski) Encyclopædia Universalis raksts (franciski)