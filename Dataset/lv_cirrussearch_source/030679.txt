Simetriskā aizsardzība ir šaha atklātne, kas sākas ar gājieniem: 1. d2-d4 d7-d5 2. c2-c4 c7-c5 . Pieder pie dāmas gambīta un to klasificē pie slēgtām atklātnēm ar Šaha atklātņu enciklopēdijas kodu D06. Pirmais šo atklātnes variantu aprakstījis Alesandro Salvio 1604. gadā. Tas bieži tiek saukts arī par Austrijas aizsardzību, jo to pētījuši Austrijas šahisti Hanss Haberdics (1901–57), Hanss Millers (1896–1971) un lielmeistars Ernsts Grīnfelds. Šo atklātni savā praksē lietojuši daudzi vadošie šahisti: Emanuels Laskers, Makss Eive, Rūdolfs Špīlmans, Vera Menčika, Ģula Brejers, Zīgberts Tarrašs, Žaks Mizess, Frenks Māršals, Kārlis Šlehters, Georgs Marko, Nikola Padevskis, Rihards Rēti, Pāls Benko, Burhards Malihs, Andrija Fuderers, Jeruns Pikets, Heiki Vesterinens, Arturs Bisgaiers, Maksims Dlugi, Pjotrs Svidlers, Boriss de Greifs, Ilmārs Starostīts, Mihails Ulibins, Jevgeņijs Gleizerovs, Žuža Polgāra un citi. Melnie mēģina atrisināt savas atklātnes problēmas ar tūlītēju pretuzbrukumu centrā. Tomēr baltie, pareizi spēlējot, saglabā pārsvaru. 3. e2-e3 c5xd4 4. e3xd4 Zg8-f6 5. Zb1-c3 Zb8-c6 3. Zg1-f3 c5xd4 4. c4xd5 Zg8-f6 5. Dd1xd4 Dd8xd5 6. Zb1-c3 Dd5xd4 7. Zf3xd4 3. Zb1-c3 3. c4xd5 Alexey Bezgodov. The Double Queen’s Gambit. New In Chess, 2015. ISBN 978-90-5691-611-4. (angliski) David Hooper, Kenneth Whyld. «Austrian Defence». The Oxford Companion to Chess. Oxford University, 1996. ISBN 0-19-280049-3. (angliski) Alexey Bezgodov. The Double Queen’s Gambit. New In Chess, 2015. 7. lpp. ISBN 978-90-5691-611-4. (angliski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 423. lpp. ISBN 5-85 270-005-3. (krieviski)