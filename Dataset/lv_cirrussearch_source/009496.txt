Džeimss Edžers Vortijs (angļu: James Ager Worthy; dzimis 1961. gada 27. februārī) ir bijušais amerikāņu basketbolists, spēlējis vieglā uzbrucēja pozīcijā. Visu profesionāļa karjeru aizvadījis NBA kluba Losandželosas "Lakers" sastāvā. Pēc veiksmīgas vidusskolas un universitātes karjeras viņu 1982. gada NBA draftā izraudzījās Losandželosas "Lakers". "Lakers" sastāvā viņš trīs reizes kļuva par NBA čempionu, vienreiz tika atzīts par finālsērijas vērtīgāko spēlētāju. Tāpat viņš septiņas reizes piedalījās NBA Visu zvaigžņu spēlē. Debijas sezonā tika iekļauts simboliskajā sezonas labāko debitantu izlasē, kā arī turpmākajā karjerā divas reizes viņu iekļāva līgas simboliskajā trešajā izlasē. 1996. gadā Dž. Vortijs tika nosaukts par vienu no 50 izcilākajiem NBA spēlētājiem, 2003. gadā viņš tika uzņemts Basketbola slavas zālē. ASV U-19 izlases sastāvā guva uzvaru 1979. gada Pasaules U-19 čempionātā. NBA profils (angliski) Basketball Reference profils (angliski) Džeimsa Neismita piemiņas Basketbola slavas zāles profils (angliski)