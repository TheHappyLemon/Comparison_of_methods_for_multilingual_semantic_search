Roberts Bluķis (dzimis 1913. gada 4. aprīlī Rīgā, miris 1998. gada 14. aprīlī) bija latviešu hokejists, uzbrucējs. Savas karjeras laikā Bluķis aizvadīja 32 spēles Latvijas hokeja izlases rindās, kā arī kļuva par četrkārtēju Latvijas čempionu hokejā, pēc Otrā pasaules kara vairākas sezonas aizvadīja arī Rietumvācijā. Bluķis absolvējis Rīgas Valsts tehnikumu un Latvijas Universitātes inženierzinātņu fakultāti. Pēc Otrā pasaules kara vairākus gadus nodzīvojis Augsburgā, taču 1949. gadā pārcēlies uz dzīvi ASV. Tur strādājis par inženieri armijas civildienestā un dažādos privātos uzņēmumos. Spēlējis arī basketbolu un rokasbumbu. 1935. un 1937. gadā Latvijas izlases sastāvā kļuvis par vispasaules studentu spēļu uzvarētāju basketbolā. Par Latvijas čempionu kļuvis trīsreiz. 1931.—32. gada sezonu aizvadījis Latvijas hokeja līgas klubā Rīgas US, tad sezonu aizvadījis ASK Rīga sastāvā, bet vēlāk atgriezies US, 1937. un 1940. gadā izcīnot Latvijas čempiona titulu. 1940.—41. gada sezonu aizvadīja Rīgas "Dinamo" rindās, kļūstot par Latvijas PSR čempionu, vēlāk divas sezonas spēlējis US sastāvā, tās sastāvā kļūstot jau par četrkārtēju Latvijas čempionu. No 1946. līdz 1949. gadam kopā ar vēl virkni latviešu hokejistu spēlējis Rietumvācijas klubā HK Augsburga, tā rindās kļūstot par Dienvidvācijas čempionu, tad sezonu aizvadījis Manitobas līgā ASV. Kopā Pasaules čempionātos laukumā devies 17 spēlēs. Olympedia profils (angliski) LOK profils Eliteprospects profils (angliski) Sergeja Žoltoka fonda profils LOK profils Arhivēts 2016. gada 4. martā, Wayback Machine vietnē.