Zemā kalanhoja (Kalanchoe pumila) ir augu suga kalanhoju ģintī. Savvaļā tā ir sastopama Madagaskarā un citur pasaulē tiek audzēta kā telpaugs. Zemā kalanhoja ir mūžzaļš un daudzgadīgs sukulents, kurš augot veido krūmus, kuri var sasniegt 20-30 cm garumu. Šai kalanhojai ir viegli robotas lapas, kuras noklāj ļoti smalki, pelēki balti matiņi, kas pasargā augu no pārkaršanas saulē un piešķir tam apsarmojušu izskatu. Zemajai kalanhojai ir koši rozā čemuros izvietoti ziedi. Ziedēšanas periods ir ziemas beigas — pavasara sākums. «Kalanchoe pumila (Flower Dust Plant)». World of Succulents (en-US). 2016-06-28. Skatīts: 2022-01-18. Vikikrātuvē par šo tēmu ir pieejami multivides faili. Skatīt: Zemā kalanhoja.