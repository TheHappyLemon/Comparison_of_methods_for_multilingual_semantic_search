Ostrubļi (vācu: Ostrubel) nosaukums valūtai, ko Vācijas Impērija Pirmā pasaules kara laikā emitēja izmantošanai Krievijas Impērijas okupētajās teritorijās. To izdeva Austrumu tirdzniecības un rūpniecības banka, kas atradās Poznaņā. Sākotnēji ostrublis tika pielīdzināts Krievijas rublim. Tā tika laista apgrozībā 1916. gada sākumā. No 1918. gada sākuma, pēc Brestas miera parakstīšanas, dažviet tā bija apgrozībā kopā ar Vācijas ostmarku, kur 1 ostmarka bija vienāda ar 2 ostrubļiem. Lietuvā apgrozībā bija līdz 1922. gadam, kad to aizstāja ar litiem. Vikikrātuvē par šo tēmu ir pieejami multivides faili. Skatīt: Ostrubļi.