Carnival Youth ir Latvijas mūzikas grupa, kas darbību uzsākusi 2012. gadā. Grupu 2012. gadā izveidoja dvīņi Edgars (ģitāra, vokāls) un Emīls (bungas, vokāls) Kauperi un Roberts Vanags (taustiņinstrumenti, vokāls), pēc pusgada tai pievienojās Aleksis Luriņš (ģitāra, basģitāra). 2014. gada 26. maijā grupa izdeva pirmo EP ierakstu — Never Have Enough. Tā paša gada 20. oktobrī tika izdots grupas debijas studijas albums No Clouds Allowed, kas apbalvots ar Latvijas mūzikas ierakstu gada balvu "Zelta Mikrofons" kategorijā "Labākā debija". Pēc albuma izdošanas notika albuma koncertturneja. Grupa ir spēlējusi vairākos mūzikas festivālos Latvijā (tai skaitā Positivus), kā arī ārzemēs (Anglijā, Vācijā, Šveicē, Austrijā, Nīderlandē u.c.). 2015. gadā Carnival Youth iesildīja grupas "Prāta Vētra" albuma "7 soļi svaiga gaisa" turnejas koncertus, tāpat apvienība ir iesildījusi arī grupas "Instrumenti" koncertus. 2016. gada janvārī Carnival Youth saņēma European Border Breakers Award balvu par panākumiem ārvalstīs. 2016. gada pavasarī klajā nāca grupas otrais studijas albums Propeller. 2018. gada vasarā studijā "Red Bull Music Studios" Sanpaulu, Brazīlijā, strādāja pie mūzikas ierakstīšanas jaunajam albumam "Good Luck", kas tika laists klajā 2019. gada 16. augustā. «Foto: 'Carnival Youth' prezentē debijas albumu 'Never Have Enough'». Delfi.lv. Skatīts: 2015. gada 28. novembrī. «Iznāk 'Carnival Youth' debijas albums 'No Clouds Allowed' un video dziesmai 'Octopus'». Delfi.lv. 2014. gada 20. oktobris. Skatīts: 2015. gada 28. novembrī. ««Instrumentus» iesildīs brāļi Kauperi un gospeļmūzikas bundzinieks». Tvnet.lv. Skatīts: 2015. gada 28. novembrī. «"Carnival Youth" puiši brīdina: Tur ir bīstami!». tautaruna.nra.lv. 12.08.2019. Skatīts: 20.08.2019. «"Red Bull Music Studios" vietnē "Instagram"». 2018. gada 16. augusts. Skatīts: 2018. gada 30. augusts. «Carnival Youth izdod jaunu albumu Good Luck». diena.lv. 16.08.2019. Skatīts: 20/08.2019. Jānis Žilde. «Jaunības karnevāls». Tvnet.lv, 2014. gada 23. janvārī. Skatīts: 2015. gada 28. novembrī. Oficiālā tīmekļa vietne: http://carnivalyouth.lv