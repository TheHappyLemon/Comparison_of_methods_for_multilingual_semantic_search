Jans Ņepomņaščijs (krievu: Ян Александрович Непомнящий; dzimis 1990. gada 14. jūlijā Brjanskā) ir Krievijas starptautiskais lielmeistars šahā (2007). Vairākkārt pārstāvējis Krieviju Pasaules un Eiropas junioru šaha čempionātos, kuros izcīnījis četras zelta medaļas: 2000. gadā Eiropas jauniešu šaha čempionātā U10 vecuma grupā, 2001. gadā Eiropas jauniešu šaha čempionātā U12 vecuma grupā, 2002. gadā Eiropas jauniešu šaha čempionātā U12 vecuma grupā, 2002. gadā Pasaules junioru šaha čempionātā U12 vecuma grupā. Daudzu starptautisko šaha turnīru laureāts. 2003. gadā Maskavā uzvarējis Tigrana Petrosjana memoriālā. 2007. gadā bijis otrais Veikanzē (Nīderlande). 2008. gadā Maskavā uzvarējis Aeroflot Open šaha turnīrā. 2008. gadā Dortmundē dalījis otro vietu lielmeistaru turnīrā Dortmunder Schachtage. 2010. gadā uzvarējis Eiropas individuālajā šaha čempionātā, kā arī bijis labākais Krievijas šaha čempionāta finālā. 2015. gadā Maskavā atkārtoti uzvarējis Aeroflot Open šaha turnīrā. 2016. gada oktobrī Maskavā uzvarējis Mihaila Tāla memoriālā. 2018. gada septembrī Čeļabinskas apgabala Satkas pilsētā dalījis 4.-6. vietu Krievijas vīriešu šaha čempionāta superfinālā. 2020. gada decembrī Maskavā uzvarējis Krievijas vīriešu šaha čempionāta superfinālā. 2021. gada aprīlī Jekaterinburgā uzvarējis Pasaules šaha čempionāta pretendentu turnīrā un izcīnījis tiesības uz maču par Pasaules šaha čempiona nosaukumu ar Magnusu Karlsenu. 2021. gada decembrī Dubaijā zaudējis mačā par Pasaules čempiona nosaukumu pret Magnusu Karlsenu ar 3½ : 7½ (+0, =7, -4). 2021. gada decembrī Varšavā bijis otrais Pasaules ātrā šaha čempionātā, papildu mačā par 1. vietu zaudējot Uzbekistānas lielmeistaram Nodirbekam Abdusatorovam. 2022. gada jūlijā Madridē atkārtoti uzvarējis Pasaules šaha čempionāta pretendentu turnīrā par 1½ punktu apsteidzot tuvāko sekotāju un izcīnījis tiesības uz maču par Pasaules šaha čempiona nosaukumu. 2023. gada aprīlī Astanā mačā par Pasaules šaha čempiona nosaukumu zaudējis Ķīnas lielmeistaram Dinam Ližeņam ar 8½:9½. 2023. gada maijā Bukarestē ierindojies 9. vietā starptautiskajā lielmeistaru šaha turnīrā GCT Superbet Chess Classic. Pārstāvējis Krievijas komandu lielākajos komandu šaha turnīros: Pasaules šaha olimpiādēs piedalījies 3 reizes (2010, 2014-2016). Komandu vērtējumā izcīnījis 2 bronzas (2016, 2018) medaļas. Individuālajā vērtējumā izcīnījis 2 sudraba (2016, 2018) un 2 bronzas (2010, 2014) medaļas; Eiropas komandu šaha čempionātos piedalījies 3 reizes (2011, 2015-2017). Komandu vērtējumā izcīnījis zelta (2015) un sudraba (2017) medaļas. Individuālajā vērtējumā izcīnījis bronzas (2015) medaļu; Pasaules komandu šaha čempionātos piedalījies 4 reizes (2011-2013, 2017-2019). Komandu vērtējumā izcīnījis 2 zelta (2013, 2019) un sudraba (2017) medaļas. Individuālajā vērtējumā izcīnījis 2 zelta (2011, 2013) medaļas. Par panākumiem turnīros FIDE 2004. gadā Ņepomņaščijam piešķīrusi starptautiskā meistara (IM), bet 2007. gadā - starptautiskā lielmeistara (GM) nosaukumu. «Corus Chess 2007 - grandmaster group C». Arhivēts no oriģināla, laiks: 2016. gada 4. martā. Skatīts: 2016. gada 20. septembrī. Sparkassen Chess-Meeting Dortmund 2008 Nepomniachtchi ist Russischer Meister 2010 «Ian Nepomniachtchi dominates the Aeroflot Open». Arhivēts no oriģināla, laiks: 2021. gada 16. janvārī. Skatīts: 2016. gada 20. septembrī. «10th Tal Memorial Moscow 2016». Arhivēts no oriģināla, laiks: 2016. gada 5. oktobrī. Skatīts: 2016. gada 7. oktobrī. «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. Суперфинал чемпионата России. Москва 2020-2021 FIDE World Chess Candidates Tournament Carlsen - Nepomniachtchi World Championship Match (2021) Karlsens nosargā pasaules čempiona titulu šahā World Rapid Chess Championship 2021 - Open Candidates Tournament 2022 FIDE World Chess Championship 2023 (Apr 9, 2023 – May 1, 2023) Ližeņs uzvar taibreikā un kļūst par pasaules čempionu šahā 2023 GCT Superbet Chess Classic OlimpBase :: Men's Chess Olympiads :: Yan Nepomnyaschy OlimpBase :: European Men's Team Chess Championship :: Yan Nepomnyaschy OlimpBase :: World Men's Team Chess Championship :: Yan Nepomnyaschy Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)