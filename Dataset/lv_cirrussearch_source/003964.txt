Teofilo Huans Kubiljass Arisaga (spāņu: Teófilo Juan Cubillas Arizaga; dzimis 1949. gada 8. martā) ir bijušais peruāņu futbola pussargs. Viņš tiek uzskatīts par ievērojamāko Peru futbolistu un vienu no visu laiku labākajiem Dienvidamerikas spēlētājiem. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Sava jauneklīgā izskata dēļ saukts par El Nene (zēns), viņš bija Peru futbola izlases sastāvā, kad tā uzvarēja 1975. gada Copa América turnīrā. Viņš palīdzēja Peru sasniegt ceturtdaļfinālu 1970. un vēlreiz 1978. gada Pasaules kausā un 1972. gadā tika atzīts par Dienvidamerikas Gada futbolistu. Kubiljass bija pussargs ar lieliskām tehniskajam prasmēm, spēcīgu sitienu un teicamu dribla tehniku. Viņš bieži vien izpildīja arī brīvsitienus. Viņš bija arī ražīgs vārtu guvējs, karjeras laikā gūstot 515 vārtus. Viņa desmit Pasaules kausa finālturnīros gūtie vārti ierindo viņu septītajā vietā, bet pussargu konkurencē viņš šajā rādītājā ir labākais. Ar 81 spēlē gūtiem 26 vārtiem viņš ir visu laiku rezultatīvākais Peru izlases spēlētājs. IFFHS aptaujā par 20. gadsimta labāko futbolistu viņš ierindojās 48. vietā. 2004. gadā Pelē iekļāva Kubiljasu starp 125 labākajiem futbolistiem vēsturē. 2008. gada februārī, lai atzīmētu Brazīlijas futbola izlases pirmā Pasaules kausa 50 gadadienu, viņš tika iekļauts Dienvidamerikas pēdējo 50 gadu Pirmajā Visu Zvaigžņu komandā. IFFHS' Players and Keepers of the Century for many countries Retrieved on January 17, 2009 ESPN Perfiles: Cubillas, One of the Greatest Soccer Players of All Time Retrieved on april 7, 2009 Copa América 1975 Retrieved on January 17, 2009 World Cup 1970 Retrieved on January 17, 2009 World Cup 1978 Retrieved on January 17, 2009 The 25 best free-kicks of all-time Retrieved on april 7, 2009 IFFHS' Century Elections - rsssf.com - by Karel Stokkermans, RSSSF, 2000. Source: http://www.the-100.com/players/Teofilo_Cubillas.aspx All-Star First Team Selection (1958-2008) Arhivēts 2008. gada 4. martā, Wayback Machine vietnē. Retrieved on January 17, 2009. Teofilo "Nene" Cubillas and the Exclusive Nature of True Legendary Status Arhivēts 2010. gada 10. maijā, Wayback Machine vietnē. CubillasInc.com and Nene Cubillas Camp Futbol - oficiālā vietne Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski) RSSSF.com - Vārtu guvumi starptautiskās spēlēs Teofilo Kubiljasa vesture