Šis raksts ir par salu. Par provinci skatīt rakstu Basilana (province). Šis raksts ir par salu. Par pilsētu skatīt rakstu Isabela (Basilana). Basilana (Basilan) ir sala Filipīnās, Sulu arhipelāga lielākā sala. Administratīvi kopā ar apkārtējām saliņām veido Basilanas provinci, kuras lielākā daļa pieder Bangsamoro autonomajam reģionam, bet salas lielākā pilsēta Isabela — Zamboangas Pussalas reģionam. Sīkāk sala dalās 2 pilsētās (Isabela un Lamitana) un 9 municipalitātēs. Apdzīvo galvenokārt jakani, tausūgi un čavakano. Izvietojusies Filipīnu dienvidos Sulu arhipelāgā. Basilanas šaurums ziemeļos salu šķir no Mindanao salas Zamboangas pussalas. Austrumos krastus apskalo Sulavesi jūra, bet rietumos — Sulu jūra. Salas forma neregulāra, ar vairākām pussalām un plašiem līčiem. Piekrastē daudz mazāku saliņu. Sala vulkāniskas izcelsmes, kalnaina, augstākā virsotne ir Basilanas smaile 998 m vjl salas vidienē. Valda tropisks musonu klimats. Salas vidusdaļu ap Basilanas smaili aizņem 2000. gadā izveidotā Basilanas dabas biotiskā zona 45 km² platībā lietusmežu aizsardzībai. UN SYSTEM-WIDE EARTHWATCH Web Site. ISLAND DIRECTORY Protected Planet. Basilan Natural Biotic Area Vikikrātuvē par šo tēmu ir pieejami multivides faili. Skatīt: Basilana. Encyclopædia Britannica raksts (angliski) Encyclopædia Universalis raksts (franciski)