"Laika bandīti" (angļu: Time Bandits) ir 1981. gada Apvienotās Karalistes piedzīvojumu filma, kuras režisors, producents un viens no scenārija autoriem ir Terijs Giljams. Filmā galvenās lomas attēlo Džons Klīzs, Šons Konerijs, Šellija Divāla, Ketrīna Helmonda, Ians Holms, Maikls Peilins, Ralfs Ričardsons, Pīters Vons un Deivids Vorners. Jauns zēns nejauši pievienojas laikā ceļojošu punduru grupai, kas ceļo no laikmeta uz laikmetu, meklējot dārgumus, ko nozagt. 1979. gadā Terijs Giljams nespēja uzņemt filmu "Brazīlija", tāpēc ierosināja veidot ģimenes filmu. "Laika bandīti" Giljams sarakstīja ar citu Monty Python biedru Maiklu Peilinu. Filmu finansēja bijušā The Beatles biedra Džordža Herisona kompānija HandMade Films, un tā tika filmēta Anglijā, Marokā un Velsā. Filmas pirmizrāde notika 1981. gada 2. jūlijā. Filma pārsvarā saņēma pozitīvas kritiķu atsauksmes un bija arī finansiāli veiksmīga, nopelnot 42,4 miljonus ASV dolārus. "Laika bandīti" ir pirmā no Giljama "Iztēles triloģijas" filmām, kurai sekoja "Brazīlija" (1985) un "Barona Minhauzena piedzīvojumi" (The Adventures of Baron Munchausen, 1988). «Time Bandits (1981)». Box Office Mojo. Skatīts: 2022. gada 1. jūlijā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)