Belaja (krievu: Бе́лая; baškīru: Ағиҙел [ä.ʁi̠.ˈðɪ̞l], izruna (palīdzība·info); tatāru: Агыйдел [ˌʌɣiˈdel]) ir upe Baškortostānā, Krievijā, Kamas kreisā pieteka. Baškortostānas lielākā upe. Izteka atrodas Urālu kalnu dienvidrietumos, Iremela kalna pakājē. Augštecē tā plūst uz dienvidrietumiem caur šauru kalnu ieleju, pēc tam strauji pagriežoties uz ziemeļiem, kur ieleja kļūst plašāka. Upes garums ir 1430 kilometri. Nozīmīgākās apdzīvotās vietas Belajas krastos ir Tirļanska, Belorecka, Sterļitamaka, Ufa (Ufas upes pietekas vietā) un Birska. Pie Ņeftekamskas Belaja ietek Kamas upē. Galvenā Belajas pieteka ir Ufa. Vikikrātuvē par šo tēmu ir pieejami multivides faili. Skatīt: Belaja. Encyclopædia Britannica raksts (angliski) Krievijas Lielās enciklopēdijas raksts (krieviski) «Belaya River». Britannica.com. Skatīts: 2016. gada 30. maijā.