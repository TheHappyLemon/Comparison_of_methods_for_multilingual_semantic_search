Brūkss Orpiks (angļu: Brooks Orpik; dzimis 1980. gada 26. septembrī) ir bijušais amerikāņu hokejists, aizsargs. Karjeras laikā aizvadījis 16 sezonas un 1035 spēles Nacionālās hokeja līgas klubos Pitsburgas "Penguins" un Vašingtonas "Capitals", divas reizes izcīnījis Stenlija kausu. Profesionāļa karjeru Orpiks sāka 2001.—02. gada sezonā AHL kluba Skrentonas "Penguins" rindās. 2002.—03. gada sezonā aizsargs debitēja arī NHL, 2003.—04. gada sezonā nostiprinoties Pitsburgas "Penguins" rindās. 2008. gada oktobrī kļuva par kapteiņa palīgu, sezonas izskaņā kopā ar klubu izcīnot Stenlija kausu. 2014. gada vasarā Orpiks noslēdza piecu gadu līgumu ar Vašingtonas "Capitals". 2018. gadā kopā ar "Capitals" izcīnīja Stenlija kausu. Gadu vēlāk Orpiks paziņoja par karjeras beigšanu. ASV hokeja izlases sastāvā izcīnījis sudraba medaļas 2010. gada Olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)