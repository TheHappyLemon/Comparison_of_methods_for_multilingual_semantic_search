Maiks Ričardss (angļu: Mike Richards; dzimis 1985. gada 11. februārī) ir kanādiešu hokejists, centra uzbrucējs, Kanādas hokeja izlases dalībnieks. Pašlaik (2015) ir bez kluba. 2001. gadā Ričardss uzsāka spēlēt Ontārio hokeja līgas kluba Kičeneras "Rangers" sastāvā. Pēc otrās kluba sastāvā aizvadītās sezonas viņu NHL draftā izvēlējās Filadelfijas "Flyers" vienība, taču Maiks vēl nākamās divas sezonas aizvadīja "Rangers" sastāvā. Visbeidzot, pēc 2004.—05. sezonas NHL lokauta, Ričardss uzsāka savu karjeru, jau savā pirmajā sezonā aizvadot 79 spēles Filadelfijas kluba sastāvā. 2007.—08. sezonā Ričardss piedzīvoja izrāvienu, vidēji sezonas gaitā gūstot vairāk nekā punktu spēlē. Nākamajā sezonā Ričardss pildīja jau "Flyers" kapteiņa funkcijas. "Flyers" rindās Ričardss spēlēja līdz pat 2010.—11. sezonas noslēgumam, kad tika aizmainīts uz Losandželosas "Kings" vienību. 2011.—2012. un 2013.—2014. gada sezonās "Kings" sastāvā izcīnījis Stenlija kausu. Kanādas izlases rindās Ričardss kļuvis par 2010. gada olimpisko čempionu, spēlējis arī 2006. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)