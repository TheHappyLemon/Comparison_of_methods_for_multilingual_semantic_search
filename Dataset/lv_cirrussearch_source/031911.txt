Sērša Ūna Runena (Saoirse Úna Ronan, izrunā: [ˈsɜːrʃə ˈuːnə ˈroʊnən]; dzimusi 1994. gada 12. aprīlī) ir īru izcelsmes amerikāņu aktrise. Ievērību guvusi ar lomu 2007. gada filmā "Piedošana". Par lomu tajā tika nominēta Amerikas Kinoakadēmijas balvai, BAFTA kino balvai un Zelta globusa balvai. Vairākus apbalvojumus saņēmusi par lomu Pītera Džeksona drāmā "Dārgie pīšļi" (2009). Runena kopumā četras reizes tikusi nominēta Amerikas Kinoakadēmijas balvai. Par galveno lomu 2015. gada filmā "Bruklina", kā arī par lomām filmās "Lady Bird: Laiks lidot" (2017) un "Mazās sievietes" (2019) tikusi nominēta vairākām balvām, tai skaitā Amerikas Kinoakadēmijas balvai. Par filmu "Lady Bird: Laiks lidot" saņēmusi Zelta globusa balvu. Aktrise ir pazīstama arī ar lomām tādās filmās kā "Es nebūšu tava mīļotā" (2007), Death Defying Acts (2008), "Gaismas pilsēta" (2008), "Atpakaļceļš" (2010), "Hanna" (2011), "Klejotāja" (2013), How I Live Now (2013), "Viesnīca "Diženā Budapešta"" (2014) un "Skat, kā viņi bēg" (2022). 2016. gadā debitējusi Brodvejā ar lomu Artura Millera lugas The Crucible (par Salemas prāvu) iestudējumā. Vikikrātuvē par šo tēmu ir pieejami multivides faili. Skatīt: Sērša Runena. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)