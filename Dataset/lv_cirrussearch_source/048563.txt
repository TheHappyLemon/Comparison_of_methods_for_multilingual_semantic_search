Skriemeļi (Vertebrae) ir neliela izmēra kauli, kas, savienojoties kopā ar starpskriemeļu diskiem, veido mugurkaulu. Normāli cilvēka mugurkaulu veido 33 - 34 skriemeļi, no kuriem 24 ir savienoti ar locītavām, bet 9 - 10 ir modificēti, radot krustu un astes kaulu. Krustu kaulu veido 5 saauguši skriemeļi; astes kaulu veido 4 - 5 saauguši skriemeļi. Starp pārējiem 24 skriemeļiem atrodas starpskriemeļu diski, šie skriemeļi tiek nosaukti atkarībā no tā, kurā mugurkaula daļā tie atrodas: Kakla skriemeļi (vertebrae C1 - C7) Krūšu skriemeļi (vertebrae Th1 - Th 12) Jostas skriemeļi (vertebrae L1 - L5) Skriemelim raksturīgie veidojumi: skriemeļa ķermenis (corpus vertebrae) skriemeļa loks (arcus vertebrae) - uz tā atrodas 7 izaugumi: augšējais locītavas izaugums (2) (processus articularis superior) augšējā locītavas virsma (facies articularis superior) apakšējais locītavas izaugums (2) (processus articularis inferior) apakšējā locītavu virsma (facies articularis inferior) šķērsizaugums (2) (processus transversus) smailais izaugums (1) (processus spinosus) skriemeļa atvere (foramen vertebrale) - visu skriemeļu atveres veido mugurkaula kanālu augšējais skriemeļa ierobs (incisura vertebralis superior) apakšējais skriemeļa ierobs (incisura vertebralis inferior) starpskriemeļu atvere (foramen intervertebrale) Artikulējot blakus skriemeļu izaugumiem, izveidojas plakanas locītavas, kurās notiek nelielas, slīdošas kustības. Dažādu mugurkaula daļu skriemeļu uzbūve ir nedaudz atšķirīga, lai mugurkauls būtu spējīgs izturēt lielāku slodzi. Kakla daļu veido septiņi kakla skriemeļi (vertebrae cervicales) un tie iedalās: tipiskie kakla skriemeļi - no 3. līdz 5. atipiskie kakla skriemeļi - 1., 2., 6., 7. Mugurkaula krūšu daļu veido 12 krūšu skriemeļi (vertebrae thoracicae) un tie iedalās: tipiskie krūšu skriemeļi - no 2. līdz 9. atipiskie krūšu skriemeļi - 1., 10., 11., 12. Jostas skriemeļi (vertebrae lumbales) veido mugurkaula jostas daļu un to tipiskākā pazīme ir ribas izaugums (processus costarius), kas veidojas ribas rudimentam saaugot ar šķērsizaugumu. Krustu kauls (os sacrum) veidojas saaugot 5 krustu skriemeļiem, tam ir trīsstūra forma ar virsotni uz leju. Astes kaulu (os coccygis) veido 3 - 5 astes skriemeļi, kuriem nav skriemeļu loku. Cilvēka mugurkauls Krūšu skriemelis no augšas Jostas skriemelis