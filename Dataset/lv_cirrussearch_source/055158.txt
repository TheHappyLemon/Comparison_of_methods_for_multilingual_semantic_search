Roberts Džons Odenkērks (angļu: Robert John Odenkirk, dzimis 1962. gada 22. oktobrī) ir amerikāņu aktieris, komiķis un producents. Vislabāk pazīstams ar advokāta Sola Gudmena lomu AMC kanāla seriālā "Pārkāpt robežu" (2008—2013) un tā atvasinājumā "Labāk zvaniet Solam" (2015—2022). Par lomu seriālā "Labāk zvaniet Solam" Odenkērks sešas reizes nominēts Emmy balvai. Viņš arī ir pazīstams kā HBO skeču šova Mr. Show with Bob and David (1995–1998) līdzautors un viens no aktieriem kopā ar Deividu Krosu. 2015. gadā kopā ar Krosu un pārējiem Mr. Show aktieriem atkal satikās Netflix filmā W/ Bob & David. Savas aktiera karjeras sākumā Odenkērks piedalījās televīzijas šovos Saturday Night Live un The Ben Stiller Show. Pēc franšīzes "Pārkāpt robežu" panākuma ieguva iespēju piedalīties tādās filmās kā "Filma 43" (2013), Stīvena Spīlberga filmā "Slepenie dokumenti" (2017), ieskaņoja vienu no lomām studijas Pixar animācijas filmā "Lieliskie 2" (2018), piedalījās filmās "Mazās sievietes" (2019) un "Neviens" (2021), kur atveidoja galveno lomu un bija viens no producentiem. Filmējās arī seriālā "Fārgo" (2014). Brodie F. Hubbard. «Bob Odenkirk Interview». Modest Proposal: Comedy for Our Target Demographic. Arhivēts no oriģināla, laiks: 2011. gada 14. jūlijā. Skatīts: 2023. gada 8. februārī. Vikikrātuvē par šo tēmu ir pieejami multivides faili. Skatīt: Bobs Odenkērks. IMDb profils (angliski) AllMovie profils (angliski)