Jānis Strēlnieks (dzimis 1989. gada 1. septembrī Talsos) ir latviešu basketbolists, spēlē saspēles vadītāja vai uzbrūkošā aizsarga pozīcijā. 2023. gadā pārstāv Itālijas A sērijas klubu Scafati. Latvijas izlases dalībnieks. Karjeras laikā J. Strēlnieks ir aizvadījis 180 spēles Eirolīgā un guvis 1421 punktu, pēc šiem rādītājiem viņš ir pirmajā vietā starp Latvijas basketbolistiem. Jāņa vecākais brālis Artūrs Strēlnieks arī ir profesionāls basketbolists (iepriekš vairākas sezonas abi brāļi kopā spēlējuši BK Ventspils sastāvā). Basketbolista gaitas sācis Talsos trenera Arkādija Bajāra vadībā, bet vidusskolas vecumā pārcēlies uz Ventspili, kur turpinājis trenēties un spēlēt LJBL. Vairākas sezonas pieaugušo basketbolā pārstāvēja BK Ventspils, kas bija pirmā profesionālā komanda viņa spēlētāja karjerā. 2009. gada Latvijas čempions BK Ventspils sastāvā. 2012.—2013. gada sezonu aizvadīja Krievijas Profesionālās līgas klubā Sanktpēterburgas "Spartak", 2013. gadā ar "Spartak" sasniedzis Krievijas kausa finālu. 2013. gada augustā pievienojās Ukrainas līgas klubam Kijevas "Budivelnyk", ko trenēja Latvijas izlases galvenais treneris Ainars Bagatskis. No 2014. gada vasarai līdz 2017. gada vasarai pārstāvēja Vācijas Bundeslīgas klubu Bambergas "Brose Baskets", kura sastāvā 2015. gadā kļuva par Vācijas čempionu. Pēc tam pievienojās Grieķijas klubam Pirejas "Olympiacos". 2019. gada vasarā noslēdza līgumu ar Krievijas klubu Maskavas CSKA. 2021. gada vasarā pievienojās Lietuvas vadošajam basketbola klubam Kauņas "Žalgiris". 2022. gada vasarā pārcēlās uz Grieķijas līgu, kur pārstāv Atēnu AEK. 2023. gada martā J. Strēlnieks guva smagu Ahilleja cīpslas traumu, kas viņam liedza turpināt sezonu, kā arī pārstāvēt Latvijas izlasi tās vēsturiski pirmajā FIBA Pasaules kausa finālturnīrā. Oktobrī atgriezās basketbola apritē, pārstāvot Itālijas A sērijas klubu Scafati. 2009. gadā kopā ar Latvijas U-18 izlasi izcīnīja bronzas medaļu 2009. gada Eiropas U-18 čempionātā. 2010. gada 10. jūlijā debitējis Latvijas izlasē, kuras sastāvā piedalījies četros Eiropas čempionāta finālturnīros (2011, 2013, 2015, 2017). «https://twitter.com/parbasketbolu/status/1578326221284577281». Twitter (angļu). Skatīts: 2022-10-10. Jānis Strēlnieks pāriet uz Sanktpēterburgas 'Spartak' «Strēlnieka pārstāvētajai 'Spartak' neizdodas uzvarēt Krievijas kausa finālā». Delfi.lv. 2013. gada 17. aprīlī. Skatīts: 2013. gada 17. aprīlī. «Strēlnieks spēlēs Eirolīgā pie Bagatska». Sportacentrs.com. Skatīts: 2013. gada 31. augustā. Strēlnieks ar Brose Baskets kļūst par Vācijas čempionu basketbolā Diena.lv «Strēlnieks noslēdzis divu gadu līgumu ar Grieķijas grandu Pirejas «Olympiacos»». www.lsm.lv (latviešu). Skatīts: 2019-03-09. «Strēlniekam Vācijā veikta sekmīga Ahilleja cīpslas operācija». Sportacentrs.com (latviešu). 2023-03-21. Skatīts: 2023-03-21. Jurisons, Ingmārs (2012. gada 10. aprīlī). "Strēlnieks: «Par laimi, algu nemaksā rubļos...»". Sporta Avīze (Rīga: SIA "Mediju nams") 15 (841): 16.—19. lpp. ISSN 1691-0451. DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) Eirolīgas profils (angliski) RealGM Basketball profils (angliski) Basket.lv profils FIBA Europe.com profils (angliski)