Šis raksts ir par hokejistu. Par citām jēdziena Širokovs nozīmēm skatīt nozīmju atdalīšanas lapu. Maksims Širokovs (dzimis 1982. gada 13. decembrī) ir Latvijas hokejists, aizsargs. Pašlaik (2023) spēlē Latvijas čempionāta komandā HK Prizma. 2005.—06. un 2006.—07. gada sezonās, spēlējot Latvijas hokeja līgas kluba HK Rīga 2000 sastāvā, kļuva par Latvijas čempionu. Iepriekšējās divas sezonas viņš aizvadīja citā Latvijas hokeja līgas klubā - HK Liepājas Metalurgs. 2008.—09. gada sezonā hokejists aizvadīja vienu spēli arī KHL kluba Rīgas "Dinamo" rindās, atlikušo sezonas daļu aizvadot HK Rīga 2000. 2009.—10. gada sezonu Širokovs uzsāka "Metalurgā", taču drīz pārcēlās uz Slovākijas Ekstralīgas klubu HK Nitra. 2010.—11. gada sezonu Širokovs aizvadīja Zviedrijas 1. divīzijas kluba Karlskrona IK sastāvā. 2021. gadā Širokovs Rīgas "Olimp" sastāvā ceturto reizi karjerā kļuva par Latvijas čempionu. Latvijas izlases sastāvā viņš piedalījies 2002. gada Pasaules čempionātā junioriem. No 2019. līdz 2021. gadam Širokovs bija Rīgas "Olimp" spēlējošais trenera palīgs. 2021. gadā kļuva par komandas galveno treneri. Eliteprospects profils (angliski) Internet Hockey Database profils (angliski) Eurohockey profils (angliski)