Tikumības policija (persiešu: گشت ارشاد (gašt-e eršād)) jeb morāles policija ir īpašas islāma policijas vienības Irānā, kuras tika dibinātas 2005. gadā ar mērķi nodrošināt, lai sabiedrībā tiktu ievērotas islāma morālās normas. Visbiežāk tas izpaužas kā "nepiedienīgi" ģērbtu sieviešu aizturēšana. Tikumības policijas vienības parasti gaida furgonā pie rosīgām sabiedriskām vietām, lai arestētu sievietes, kuras vispār nevalkā hidžābu vai nevalkā to saskaņā ar valdības standartiem. Vienā vienībā parasti ir gan vīrieši, gan čadorā tērptas sievietes. Saskaņā ar Amnesty International ziņojumu, "meitenes, kas jaunākas par septiņiem gadiem" ir spiestas valkāt hidžābu. Apvienoto Nāciju Organizācijas Cilvēktiesību birojs ziņoja, ka tikumības policija jaunas irāņu sievietes vardarbīgi iepļaukā, sit ar nūjām un ievelk policijas furgonos. Sievietes tiek aizvestas uz policijas iecirkni, tur viņām tiek nolasītas lekcijas par to, kā ģērbties, policija aizturētās nofotografē un ievāc personisko informāciju, liek ar šķērēm iznīcināt visus "sliktos" apģērbus un parasti tajā pašā dienā atgriež pie radiniekiem, lai gan daudzas tiek aizturētas. Saskaņā ar Irānas Islāma kriminālkodeksa 683. pantu sods sievietei, kura nevalkā hidžābu, ir brīvības atņemšana no 10 dienām līdz diviem mēnešiem un naudas sods no 50 000 līdz 500 000 Irānas riālu. Pārkāpējas arī tiek pātagotas. Policija uzmana, lai arī vīrieši nevilktu nepiedienīgu apģērbu, nenēsātu "rietumu stila" matu griezumus, uzmana vīriešu un sieviešu brālību, kosmētikas lietošanas ierobežojumu pārkāpumus un spilgtu krāsu, apspīlētu apģērbu, saplēstus džinsu un īsu bikšu valkāšanu. Par pārkāpumiem arī tiek uzskatīti mati, kurus nepietiekami nosedz galvassega, un jaunu pāru kopīgas pastaigas. Sabiedrības pārstāvji var griezties pie tikumības policijas, lai ziņotu par pamanītiem ģērbšanās kodeksa pārkāpumiem, kā arī tiek izmantotas satiksmes kameras, lai identificētu ģērbšanās koda pārkāpējus. Visas Irānas videonovērošanas kameras, tostarp no kafejnīcām, universitātēm un bērnudārziem, nosūta savus uzņemtos materiālus policijai. 2017. gada 27. decembrī Lielās Teherānas policijas vadītājs Hoseins Rahimi paziņoja: "Saskaņā ar NAJA komandieri, tie, kuri neievēro islāma vērtības un ir nolaidīgi šajā jomā, vairs netiks nogādāti aizturēšanas centros, tiesvedība pret viņiem netiks ierosināta, un mēs viņus nesūtīsim uz tiesu, drīzāk tiks piedāvātas izglītojošas nodarbības, lai reformētu viņu uzvedību." 2022. gada 13. septembrī tikumības policija Teherānā "neislāmiska" apģērba dēļ arestēja 22 gadus veco Mahsu Amini, kurai galvassega esot atsegusi viņas matus. Policijas iecirknī Amini zaudēja samaņu un viņa nomira slimnīcā pēc trim komā aizvadītām dienām. Zilumi uz sievietes sejas liecināja par vardarbību, taču policija šīs apsūdzības noliedza. Irānas amatpersonas apgalvo, ka Amini esot mirusi no sirdslēkmes, taču viņas tēvs Amdžads Amini, kuram netika dota iespēja apskatīt meitu pēc viņas nāves, norāda, ka jaunietei neesot bijis nekādu problēmu ar sirdi. Vairāki medicīnā nodarbinātie un aizturētie, kas ir liecinieki viņas arestam, apgalvo, ka pirms ierašanās stacijā policijas amatpersonas furgonā spīdzināja Amini. Viņas arests un nāve izraisīja protestu vilni Irānā, tostarp Teherānas universitātē un Kasras slimnīcā, kur viņa nomira. Daudzas sievietes protestēja nogriežot matus. Protesti vēlāk notika arī Londonā un Parīzē pie Irānas vēstniecības, kā arī citviet pasaulē. Policijas vardarbība «Nāve "tikumības policijas" rokās: Irānā notiek plaši protesti». Ārvalstīs (latviešu). 2022-09-22. Skatīts: 2022-10-01. «Rouhani clashes with Iranian police over undercover hijab agents». Reuters (angļu). 2016-04-20. Skatīts: 2022-10-01. Christopher Nelson. Essential Voices: Poetry of Iran and Its Diaspora. Green Linden Press, 2021-09-01. ISBN 978-0-9992263-8-4. Thomas Erdbrink. «When Freedom Is the Right to Stay Under Wraps». The New York Times (en-US), 2014-05-08. ISSN 0362-4331. Skatīts: 2022-10-01. «Fashion police». The Economist. ISSN 0013-0613. Skatīts: 2022-10-01. «Responses to Information Requests; Iran: Dress codes, including enforcement (2016-February 2020)». Research Directorate, Immigration and Refugee Board of Canada. 2020. gada 21. februāris. «Iranian protests continue, sparked by death of young woman arrested for violating dress code». PBS NewsHour (en-us). 2022-09-21. Skatīts: 2022-10-01. Akbari, Azadeh (2019-09-26) (en). Spatial|Data Justice: Mapping and Digitised Strolling against Moral Police in Iran. Rochester, NY. Misagh Parsa. Democracy in Iran: Why It Failed and How It Might Succeed. Harvard University Press, 2016-11-07. ISBN 978-0-674-97429-6. Patricia R. Owen. Gender and Patriarchy in the Films of Muslim Nations: A Filmographic Study of 21st Century Features from Eight Countries. McFarland, 2017-12-07. ISBN 978-1-4766-6787-4. «Iran: Anxiety Among Tehran Women After Mahsa Amini's Death Over Wearing Headscarf in 'Improper' Way». News18 (angļu). 2022-09-22. Skatīts: 2022-10-01. «Springtime In Iran Means The 'Morality Police' Are Out In Force». NPR.org (angļu). Skatīts: 2022-10-01. «Iranian women no longer face jail for dress code violations - Al-Monitor: Independent, trusted coverage of the Middle East». www.al-monitor.com (angļu). Skatīts: 2022-10-01. «Iran protests: Mahsa Amini's death puts morality police under spotlight». BBC News (en-GB). 2022-09-21. Skatīts: 2022-10-01. «Irānā jau desmito nakti turpinās protesti sieviešu atbalstam. Londonā un Parīzē izceļas sadursmes ar policiju». Ārvalstīs (latviešu). 2022-09-26. Skatīts: 2022-10-01. «Mahsa Amini: dozens injured in Iran protests after death in custody». the Guardian (angļu). 2022-09-18. Skatīts: 2022-10-01. LETA. «Pēc jaunas sievietes nāves policijā irānietes protestē, nogriežot matus». delfi.lv (latviešu), 2022-09-19. Skatīts: 2022-10-01.