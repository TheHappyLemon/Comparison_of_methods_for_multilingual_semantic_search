Zbruča (ukraiņu: Збруч) ir 247 kilometrus gara Dņestras kreisā krasta pieteka Ukrainas rietumos. Tek dienvidu virzienā, veidojot Ternopiļas un Hmeļnickas apgabalu robežu. Upes krastos atrodas Voločiska. Upe gadsimtiem bijusi divu valstu robežupe. No 1772. līdz 1793. gadam Zbruča bija Polijas - Lietuvas un Hābsburgu monarhijas robežupe, no 1793. līdz 1918. gadam (izņemot laiku no 1809. līdz 1815. gadam) - Krievijas Impērijas un Hābsburgu monarhijas/Austrijas Impērijas/Austroungārijas robežupe, bet no 1921. līdz 1939. gadam pa upi gāja PSRS un Polijas robeža. Pie Husjatinas pilsētciema 1848. gadā upē tika atrasts Zbručas elks. Vikikrātuvē par šo tēmu ir pieejami multivides faili. Skatīt: Zbruča.