GOES 14 jeb GOES-O ir ASV meteoroloģiskais pavadonis, NOAA Geostationary Operational Environmental Satellite pavadoņu sistēmas sastāvdaļa. Tas orbītā tika palaists 2009. gada jūnijā. Kosmisko aparātu izgatavoja ASV uzņēmums Boeing uz platformas BSS-601 bāzes. Tas ir otrais pavadonis no trešās paaudzes GOES sistēmas. GOES-O tika palaists 2009. gada 27. jūnijā 22:51 UTC no Kanaveralas zemesraga Gaisa spēku stacijas starta laukuma SLC-37B ar nesējraķeti Delta IV Medium+(4,2). Pēc ģeostacionārās orbītas sasniegšanas 7. jūlijā GOES-O tika pārdēvēts par GOES 14. Sākotnēji tas tika izvietots pozīcijā 90 grādi rietumu garuma. Sešus mēnešus tam tika veiktas pārbaudes. Pēc tam tas tika pārvietots uz punktu 105° rietumu garuma un atradās rezervē. 2012. gada 24. augustā GOES 14 tika pārslēgts darba režīmā, lai novērotu viesuļvētru Aizeks. Tā kā septembrī GOES 13 piedzīvoja tehniskas problēmas, tika nolemts to aizvietot ar GOES 14. 1. oktobrī tika sākta GOES 14 pārvietošana uz pozīciju 75° rietumu garuma. Pēc tam, kad 18. oktobrī GOES 13 atsāka normālu darbību, GOES 14 tika atgriezts atpakaļ rezervē. 2013. gada februārī GOES 14 tika pārvietots uz punktu 105° rietumu garuma rezervē. Kad 2013. gada 22. maijā GOES 13 atkal sabojājās, 23. maijā GOES 14 tika aktivizēts, tam paliekot savā pozīcijā. Kad pēc 3 nedēļām GOES 13 tika atgriezts darbā, GOES 14 atgriezās rezerves režīmā. 2020. gada februārī GOES 14 aparatūra tika izslēgta, un tas novietots glabāšanas režīmā. «GOES-14 (O) Moving Into on-Orbit Storage Around Earth». Science Daily. Skatīts: 2012-10-05. NOAA moves spare satellite in position over Atlantic Arhivēts 2012. gada 7. oktobrī, Wayback Machine vietnē. STEPHEN CLARK, SPACEFLIGHT NOW, 2012-10-02 (angliski) GOES 13 weather satellite returned to service Arhivēts 2012. gada 21. oktobrī, Wayback Machine vietnē. STEPHEN CLARK, SPACEFLIGHT NOW, 2012-10-18 (angliski) GOES-O (GOES-14) Satellite NOAA NESDIS GOES 14 Operational Status Arhivēts 2019. gada 8. maijā, Wayback Machine vietnē. NOAA OSPO