Hodžkina limfoma jeb limfogranulomatoze (latīņu: lymphogranulomatosis maligna; arī Hodžkina slimība, ļaundabīgā granulēma) ir ļaundabīga audzēja veids, kas primāri ietekmē limfātisko sistēmu un sekundāri pārējos nelimfoīdos orgānus metastazēšanās ceļā. Audzējs var lokalizēties vienā orgānā vai kaut kādā ķermeņa apgabalā vai būt ģeneralizētā formā, izplatoties pa visu limfātisko sistēmu, kaulu smadzenēs, aknās un citos orgānos. Limfomas ir limfātiskas sistēmas audzēji un attīstās no limfmezglu audiem. No visiem limfomu gadījumiem aptuveni 40% ir Hodžkina limfoma. Epstaina—Bāras vīrusa provocētas infekciozās mononukleozes gaita var pāraugt Hodžkina limfomā. Hodžkina limfomai raksturīga slimības izplatība no viena limfmezgla uz citu un sistēmiska simptomu attīstīšanās. Raksturīgākā Hodžkina limfomas histoloģiskā atradne ir multinukleāri lakunāri histiocīti. Slimība norit ar limfmezglu augšanu, un tai raksturīga viļņaina gaita un intoksikācija, ķermeņa temperatūras kāpšana, svīšana, ādas nieze un pakāpeniski pieaugoša kaheksija. Ж.В. Шейх, В.В. Щетинин, Р.Б. Мумладзе, А.А. Айвазян, В.С. Дружинин, Е.Н. Рыхлецкая. Лучевая диагностика поражений легких при лимфоме Ходжкина. Радиология, приктика. №4, 2004. Flavell, K. J. & Murray, P. G. (2000). Hodgkin's disease and the Epstein–Barr virus. Molecular Pathology 53 (5): 262–269. doi:10.1136/mp.53.5.262 PMC 1186979 PMID 11091850 Gandhi M. K., Tellam J. T. & Khanna R. (May 2004). Epstein-Barr virus-associated Hodgkin's lymphoma. Br J Haematol. 125 (3): 267–81. doi:10.1111/j.1365-2141.2004.04902.x PMID 15086409