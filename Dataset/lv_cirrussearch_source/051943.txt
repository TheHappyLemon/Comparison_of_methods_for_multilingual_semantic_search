Galērija arka (grieķu: Αψίδα του Γαλερίου) jeb Kamara (grieķu: Καμάρα) un Rotonda (grieķu: Ροτόντα) ir divi blakus esoši 4. gadsimta arhitektūras pieminekļi, kas atrodas Grieķijas ziemeļu pilsētā Salonikos. 1988. gadā kā viena no 15 sastāvdaļām iekļauta UNESCO Pasaules mantojuma saraksta objektā Saloniku paleokristiešu un bizantiešu pieminekļi. Abas celtnes celtas pēc Romas imperatora Galērija rīkojuma. Arkā attēlota 299. gada uzvara pār Sasanīdu impērijas valdnieku Narsesu. Arka saglabājusies daļēji. Rotonda ir masīva ķieģeļu celtne ar kupolu un okulu kā Romas Panteonam. Visticamāk, celtne tika celta kā imperatora Galērija mauzolejs, tomēr Galērijs tika apglabāts Gamzigradā (mūsdienu Serbijā). Imperatora Teodosija I laikā to pārvērta par baznīcu. 1591. gadā pēc turku iekarojumiem baznīcu pārvērta par mošeju. Mūsdienās Rotonda dažkārt tiek izmantota kā baznīca. Celtņu rekonstrukcija Galērija arka Arkas cilņi Rotonda Rotondas freskas Vikikrātuvē par šo tēmu ir pieejami multivides faili. Skatīt: Galērija arka un Rotonda. Encyclopædia Britannica raksts (angliski) Oficiālā tīmekļa vietne