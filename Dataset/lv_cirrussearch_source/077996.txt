Kolumbainas vidusskolas slaktiņš notika 1999. gada 20. aprīlī Kolumbainas vidusskolā, Kolorādo štatā, ASV. Divi skolnieki Ēriks Hariss un Dilans Klebolds nogalināja 12 skolēnus un vienu skolotāju, ievainojot 21 citu cilvēku, kamēr vēl trīs cilvēki tika ievainoti, mēģinot bēgt. Pēc tam abi slaktiņa plānotāji izdarīja pašnāvību. Kolumbainas vidusskolas slaktiņš upuru skaita ziņā ir ceturtā lielākā apšaude skolā ASV vēsturē pēc 1927. gada Bāta skolas nelaimes, 2007. gada Slaktiņa Virdžīnijas Tehniskajā universitātē un 1966. gada Slaktiņa Teksasas Universitātē. Šī bija viena no pirmajām skolu apšaudēm, kad tika pievērsta pastiprināta uzmanība tieši masu mediju un moderno tehnoloģiju ietekmei kā traģēdijas cēlonim. Tika asi kritizētas videospēles, ko apšaudes rīkotājiem bija paticis spēlēt, piemēram, Doom un Quake, kā arī mūzika, ko abi klausījās, tai skaitā tādas grupas kā KMFDM un Rammstein, kuras bieži tika minētas un kuru dziesmas tika citētas abu šāvēju dienasgrāmatās un interneta lapās. Kolumbainas vidusskolas slaktiņa mūzika Atjaunināts: 2009. gada 18. septembrī