Rosalīnas (Rosalina) ir foraminīferu ģints rotaliīdu kārtā. Ģinti 1826. gadā izveidoja franču naturālists Alsids Orbiņī. Ģints tipiskā suga ir Rosalina globularis d'Orbigny, 1826. Ģeohronoloģiski rosalīnas ir zināmas no eocēna līdz mūsdienām. Čaula trohospirāliska, plakani izliekta, brīva vai pieaugoša ar umbilikālo virsmu. Visas strauji paplašinošās kameras ir redzamas no izliektās spirāliskās puses, bet umbilikālajā pusē ir redzamas tikai pēdējā vijuma kameras, kuras iegūst trīsstūrveida vai sektorveida formu un stipri pārklājas. Turklāt, pēdējā kamera aizņem ap trešdaļu no kopējā čaulas perimetra. Šuves spirāliskajā pusē ir iespiestas un slīpas, un pie ārējās malas atliecas atpakaļ. Umbiliks ir vaļējs, daļēji piesegts ar trīsstūrveida umbilikālajiem atlokiem, kas atiet no katras pēdējā vijuma kameras. Kameras iekšpusē ir vienkāršas un nesadalītas. Čaulas sieniņas ir no kalcīta ar organika slāņa klājumu un izteikti perforētas. Atveri veido zems starpmagināls loks umbilikālajā pusē ar šauru lūpu ap to. Rosalīnu ģintī ir 114 recentās sugas, bet ar izmirušajām kopā ir 228 sugas. Dažas no tām ir šādas: ģints: Rosalina d'Orbigny, 1826 suga: Rosalina augur Hornibrook, 1961 suga: Rosalina bradyi (Cushman, 1915) suga: Rosalina depressa d'Orbigny, 1850 † suga: Rosalina floridensis (Cushman, 1930) suga: Rosalina globularis d'Orbigny, 1826 suga: Rosalina horrida Egger, 1857 † suga: Rosalina paupereques Vella, 1957 suga: Rosalina quadrata Terquem, 1882 † suga: Rosalina vitrizea Hornibrook, 1961 (†) - izmirušu organismu grupa. Loeblich, A. R.; Tappan, H. (1987). Foraminiferal Genera and their Classification. Van Nostrand Reinhold Company, New York. 561 lpp. ISBN 0-442-25937-9 World Foraminifera Database