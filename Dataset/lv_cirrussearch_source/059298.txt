Sojuz MS-20 (Союз МС-20) bija Krievijas kosmosa kuģis 20. viesekspedīcijas apkalpes nogādāšanai uz Starptautisko kosmisko staciju (SKS). Tas orbītā tika palaists 2021. gada 8. decembrī, uz zemes atgriezās 20. decembrī. Kosmosa kuģi komandēja viens profesionāls kosmonauts (Aleksandrs Misurkins), kas bija īpaši sagatavots šim lidojumam, lai pildītu arī lidojuma inženiera pienākumus. Divas sēdvietas aizņēma divi kosmosa tūrisma uzņēmuma Space Adventures nodrošināti kosmosa tūristi: japāņu uzņēmējs Jūsaku Maedzava un viņa asistents Jodzo Hirano. Kuģa Sojuz MS-20 apkalpe augšupceļā un lejupceļā: Dublējošā apkalpe: Aleksandrs Skvorcovs, komandieris, Roskosmos,  Krievija Šuns Osigo, lidojuma dalībnieks (tikai Hirano aizvietošanai),  Japāna Sojuz MS-20 tika palaists 2021. gada 8. decembrī 07:38:15 UTC ar nesējraķeti Sojuz-2.1a no Baikonuras kosmodroma 31. starta laukuma 6. palaišanas iekārtas. Kosmosa kuģis ar staciju saslēdzās tajā pašā dienā 13:40:44 UTC (aptuveni sešas stundas pēc starta) pie Poisk moduļa. Tuvošanās un saslēgšanās notika automātiskā režīmā. No stacijas Sojuz MS-20 atvienojās 2021. gada 19. decembrī 23:50:30 UTC. 20. decembrī 02:18:56 UTC tika iedarbināti dzinēji bremzēšanas manevram. Zemi nolaižamais aparāts sasniedza 03:13 UTC, 148 km uz dienvidaustrumiem no Žezkazghanas, Kazahstānā. Lidojuma ilgums — 11 dienas 19 stundas 34 minūtes. «Союз МС-20» astronaut.ru (krieviski) Soyuz-MS 01 — 20 (11F732A48) Gunter Dirk Krebs (angliski)