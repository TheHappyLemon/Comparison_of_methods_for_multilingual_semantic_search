Amazon Kindle ir elektronisko grāmatu lasāmierīču sērija, kuru izstrādā kompānija Amazon.com. Tā izmanto bezvadu savienojumu, lai ļautu lietotājiem iegādāties, lejupielādēt, pārlūkot un lasīt elektroniskās grāmatas, avīzes, žurnālus, tīmekļa žurnālus un citus digitālus izdevumus. Iekārtas aparatūru izstrādāja Amazon apakšuzņēmums Lab126. Kindle iekārtas izmanto E Ink elektroniskā papīra displeju, kurš spēj attēlot 16 pelēkos toņus, minimizē enerģijas patēriņu un simulē lasīšanu no papīra. Laika gaitā Kindle platformai iznākušas vairākas ierīces versijas, ieskaitot galveno Kindle produktu līniju (ieviesta 2007. gadā) un Kindle DX līniju ar lielāku ekrānu (ieviesta 2009. gadā). 2011. gada septembrī parādījās pirmās iekārtas ar skārienjutīgiem ekrāniem (Kindle Touch) un planšetdators ar grāmatu lasīšanas lietotni un krāsainu displeju (Kindle Fire), kā arī zemākas cenas Kindle modelis bez fiziskas klaviatūras. Pēc 2011. gada modeļu parādīšanās iepriekšējie modeļi tika pārsaukti par Kindle Keyboard. Amazon ir radījuši Kindle programmatūru lietošanai arī uz citām iekārtām un platformām, ieskaitot Microsoft Windows, iOS, BlackBerry, Mac OS X (10.5 un jaunāka, tikai Intel procesoriem), Android, webOS un Windows Phone 7. Amazon piedāvā arī "mākoņa" lasīšanas iespējas, ļaujot lietotājiem lasīt un iegādāties Kindle grāmatas arī no tīmekļa pārlūka. Kindle saturu var iegādāties tiešsaistē un daļā valstu ar bezvadu savienojuma palīdzību, izmantojot standarta Wi-Fi vai Amazon 3G "Whispernet" tīklu. Whispernet ir pieejams bez nekādas mēneša maksas, lai arī var tikt piemērota maksa par periodiska un cita satura piegādi, gadījumos, kad klients atrodas ārpus savas valsts. Izmantojot pakalpojumu "Whispersync", klienti starp vairākām lasīšanas vai citām mobilajām iekārtām var sinhronizēt pēdējo lasīto vietu, grāmatzīmes un citu informāciju. Amazon paziņoja, ka 2010. gada pēdējos trijos mēnešos ASV tirgū elektronisko grāmatu pārdošana pirmoreiz ir apsteigusi mīkstajos papīra vākos iesietās grāmatas, kuras līdz šim sastādīja lielāko tirgus daļu. Sākotnējā Kindle atbalstīja tikai neaizsargātās Mobipocket grāmatas (MOBI, PRC), neformatēta teksta failus (TXT), Topaz formāta grāmatas (TPZ) un Amazon patentēto DRM-ierobežoto formātu (AZW). Kindle 2 pievienoja atbalstu Pārnesamajam dokumentu formātam (PDF) ar 2.3 versijas programmatūras izlaidi. Iepriekšējās versijas pilnībā neatbalstīja PDF, bet Amazon piedāvāja eksperimentālu konvertēšanu uz AZW formātu, kura lielu daļu PDF failu nespēja korekti noformēt. Kindle 2 pievienoja atbalstu Audible Enhanced (AAX) formātam, bet vairs neatbalstīja Audible versijas 2 un 3. Ar Kindle 2 bija iespējams apskatīt HTML failus, kuri bija saglabāti pa tiešo uz iekārtas. Tas ļāva veidot lokālu bezsaistes saturu saistītu lapu formā, kuras varēja izmantot arī bez aktīva interneta pieslēguma. Šādas lapas varēja apskatīt, atverot pārlūkā lokālās failu sistēmas adresi, (piemēram, file:///mnt/us/test.html) interneta adreses vietā (piemēram, Vikipēdija). Kindle 3 šādā veidā nevar apskatīt lokālus HTML failus, tas atbalsta tikai interneta vietņu adreses. 4. paaudzes Kindle, Kindle Touch un Kindle Touch 3G spēj attēlot Kindle (AZW), TXT, PDF, neaizsargātus MOBI un PRC failus. HTML, DOC, DOCX, JPEG, GIF, PNG un BMP failus var aplūkot pēc konvertācijas. Touch un Touch 3G versijas atbalsta arī Audible (Audible Enhanced (AA,AAX)) un MP3 failus. Brier Dudley. «Kindle hacking, iPod parallels and a chat with the Kindle director». Seattle Times, 2007. gada 19. novembris. Arhivēts no oriģināla, laiks: 2010. gada 21. decembrī. Skatīts: 2010. gada 28. decembris. Sarah Perez. «Kindle for Android Is Coming». The New York Times, 2010-05-18. «Kindle Wireless Reading Device - 2nd Generation». Amazon.com. Skatīts: 2010-08-14. «What is the Amazon Whispernet wireless feature and how does it work?». Amazon.com. Arhivēts no oriģināla, laiks: 2007. gada 22. novembrī. Skatīts: 2009. gada 30. decembris. «Kindle for iPhone home page». Skatīts: 2009. gada 30. decembris. Peter Kafka. «That Was Fast: Kindle, Meet the iPhone.». Skatīts: 2009. gada 30. decembris. «Amazon Kindle e-book downloads outsell paperbacks». BBC News. 2011. gada 28. janvāris. Skatīts: 2011. gada 2. maijs. «Amazon Extends Battery Life of Newest Kindle by 85 Percent and Adds Native PDF Reader». News Release. Amazon. Skatīts: 2009. gada 21. novembris. «Reading Personal Documents on Your Kindle». Amazon.com. 2007. "How to Use Your Kindle" section. lpp. Skatīts: 2007-11-23. Amazon. «Amazon.com: Kindle 2: Amazon's New Wireless Reading Device (Latest Generation): Kindle Store». Amazon, 2009. Skatīts: 2009-03-07. «Kindle Touch: Touchscreen e-Reader with Wi-Fi and E Ink Display». Amazon.com. 2011-09-30. Skatīts: 2011-09-30. Amazon.com Kindle veikals Izejas kods Kindel GPL sastāvdaļām The Revolution Will Be Digitalized, City Journal, 2008. gada 13. jūnijs Arhivēts 2011. gada 5. Janvāris Wayback Machine vietnē. Video: Charlie Rose Interview with CEO Jeff Bezos about the Kindle November 19, 2007