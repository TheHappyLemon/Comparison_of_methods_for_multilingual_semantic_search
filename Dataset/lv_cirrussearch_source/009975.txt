Nordea Bank Abp ir Somijā reģistrēta pārvaldītājsabiedrība, kas darbojas finanšu jomā, galvenokārt Ziemeļvalstīs. Grupa ir izveidota 2000. gadā Zviedrijā, bet kopš 2018. gada tās centrālais birojs atrodas Helsinkos, Somijā. Grupa apkalpo 10,5 miljonus privātpersonu, 10 miljonus mājsaimniecību un 0,5 miljonus korporatīvos un institucionālos klientus.  Nordea šobrīd tiek pārstāvēta kopumā 16 valstīs. Eiropas līmenī banka tiek pārstāvēta Lielbritānijā, Vācijā, Luksemburgā un Polijā, savukārt globālā mērogā Nordea tiek reprezentēta Brazīlijā, Ķīnā, Singapūrā un ASV. Nordea Bank akcijas tiek kotētas Nasdaq fondu biržās: Nasdaq Stockholm, Nasdaq Helsinki un Nasdaq Copenhagen. Lielākie akcionāri (2020. gada jūlijā): Sampo Oyj (19,9 %), Cevian Capital (4,4 %), Nordea Fonden (3,9 %). Nordea Bank rašanās vēsture ir viena no senākajām Ziemeļvalstu reģionā, tādējādi veidojot vienu no lielākajām finanšu grupām Ziemeļeiropā. Banka ir rezultāts secīgai Somijas, Dānijas, Norvēģijas un Zviedrijas banku (Merita Bank, Unibankas, Kreditkassen (Christiania Bank) un Nordbanken) apvienošanai, kas notika no 1997. līdz 2000. gadam. 1990. gadā Nordea sāka paplašināties, izveidojot filiāles Baltijas jūras austrumu reģionā. Pirmā Igaunijas filiāle tika atvērta Tallinā 1995. gadā, savukārt 1999. gadā Nordea kļuva par vienīgo bankas akcionāru Latvijā. Lietuvā Nordea bankas filiāle tika atvērta 2000. gadā. 2011. gadā Zviedrijas valdība pārdeva daļu tai piederošo Nordea Bank AB akciju. 2013. gada jūnijā tā samazināja savu ieguldījumu bankā no 13,4 % līdz 7 %. 2013. gada septembrī Zviedrija pārdeva valstij piederošos atlikušos 7 % Nordea kapitāldaļu. Akcijas iegādājās dažādi investori. 2015. gadā Nordea pieņēma stratēģiju Krievijā samazināt privāto klientu apkalpošanas darbību un veidot korporatīvo investīciju banku. 2017. gada janvārī Nordea Krievijā privāto kredītu apkalpošanas biznesu par 16 miljardiem rubļu (251,5 miljoniem eiro) pārdeva Krievijas bankai Sovkombank. 2016. gada 25. augustā tika izplatīta informācija, ka akcionāri plāno apvienot Nordea un DNB bankas Latvijā, Lietuvā un Igaunijā. 2017. gadā Nordea un DNB Zviedrijā izveidoja kopuzņēmumu Luminor Group AB, kam nodeva Baltijas valstu Nordea un DNB banku aktīvus. 1. oktobrī Nordea Bank AB filiāles Latvijā, Igaunijā un Lietuvā tika pievienotas attiecīgi AS DNB Pank, AS DNB Banka un AB DNB Bankas, un sāka strādāt zem viena zīmola Luminor. 2017. gada septembrī Nordea paziņoja par plāniem pārcelt savu korporatīvo galveno mītni no Stokholmas uz Helsinkiem. 2017. gada 27. septembrī Somijā tika reģistrēta pārvaldītājsabiedrība Nordea Holding Abp (2018. gada 29. jūnijā tā pārdēvēta par Nordea Bank Abp). Grupas uzņēmumi tika reorganizēti šajā mātes uzņēmumā; bankas Zviedrijā, Dānijā un Norvēģijā tika pārveidotas par filiālēm. Pārcelšanās tika pabeigta 2018. gada oktobrī. 2019. gada 1. martā tika pabeigta Norvēģijas bankas Gjensidige Bank ASA iegāde. 2019. gada 19. decembrī tika paziņots, ka Nordea no Société Générale iegādāsies tās meitas uzņēmumu Norvēģijā SG Finans AS. Nordea Bank Latvijas filiāles vēsture aizsākās 1992. gada aprīlī, kad Baltijas Investīciju Programmas ietvaros tika dibināta Latvijas Investīciju Banka. Tās akcionāri bija: Latvijas valsts Eiropas Rekonstrukcijas un attīstības banka (EBRD) Finnish Fund for Industrial Cooperation Ltd (Somija) Swedfund International AB (Zviedrija) Deutsche Investitions und Entwicklungsgesellschaft GmbH (Vācija) 2001. gada 3. decembrī Nordea grupas banku apvienošanas procesā, kā arī vienota bankas vārda integrēšanas rezultātā, jaunais nosaukums Nordea Bank Latvijas filiāle aizvietoja Merita Bank Rīgas filiāles nosaukumu. 2017. gada 1. oktobrī Nordea Bank AB filiāle Latvijā pievienota AS DNB Banka. Galvenais birojs Helsinkos Mītne Stokholmā Mītne Kopenhāgenā Agrākais birojs Oslo Agrākais birojs Helsinkos Nordea.com Arhivēts 2016. gada 24. aprīlī, Wayback Machine vietnē. - Our customers Shareholders Nordea Papildināta - Zviedrija, pārdodot atlikušās Nordea akcijas, ieguvusi 3,4 miljardus dolāru. Db.lv. 2013. gada 25. septembrī. Skatīts: 2017. gada 9. janvārī. Nordea Krievijā privāto kredītu apkalpošanas biznesu pārdod vietējai bankai Sovkombank LETA--INTERFAX, 2017. gada 23. janvāris Vikikrātuvē par šo tēmu ir pieejami multivides faili. Skatīt: Nordea. Oficiālā mājaslapa Nordea Bank AB profils vietnē Yahoo! Finance