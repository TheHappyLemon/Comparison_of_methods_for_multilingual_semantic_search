Bela Hotenašvili (gruzīnu: ბელა ხოტენაშვილი; dzimusi 1988. gada 1. jūnijā Telavi) ir Gruzijas starptautiskā lielmeistare šahā (2007). Vairākārt pārstāvējusi Gruziju Eiropas un Pasaules junioru šaha čempionātos. 1998. gadā izcīnījusi bronzu Pasaules junioru šaha čempionātā U10 vecuma grupā, bet 2004. gadā uzvarējusi Pasaules junioru šaha čempionātā U16 vecuma grupā. Trīs reizes uzvarējusi Gruzijas junioru šaha čempionātos: 2002. gadā U16 vecuma grupā, bet 2007. un 2008. gadā U20 vecuma grupā. 2009. gadā Tbilisi uzvarējusi Maijas Čiburdanidzes kausa izcīņā. 2012. gadā uzvarējusi Gruzijas sieviešu šaha čempionātā. 2013. gadā Ženēvā uzvarējusi FIDE Women's Grand Prix sērijas šaha turnīrā. 2020. gada augustā izcīnījusi 3. vietu Gruzijas sieviešu šaha čempionātā. 2023. gada februārī uzvarējusi Gruzijas sieviešu šaha čempionātā. 2023. gada maijā Nikosijā ierindojusies 11. vietā FIDE sieviešu Grand Prix izcīņas posmā. 2023. gada jūnijā Sentluisā dalījusi 3.-4. vietu sieviešu lielmeistaru starptautiskajā šaha turnīrā Cairns Cup. 2023. gada augustā Baku piedalījusies FIDE Pasaules kausa izcīņā sievietēm, kurā ceturtdaļfinālā piekāpusies Taņai Džunji. Piedalījusies Pasaules šaha čempionātos sievietēm pēc izslēgšanas sistēmas: 2012. gadā Hantimansijskā 1. kārtā zaudējusi Maricai Arribasai Robainai; 2015. gadā Sočos 2. kārtā uzvarējusi Huanu Cjaņu, bet 3. kārtā zaudējusi Džao Sjue; 2017. gadā Teherānā 1. kārtā zaudējusi Olgai Ziminai; 2018. gadā Hantimansijskā 1. kārtā uzvarējusi Vo Thi Kimfunu, bet 2. kārtā zaudējusi Dronavalli Hārikai. Pārstāvējusi Gruzijas komandu lielākajos komandu šaha turnīros: Pasaules šaha olimpiādēs piedalījusies 5 reizes (2010-2018). Komandu vērtējumā izcīnījusi 2 bronzas (2010, 2018) medaļas. Individuālajā vērtējumā izcīnījusi sudraba (2014) un 2 bronzas (2010, 2018) medaļas; Eiropas komandu šaha čempionātos piedalījusies 4 reizes (2009, 2013, 2017-2019). Komandu vērtējumā izcīnījusi 3 sudraba (2009, 2017, 2019) medaļas. Individuālajā vērtējumā izcīnījusi zelta (2017) un 2 sudraba (2009, 2013) medaļas; Pasaules komandu šaha čempionātos piedalījusies 6 reizes (2011-2019, 2023). Komandu vērtējumā izcīnījusi zelta (2023) un 3 bronzas (2011, 2017, 2019) medaļas. Individuālajā vērtējumā izcīnījusi sudraba (2011) medaļu. Par panākumiem turnīros FIDE 2006. gadā Hotenašvili piešķīra starptautiskās meistares (WIM), bet 2007. gadā - starptautiskās lielmeistares (WGM) nosaukumu. 2009. gadā saņēmusi starptautiskā meistara vīriešiem (IM) nosaukumu, bet 2013. gadā - starptautiskā lielmeistara vīriešiem (GM) nosaukumu. Georgian Women Championship 2012 2013-2014 FIDE Women's Grand Prix GEO Women 77th Ch Georgian Women 80th Championship Standings — FIDE Grand prix 2023 2023 Cairns Cup - Day 9 | www.uschesschamps.com Women's Chess World Cup 2023 «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2016. gada 17. novembrī. 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 14. februārī. Women’s World Championship 2018 OlimpBase :: Women's Chess Olympiads :: Bela Khotenashvili OlimpBase :: European Women's Team Chess Championship :: Bela Khotenashvili OlimpBase :: World Women's Team Chess Championship :: Bela Khotenashvili GM title application Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)