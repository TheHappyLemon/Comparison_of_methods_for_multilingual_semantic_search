Mūzikas žanrs ir kategoriska un tipoloģiska konstrukcija, kas identificē skaņdarbus un iedala tos noteiktās mūzikas kategorijās. Mūzikas iedalījumu žanros var noteikt vairāki kritēriji: Piederība akadēmiskajai/populārajai/tradicionālajai mūzikai Laika periods Reģionālā un nacionālā piederība Tehnika un instrumentācija Piederība žanru sajaukumam Sociālā funkcija Pamatraksts: Akadēmiskā mūzika Akadēmiskā mūzika galvenokārt tiek attiecināta uz klasisko mūziku. Tās pamatžanri ir laikmetīgā mūzika (ieskaitot elektronisko mūziku, eksperimentālo mūziku, minimālismu). Akadēmiskā mūzika sevī iekļauj arī noteiktas džeza formas, lai gan džezs galvenokārt tiek attiecināts uz populāro mūziku. Pamatraksts: Populārā mūzika Populāro mūziku var attiecināt uz jebkuru mūzikas žanru, izņemot kontrastā esošo akadēmisko un tradicionālo mūziku. Lai gan populārā mūzika bieži tiek dēvēta par popmūziku, šie abi termini nav sinonīmi. Pazīstamākie populārās mūzikas žanri ir pops, roks, R&B, smagais metāls, indīroks, hiphops, tehno, alternatīvais roks un kantrī. Pamatraksts: Tradicionālā mūzika Tradicionālā mūzika ir mūsdienu nosaukums tam, ko agrāk sauca par tautas mūziku. Šobrīd tas ir visaptverošs termins, kas sevī iekļauj daudz netradicionāla materiāla. Tradicionālo mūziku raksturojošās īpašības: Mutvārdu tradīcijas : Mūzika tiek pārmantota dziedāšanas un klausīšanās ceļā; Kultūras pamats: Mūzika nāk un ir daļa no kāda reģiona kultūras. Laika periods :Mūziku var iedalīt kategorijās arī pēc laika perioda, kad tā bija populāra, piemēram, viduslaiku mūzika, renesanses mūzika, baroka mūzika. Reģionālā un nacionālā mūzika: Mūziku ir iespējams klasificēt arī pēc ģeogrāfiskā principa, piemēram, Austrālijas mūziku iespējams iedalīt Austrālijas rokmūzikā, Austrālijas tradicionālajā mūzikā, Austrālijas aborigēnu mūzikā un Austrālijas džezā. Tehnika un instrumentācija: Mūziku iespējams kategorizēt pēc dažiem tehniskajiem aspektiem, tajā skaitā arī pēc skaņdarba atskaņošanā izmantotajiem instrumentiem. Žanru sajaukums: Žanrs var tikt attiecināts arī pēc tā rašanās no agrāk eksistējošiem žanriem. Vienā gadījumā ir skaidrs, ka žanrs radies sajaucoties citiem žanriem (blūzroks), otrā gadījumā žanra nosaukums tikai atspoguļo faktu par dažādu stilu sajaukumu (Crossover). Sociālā funkcija: Mūzikas žanri var tikt kategorizēti pēc to sociālās funkcijas, piemēram, Ziemassvētku un kāzu dziesmas. Jaunu mūzikas formu, stilu un kategoriju rašanās rezultātā var rasties jauni mūzikas žanri. Lai gan teorētiski ir iespējams radīt jaunu mūzikas stilu, kuram būtu jaunas attiecības ar esošajiem žanriem, tas tomēr visticamāk būs ietekmēts no agrāk eksistējošiem žanriem. Davis Arnold. The New Oxford Companion Music, Volume 1: A-J. Oxford University Press, 1983. 111. lpp. ISBN 0-19-311316-3. Davis Arnold. The New Oxford Companion Music, Volume 1: K-Z. Oxford University Press, 1983. 1467. lpp. ISBN 0-19-311316-3. Muzikoloģija Mūzikas stilu uzskaitījums