Samuels Sevjans (angļu: Samuel Sevian, armēņu: Սամվել Սևյան; dzimis 2000. gada 26. decembrī, Korningā) ir ASV starptautiskais lielmeistars šahā (2014). Piedzimis armēņu emigrantu ģimenē. Ar šahu sācis nodarboties piecu gadu vecumā. 2012. gadā uzvarējis Pasaules jauniešu šaha čempionātā U12 vecuma grupā. 2012. gadā dalījis pirmo vietu Losandželosas šaha turnīrā 23rd Metropolitan Chess FIDE Invitational. 2013. gadā dalījis otro vietu Budapeštas šaha turnīrā First Saturday. 2013. gadā kļuvis par visu laiku jaunāko ASV šaha čempionātu dalībnieku. Kļuvis par jaunāko starptautisko meistaru (2013. gadā — 12 gadu, 10 mēnešu un 15 dienu vecumā) un starptautisko lielmeistaru (2014. gadā — 13 gadu, 10 mēnešu un 27 dienu vecumā) ASV šaha vēsturē. 2021. gada novembrī Rīgā izcīnījis 13. vietu 2021. gada "FIDE Chess.com Grand Swiss" turnīrā. 2022. gada oktobrī Sentluisā ierindojies 9. vietā ASV šaha čempionātā. 2023. gada oktobrī Sentluisā izcīnījis 5. vietu ASV šaha čempionātā. 2023. gada novembrī Daglasā ierindojies 22. vietā "FIDE Grand Swiss" turnīrā. 23rd Metropolitan Chess FIDE Invitational 2012 Youth World Champions at First Saturday Budapest GM event Profile of a Prodigy: Samuel Sevian 2021 FIDE Chess.com Grand Swiss Pairings & Results | www.uschesschamps.com 2023 U.S. Championships 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)