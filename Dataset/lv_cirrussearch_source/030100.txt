Četrzirdziņu aizsardzība ir šaha atklātne, kas sākas ar gājieniem: 1. e2-e4 e7-e5 2. Zg1-f3 Zb8-c6 3. Zb1-c3 Zg8-f6. Tā pieder pie atklātām atklātnēm un tai ir piešķirti Šaha atklātņu enciklopēdijas kodi no C46 līdz C49. Pirmās šīs atklātnes analīzes atrodamas Polērio rokrakstā (16. gadsimts). Atklātnes tālākā attīstībā liela loma bija L. Paulsenam, F. Māršalam, A. Rubinšteinam. Atklātni savās partijās lietojuši daudzi spēcīgākie pasaules lielmeistari: E. Laskers, H. R. Kapabalanka, M. Botviņņiks un citi. Mūsdienās spēcīgāko šahistu praksē četrzirdziņu aizsardzība sastopama samērā reti. Četrzirdziņu aizsardzībā abas puses tiecas pēc ātras spēku mobilizācijas un mierīgas spēles centrā. 4. ... Lf8-b4 — ar sarežģītu spēli. 4. ... Zc6-d4 — pretuzbrukums, ko pirmais pielietojis F. Māršals, bet pilnveidojis A. Rubinšteins. Melnie, zaudējot tempu un dažos variantos arī bandinieku, pārķer iniciatīvu, atgūstot bandinieku vai iegūstot par to pozicionālu kompensāciju. 4. ... Lf8-b4 — P. Morfija variants 4. ... e5xd4 5. Zc3-d5 — Belgradas gambīts. 4. ... e5xd4 5. Zf3xd4 — Pāreja uz skotu atklātni. Koblencs, Aleksandrs. Šacha skola. — LVI, Rīga, 1951 — 53. — 55. lpp. Шахматный словарь. Гл. редактор Абрамов Л.Я., ФиС, Москва, 1964. — 457.-458. стр. Ludek Pahman "Offene Spiele",Berlin, 1966, 209.-222. lpp. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 470. lpp. ISBN 5-85 270-005-3. (krieviski)