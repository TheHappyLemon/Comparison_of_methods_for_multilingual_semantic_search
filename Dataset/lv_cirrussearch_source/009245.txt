Bengāzī (arābu: بنغازي, Binġāzī, izrunā: [bənˈʁɑːzi]) ir Lībijas otra lielākā pilsēta pēc iedzīvotāju skaita. Pilsēta atrodas valsts ziemeļaustrumos, Sidras līča krastā. Pilsētu dibināja senie grieķi ar nosaukumu Hesperides (Ἑσπερίδες). Ēģiptiešu faraona Ptolemaja III valdīšanas laikā tās nosaukums bija Berenice. 3. gadsimtā pilsēta kļuva nozīmīgāko pilsētu reģionā. No 1912. līdz 1942. gadam, kad Itālija bija okupējusi Lībiju, tā bija maza pilsētiņa, kas nīkuļoja. Otrā pasaules kara laikā Bengāzī ļoti cieta, tā stipri tika izpostīta. Kara laikā piecas reizes mainījās pilsētas "īpašnieki", līdz 1942. gada novembrī palika britu kontrolē. 1951. gadā, kad Lībija ieguva neatkarību, tā strauji attīstījās un kļuva par valsts otru lielāko pilsētu pēc iedzīvotāju skaita. Lībijas pilsoņu kara laikā Bengāzī 2014. gadā ieņēma ar grupējumu “Al-Qaida” saistītie kaujinieki. Ilgu kauju rezultātā 2017. gada maijā feldmaršala Halifa Haftara vadītā Austrumlībijas armija padzina islāmistus no Bengāzī. No Lībijas pilsētas Bengazi padzen teroristus Aigars Smiltnieks lsm.lv, 2017. gada 9. maijā