Gerds Kanters (igauņu: Gerd Kanter; dzimis 1979. gada 6. maijā Tallinā) ir igauņu vieglatlēts, startē diska mešanas sacensībās. Trīs reizes atzīts par Igaunijas gada sportistu (2007, 2008, 2011). Viņa personīgais rekords ir arī 3. visu laiku tālākais metiens — 73,38 metri —, labāku rezultātu ir sasnieguši tikai divi sportisti: vācietis Jirgens Šulcs (74,08 m, 1986) un lietuvietis Virgīlijs Alekna (73,88 m, 2000). Piedalījies trijās Olimpiskajās spēlēs (2004, 2008, 2012). 2004. gadā Atēnās nesasniedza finālu, 2008. gadā Pekinā izcīnīja zelta medaļu, savukārt 2012. gadā Londonā — bronzu. Ar panākumiem startējis arī Pasaules čempionātā, kur izcīnījis zelta medaļu (Osaka 2007), divas sudraba medaļas (Helsinki 2005, Tegu 2011) un divas bronzas medaļas (Berlīne 2009, Maskava 2013). Eiropas čempionātā igauņa labākais panākums ir 2006. gadā Gēteborgā, 2012. gadā Helsinkos un 2014. gadā Cīrihē izcīnītā sudraba medaļa. Vikikrātuvē par šo tēmu ir pieejami multivides faili. Skatīt: Gerds Kanters. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)