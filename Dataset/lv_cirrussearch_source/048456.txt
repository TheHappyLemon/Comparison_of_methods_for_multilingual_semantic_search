Beļjanskas ala (slovāku: Belianska jaskyňa) ir 3,6 km gara karsta alu sistēma netālu no Lendakas Slovākijas ziemeļos, Tatros. Ietilpst Tatru nacionālajā parkā. Tā ir garākā un vienīgā tūristiem publiski pieejamā ala Augstajos Tatros. Ieeja alā atrodas 890 m vjl., kopējais garums 3829 m, no tiem 1370 m pielāgoti tūristu apskatei. Augstumu starpība — 168 m. Ala atklāta 18. gadsimtā, tūristu apmeklējumam atvērta 1884. gadā, apgaismota ar elektrisko apgaismojumu 1896. gadā (pirmā mākslīgi izgaismotā ala pasaulē). Belianska Cave Arhivēts 2019. gada 26. aprīlī, Wayback Machine vietnē. Nature Conservancy of the Slovak Republic. Slovak Caves Administration Vikikrātuvē par šo tēmu ir pieejami multivides faili. Skatīt: Beļjanskas ala. Oficiālā tīmekļa vietne