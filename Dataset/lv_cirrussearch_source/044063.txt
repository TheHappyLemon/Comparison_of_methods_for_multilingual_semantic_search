Nabadzīgā Bērna Jēzus māsu kongregācija (latīņu: Congregatio Sororum a Paupere Infante Jesu) ir Romas katoļu sieviešu kongregācija, kas dibināta 1844. gadā Āhenē. Aktīvi darbojas arī Latvijā. Ordenis nodarbojas ar nabadzīgu, sociāli neaizsargātu bērnu, sevišķi meiteņu, aprūpi un atbalstīšanu. Ordeni akceptējuši Romas pāvests Pijs IX 1862. un 1869. gadā un pāvests Leons XIII 1881. un 1888. gadā. Iesākumā darbojies Āhenē, Bismarka kultūrcīņas laikā ordenis pārcēla savu darbību uz netālo Simpelveldi Nīderlandē. Visā ordenī darbojas apmēram 630 māsu, no kurām ievērojama daļa Latvijā - 32. Latvijā māsas ieradās 1927. gada 4. novembrī, kad māte Olga Koha (Olga Koch) ar 4 māsām no Vīnes pēc arhibīskapa Antonija Springoviča aicinājuma Jaunaglonā nodibināja pirmo Nabadzīgā Bērna Jēzus māsu klosteri Latvijā. Mūsdienās Nabadzīgā Bērna Jēzus māsu kongregācijas klosteri atrodas Daugavpilī, Liepājā, Līvānos, Rīgā un Varakļānos. Nabadzīgā Bērna Jēzus māsu kongregācija Latvijā