Bataiska (krievu: Батайск) ir pilsēta Krievijā, Rostovas apgabalā. Izvietojusies apgabala rietumdaļā Donas pietekas Koisugas krastā, Rostovas pie Donas satelītpilsēta; atrodas 8 km uz dienvidaustrumiem no tās. Nozīmīgs transporta mezgls. Apdzīvoto vietu 1769. gadā kā Batajskas slobodu dibināja Zaporožjes kazaki un izbēgušie krievu dzimtļaudis. Nosaukums cēlies no Batajas upītes, kuras nosaukums tjurku valodā nozīmē ‘mitra ieleja ar strautu’. Ciems strauji izaudzis 19. gadsimta vidū sakarā ar Ziemeļkaukāza saimniecisko apgūšanu, 1856. gadā jau bija pagasta centrs. 1875. gadā savienota ar Rostovas—Vladikaukāzas dzelzceļa līniju. 1924. gadā Bataiska kļuva par rajona centru. 1931. gadā izbūvēts lidlauks, atvērta lidotāju skola. 1938. gadā likvidēts Bataiskas rajons, bet pašai Bataiskai piešķirts pilsētas statuss. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 99. lpp. Vikikrātuvē par šo tēmu ir pieejami multivides faili. Skatīt: Bataiska.