Oto Ludvigs Premingers (vācu: Otto Ludwig Preminger, dzimis 1905. gada 5. decembrī, miris 1986. gada 23. aprīlī) bija Austroungārijā dzimis teātra un kino režisors, kinoproducents un aktieris. Pēc aiziešanas no teātra, savā piecdesmit gadu ilgajā karjerā režisējis vairāk nekā 35 spēlfilmas. Bieži strādājis film noir žanrā, veidojot tādas pazīstamas mistērijas filmas kā "Laura" (Laura, 1944) un Fallen Angel (1945). 1950. un 1960. gados viņš režisēja populāru romānu un skatuves darbu augsta līmeņa adaptācijas. Vairākas no šīm vēlākajām filmām pārkāpa cenzūras robežas, aizskarot tēmas, kas tolaik Holivudā bija tabu, kā narkotiku atkarība (The Man with the Golden Arm, 1955), izvarošana ("Slepkavības anatomija" (1959)) un homoseksualitāte (Advise & Consent, 1962). Par filmām "Laura" un The Cardinal (1963), Premingers tika nominēts Amerikas Kinoakadēmijas balvai kategorijā "Labākais režisors". Kā producents par filmu "Slepkavības anatomija", ticis nominēts "Labākās filmas" balvai. Berlīnes kinofestivālā saņēmis Bronzas Lauvu par filmu Carmen Jones (1954). Režisējis arī filmu Bunny Lake Is Missing (1965). Vikikrātuvē par šo tēmu ir pieejami multivides faili. Skatīt: Oto Premingers. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski)