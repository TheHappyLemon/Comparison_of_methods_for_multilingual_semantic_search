Grobiņas apriņķis (vācu: Kreis Grobin, krievu: Гробинский уезд) bija administratīva vienība Kurzemes guberņas (1819—1918), īslaicīgi Kurzemes un Zemgales hercogistes (1918), līdztekus Latvijas Republikas (1918—1920) sastāvā. Pēc 1819. gada administratīvās reformas bijušās Kurzemes un Zemgales hercogistes Grobiņas pilskunga tiesu apvienoja ar Piltenes apgabala dienvidu daļu un izveidoja Aizputes virspilskunga tiesu. Apriņķim pievienoja arī Palangas muižas zemes, tādējādi apriņķim bija 6,4 km gara robeža ar Prūsijas karalisti, vēlāk Vācijas impēriju. Palangas miestā darbojās Krievijas impērijas muitas iestādes. Aizputē atradās Kurzemes guberņas galma tiesai (Oberhofgericht) pakļauta virspilskunga tiesa un evaņģēliski luteriskās baznīcas prāvesta iecirknis. 1864. gadā Aizputes virspilskunga tiesu likvidēja, sadalot to Aizputes un Grobiņas apriņķos. Grobiņas pilsēta Liepājas pilsēta Durbes draudzes novads Durbes kroņa miests Grobiņas draudzes novads Palangas miests 1912. gadā Grobiņas apriņķī ietilpa 13 pagasti un 3 pilsētas: Pirmā pasaules kara laikā izveidoti: Aizteres pagasts (atdalot no Durbes pagasta), Bunkas pagasts (atdalot no Priekules pagasta), Krotes pagasts (atdalot no Durbes pagasta), Rāvas pagasts (atdalot no Aizputes apriņķa Dunalkas pagasta). Atdalīti kā patstāvīgi Medzes un Vērgales pagasti. Grobiņas apriņķa ziemeļi (Medzes un Vērgales apkārtne) (1915) Grobiņas apriņķa Liepājas un Grobiņas apkārtne (1915) Grobiņas apriņķa dienvidi (Palangas apkārtne) Pēc Latvijas valsts neatkarības pasludināšanas 1918. gadā no Priekules pagasta atdala Virgas pagastu. 1919. gadā, apvienojot 13 Rucavas, Bārtas un Nīcas pagastu ciemus, izveidots Dunikas pagasts. 1920. gada jūnijā Grobiņas apriņķim pievieno Gramzdas, Kalētu un Pormsātes pagastus no Aizputes apriņķa. 1920. gada 9. augustā Grobiņas apriņķi Ministru kabineta sēdē pārdēvēja par Liepājas apriņķi. Adolf Richters. Baltische Verkehrs- und Adressbücher. Band 2. Kurland. Riga 1912 Citur arī kā Lieģu-Aizteres pagasts Citur arī kā Bunkas-Ordangas pagasts «Liepājas apriņķis. Dzīve un darbs. 1936.». Arhivēts no oriģināla, laiks: 2019. gada 2. septembrī. Skatīts: 2014. gada 16. martā. Virgas pagasts Arhivēts 2019. gada 2. septembrī, Wayback Machine vietnē. Liepājas apriņķis. Dzīve un darbs. 1936 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Apriņķu noapaļošana Arhivēts 2013. gada 31. decembrī, Wayback Machine vietnē. Baltijas Vēstnesis — 1920.gada 5.jūnijs Valdības Vēstnesis — 1920.gada 7.jūnijs Arājs Arhivēts 2013. gada 31. decembrī, Wayback Machine vietnē. 1920.gada 13.augusts Гробинский уезд - Энциклопедический словарь Брокгауза и Ефрона - т. IXa - 1893 - с. 744—746 (krieviski)