Malta Eirovīzijas dziesmu konkursā ir piedalījusies 35 reizes, no kurām finālos ir piedalījusies 26 reizes, debitējot 1971. gada konkursā. Malta joprojām nav uzvarējusi konkursā, taču ir vienīgā valsts, kas nav uzvarējusi, bet ir ieguvusi četrus rezultātus labāko trijniekā. Malta pirmo reizi piedalījās 1971. gada konkursā, kad valsti pārstāvēja Džo Grehs ar dziesmu Marija l-Maltija, kas kopvērtējumā ieguva pēdējo vietu. Arī nākamajā, 1972. gada konkursā, valsts konkursā iekļuva pēdējā vietā. 1973. un 1974. gada konkursos Malta nepiedalījās, bet atgriezās 1975. gada konkursā, taču pēc tam konkursā nepiedalījās 16 gadus pēc kārtas, atgriežoties tikai 1991. gada konkursā. Pēc šīs atgriešanās rezultāti konkursā bija daudz labāki, jo 8 gadus pēc kārtas tika iegūtas vietas TOP 10. Malta ir viena no visveiksmīgākajām valstīm rezultātu ziņā, kas nekad konkursā nav uzvarējusi, sasniedzot TOP 3 rezultātu četras reizesː 1992. gada konkursā iegūstot 3. vietu, kad Maltu pārstāvēja Marija Spiteri ar dziesmu Little Child, 1998. gada konkursā arī iegūstot 3. vietu, kad valsti pārstāvēja Kiara ar dziesmu The One That I Love, kā arī iegūstot 2. vietu gan 2002. gada konkursā, kad Maltu pārstāvēja Ira Losko ar dziesmu 7th Wonder, atpaliekot ar 12 punktiem no konkursa uzvarētājas Marie N ar dziesmu I Wanna, kas pārstāvēja Latviju, gan arī 2005. gada konkursā, kad valsti pārstāvēja Kiara ar dziesmu Angel. Kiara kļuva arī par vienīgo dziedātāju, kas Maltu ir pārstāvējusi 3 reizes, pēc 2009. gada konkursa, kura finālā viņa ieguva 22. vietu. Pēc 2. vietas 2005. gada konkursā Malta ir ieguvusi TOP 10 rezultātus tikai divreiz — 2013. gada konkursā, kad valsti pārstāvēja Džianluka Bezzina ar dziesmu Tomorrow, un 2021. gada konkursā, kad to pārstāvēja Destinija ar dziesmu Je Me Casse, kad attiecīgi tika iegūta 8. un 7. vieta. Valsts arī 2006. gada konkursā ieguva pēdējo vietu finālā. Kopš pusfinālu ieviešanas 2004. gada konkursā Malta finālam nav kvalificējusies 9 reizesː 2007., 2008., 2010., 2011., 2015., 2017., 2018., 2022., un 2023. gada konkursā. Kopā ar Franciju, Lielbritāniju, Spāniju un Zviedriju Malta ir vienīgā valsts, kas nav izlaidusi nevienu konkursu kopš 1991. gada konkursa. Visas Maltas pārstāvētās dziesmas kopš 1975. gada konkursa ir bijušas angļu valodā, ar kuru valstij bija ļauts piedalīties no 1978. līdz 1998. gada konkursam, kad katrai dalībvalstij bija jādzied savā oficiālajā valodā, jo tā ir viena no Maltas oficiālajām valodām. Otrā oficiālajā valodā, maltiešu, valsts ir tikusi pārstāvēta tikai pirmajās divās dalības reizēs — 1971. un 1972. gada konkursā. Maltas 2000. gada konkursa dziesma Desire, kuru izpildīja Klodeta Pače, arī sastāvēja no maltiešu valodas teksta, taču tās bija tikai 3 rindiņas. Malta parasti ir izmantojusi nacionālo atlasi, lai izvēlētos dziesmu un izpildītāju, kas pārstāvēs valsti dziesmu konkursā. Pirmajās trīs dalības reizēs Malta savu pārstāvi izvēlējās, nosūtot Malta Song Festival ("Maltas dziesmu konkursa"), kas noticis jau kopš 1960. gada, uzvarētāju piedalīties Eirovīzijā. Pēc atgriešanās 1991. gada konkursā Malta ir izmantojusi nacionālās atlases ar dažādiem nosaukumiem, lai izvēlētos savu pārstāvi, kā l-Festival Kanzunetta għall-Ewropa, Malta Eurovision Song Contest un Malta Eurosong. Nacionālās atlases rīko Maltas Sabiedriskā televīzija (PBS), kas arī pārraida un nodrošina valsts dalību Eirovīzijas dziesmu konkursā. Pēc neiekļūšanas 2017. un 2018. gada konkursu finālos PBS nolēma, ka tā vairs nerīkos nacionālo atlasi un tā vietā valsti pārstāvēs Maltas X Faktora versijas X Factor Malta, kuru arī pārraida PBS, uzvarētājs, dziesmu izvēloties pēc tam. Šāda atlases kārtība tika izmantota 2019. un 2020. gada konkursiem, kad attiecīgi tika izvēlēta Mikela un Destinija.      Uzvarētāji      Otrā vieta      Trešā vieta      Pēdējā vieta      Nekvalificējās finālam Julie & Ludwig 2004. gada konkursā Stambulā, Turcijā. Olivija Luisa 2007. gada konkursā Helsinkos, Somijā. Morena 2008. gada konkursā Belgradā, Serbijā. Tea Gereta 2010. gada konkursā Oslo, Norvēģijā. Džianluka Bezzina 2013. gada konkursā Malmē, Zviedrijā. Firelight 2014. gada konkursā Kopenhāgenā, Dānijā. Ambera 2015. gada konkursā Vīnē, Austrijā. Ira Losko 2016. gada konkursā Stokholmā, Zviedrijā. Klaudija Faniello 2017. gada konkursā Kijivā, Ukrainā. Kristabella 2018. gada konkursā Lisabonā, Portugālē. Mikela 2019. gada konkursā Telavivā, Izraēlā. Sastāv no dažiem vārdiem maltiski Konkurss tika atcelts COVID-19 pandēmijas dēļ Sastāv no atkārtotas frāzes franciski Floras Stella. «Malta: National final on 20th February» (angļu). ESCToday, 2009. gada 19. novembrī. Arhivēts no oriģināla, laiks: 2009. gada 21. novembrī. Skatīts: 2009. gada 16. decembrī. Sanjay (Sergio) Jiandani. «Eurovision Malta: PBS confirms participation in Eurovision 2019; X Factor Malta winner to Israel». ESCToday (angļu), 2018. gada 20. jūnijā. Skatīts: 2021. gada 4. aprīlī. Robyn Gallagher. «Michela Pace wins grand final of X Factor Malta and will represent Malta at Eurovision 2019». Wiwibloggs (angļu), 2019. gada 26. janvārī. Skatīts: 2021. gada 4. aprīlī. Kurt Sansone. «Destiny wins X Factor, will represent Malta in Eurovision». Malta Today (angļu), 2020. gada 8. februārī. Skatīts: 2021. gada 4. aprīlī. PBS Malta Eirovīzijas lapa Maltas profils Eurovision.tv lapā Maltas pārstāvju un rezultātu uzskaitījums — EUROVISIONWORLD.COM