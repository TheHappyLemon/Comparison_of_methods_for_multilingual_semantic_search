Deniss Mortons Horns (angļu: Dennis Morton Horne; 1920. gada 19. oktobris Sari — 2015. gada 3. maijs Kenta) bija Lielbritānijas šahists. Pēc Otrā pasaules kara kapteiņa dienesta pakāpē atvaļinājies no armijas un mācījies Oksfordas Universitātē, kur nopietni aizrāvies ar šahu. 1948. gada Plimutas starptautiskajā šaha turnīrā uzvarējis Pasaules eksčempionu šahā Maksu Eivi. 1949. gadā bijis otrais Lielbritānijas pirmajā šaha čempionātā pēc Šveices sistēmas. Bijis asa stila šahists, bieži lietojis tādu atklātni kā karaļa gambīts. Pārstāvējis Anglijas komandu Pasaules šaha olimpiādē 1952. gadā, kur individuālajā vērtējumā izcīnījis sudraba medaļu. 1954. gadā vēl piedalījies Hastingsas tradicionālajā šaha turnīrā, kurā, lai gan pārspējis Fridriku Oulafsonu, tomēr palicis pēdējā vietā. Vēlākajos gados šaham veltījis mazāk laika, jo vairāk aizrāvies ar bridžu. OlimpBase :: Men's Chess Olympiads :: Dennis Morton Horne Hastings 1953/54 «Dennis Morton Horne (1920-2015)». Arhivēts no oriģināla, laiks: 2020. gada 30. jūnijā. Skatīts: 2016. gada 27. maijā. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)