Pašreizējais Irānas karogs (persiešu: پرچم ایران‎‎) tika apstiprināts 1980. gada 29. jūlijā, neilgi pēc Islāma revolūcijas. Irānas karogā ir trīs joslas: zaļa, balta un sarkana. Baltās joslas vidū atrodas Irānas ģerbonis. Vietā, kur zaļā josla saskaras ar balto joslu, uz zaļās joslas baltā krāsā kūfiskajā rakstā 11 reižu rakstīts Allāh Akbar jeb Dievs ir visvarens. Tieši tāds pats uzraksts 11 reižu baltiem burtiem rakstīts uz sarkanās joslas vietā, kur tā saskaras ar balto joslu. Uzraksts simbolizē Allāh Akbar saucienus 1979. gada 11. februārī, kad nacionālais radio paziņoja: „No Teherānas Irānas Islāma Republikas balss,” — kas bija neoficiālais Islāma Republikas sākums. Zaļā, baltā un sarkanā krāsa Irānas karogā ir kopš 19. gs. beigām. Zaļā krāsa simbolizē dabu, izaugsmi un laimi, kā arī ir tradicionāla persiešu valodu simbolizējoša krāsa. Trijstūrveida zaļš un balts karogs ir vēsturiskais persiešu karogs. Baltā krāsa simbolizē brīvību. Sarkanā krāsa ir mocekļu krāsa. Trijstūrveida zaļš un sarkans karogs ir vēsturiskais mīdiešu karogs. Šī ir karoga vienkāršotā versija. Konstruējot karogu oficiālajā veidā proporcija ir iracionāla: 1 : (75/28)(7√5 − 15) Vikikrātuvē par šo tēmu ir pieejami multivides faili. Skatīt: Irānas karogs. Karoga konstruēšanas pamācība (persiešu valodā)