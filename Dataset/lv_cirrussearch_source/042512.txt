Marina Nikišenko (rumāņu: Marina Nichișenco), pirmslaulību uzvārds Margijeva (krievu: Мари́на Сосла́новна Марги́ева; dzimusi 1986. gada 28. jūnijā), ir Moldovas vieglatlēte, vesera metēja, starptautiskās klases sporta meistare. Marina Nikišenko dzimusi 1986. gada 28. jūnijā Ziemeļosetijas pilsētā Vladikaukāzā. Viņas tēvs Soslans ir osetīns, māte Aleksandra moldāviete. Ģimene dzīvo Moldovā, uz mātes dzimteni ģimene pārcēlās 1990. gadu sākumā, kad Ziemeļosetijā dzīve sarežģījās. Marinai ir māsa Zalina un brālis Sergejs, abi ir sportisti, vesera metēji. Ar sportu Marina nodarbojas kopš 2000. gada. Par viņas treneri kļuva tēvs, kurš pats bija labs sportists, vesera metējs. Marina ir Moldovas eksrekordiste, Eiropas čempionāta fināliste, triju olimpisko spēļu un vairāku pasaules čempionātu dalībniece. 2012. gadā Londonas olimpiādes laikā Marinas Margijevas asinīs tika atrasta aizliegta viela — stanozolols, kas stimulē muskuļu masas augšanu. Sportiste tika diskvalificēta uz diviem gadiem, un viņas rezultāts olimpiādē anulēts. Marina ir beigusi Kišiņevas Valsts fiziskās kultūras un sporta universitāti. Viņa strādā par treneri vieglatlētikas sporta skolā. Apzīmējumi: q — rezultāts kvalifikācijas sacensībās, DNC — diskvalifikācija. 1992. gadā teritoriālu strīdu dēļ starp osetīniem un ingušiem uzliesmoja bruņots konflikts. «Никишенко-Маргиева Марина» (krievu). Moldovenii.md. Skatīts: 2018-04-22. Наталья Артык и Марина Маргиева были исключены из состава олимпийской сборной Молдовы (krieviski) Olympedia profils (angliski) IAAF profils (angliski) Trach and Field vieglatlētes profils (angliski) «В семье МАРГИЕВЫХ – сразу три олимпийца. Плюс тренер-отец» (krievu). osetiasportivnaya.ru. 2012-06-25. Arhivēts no oriģināla, laiks: 2017-08-08. Skatīts: 2018-04-22. «Интервью с Залиной и Мариной Маргиевыми» (krievu). Клуб бега «Виктория». Arhivēts no oriģināla, laiks: 2019-03-25. Skatīts: 2018-04-22.