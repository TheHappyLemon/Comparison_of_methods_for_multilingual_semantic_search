Donjanas nacionālais un dabas parks (spāņu: Parque nacional y natural de Doñana) ir nacionālais parks un dabas parks Spānijas dienvidos, Andalūzijas Velvas, Seviljas un Kadisas provincēs. Parks izvietojies Gvadalkiviras upes deltā, tā kopējā platība ir 543 km², no kuriem 135 km² ir aizsargājamā teritorija. 1982. gadā Donjanas nacionālais parks tika iekļauts Rāmsaras konvencijas aizsargājamo vietu sarakstā, bet 1994. gadā tas kļuva par UNESCO Pasaules mantojuma objektu. Faktiski aizsargājamā teritoriju veido 1969. gadā dibinātais Donjanas nacionālais parks un 1989. gadā dibinātais un 1997. gadā paplašināatais Donjanas dabas parks. Donjanas ekosistēma sastāv no krūmājiem, upēm, smilšu kāpām, sāļajiem purviem. Tā ir mājvieta tūkstošiem migrējošo Āfrikas un Eiropas putniem, kā arī citiem dzīvniekiem, to skaitā īpaši aizsargājamiem Spānijas ērglim (Aquila adalberti) un Ibērijas lūsim. Ekosistēmu Donjanā apdraud purvu un upju piesārņošana, ūdens ņemšana lauksaimniecībai, sevišķi zemeņu audzēšana apkārtējās teritorijās, kā arī tūrisma attīstība. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Donjanas nacionālais parks. Encyclopædia Britannica raksts (angliski) Krievijas Lielās enciklopēdijas raksts (krieviski)