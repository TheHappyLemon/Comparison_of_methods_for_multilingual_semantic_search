Rebeka Soni (angļu: Rebecca Soni; dzimusi 1987. gada 18. martā) ir amerikāņu peldētāja, specializējusies brasā. R. Soni pašlaik pieder pasaules rekordi 100 m un 200 m brasā īsajā baseinā, kā arī viņa ir bijusī pasaules rekordiste abās šajās distancēs garajā baseinā. 2010. gadā viņa tika atzīta par gada labāko peldētāju pasaulē. Piedalījusies divās Olimpiskajās spēlēs (2008, 2012). 2008. gadā Pekinā izcīnīja zelta medaļu 200 m brasā, kā arī sudrabu 100 m brasā un 4x100 m kompleksā stila stafetē. 2012. gadā Londonā izcīnīja zeltu 200 m brasā, 4x100 m kompleksā stila stafetē un sudrabu 100 m brasā. Pasaules čempionātos garajā baseinā R. Soni ir izcīnījusi četrus zeltus un pa vienam sudrabam un bronzai, pasaules čempionātos īsajā baseinā viņa trīs reizes ir kļuvusi par čempioni un vienu reizi izcīnījusi sudrabu, Pan Pacific čempionātā amerikāņu peldētāja ir izcīnījusi trīs uzvaras. Piezīmes: WR = Pasaules rekords Pēdējoreiz atjaunots 2010. gada 17. decembrī. Oficiālā tīmekļa vietne (angliski) Olympedia profils (angliski) FINA profils (angliski) Swimrankings profils (angliski) SwimSwam profils (angliski) USA Swimming profils (angliski)