Klaudija Noemi Amura (spāņu: Claudia Noemí Amura; dzimusi 1970. gada 26. augustā Buenosairesā) ir Argentīnas starptautiskā lielmeistare šahā (1998). Šahu iemācījusies spēlēt sešu gadu vecumā. Trenējusies pie pazīstamā argentīniešu šaha lielmeistara Oskara Panno. Piecas reizes uzvarējusi Argentīnas sieviešu šaha čempionātos (1985, 1987, 1988, 1989, 2014). Sešas reizes uzvarējusi Dienvidamerikas sieviešu šaha čempionātos (1990, 1992, 1994, 1996, 1998, 1999). 1990. gadā uzvarējusi Hosē Raula Kapablankas memoriālā sieviešu turnīrā. 1997. gadā uzvarējusi Panamerikas sieviešu šaha čempionātā. Trīs reizes piedalījusies Pasaules čempionāta šahā sievietēm starpzonu turnīros. Labāko panākumu guvusi 1990. gadā Azovā, kad starpzonu turnīrā pēc papildu rādītājiem ierindojusies 5. vietā. Tāpat trīs reizes piedalījusies Pasaules čempionātos šahā sievietēm pēc izslēgšanas sistēmas, kuros 2000. gadā 1. kārtā zaudējusi Sjui Juihua, 2006. gadā 1. kārtā zaudējusi Irinai Krušai, bet 2008. gadā 2. kārtā zaudējusi Žuaņai Lufei. Deviņas reizes pārstāvējusi Argentīnas komandu Pasaules šaha olimpiādēs (1988-1994, 1998, 2008-2014), kurās lielāko panākumu sasniegusi 1990. gadā, kad individuālajā vērtējumā izcīnījusi sudraba medaļu. Par panākumiem turnīros FIDE 1990. gadā viņai piešķīrusi starptautiskās meistares (WIM), bet 1998. gadā - starptautiskās lielmeistares (WGM) nosaukumu. 1990 Azov Interzonal Tournament 2000 FIDE Knockout Matches 2006 FIDE Knockout Matches World Chess Championship (Women) 2008 FIDE Knockout Matches OlimpBase :: Women's Chess Olympiads :: Claudia Amura Vikikrātuvē par šo tēmu ir pieejami multivides faili. Skatīt: Klaudija Amura. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)