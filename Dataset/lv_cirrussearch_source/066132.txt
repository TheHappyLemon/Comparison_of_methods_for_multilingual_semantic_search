Rietumfaju (angļu: West Fayu) vai Piagailoe (satavaliešu: Piagailoe) ir neapdzīvots koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Japas pavalstī, administratīvi pakļauts Satavalas municipalitātei 80 km uz dienvidiem. Rietumfaju ir koraļļu atols Karolīnu salu centrālajā daļā 80 km uz ziemeļrietumiem no Satavalas un 945 km uz austrumiem no Japas. Atolā viena 6,2 ha liela sala, atola kopējā platība 11 km², tajā skaitā 5,6 km² centrālā lagūna. Atols izvietojies zemūdens pacēluma rietumu galā; tas turpinās austrumu virzienā 180 km garumā kā Pelēko Spalvu sēklis (Gray Feather Bank), uz kura atrodas vēl Pikelotas sala un daži rifi. Sala nodēvēta pēc analoģijas ar Faju atolu Čūkas pavalstī 500 km tālāk uz austrumiem.