Litene ir apdzīvota vieta Gulbenes novada Litenes pagastā. Tā atrodas Pededzes labajā krastā, starp ceļu P35 (pretī krustojumam ar ceļu P43) un mūsdienās nojaukto Gulbenes—Abrenes dzelzceļu. Attālums līdz Gulbenei 17 km, līdz Rīgai — 202 km. Izveidojusies bijušās Litenes muižas (vācu: Lettin) centrā, kas ilgu laiku atradās pie Zviedru Vidzemes un Poļu Vidzemes (vēlāk pie Vidzemes guberņas un Vitebskas guberņas) robežas. Pirmajā padomju okupācijas gadā, 1941. gada jūnijā, armijas vasaras treniņu nometnē pie Litenes notika Latvijas armijas karavīru nogalināšana vai apcietināšana. Daļai apcietināto pēc deportācijas Krievijā izpildīja nāvessodu, bet citus nosūtītīja uz Sibīrijas Noriļlaga nometnēm. 2001. gadā Litenē tika atklāts memoriāls noslepkavotajiem Latvijas armijas virsniekiem. Esošajās robežās ar Atpūtas, pēc CSP un OSP datiem. «Vietvārdu datubāze: Informācija par Liteni». Latvijas Ģeotelpiskās informācijas aģentūra. LĢIA vietvārdu datubāze OSP