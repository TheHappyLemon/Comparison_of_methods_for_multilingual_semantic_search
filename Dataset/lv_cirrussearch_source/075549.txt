Tomass Floršics (vācu: Thomas Florschütz; dzimis 1978. gada 20. februārī) ir vācu bobslejists-pilots. Dzimis Vindišholchauzenes pilsētā. Karjeru uzsācis 2001. gadā, starptautiskās sacensībās piedalās kopš 2003. gada. Viņa karjeras labākie sasniegumi ir 2. vieta 2008. un 2011. gada FIBT pasaules čempionāta divnieku konkurencē un otrā vieta 2008.—2009. gada Pasaules kausa bobslejā divnieku ieskaitē. Floršics ir uzvarējis vairākos Pasaules kausa posmos. 2010. gada Olimpiskajās spēlēs izcīnīja sudraba medaļu divniekos. Saīsinājumi: OS — Olimpiskās spēles, PČ — Pasaules čempionāts, PK — Pasaules kauss, V. — Vieta.