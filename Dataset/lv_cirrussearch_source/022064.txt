Saifs (arī Oriona k, Oriona Kapa) ir sestā spožākā zvaigzne Oriona zvaigznājā un 57. spožākā redzamā zvaigzne debesīs. Tā atrodas Oriona zvaigznāja dienvidaustrumu stūrī. Vārds Saifs cēlies no arābu frāzes سیف الجبّار, saīf al jabbār — ‘milža zobens’. Šajā vārdā senāk sauca Oriona η, jeb Oriona Ētu. Saifs ir zilganbalta B spektra klases pārmilzu zvaigzne. Zvaigzne ir ļoti karsta (26 000 K jeb ~25700 °C), viena no karstākajām Oriona zvaigznājā. Informācija par Saifa starjaudu dažādos avotos atšķiras, tā svārstās no 6 000līdz pat 65 000 Saules starjaudām. Lai arī Saifs no Saules atrodas apmēram vienādā attālumā ar Rīgelu, mēs to redzam kā krietni blāvāku zvaigzni (redzamais spožums ~2,1m), jo lielāko daļu savas enerģijas zvaigzne izstaro mums neredzamā diapazonā, turklāt zvaigznes spožums pieaug un samazinās 0,04 zvaigžņlielumu robežās. Saifs no Saules atrodas apmēram 650 gaismas gadu attālumā, tomēr pirms apmēram 9,2 miljoniem gadu tas atradās tikai 56 gaismas gadu attālumā un bija redzams kā -3,24 zvaigžņlieluma objekts. Ir aprēķināts, ka Saifs nākotnē pārvērtīsies par sarkano pārmilzi un vēlāk eksplodēs kā pārnova. «The Hipparcos and Tycho Catalogues (ESA 1997)». Arhivēts no oriģināla, laiks: 2018. gada 2. oktobrī. Skatīts: 2020. gada 27. februārī. Letonika.lv «Saiph (HIP 27366)». Arhivēts no oriģināla, laiks: 2013. gada 2. janvārī. Skatīts: 2014. gada 4. janvārī. SAIPH (Kappa Orionis)