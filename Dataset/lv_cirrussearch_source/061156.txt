Ax-1 jeb Axiom Mission 1 bija ASV uzņēmuma SpaceX kosmosa kuģa Crew Dragon komerciāls lidojums uzņēmuma Axiom Space uzdevumā. Tas orbītā tika palaists 2022. gada 8. aprīlī un nākamajā dienā saslēdzās ar Starptautisko kosmosa staciju. Nolaižamais aparāts uz Zemes atgriezās 25. aprīlī. Šis ir pirmais pilnībā komerciālais kosmosa kuģa lidojums uz SKS. Ax-1 tika izmantots jauns kosmosa kuģa nolaižamais aparāts Endeavour (C2006). Nesējraķetei tika izmantota pirmā pakāpe (sērijas numurs B1062), kas bija startējusi jau 4 reizes. Ax-1 apkalpe augšupceļā un lejupceļā: Dublieru apkalpe: Pegija Vitsone, Komandieris,  ASV Džons Šofners, Pilots,  ASV Ax-1 tika palaists 2022. gada 8. aprīlī 15:17:12 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nolaidās uz peldošas platformas A Shortfall of Gravitas Atlantijas okeānā. 9. aprīlī 12:29 UTC Endeavour automātiskā režīmā saslēdzās ar SKS pie Harmony modulim augšpusē pievienotā adaptera PMA-3 saslēgšanās mezgla IDA-3. Sākotnēji bija paredzēts kosmosa kuģim nolaisties 20. aprīlī, bet slikto laikapstākļu dēļ (stiprs vējš) Floridas piekrastē nolaišanās vairākkārt tika pārcelta. 25. aprīlī 01:10 UTC kosmosa kuģis atvienojās no stacijas. 17:07 UTC nolaižamais aparāts nolaidās Atlantijas okeānā, Floridas tuvumā. Lidojuma ilgums bija 17 dienas 1 stundas 49 minūtes. First-of-its-kind commercial astronaut mission heads for space station Stephen Clark, spaceflightnow.com, 2022-04-08 Ax-1 Axiom Space AX-1 MISSION SpaceX Crew Dragon Gunter Dirk Krebs