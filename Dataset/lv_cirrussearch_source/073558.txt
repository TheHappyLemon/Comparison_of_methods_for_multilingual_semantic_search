Pasvale (lietuviešu: Pasvalys) ir pilsēta un pašvaldības centrs Lietuvas ziemeļu daļā pie Svaļas upes, netālu no Latvijas robežas. 13. gadsimtā Pasvale atradās uz zemgaļu Silenes zemes un sēļu Medenes zemju robežas. 1254. gadā pēc Zemgales kristīšanas un sadalīšanas līguma šo apvidu ieguva Rīgas arhibīskapija. No 14. līdz 15. gadsimtam Pasvales apvidu pārmaiņus iekaroja Livonijas ordenis un Lietuvas dižkunigaitija. Pēc Melnas līguma noslēgšanas 1422. gadā to iekļāva Žemaitijas hercogistes sastāvā. 1497. - 1498. gadā Lietuvas dižkunigaitis Aleksandrs Jagellons Pasvalē lika uzcelt pirmo baznīcu. 1557. gadā Pasvalē parakstīja Pasvales līgumu, pēc kura Livonijas ordenis pakļāvās Lietuvas dižkunigaitijas virsvarai. Vikikrātuvē par šo tēmu ir pieejami multivides faili. Skatīt: Pasvale. Pilsētu iedzīvotāju skaits gada sākumā; pārbaudes datums: 12 februāris 2023.