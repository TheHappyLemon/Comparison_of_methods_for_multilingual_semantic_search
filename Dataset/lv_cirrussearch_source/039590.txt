Preču zīmju paplašināmās iezīmēšanas valoda (Extensible Markup Language) ir XML valodas atvērtais standarts preču zīmju uzņēmējdarbībā un informācijas apmaiņā starp rūpnieciskā īpašuma birojiem un to partneriem vai lietotājiem. Sākotnējais mērķis bija XML valodas standarta definēšana preču zīmju informācijas apmaiņas nolūkos. Specifikāciju laikā un pēc WIPO standarta ST.66 radīšanas tika pievienoti vēl šādi mērķi: noteikt XML valodas standartus preču zīmju birojiem un preču zīmju uzņēmējdarbībai; piedāvāt lietderīgu rezultātu, kas kalpotu par pamatu WIPO standartu radīšanai; noteikt preču zīmju tīmekļa pakalpojumu standartus; sniegt īstenošanas un rīku piemērus; apmainīties ar pieredzi, praksi un zināšanām; veicināt sadarbību un preču zīmju informācijas un zināšanu atveides saskaņošanu; (jaunums) sagatavot jauno semantisko tīmekli preču zīmju domēnam intelektuālā īpašuma kontekstā. TM-XML izstrādāja darba grupa, kuru 2003. gada jūnijā izveidoja Iekšējā tirgus saskaņošanas birojs. Pirms galīgās 1.0. versijas publicēšanas 2006. gada 26. maijā, TM-XML tīmekļa vietnē TM-XML.org. tika publicētas astoņas projekta versijas apspriešanai (0.1. līdz 0.7. versija un 1.0. projekts). TM-XML galīgā 1.0. versija ir izvirzīta par pamatu WIPO standarta ST.66 radīšanai, kuru apstiprināja Informācijas tehnoloģiju pastāvīgā komiteja / Standartu un dokumentācijas darba grupa (SCIT/SDWG) 2007. gadā no 19. — 22. martam Ženēvā 8. sesijas laikā. DS-XML TM-XML mājas lapa TM-XML specifikācijas TM-XML vārdnīca TM-XML īstenošana TM-XML rīki un piemēri WIPO standarti, ieteikumi un vadlīnijas WIPO standarts ST.66 — ieteikums prečo u zīmes informācijas apstrādei, izmantojot XML valodu WIPO standarts ST.66 — papildinājumi OHIM, Iekšējā tirgus saskaņošanas birojs (preč u zīmes un dizainparaugi) OHIM CTM-lejupielādes pakalpojumu 3. versija TM-HML formātā Arhivēts 2008. gada 2. martā, Wayback Machine vietnē.