"1941" (1941) ir 1979. gada ASV kara kinokomēdija, kuras režisors ir Stīvens Spīlbergs, scenārija autori Roberts Zemekis un Bobs Geils. Filmā galvenās lomas atveido Dens Akroids, Neds Bītijs, Džons Beluši, Džons Kendijs, Kristofers Lī, Tims Matesons, Toširo Mifune, Roberts Steks, Nensija Alena un Mikijs Rurks, kam tā ir kino debija. Filmas darbība norisinās 1941. gada decembrī Losandželosā, drīzumā pēc Japānas aviācijas uzbrukuma Pērlhārborai, daudzi Losandželosas iedzīvotāji ir pilnīgi pārliecināti, ka nākamo uzbrukumi japāņi veiks tieši Losandželosas pilsētai un visiem spēkiem gatavojas aizstāvībai. Scenārija līdzautors Geils paziņoja, ka sižets ir brīva interpretācija, 1942. gada notikumam "Lielais Losandželosas gaisa uzlidojums", kā arī Elvudas naftas pārstrādes rūpnīcas bombardēšanai netālu no Santabarbaras, ko veica Japānas zemūdene. Daudzi citi notikumi filmā balstīti uz patiesiem atgadījumiem. Filma saņēma ļoti pretrunīgas kritiķu atsauksmes ar kritiku par scenāriju un humoru, bet uzslavas par vizuālajiem efektiem, skaņu, mākslinieka darbu, Džona Viljamsa mūziku un operatora darbu. Filmai "1941" nebija lieli finansiāli panākumi un liela kritiķu atzinība, ja to salīdzina ar citām Spīlberga filmām, tādēļ to bieži dēvē par izgāšanos. Patiesībā filma bija labi kases ieņēmumi un tā ieguva novēlotu popularitāti pēc paplašinātās versijas izdošanas, ko 1980. gados pārraidīja kanālā ABC, ar sekojošu filmas izdošanu mājas video. Džons Veins ne tikai atteicās no ģenerāļa Stilvela lomas, bet arī mēģināja atrunāt Spīlbergu no "nepatriotiska" kino filmēšanas. Kombinēto kadru meistara A.D. Flauersa pēdējais darbs. Filmēšana ilga 247 dienas, safilmētais materiāls bija 300 tūkstoši metri kinolentes. ASV filmas ieņēmumi sastādīja tikai apmēram 32 miljonus dolāru, lielāki ienākumi filmai bija pasaulē, kur tās ienākumi bija vairāk nekā 60 miljoni dolāru. Filmu nominēja Amerikas Kinoakadēmijas balvai trīs kategorijās — "Labākais operatora darbs", "Labākie vizuālie efekti" un "Labākā skaņa". «1941 (1979)». Box Office Mojo. Skatīts: 2023. gada 27. decembrī. «The Making of 1941». Universal Studios Home Entertainment. 1996. Arhivēts no oriģināla, laiks: 2020-12-06 – caur YouTube. «What is Cult Film?». for68.com Beijing ICP. 2006. gada 13. janvāris. Arhivēts no oriģināla, laiks: 2009. gada 19. februāris. Skatīts: 2009. gada 10. aprīlis. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)