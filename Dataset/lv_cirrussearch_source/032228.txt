Arkādijs Naidičs (vācu: Arkadij Naiditsch; dzimis 1985. gada 25. oktobrī, Rīgā) ir Latvijā dzimis Vācijas starptautiskais lielmeistars šahā (2001), kas kopš 2015. gada maija pārstāv Azerbaidžānu. Rīgas šaha skolas audzēknis. Pirmais treneris - Leonīds Borisovs. Vēlāk trenējās pie lielmeistara Aivara Gipšļa un meistara Valentīna Kirilova. 1995. gadā uzvarējis Eiropas jauniešu šaha čempionātā U10 vecuma grupā un ieņēmis 2. vietu Pasaules junioru šaha čempionātā U12 vecuma grupā. 1996. gadā Naidiča ģimene pārvākusies no Rīgas uz pastāvīgu dzīvi Vācijas pilsētā Dortmundē. Ātri kļuvis par vienu no labākajiem Vācijas jaunajiem šahistiem. 1999. gadā FIDE Naidičam piešķīrusi starptautiskā meistara (IM) nosaukumu, bet 2001. gadā - starptautiskā lielmeistara (GM) nosaukumu. 2005. gadā kļuvis par Vācijas pilsoni. 2005. gadā uzvarējis spēcīgā starptautiskā šaha turnīrā Dortmundē un Nīderlandes lielākajā ātrā šaha turnīrā Dutch Rapid Open. 2007. gadā uzvarējis Vācijas šaha čempionātā. 2007. gadā uzvarējis Latvijas šaha festivāla "Liepājas rokāde" superturnīrā. 2014. gadā uzvarējis Cīrihes starptautiskajā šaha turnīrā Zurich Christmas Open. Pārstāvējis Vācijas un Azerbaidžānas izlases lielākajās šaha komandu sacensībās: Pasaules šaha olimpiādēs piedalījies 6 reizes (2006-2008, 2012-2018); Pasaules komandu šaha čempionātā piedalījies 2 reizes (2013, 2019). Eiropas komandu šaha čempionātā piedalījies 6 reizes (2007-2017). Komandu vērtējumā izcīnījis 2 zelta (2011, 2017) medaļas, bet individuālajā 2 sudraba (2013, 2015) un bronzas (2011) medaļas. 2014. gada oktobrī apprecējies ar Izraēlas šahisti Jūliju Švaigeri. Transfers in 2015 Sudrabs pasaules jauniešu šaha čempionātā Naiditsch wins Dutch Rapid Open Arkadij Naiditsch holt sich den Meistertitel Arkadij Naiditsch wins 38th Zurich Christmas Open Colin McGourty. «Naiditsch: "I’m not afraid of anybody"». chess24.com (angļu), 2015-08-12. Vikikrātuvē par šo tēmu ir pieejami multivides faili. Skatīt: Arkādijs Naidičs. Arkādijs Naidičs šahista profils vietnē fide.com Arkādijs Naidičs šahista profils vietnē chessgames.com Arkādijs Naidičs šahista profils vietnē 365chess.com Arkādijs Naidičs šahista profils vietnē chesstempo.com Arkādijs Naidičs šahista profils vietnē olimpbase.org (Pasaules šaha olimpiādes) Arkādijs Naidičs šahista profils vietnē olimpbase.org (Pasaules komandu šaha čempionāti) Arkādijs Naidičs šahista profils vietnē olimpbase.org (Eiropas komandu šaha čempionāti)