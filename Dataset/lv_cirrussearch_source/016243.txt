Ukru pagasts ir viena no Dobeles novada administratīvajām teritorijām, Lietuvas pierobežā. Robežojas ar sava novada Vītiņu, Bēnes un Bukaišu pagastiem, kā arī Lietuvas Šauļu apriņķa Akmenes rajona Naujoji Akmenes lauku un Kropju seņūnijām un Jonišķu rajona Gaižaiču un Žagares seņūnijām. Cērpaine, Dabiķene, Tērvete, Svēpaine. Ukru apvidus ir viena no teritorijām, ko Latvija ieguva no bijušās Kauņas guberņas teritoriju apmaiņas rezultātā ar Lietuvu. Vēsturiski mūsdienu Ukru pagasta teritorijā atradās Sniķeres muiža (Schnickern) un Ukru muiža (Ukry, Ukri). Pagasts tika izveidots 1921. gadā. 1935. gadā tā platība bija 46,5 km² un tajā dzīvoja 1047 iedzīvotāji, no kuriem 79% bija latvieši. 1945. gadā pagastā izveidoja Ražas un Ukru ciema padomes, bet pagastu 1949. gadā likvidēja. Ukru ciems ietilpis Auces (1949-1959) un Dobeles (pēc 1959. gada) rajonos. 1954. gadā Ukru ciemam pievienoja likvidēto Ražas ciemu, 1958. gadā — Bukaišu ciema padomju saimniecības «Ukri» teritoriju un Bēnes lauku teritorijas kolhoza «Zelmenis» teritoriju. 1961. gadā kolhoza «Rītausma» teritoriju pievienoja Vītiņu ciemam, bet 1965. gadā Vītiņu ciema padomju saimniecības «Sniķere» teritoriju pievienoja Ukru ciemam. 1977. gadā daļu Ukru ciema teritorijas pievienoja Bēnes lauku teritorijai un Bukaišu ciemam. 1990. gadā ciemu reorganizēja par pagastu. 2009. gadā Ukru pagastu kā administratīvo teritoriju iekļāva Auces novadā. 2021. gadā Auces novadu iekļāva Dobeles novadā. Lielākās apdzīvotās vietas ir Ukri (pagasta centrs), Sniķere, Vilkaļi. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9