Kvantiko (angļu: Quantico) ir pilsēta Prinča Viljama apgabalā, Virdžīnijas štatā, ASV. Kvantiko robežojas ar Kvantiko jūras kājnieku bāzi trijās pusēs un Potomakas upi ceturtajā pusē. Arī pašā Kvantiko atrodas jūras kājnieku bāze, kas ir viena no lielākajām ASV Jūras kājnieku korpusa bāzēm pasaulē. Tajā atrodas Narkotiku apkarošanas administrācijas gatavošanas akadēmija, Federālā izmeklēšanas biroja akadēmija, Federālā izmeklēšanas biroja laboratorija un Jūras flotes noziegumu izmeklēšanas dienesta (Naval Criminal Investigative Service) vadība. Pilsētas sākotnējais nosaukums bija Potomaka (Potomac), tā tika nosaukta blakus plūstošās upes vārdā. 1872. gadā pilsēta ieguva savu pašreizējo nosaukumu. 2010. gadā pilsētas iedzīvotāju skaits sasniedza 480 (ASV tautas skaitīšanas dati). Kvantiko atrodas 64,3 km attālumā no ASV galvaspilsētas Vašingtonas. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «History». Townofquantico.org. Arhivēts no oriģināla, laiks: 2015. gada 19. aprīlī. Skatīts: 2014. gada 30. jūnijā. Vikikrātuvē par šo tēmu ir pieejami multivides faili. Skatīt: Kvantiko. Oficiālā tīmekļa vietne