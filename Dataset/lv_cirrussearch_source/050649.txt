Šauļu starptautiskā lidosta (lietuviešu: Šiaulių tarptautinis oro uostas), arī Zokņu lidosta (lietuviešu: Zoknių oro uostas), ir starptautiska lidosta uz dienvidaustrumiem no Lietuvas pilsētas Šauļiem. No lidostas pasažieru lidojumi notiek neregulāri, tomēr tā ir svarīga Baltijas Gaisa patrulēšanas misijas bāze. Lidlauku izbūvēja 1931. gadā Lietuvas gaisa spēku vajadzībām. Otrā pasaules kara laikā 1940. gada jūlijā pēc Lietuvas okupācijas PSRS gaisa spēki lidlaukā izvietoja 10. iznīcinātāju pulku (10-й истребительный авиационный полк). 1941. gada 26. jūnijā Vērmahts ieņēma lidlauku un Luftwaffe šeit izveidoja aviobāzes štābu. 1955. gadā tas bija viens no sešiem padomju lidlaukiem, kas spēja pieņemt stratēģiskos bumbvedējus М-4. Pēc Lietuvas iestāšanās NATO 2004. gadā lidlauks kļuva par vienu no diviem Baltijas Gaisa patrulēšanas misijas lidlaukiem (otrs ir Emari gaisa spēku bāze). Emari gaisa spēku bāze Lielvārdes lidlauks Vikikrātuvē par šo tēmu ir pieejami multivides faili. Skatīt: Šauļu starptautiskā lidosta. Oficiālā tīmekļa vietne