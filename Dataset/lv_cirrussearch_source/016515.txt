Sems Gaņjē (Sam Gagner; dzimis 1989. gada 10. augustā) ir kanādiešu hokejists, centra uzbrucējs. Pašlaik (2020) pārstāv Nacionālās hokeja līgas klubu Detroitas "Red Wings". S. Gaņjē ir bijušā NHL hokejista Dena Gaņjē dēls. Pēc vienas Ontārio hokeja līgas kluba Londonas "Knights" sastāvā aizvadītas sezonas, profesionāļa karjeru Gaņjē sāka 2007.—08. gada sezonā NHL kluba Edmontonas "Oilers" sastāvā. 2012. gada 2. februārī Gaņjē kļuva par trīspadsmito spēlētāju līgas vēsturē un pirmo spēlētāju kopš 1988. gada, kam vienā spēlē izdevies atzīmēties ar astoņiem rezultativitātes punktiem. 2012.—2013. gada NHL lokauta laikā Gaņjē spēlēja Austrijas hokeja līgas klubā HK Klāgenfurte. Pēc 2013.—14. gada sezonas noslēguma tika aizmainīts uz Vankūveras "Canucks", taču vien stundu vēlāk nonāca Arizonas "Coyotes" īpašumā. Tās rindās viņš arī uzsāka 2014.—15. gada sezonu, kļūdams par vienu no komandas vadošajiem uzbrucējiem. 2015. gada vasarā tika aizmainīts uz Filadelfijas "Flyers". Kanādas hokeja izlases sastāvā spēlējis 2008. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)