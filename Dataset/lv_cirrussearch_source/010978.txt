Nevalstiska organizācija (NVO) ir legāli nodibināta fizisko vai juridisko personu organizācija, kas darbojas neatkarīgi no valsts valdības. Termins cēlies no Apvienoto Nāciju Organizācijas un parasti tiek piemērots attiecībā uz organizācijām, kas nav daļa no kādām valstiskām struktūrām un nav tendētas uz peļņas gūšanu. Pilsoniskās sabiedrības organizāciju un neformālo grupu kopumu, kas pastāv līdzās valsts un biznesa sektoriem, mēdz saukt par trešo jeb nevalstisko sektoru. Daži pētnieki apgalvo, ka Eiropas Savienības ietvaros NVO tiek uzskatītas par otrām efektīvākajām (pēc uzņēmēju asociācijām) to spiediena, lobēšanas un ietekmes uz pilsoņiem ziņā. Termins tiek piemērots organizācijām, kam ir vairāk sabiedrisks vai politisks aspekts, bet kas neatbilst politisko partiju kritērijiem. Dažādās valstīs var būt dažādi termini nevalstisko organizāciju apzīmēšanai, kā arī atšķirīgs politiskais un tiesiskais regulējums. Pasaulē pastāv ap 40 000 starptautisku nevalstisko organizāciju. Nacionālo nevalstisko organizāciju skaits var būt ievērojami lielāks; Indijā 2009. gadā bija ap 3,3 miljoni NVO (1 uz katriem 400 Indijas iedzīvotājiem), Krievijā 2008. gadā — 277 000 NVO. Pamatraksts: Vispasaules NVO diena Vispasaules nevalstisko organizāciju (NVO) diena (angļu: World NGO day) ir starptautiska nevalstisko organizāciju diena, kas tiek atzīmēta katru gadu 27. februārī. Vispasaules nevalstisko organizāciju dienas pamatprincipi uzsver to darbības pozitīvo ietekmi uz ikkatru sabiedrības pārstāvi. Transparency International «Nevalstiskās organizācijas un to tiesiskais regulējums». Arhivēts no oriģināla, laiks: 2012. gada 13. jūlijā. Skatīts: 2011. gada 18. novembrī. Burkšienė, V., & Dvorak, J. (2022). Local NGO e-communication on environmental issues. In The Routledge Handbook of Nonprofit Communication (pp. 269-278). Routledge Anheier et al., "Global Civil Society 2001", 2001 «India: More NGOs, than schools and health centres». OneWorld.net. 2010. gada 7. jūlijs. Arhivēts no oriģināla, laiks: 2011-08-25. Skatīts: 2011-10-07. «First official estimate: An NGO for every 400 people in India». The Indian Express. 2010. gada 7. jūlijs. «Hobbled NGOs wary of Medvedev». Chicago Tribune. 2008. gada 7. maijs. Arhivēts no oriģināla, laiks: 2016-03-04. Skatīts: 2011-11-18. «27. februārī tiek atzīmēta Vispasaules Nevalstisko organizāciju (NVO) diena; Latvijas Republikas Kultūras ministrija». km.gov.lv. 2014-02-27. Arhivēts no oriģināla, laiks: 2014-11-15. Skatīts: 2017-07-22. Apvienoto Nāciju Organizācijas oficiāls video atzīstot Vispasaules NVO dienas faktu - Angļu valodā