Roberts Brūss (angļu: Robert the Bruce, skotu: Robert the Bruce, skotu gēlu: Roibert a Briuis; dzimis 1274. gada 11. jūlijā, miris 1329. gada 7. jūnijā) bija Skotijas karalistes valdnieks no 1306. gada līdz savai nāvei. Veiksmīgi vadīja skotu cīņu pret Angliju Pirmajā Skotijas neatkarības karā, pēc kura kļuva par Skotijas nacionālo varoni. Dzimis 1274. gadā. Kad 1296. gadā Anglijas karalis Edvards I iebruka Skotijā, Roberts Brūss atbalstīja viņa pretenzijas uz Skotijas troni. Tomēr 1297. gada Viljama Vollesa sacelšanās laikā Roberts Brūss pieslējās Vollesam. Pēc Vollesa sakāves Folkerkas kaujā 1298. gadā Roberts Brūss atkal kļuva par Edvarda I sabiedroto. No 1298. līdz 1300. gadam Brūss bija reģentu padomē, tomēr konfliktu dēļ ar Kominu klanu atkāpās no amata. 1306. gadā strīdā Roberts Brūss nogalināja Kominu klana līderi Rudo Kominu un 1306. gada 25. martā tika kronēts par Skotijas karali. Anglijas karalis Edvards I ātri sakāva Brūsa spēkus un viņš bija spiests slēpties Hebridu salās un Īrijā. 1307. gadā Roberts Brūss atgriezās Skotijā un spēja atkarot Skotiju no Anglijas karaļa varas un saviem politiskajiem pretiniekiem. 1309. gadā Roberts Brūss Sentendrūsā sasauca Skotijas parlamentu. 1314. gada 24. jūnijā notika Banokbērnas kauja, kurā skoti smagi sakāva angļus Edvarda II vadībā un nodrošināja Skotijas karalistes pastāvēšanu. Pēc šīs uzvaras skoti sāka iebrukumus Ziemeļanglijas teritorijā. 1324. gadā pāvests Jānis XXII atzina Robertu Brūsu par Skotijas karali, bet 1328. gadā tika noslēgts miera līgums ar Angliju. Roberts Brūss miris 1329. gadā. Karaļa Roberta zīmogs Danfermlainas abatijas tornis ar uzrakstu "Karalis Roberts" Karaļa Roberta attēlojums vitrāžā Karaļa Roberta statuja pie Marišalas koledžas Karaļa Roberta statuja Banokbērnas kaujas vietā Banokbērnas uzvaras monuments naktī Karaļa Roberta statuja Lohmabenā Karaļa Roberta statuja pie Stirlingas pils Karaļa Roberta krūšutēls Karaļa Roberta galvaskausa atlējums Vikikrātuvē par šo tēmu ir pieejami multivides faili. Skatīt: Roberts Brūss. The Robert the Bruce Commemoration Trust Account of Robert Bruce & Battle of Bannockburn Annual Commemorative Robert the Bruce Dinner Robert the Bruce Heritage Centre Robert I at the official website of the British monarchy Robert the Bruce at BBC History