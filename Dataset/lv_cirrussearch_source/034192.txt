Heinrihs Reinharts (vācu: Heinrich Reinhardt; spāņu: Enrique Reinhardt; 1903. gada 29. marts Štetina — 1990. gada 14. jūlijs Buenosairesa) bija Vācijas un Argentīnas šahists. 1930. gados vairākkārt piedalījies Vācijas šaha čempionātu finālos (1934, 1935, 1937, 1938). Labāko rezultātu sasniedzis 1934. gadā Āhenē, kad Vācijas 27. šaha čempionātā izcīnījis otro vietu aiz Kārļa Karlsa. Pārstāvējis Vācijas komandu Pasaules šaha olimpiādē 1939. gadā un komandu vērtējumā izcīnījis zelta medaļu. Šīs šaha olimpiādes laikā sākās Otrais pasaules karš un neviens no vācu komandas dalībniekiem neatgriezās kara pārņemtajā Eiropā. Arī Reinharts palicis Argentīnā un nomainījis savu vārdu no Heinrihs uz Enrike. Līdz mūža beigām turpinājis spēlēt šaha turnīros. Daudzkārtējais Argentīnas šaha čempionātu dalībnieks (1949, 1950, 1951, 1954, 1955, 1956, 1957, 1958, 1960, 1961), kuros lielāko panākumu guvis 1950. gadā, kad finālā dalījis 1.-3. vietu, bet papildu turnīrā palicis trešais. Divas reizes piedalījies arī Pasaules šaha čempiona izcīņas Dienvidamerikas zonas turnīros (1951, 1960). 27. Deutsche Schacheinzelmeisterschaft 1934 in Aachen OlimpBase :: Men's Chess Olympiads :: Heinrich Reinhardt «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2016. gada 14. jūnijā. Šahista profils chessgames.com mājaslapā (angliski) Šahista profils 365chess.com mājaslapā (angliski)