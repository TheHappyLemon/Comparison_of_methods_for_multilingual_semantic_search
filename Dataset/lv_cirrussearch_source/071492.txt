Roberts Mežeckis (dzimis 1981. gada 29. janvārī) ir bijušais Latvijas futbolists, aizsargs. Savu profesionālā futbolista karjeru Mežeckis uzsāka Latvijas futbola Virslīgas komandas "Policijas FK" sastāvā 2000. gadā. 2001. gadu viņš pavadīja Rīgas "Skonto", taču šī kluba sastāvā neaizvadīja nevienu oficiālu spēli. 2002. gadā Mežeckis pārstāvēja "PFK/Daugava" komandu. Laika posmā no 2003. gada līdz 2008. gada jūlijam Roberts Mežeckis spēlēja FK "Rīga" sastāvā. Pirms 2008. gada Baltijas kausa izcīņas turnīra Mežeckis pirmoreiz tika izsaukts uz Latvijas futbola izlases treniņnometni, bet spēlē pret Lietuvas izlasi viņš pirmoreiz bija uz izlases rezervistu soliņa.. Izlasē Mežeckis debitēja 2008. gada 20. augustā spēlē pret Rumāniju. 2008. gada 18. jūlijā ar Latvijas Futbola federācijas lēmumu Mežeckim tika atļauts pārtraukt līgumu ar FK "Rīga",, jau tajā pašā dienā Mežeckis oficiāli pievienojās "Skonto" komandai. 2009. gada februārī viņš parakstīja līgumu ar Īrijas augstākās līgas klubu Korkas "City". Tā paša gada jūlijā pēc trim aizvadītām spēlēm klubu pameta. Septembrī paziņojis par karjeras beigšanu. Roberts Mežeckis ir Latvijas Futbola federācijas ģenerālsekretāra Jāņa Mežecka dēls. National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) Starkovs nosaucis 24 kandidātu sarakstu Baltijas Kausam, lff.lv, raksts publicēts 19.05.2008, aplūkots 19.07.2008. Latvija - Lietuva 2:1, lff, aplūkots 19.07.2008. Nacionālo izlašu draudzības spēle: RUMĀNIJA - LATVIJA , lff.lv, apskatīts 21.08.2008. LFF DK 18.jūlija lēmums, lff.lv, apskatīts 19.07.2008. Mežeckis un Jankausks pievienojas "Skonto" Arhivēts 2008. gada 24. jūlijā, Wayback Machine vietnē., Ondzulis A., skontofc.lv, raksts publicēts 18.07.2008., aplūkots 19.07.2008. Mežeckis un G.Silagailis parakstījuši līgumus ar īru "Cork City" Mežeckis beidz karjeru