Ādama Mickeviča universitātes polārstacija (poļu: Stacja Polarna Uniwersytetu im. Adama Mickiewicza (AMUPS)), zināma arī kā Petuniabukta vai pēc abreviatūras AMUPS, ir vasaras sezonas Polijas polārstacija Arktikā. Izvietojusies Svalbāras arhipelāga lielākās salas Špicbergenas vidienē Billefjorda atzara Petuniabuktas rietumu krastā, 4,5 km no pamestās krievu apmetnes Piramidenes. Stacija pieder Poznaņas Ādama Mickeviča universitātei. Ādama Mickeviča universitātes ekspedīcijas Svalbārā notiek kopš 1984. gada un par ekspedīcijas bāzi tika izmantots Skotehitas (Skottehytta) mednieku namiņš līča austrumu krastā. Ekspedīciju galvenais mērķis bija Petuniabuktas līča ģeomorfoloģiskā kartēšana. 2011. gadā tika izbūvēta jauna stacija līča austrumu krastā. 2015. gadā stacija tika pārnesta uz līča rietumu krastu. Stacijas ēku kopējā platība ir 20 m². Netālu atrodas Čehijas Josefsvobodas stacijas Nostocas lauka nometne. Galvenās izpētes jomas ir ģeomorfoloģija, glacioloģija, hidroloģija, ģeoķīmija un meteoroloģija. Komitet Badań Polarnych. Polskie Stacje Polarne «Uniwersytetu im. Adama Mickiewicza. Stacja Polarna». Arhivēts no oriģināla, laiks: 2019. gada 30. martā. Skatīts: 2019. gada 29. martā.