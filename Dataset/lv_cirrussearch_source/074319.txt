Sarkanā cefalantēra (Cephalanthera rubra (L.) Rich) ir orhideju dzimtas suga. Latvijā tā ir ļoti reta, ierakstīta Latvijas Sarkanajā grāmatā 1. kategorijā. Daudzgadīgs, 20-70 cm augsts lakstaugs. Gums nav izveidots. Saknenis zarains. Stublājs stāvs, zaļgans, apmatots. Lapas uz stublāja sēdošas, pamīšus, lancetiskas ar nosmailotu galu. Virspusē tumšzaļas, apakšpusē pelēcīgi zaļas. Pieziedlapas zaļas, sēklotnes garumā vai īsākas. Parasti ne vairāk 10 ziedu skrajā ziedkopā. Ziedi diezgan lieli. Apziednis purpursarkans, lūpa iesārta, bez pieša. Auglis - iegarena pogaļa, vertikāli piekļauta pie stublāja. Zied jūnija beigās un jūlijā. Aug dažviet Eiropā, retāk Ziemeļāfrikā un Āzijā. Latvijā tikai Kurzemē. Suga sastopama sausos lapkoku vai skujkoku mežos, akmeņainās un kaļķainās vietās. Latvijā tikai piejūras kāpās un skrajos priežu mežos. Izplatība Werner Rothmaler: Exkursionsflora von Deutschland. Gefäßpflanzen: Kritischer Band. München 2005. ISBN 3-8274-1496-2 Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Vikikrātuvē par šo tēmu ir pieejami multivides faili. Skatīt: Sarkanā cefalantēra. Encyclopædia of Life raksts (angliski) Latvijasdaba.lv