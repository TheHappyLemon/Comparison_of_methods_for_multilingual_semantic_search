Brazavila ir Kongo Republikas galvaspilsēta. Tā atrodas Kongo upes labajā krastā. 2005. gadā pilsētā dzīvoja gandrīz 1,12 miljoni iedzīvotāju. Otrpus Kongo upei, tieši pretī Brazavilai, atrodas Kinšasa, Kongo Demokrātiskās Republikas galvaspilsēta. Pilsētu ir dibinājis itāliešu izcelsmes Āfrikas apceļotājs Francijas dienestā Pjērs Braza. Viņa vārdā tā arī ir nosaukta. Vairāk nekā trešdaļa Kongo Republikas iedzīvotāju dzīvo Brazavilā. Tā ir arī finansiālā un administratīvā galvaspilsēta. Seržs Ibaka, profesionāls basketbolists dzimis Brazavilā. Sirils Kongo, franču mākslinieks un grafiti autors, dzīvojis Brazavilā astoņdesmitajos gados. Vikikrātuvē par šo tēmu ir pieejami multivides faili. Skatīt: Brazavila. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) https://ins-congo.cg/download/chapitre-6-statistiques-demographiques/.