Noklusējuma vārteja (angļu: Default gateway) ir maršrutētājs, uz kuru pārsūta visu to datplūsmu, kas nav adresēta nevienai lokālā tīkla iekārtai. Tādējādi, tā tiek izmantota, lai no viena datortīkla piekļūtu citam datortīklam, piemēram, no lokālā tīkla lietotu Internetu. Vārteja ir tīkla mezgls, kas kalpo kā piekļuves punkts citam tīklam, bieži iekļaujot sevī ne tikai adresēšanas maiņu, bet arī citu tīkla tehnoloģiju. Precīzāk, maršrutētājs pārsūta paketes starp tīkliem ar dažādiem tīkla prefiksiem. Tīkla programmatūra katrā datorā satur maršrutēšanas tabulu, kas norāda kāds saskarne tiek izmantota sūtīšanai un kurš maršrutētājs tīklā ir atbildīgs par attiecīgās paketes pārsūtīšanu uz izvēlēto adresi. Ja neviena no šīm adresēm nav derīga, tad noklusējuma vārteja tiek izvēlēta kā adresāts. Mājas vai maza ofisa apstākļos noklusējuma vārteja ir ierīce, piemēram DSL maršrutētājs, kas savieno lokālo tīklu Internetam. Tas kalpo kā noklusējuma vārteja visām tīkla ierīcēm. vārteja/LV «Latvijas Nacionālais terminoloģijas portāls - noklusējuma vārteja». termini.gov.lv.