Tucker Sno-Cat ir ar kāpurķēdēm aprīkots visurgājējs transportlīdzeklis, kas paredzēts ekspluatācijai sniega apstākļos šķēršļotā apvidū. Ražo Amerikas Savienoto Valstu kompānija Tucker Sno-Cat Corporation Medfordā, Oregonas pavalstī. No citiem līdzīga tipa sniega visurgājējiem atšķiras ar četrām neatkarīgām kāpurķēžu moduļu piekarēm. Tiek izmantoti transportam, sniega blietēšanai, sniega novākšanai, slēpošanas trašu ierīkošanai, glābšanas darbos u.c. Plaši izmantoti izpētes darbos Arktikā un Antarktikā. Sno-Cat visurgājēju izstrādāja amerikāņu izgudrotājs Emits Takers (Emmit Tucker) laika posmā no 1938. līdz 1941. gadam, kā inovāciju izmantojot pontona tipa moduļus kā nesošo konstrukciju, ap kuru tiek montētas kāpurķēdes. Ražošanā visurgājējs ieviests pēc 2. pasaules kara. 1949. gada Sno-Cat modelis ar divām kāpurķēdēm un divām slēpēm Agrīns divu kāpurķēžu Tucker 323 Sno-Cat Britu Sadraudzības Transantarktiskajā ekspedīcijā izmantotais 743 Sno-Cat muzejā Londonā Argentīnas 1965. gada Dienvidpola ekspedīcijā izmantotais 743 Sno-Cat Karoga dienas parādē Rosario 2006. gadā Mūsdienu Terra-Track modelis Antarktīdas traversam ar sniega lāpstu un plaisu detektoru aprīkots Sno-Cat «Tucker Sno-Cat History Page». Arhivēts no oriģināla, laiks: 2013. gada 19. decembrī. Skatīts: 2014. gada 7. janvārī. Vikikrātuvē par šo tēmu ir pieejami multivides faili. Skatīt: Tucker Sno-Cat. Tucker Sno-Cat Corporation mājaslapa The Oregon Encyclopedia. Tucker Sno-Cat Classic Sno-Cat homepage