Gibsa (angļu: Gibbs Island, spāņu: Isla Gibbs) ir ar neliela klinšaina sala Dienvidšetlendas salu arhipelāgā Antarktikā. Izvietojusies arhipelāga ziemeļaustrumos Piloto Pardo salu grupā. Izstiepta austrumu—rietumu virzienā. Lopera šaurums salu atdala no ziemeļaustrumos esošās Elefantas salas. Rietumos no Gibsas atrodas trīs nelielu salu grupa — Asplenda, Īdija sala un O'Braiena sala. Gibsas sala ir atzīta par putniem nozīmīgu vietu — tur ligzdo vairāki tūkstoši pāru dažādu pingvīnu sugu, kā arī vairāk kā 18 000 pāru Fulmarus glacialoides. Salu ap 1820./1821. gadu atklāja roņu mednieki un kolektīvi visu mazo salu grupu nosauca par O'Braiena salām. 1821. gada februārī salu atkārtoti atklāja krievu ekspedīcija Fabiāna fon Belinshauzena vadībā un nosauca par Rožnova salu (krievu: остров Рожнова) par godu admirālim Pjotram Rožnovam. Tagadējais nosaukums pirmo reizi parādās Džeimsa Vedela kartē 1825. gadā. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Gibsa «Important Bird Areas. Gibbs Island East». Arhivēts no oriģināla, laiks: 2015. gada 23. oktobrī. Skatīts: 2013. gada 26. februārī.