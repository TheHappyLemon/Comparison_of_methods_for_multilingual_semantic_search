Terenss Frederiks Maliks (angļu: Terrence Frederick Malick; dzimis 1943. gada 30. novembrī) ir amerikāņu kinorežisors, scenārists un producents. Savas kino karjeras vairāk nekā četrdesmit gados ir režisējis deviņas pilnmetrāžas spēlfilmas, divas dokumentālās filmas un vairākas īsfilmas. Malika pirmā filma bija Badlands (1973). Par nākamo filmu "Debesu dienas" (Days of Heaven, 1978) Maliks ieguva labākā režisora balvu Kannu kinofestivālā un divas nominācijas Zelta globusa balvai. Pēc tam viņš uz 20 gadiem pārtrauca režisora darbu. Atgriezās ar filmu "Šaurā, sārtā līnija" (1998), kas ieguva Zelta lāci Berlīnes kinofestivālā, kā arī septiņas Amerikas Kinoakadēmijas balvas nominācijas. Atzinību guva arī filma "Dzīvības koks" (2011), kas saņēma Zelta palmas zaru Kannu kinofestivālā un trīs nominācijas Amerikas Kinoakadēmijas balvai — arī kā labākajai filmai. Par šīm divām filmās Maliks bija nominēts trim Amerikas Kinoakadēmijas balvām — kā labakais režisors un par labāko adaptēto scenāriju filmai "Šaurā, sārtā līnija" un ka labākais režisors par filmu "Dzīvības koks". Maliks ir guvis kritiķu atzinību un tiek uzskatīts par vienu no izcilākajiem dzīvajiem kinorežisoriem. Terenss Maliks ir pazīstams ar savu noslēgto dzīves veidu un intervijas plašsaziņas līdzekļiem nav sniedzis kopš 1970. gadiem. 1973 — Badlands 1978 — "Debesu dienas" (Days of Heaven) 1998 — "Šaurā, sārtā līnija" (The Thin Red Line) 2005 — "Jaunā pasaule" (The New World) 2011 — "Dzīvības koks" (The Tree of Life) 2012 — To The Wonder 2015 — Knight of Cups 2016 — Voyage of Time: Life's Journey (dokumentāla filma) 2016 — Voyage of Time: An IMAX Documentary (dokumentāla filma) 2017 — Song to Song 2019 — "Apslēptā dzīve" (A Hidden Life) nav zināms — The Way of the Wind (filma pēcapstrādē) Roger Ebert. «The Tree of Life». Chicago Sun-Times, 2011. gada 2. jūnijs. Skatīts: 2013. gada 25. aprīlis. Tim Robey. «Terrence Malick: Hollywood's poet returns». The Telegraph (London), 2011. gada 9. aprīlis. Skatīts: 2011. gada 29. maijs. IMDb profils (angliski) AllMovie profils (angliski) Box Office Mojo profils (angliski) Malika biogrāfija New York Times (angliski)