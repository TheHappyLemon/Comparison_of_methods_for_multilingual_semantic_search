Karaliskais Nacionālais pilsētas parks, saukts arī kā Ekoparks ir pirmais pasaulē Nacionālais pilsētas parks, kas atrodas Zviedrijā un aptver Stokholmas, Solnas un Lidingo komūnas. Sākotnēji parka nosaukums bija Ekoparks, kad to 1995. gadā nodibināja Zviedrijas parlaments ar mērķi saglabāt galvaspilsētas ekoloģiju. no 2009. gada 1. februāra parka oficiālais nosaukums ir Karaliskais Nacionālais pilsētas parks, šo nosaukumu parks ieguva, pateicoties karaļa Kārļa XVI Gustava iniciatīvai un līdzdarbošanai parka izveidē. Parks aizņem 27 km² plašu teritoriju, tikpat lielu kā Stokholmas iekšpilsēta un ir paredzēts iedzīvotāju aktivitātēm un atpūtai brīvā dabā urbānajā pilsētas vidē. Parks ietver Šepsholmenu un Jūrgordenas dienviddaļu — centrālo rajonu, tālāk stiepjas uz ziemeļrietumiem līdz Jūrgordenas ziemeļdaļai, Brunsvikenam, Hāgas parkam un Ulriksdālei, bet parka dienvidos atrodas Jēderholmarnas salas. Vēsturiski lielākā daļa no pašreizējā parka teritorijas 16. gadsimtā bija karaļa medību zemes, šajā teritorijā bija pilis, no kurām daudzas ir saglabājušās līdz mūsu dienām. Ogiciālā ieeja parkā ir Hāgas forums, pie kura atrodas informācijas centrs un no kura ir iespējams gida pavadībā doties organizētos laivu braucienos apkārt Brunsvikenam. «Världens första nationalstadspark». Arhivēts no oriģināla, laiks: 2010. gada 18. augustā. Skatīts: 2011. gada 16. jūnijā. «Om parken». Arhivēts no oriģināla, laiks: 2011. gada 9. decembrī. Skatīts: 2011. gada 16. jūnijā. Parka mājas lapa