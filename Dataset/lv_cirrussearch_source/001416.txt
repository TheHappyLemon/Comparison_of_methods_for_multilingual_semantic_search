Mozambikas ģerbonis ir nacionālais Mozambikas republikas simbols, kas pieņemts 1990. gadā, konstitūcijas 194. pantā. Ģerbonī attēlots mehānisma rats, kas ieskauts kukurūzas un cukurniedru vainagā. Pa vidu atrodas sarkana saule un zili viļņi, automāts AK-47 un kaplis, kas sakrustoti virs atvērtas grāmatas. Vainagam apvīta sarkana lente, uz kuras uzrakstīts valsts nosaukums. Kukurūza un cukurniedres simbolizē bagātību (tas aprakstīts konstitūcijas 194. pantā), rats ir darba spēka un rūpniecības simbols, grāmata ir zinību simbols, kaplis ir zemkopības un lauksaimniecības simbols, AK-47 simbolizē aizsardzību, un sarkanā zvaigzne simbolizē Mozambikas tautas starptautiskās solidaritātes garu. Sarkanā saule simbolizē jaunas dzīves sākumu. 2005. gadā opozīcijas partija RENAMO vēlējās mainīt valsts ģerboņa izskatu, izņemot no tā un no karoga automātu AK-47, pamatojot šo ierosinājumu ar to, ka nacionālie simboli tika pieņemti citā vēsturiskā kontekstā. Tomēr šis ierosinājums tika noraidīts. Portugāles Aizjūras provinces ģerbonis līdz 1935. gadam. Portugāles Aizjūras provinces ģerbonis no 1935. - 1951. gadam. Portugāles Aizjūras provinces ģerbonis no 1951. - 1975. gadam. Portugāles Aizjūras provinces ģerbonis no 1935. - 1975. gadam. Lenta.Ru: Б Лхпе: Оюпкюлемр Лнгюлахйю Нрйюгюкяъ Сапюрэ Юбрнлюр Йюкюьмхйнбю Я Ткюцю