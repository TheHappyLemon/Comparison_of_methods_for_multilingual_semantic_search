Šis raksts ir par slēgtām sieviešu akadēmiskajām mūža organizācijām. Par akadēmiskām vīriešu mūža organizācijām skatīt rakstu studentu korporācijas. Studenšu korporācijas ir slēgtas sieviešu akadēmiskās mūža organizācijas. Tās veidojušās sākotnēji kā studenšu organizācijas universitātēs, līdzīgi studentu vīriešu korporācijām. Kamēr lielākajā daļā Eiropas valstu tās sauc par korporācijām (corporations), tikmēr ASV tās dēvē par sororities - no vārda māsa. Latvijā studenšu korporāciju vēsture ir aizsākusies īsi pēc Pirmā pasaules kara un ir cieši saistīta ar kopējiem sieviešu emancipācijas procesiem pēckara Eiropā. Pirmā studenšu korporācija Latvijā Daugaviete ir dibināta 1921. gada 6. novembrī pie Latvijas Universitātes. Pirmās studenšu korporācijas Latvijā, nereti, saskārās ar visai nievājošu attieksmi gan no buršu, gan pārējās sabiedrības puses un tika uztvertas kā sava veida pārpratums. Studentes tika kariķētas presē un izzobotas ikdienas sarunās. Tomēr ar laiku studenšu korporācijām izdevās izcīnīt savu vietu akadēmiskājā vidē un nostāties līdzvērtīgās pozīcijās ar studentu korporācijām. Studenšu korporācijas pārņēma studentu korporāciju uzbūves principus, ideoloģiju un daļu regāliju. Pārveidotā veidā uz studenšu korporācijām pārceļoja arī daļa tradīciju. Studenšu korporācijas Latvijā ir apvienojušās Studenšu Prezidiju konventā (S!P!K!), kas ir Prezidiju konventa ekvivalents un darbojas pēc tādiem pašiem principiem. Šāda tipa studenšu organizācijas darbojas tikai Latvijā un Igaunijā. Šobrīd Latvijā darbojas 11 latviešu studenšu korporācijas un viena krievu. Igaunijā studenšu korporāciju vēsture aizsākās nedaudz agrāk un pirmā šāda organizācija šeit tika dibināta 1920. gadā. Kopumā Igaunijā studenšu korporācijas darbojas pēc tādiem pašiem principiem kā Latvijā ar dažām atšķirībām tradīcijās un regālijās. Šobrīd Igaunijā darbojas četras studenšu korporācijas: Filae Patriae, Indla, Lembela, Amicitia. Studenšu un studentu korporācijas ASV veidojušās pēc citiem principiem ar savādāku uzbūvi un tradīcijām ne kā Eiropā. Pirmā studenšu sieviešu korporācija bija Daughters of Rebekah, kas dibināta 1851. gadā ASV, kā arī Adelphean Society (šobrīd Alpha Delta Pi), kas dibināta Džordžijas štatā, ASV. Atsevišķās valstīs, galvenokārt, ASV akadēmiskajās mūža organizācijās - meiteņu studenšu korporācijās pilntiesīgu biedru uzņemšana iesvētībās notiek ar pērienu. Pērienu izpilda ar īpašu korporācijas pliķēkli (sorority paddle/franternity paddle) īpašā ceremonijā parasti izģērbjoties pa kailu vai apsegtu sēžamvietu kā pliķēšanu (paddling, saukta arī swinging the wood ). Korporāciju pliķēšanu saņem brīvprātīgi, tas ir izplatīts visā ASV studentu un studenšu korporācijās (sororities), citās slepenās organizācijās. Iesvētāmā pilnīga atkailināšanās, pat publisks kailums bieži ir gaidīta šādas studentu pliķēšanas daļa. Vēsturiski korporāciju pēriens nāk no viduslaiku tradīcijas pērt pirmgadniekus studentus, piemēram, Aviņonā, Francijā. Lai arī psiholoģijas zinātnieks Z.Freids uzskatīja (1919), ka pliķēšanas mērķis ir apspiest sievišķo identitāti un iniciēt jaunuzņemto heteroseksuālo vīriešu sabiedrībā, jo veido svarīgas psiholoģiskas un sociālas grupas identitātes funkcijas, tomēr arvien vairāk pliķēšanu īsteno arī meiteņu korporācijas. Meiteņu korporācijās iniciācijas pliķēšanas sākumā nereti jāvalkā vienādi svārki, blūzes, matu sprādzes, kleitas utt. Iesvētāmā nedrīkst kliegt, kustēties vai atstāt pliķēšanas pozu pēriena laikā - jāizrāda rakstura stingrība un slepenība. Elefan, Ruben S. Fraternities, sororities, societies: secrets revealed, St. Pauls (Library of Congress Jakarta Field Office), 1997. ISBN 971-504-847-1 Mechling, Jay. «Paddling and the Repression of the Feminine in Male Hazing», Thymos: Journal of Boyhood Studies, Volume 2, Number 1 / Spring 2008. ISSN 1931-9045[novecojusi saite] «Arhivēta kopija». Arhivēts no oriģināla, laiks: 2015. gada 28. septembrī. Skatīts: 2011. gada 23. martā. «All good things». Arhivēts no oriģināla, laiks: 2012. gada 9. jūnijā. Skatīts: 2011. gada 23. martā. Mechling, Jay Clark «Is HAzing Play?» in Cindy Dell Transactions at Play, University Press of America, 2009. ISBN 978-0-7618-4485-3, p.57 Kimbrough, Walter M. Black Greek 101: The culture, customs, and challenges of Black fraternities and sororities, Asociated University Presses, 2003. p.63 Nuwer, Hank. Wrongs of Passage: Fraternities, Sororities, Hazing, and Binge Drinking. Indiana University Press, 1999. p.35, 80. «Ellsworth, Chad Definitions of hazing: Differences among selected student organizations Dissertation, 2004.». Arhivēts no oriģināla, laiks: 2010. gada 9. jūlijā. Skatīts: 2011. gada 23. martā. Mechling, Jay Clark «Is HAzing Play?» inClark, Cindy Dell Transactions at Play, University Press of America, 2009. ISBN 978-0-7618-4485-3, p.47 Nuwer, Hank. Wrongs of Passage: Fraternities, Sororities, Hazing, and Binge Drinking. Indiana University Press, 1999. p.94. Kimbrough, Walter M. Black Greek 101: The culture, customs, and challenges of Black fraternities and sororities, Asociated University Presses, 2003. p.49 Phillips, Clarenda M. African American fraternities and sororities: the legacy and the vision, University Press of Kentucky, 2005. p.450