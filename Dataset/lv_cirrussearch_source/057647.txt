Konstantīns Enrikess (franču: Constantin Henriquez) bija Haiti dzimis franču regbists, olimpiskās zelta medaļas ieguvējs. 1900. gada vasaras olimpiskajās spēlēs Enrikess bija viens no Francijas regbija komandas (Union des Sociétés Françaises) spēlētājiem, kuri olimpiskajā regbija turnīrā izcīnīja zelta medaļu. Viņš ir pirmais zināmais melnādainais cilvēks, kurš startējis olimpiskajās spēlēs. Enrikess spēlēja Olympique de Paris un Stade Français klubos. Kā Stade Français komandas spēlētājs viņš trīs reizes (1897., 1898. un 1901. gadā) izcīnīja Francijas čempiona titulu. 1904. gadā Konstantīns Enrikess savu valsti Haiti iepazīstināja ar futbolu, un pirmajās sacensībās viņš guva pirmos vārtus. Viņš kopā ar savu brāli Alfonso dibināja Haiti sporta organizāciju Union Sportive Hatienne. 1950. gadā viņš kļuva par Republikas senatoru. «Constantin Henriquez». Olympedia. Skatīts: 2021. gada 16. jūnijs. «Paris 1900 Rugby men». Starptautiskā Olimpiska komiteja. Skatīts: 2021. gada 12. jūnijs. David Kenneth Wiggins (ed.), African Americans in sports, Volume 1, Page 264 (Sharpe Reference:2004), ISBN 0-7656-8055-6, ISBN 978-0-7656-8055-6 Haiti et Les Jeux Olympiques - Constantin Henriquez de Zubiera Arhivēts 2012-12-08 Wayback Machine vietnē. Konstantīns Enrikess (Olympedia profils) (angliski) Konstantīns Enrikess (Sports Reference profils) (angliski)