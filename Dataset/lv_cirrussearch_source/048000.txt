Dienvidegejas perifērija (grieķu: Περιφέρεια Νοτίου Αιγαίου) ir viena no trīspadsmit Grieķijas administratīvajām perifērijām. Administratīvi tā iekļauj Kiklādu un Dodekanesas salas, kas atrodas Grieķijas un Eiropas Savienības dienvidaustrumos. Perifērijas administratīvais centrs ir Ermupole, kas atrodas uz Siras salas. Perifērijas kopējā platība ir 5286 km2, kas sastāda 4% no valsts kopējās platības. Perifērija dibināta 1987. gadā saskaņā ar likumu par vietējām pašvaldībām. Ar Kallikrāta programmas apstiprināšanu 2010. gadā definēja un paplašināja administratīvās pilnvaras. Kopā ar Ziemeļegejas perifēriju to pārrauga Egejas decentralizētā pārvalde, kas atrodas Pirejā. Reģionu vada gubernators jeb periferiarhs. Perifērija tiek dalīta 13 perifērijas vienībās, kas iekļauj sevī 34 kopienas (dēmus). Demographic and social characteristics of the Resident Population of Greece according to the 2011 Population - Housing Census revision of 20/3/2014