Progress M-21M (Прогресс М-21М; SKS apzīmējums ISS-53P) ir Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Tas palaists 2013. gada novembrī. 2014. gada jūnijā tas novadīts no orbītas un sadega atmosfērā. Kopējā kravas masa starta brīdī bija 2398 kg. Īpašajās tvertnēs ietilpa degviela 670 kg, skābeklis (50 kg), ūdens (420 kg). Hermētiskajā kravas telpā (pavisam 1258 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 178 kg amerikāņu segmentam. Progress M-21M tika palaists 2013. gada 25. novembrī 20:53:06 UTC ar nesējraķeti Sojuz-U no Baikonuras kosmodroma starta laukuma 31 palaišanas iekārtas 6. 27. novembrī Progress M-21M pietuvojās stacijai, lai izmēģinātu modernizēto tuvošanās un saslēgšanās sistēmu Kurs-NA. Pēc izmēģinājumiem kravas kuģis attālinājās no SKS drošā attālumā (aptuveni 100 km). Saslēgšanās ar staciju notika 29. novembrī. Kuģis automātiskā režīmā pietuvojās SKS. Aptuveni 50 metru attālumā no stacijas pēc lidojumu centra lūguma Progress M-21M vadību pārņēma Oļegs Kotovs, kurš SKS iekšienē ar tālvadības sistēmas TORU palīdzību manuāli veica saslēgšanas operācijas. Progress tika pievienots pie Zvezda moduļa 21:30:20 UTC. 23. aprīlī 08:58 UTC Progress M-21M atvienojās no SKS. 25. aprīlī 12:13 UTC veikta atkārtota saslēgšanās ar staciju automātiskā režīmā pie Zvezda moduļa. Šīs operācijas laikā tika veikti tuvošanās sistēmas Kurs-NA izmēģinājumi un pārbaudes. Divos iepriekšējos jaunās sistēmas izmēģinājumos 2012. un 2013. gadā radās problēmas. 2015. gada 9. jūnijā 13:30 UTC Progress M-29M atvienojās no SKS. 16:34 UTC bremzēšanas manevram tika iedarbināts kosmiskā aparāta dzinējs. Kosmosa kuģis nogāja no orbītas un sadega Zemes atmosfērā. Nesadegušās daļas aptuveni 17:23 UTC iekrita Klusā okeāna dienviddaļā. Прогресс М-21М Центр Управления космическими полетам (krieviski) Космический грузовик "Прогресс М-21М" испытал систему сближения с МКС AEX.RU, 2013-11-28, (krieviski) Последний этап стыковки "Прогресса" с МКС проводился в ручном режиме ИТАР-ТАСС, 2013-11-30 (krieviski) "Прогресс" отстыковали от МКС для проверки системы "Курс-НА" РИА Новости, 2014-04-23 (krieviski) Progress M-21M lapa SKS Lidojumu vadības centrā Arhivēts 2016. gada 24. septembrī, Wayback Machine vietnē. (krieviski)