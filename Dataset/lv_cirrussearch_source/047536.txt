Tailers Niklauss "Niks" Heigs (Tyler Nicklaus "Nick" Hague; dzimis 1975. gada 24. septembrī) ir ASV Nacionālā aeronautikas un kosmosa administrācijas (NASA) astronauts, ASV Gaisa spēku inženieris, pulkvedis. 1998. gadā Niks Heigs ASV Gaisa spēku akadēmijā ieguva bakalaura grādu astronautikas inženierijā. 1998. gadā viņš sāka militāro dienestu Gaisa spēkos, un tika piešķirta otrā leitnakta dienesta pakāpe. 2000. gadā viņš Masačūsetsas Tehnoloģiju institūtā ieguva maģistra grādu aeronautikā un astronautikā. 2000. gada augustā Heigs tika norīkots Kirtlendas Gaisa spēku bāzē Ņūmeksikā, kur darbojās ar kosmosa tehnoloģijām. 2003. gadā viņš iestājās izmēģinājumu lidojumu inženierijas kursos ASV Gaisa spēku izmēģinātājpilotu skolu Edvardsa gaisa spēku bāzē Kalifornijā. Pēc kursu pabeigšanas 2004. gadā viņš tika norīkots 416. lidojumu izmēģinājumu eskadriļā, izmēģinot F-16, F-15 un T-38 lidaparātus. 2004. gada beigās Heigs piecus mēnešus piedalījās Irākas karā, veicot eksperimentālu gaisa izlūkošanu. Pēc tam viņš darbojās Gaisa spēku pētniecības laboratorijā 2006. gadā Heigs kļuva par ASV Gaisa spēku akadēmijas Astronautikas departamenta instruktoru. 2009. gadā viņš kļuva par ASV Senāta konsultantu nacionālās drošības un ārpolitikas jautājumos. Pēc tam viņš Pentagonā bija konsultants budžeta līdzekļu piešķiršanas jautājumos. 2012. gadā viņš kļuva par Aisardzības departamenta Apvienotās organizācijas cīņai ar pašdarinātiem spridzekļiem direktora vietnieku. 2013. gada 17. jūnijā Taileru Heigu iekļāva NASA 21. astronautu grupā. 2015. gadā viņš saņēma astronauta kvalifikāciju. Pirmo reizi kosmosā Tailers Heigs devās 2018. gada 11. oktobrī kosmosa kuģī Sojuz MS-10 kopā ar Krievijas pārstāvi Alekseju Ovčiņinu. Nesējraķetes avārijas dēļ 121. sekundē ieslēdzās avārijas glābšanas sistēma, un nolaižamais aparāts veica avārijas nolaišanās. Nika Heiga otrais lidojums kosmosā sākās 2019. gada martā ar kosmosa kuģi Sojuz MS-12. Starptautiskajā kosmosa stacijā 59. un 60. ekspedīcijā viņš bija lidojuma inženieris. Uz zemes atgriezās 2019. gada 3. oktobrī. NASA Astronaut "Nick" Tyler N. Hague Arhivēts 2019. gada 1. aprīlī, Wayback Machine vietnē. NASA (angliski) Тайлер Никлаус «Ник» Хейг astronaut.ru (krieviski)