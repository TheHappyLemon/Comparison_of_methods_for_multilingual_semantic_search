Berkshire Hathaway Inc. ir Nebraskā, ASV bāzēta pārvaldītājsabiedrība. Tās darbības pamats ir apdrošināšana, tomēr tai pieder ievērojams daudzums visdažādāko nozaru meitas kompāniju. Tās ilggadējais priekšsēdētājs un izpilddirektors ir Vorens Bafets. Uzņēmuma priekštece ir 1839. gadā Rodailendā dibinātā tekstilkompānija Valley Falls Company. 1929. gadā tā apvienojās ar citu tekstilkompāniju - Berkshire Fine Spinning Associates, 1955. gadā — ar tekstilkompāniju Hathaway Manufacturing Company, nodibinot Berkshire Hathaway. No 1962. gada Vorens Bafets sāka uzpirkt kompānijas akcijas un drīz tā nonāca Bafeta kontrolē. No 1967. gada Bafets pievērsās apdrošināšanas biznesam. 1985. gadā tika aizvērta pēdējā tekstilrūpnīca. Laika gaitā Berkshire Hathaway nokļuva ievērojams daudzums citu uzņēmumu, tostarp: GEICO — autoapdrošināšana; General Re — pārapdrošināšana; Wesco Financial (80,1%) — finanses; Berkshire Hathaway Assurance — vērtspapīru apdrošināšana; Business Wire — ziņu aģentūra; Dairy Queen — ātrās apkalpošanas restorānu ķēde; FlightSafety International — aviācijas treniņu tehnoloģijas uzņēmums; Fruit of the Loom — apģērbu ražošana; ISCAR Metalworking — darbarīku ražošana (Izraēla); NetJets — lidmašīnu īre; World Book Encyclopedia — izdevniecība. Google Finance