Anete Jēkabsone-Žogota (dzimusi Anete Jēkabsone 1983. gada 12. augustā Rīgā) ir latviešu politiķe un bijusī basketboliste. Šobrīd — Rīgas domes deputāte, pārstāv partiju "Latvijas attīstībai". Domē darbojas Satiksmes un transporta lietu komitejā, kā arī Izglītības, kultūras un sporta komitejā. Bijusi viena no visu laiku izcilākajām Latvijas basketbolistēm, spēlēja uzbrūkošās aizsardzes pozīcijā, ilgus gadus bijusi Latvijas sieviešu basketbola izlases dalībniece (arī kapteine). Anete Jēkabsone-Žogota ir 2005. gada Eiropas labākā jaunā basketboliste, 2007. gada Eiropas labākā basketboliste, 2007. gada Eiropas gada labākā basketboliste laikraksta La Gazzetta dello Sport vērtējumā, aptaujā par 2009. gada Eiropas labāko sportisti šī laikraksta vērtējumā ieguva 2. vietu. 2008. un 2009. gada Latvijas gada labākā sportiste. Kopā ar Maskavas apgabala "SpartaK" vairākkārt uzvarējusi Eirolīgā un izcīnījusi pirmos divus FIBA Superkausu sievietēm 2009. un 2010. gadā. 2014. gadā Fīniksas "Mercury" sastāvā kļuva par WNBA čempioni. Bijusi Latvijas Gada sportiste. 2017. gadā kandidēja Rīgas domes vēlēšanās no Latvijas Reģionu apvienības un partijas "Latvijas attīstībai" kopējā saraksta un tika ievēlēta. 2020. gadā atkārtoti ievēlēta Rīgas pašvaldībā no "Attīstībai/Par!" un "Progresīvo" saraksta. A. Jēkabsones pirmā trenere bija Maija Kubliņa. Spēlēt starp pieaugušajiem viņa uzsāka 1997. gadā Rīgas kluba TTT/Rapa sastāvā. Tā sastāvā viņa aizvadīja četras sezonas, kuru laikā tika izcīnīts Latvijas čempiones tituls 1999. gadā, vienu reizi spēlēts finālā un divas reizes iegūtas bronzas medaļas. 2001.—2002. gada sezonu A. Jēkabsone-Žogota aizvadīja citā Rīgas klubā RTU/Klondaika, ar ko tika izcīnīta 2. vieta Latvijas čempionātā. Kopumā ar Latvijas klubiem trīs reizes startējusi Baltijas Sieviešu basketbola līgā. Visās trijās sezonās tika izcīnīta 8. vieta (1998, 1999, 2002). Nākāmās četras sezonas Anete aizvadīja Francijas klubos. No 2002. līdz 2004. gadam Anete spēlēja Mondevilles klubā USO Mondeville. USO Mondeville sastāvā 2002.—2003. gada sezonā izcīnīja 8. vietu Francijas līgā, nākamajā sezonā tika izcīnīta jau 6. vieta, kā arī tika spēlēts Frabcijas kausa finālā. Pēc tam viņa parakstīja līgumu ar Buržas klubu CJM Bourges Basket. 2004.—2005. gada sezonā tika izcīnīta sudraba medaļa Francijas čempionātā un Federācijas kausā, vēl tika svinēta uzvara Francijas kausā. 2006. gada sākumā viņa tika atzīta par 2005. gada Eiropas gada labāko jauno basketbolisti. Nākamajā sezonā Buržas klubs izcīnīja uzvaru visos trijos Francijas klubu turnīros: nacionālajā čempionātā, Francijas kausā un Federācijas kausā. 2006. gadā A. Jēkabsone-Žogota noslēdza līgumu ar Krievijas Superlīgas klubu Maskavas "Dinamo". Pirmajā sezonā ar "Dinamo" viņa izcīnīja FIBA Eiropas kausu, kluba galvenais treneris bija Ainārs Zvirgzdiņš. A. Jēkabsone-Žogota kļuva par otro latviešu basketbolisti, kura izcīnījusi FIBA Eiropas kausu (pirmā bija Anda Jēkabsone). 2008. gada sākumā A. Jēkabsone-Žogota tika atzīta par 2007. gada Eiropas gada labāko basketbolisti. Tāpat viņa tika atzīta par 2007. gada labāko basketbolisti Eiropā Itālijas sporta laikraksta La Gazzetta dello Sport vērtējumā. 2008. gadā tika atzīta par gada labāko Latvijas sportisti. "Dinamo" sastāvā viņa spēlēja trīs sezonas, pēc 2009. gada Eiropas čempionāta A. Jēkabsone-Žogota noslēdza līgumu ar citu Maskavas klubu Maskavas apgabala "Spartak". 2009. gada 20. oktobrī kopā ar "Spartak" izcīnīja pirmo FIBA Superkausu sievietēm, pārliecinoši pārspējot 2008.—2009. gada sezonas FIBA Eiropas kausa ieguvējas Turcijas Stambulas "Galatasaray" ar rezultātu 92—59. A. Jēkabsone-Žogota ar 16 punktiem bija spēles rezultatīvākā basketboliste. 2009. gada 23. decembrī 2009. gada Latvijas gada balvas sportā pasniegšanas ceremonijā viņa otro gadu pēc kārtas saņēma balvu Gada labākā sportiste. 2010. gada sākumā viņa tika atzīta par 2009. gada otro labāko basketbolisti Eiropā Itālijas sporta laikraksta La Gazzetta dello Sport vērtējumā. 2010. gada 9. martā basketboliste piedalījās Eirolīgas Zvaigžņu spēlē, kā arī startēja trīspunktmetienu konkursā. 2010. gada aprīlī A. Jēkabsone-Žogota "Spartak" sastāvā kļuva par pirmo latviešu basketbolisti, kura izcīnījusi uzvaru FIBA Eirolīgā. 2010.—2011. gada sezonas sākumā viņa "Spartak" sastāvā uzvarēja arī otrajā FIBA Superkausa izcīņā. 2009. gada 13. februārī A. Jēkabsone-Žogota noslēdza līgumu ar WNBA klubu Konektikutas "Sun". Klubam spēlētāja pievienojās pēc starta 2009. gada Eiropas čempionātā, "Sun" sistēmā viņa bija pamata uzbrūkošā aizsardze. WNBA līgā viņa debitēja 2. jūlijā ar izbraukuma spēli Indiānā pret Indiānas "Fever". Spēlē tika piedzīvots zaudējums ar 53—67. 28. jūlijā notikušajā spēlē pret Fīniksas "Mercury" A. Jēkabsone-Žogota guva 15 punktus, kas bija lielākais gūto punktu skaits komandā. "Sun" rezultatīvākās basketbolistes godā viņa bija vēl trīs reizes, visās reizēs gūstot vairāk nekā 20 punktu. Tāpat viņa vairrākkārt bija komandas labākā rezultatīvo piespēļu devēja un labākā cīņā par atlēkušajām bumbām. Kopumā debijas sezonā viņa uz laukuma gāja 27 spēlēs (16 no tām starta sastāvā), ar vidēji spēlē gūtiem 9,4 punktiem bija viena no komandas rezultatīvākajām spēlētājām. Pēc pirmās sezonas WNBA Anete atzina par attīstīšanās iespējām un vēlmēm vēl spēlēt šajā līgā. Pirmajā sezonā viņa tika atzīta par vienu no labākajām debitantēm. 2010. gada 2. februārī A. Jēkabsone līgumu ar Konektikutas "Sun" pagarināja uz vēl divām sezonām. Otrajā sezonā WNBA 27. jūnija spēle pret Ņujorkas "Liberty" viņa guva ceļgala savainojumu, 8. jūlijā viņai tika veikta ceļgala operācija. Viņa nevarēja palīdzēt savai komandai 16 spēles. Viņa atgriezās laukumā 14. augusta spēlē pret Sietlas "Storm". 2011. gada februārī basketboliste paziņoja, ka nespēlēs WNBA 2011. gada sezonā. WNBA atgriezās 2014. gada sezonā, šoreiz Fīniksas "Mercury" sastāvā. Tā sastāvā viņa kļuva par WNBA čempioni (Jēkabsone-Žogota ir pirmā Latvijas basketboliste, kas šajā līgā izcīnījusi čempiontitulu). 2011. gada janvārī pārgāja uz Turcija līgas klubu Stambulas "Fenerbahçe". 2010.—2011. gada sezonā "Fenerbahçe" sastāvā viņa kļuva par Turcijas čempioni, kā arī kvalificējās Eirolīgas ceturtdaļfinālam. 2011. gada maijā parakstīja līgumu ar Krievijas Superlīgas klubu Jekaterinburgas UGMK. Kluba sastāvā A. Jēkabsone-Žogota saņēma zeltu Krievijas kausa izcīņā nākamajā pavasarī, taču janvārī spēles laikā gūtās smagās traumas (plīsušas kreisā ceļgala krusteniskās saites) dēļ viņa sezonas beigu daļā nespēlēja. Viņa atsāka spēlēt 2012. gada novembrī. 2013. gada janvārī izcīnīja Krievijas kausu, lai arī pašā finālspēlē nepiedalījās. 2013. gada martā Žogota kļuva par divkārtējo Eirolīgas čempioni, finalā tika uzvarēts Ievas Kubliņas pārstāvētais Turcijas klubs Stambulas "Fenerbahçe". 2013. gada aprīlī kļuva par Krievijas čempioni. 2014. gadā vasarā A. Jēkabsone-Žogota pievienojās citam Krievijas klubam Kurskas "Dinamo", kura galvenais treneris ir latvietis Gundars Vētra. Kurskas klubā spēlēja līdz 2015.—2016. gada sezonas beigām. Vasarā notika sarunas ar klubu TTT par atgriešanos Latvijā un karjeras noslēgšanu Rīgas klubā, taču vienošanos panākt neizdevās. 2016. gada septembrī A. Jēkabsone-Žogota paziņoja par profesionālas basketbolistes karjeras beigām, tomēr rudenī pieņēma lēmumu vēl palīdzēt Latvijas izlasei Eiropas čempionāta atlases spēlēs. Latvijas izlasē debitējusi 2000. gada 22. novembrī, taču iepriekš spēlējusi Latvijas jaunatnes izlasēs. Kopā ar Latvijas sieviešu izlasi ir izcīnījusi 6. vietu 2005. gada Eiropas čempionātā Turcijā, 4. vietu 2007. gada Eiropas čempionātā Itālijā, 7. vietu 2009. gada Eiropas čempionātā Latvijā un dalītu 9.-12. vietu 2008. gada Pekinas Olimpiskajās spēlēs, kur bija viena no turnīra rezultatīvākajām spēlētājām. Kopā ar Latvijas U-20 izlasi izcīnījusi 4. vietu 2002. gada Eiropas U-20 čempionātā un ar U-18 izlasi tika izcīnīta 10. vieta 2000. gada Eiropas čempionātā un 12. vieta 1998. gada čempionātā. 2009. gada Eiropas čempionātā A. Jēkabsone kļuva par visa turnīra otro rezultatīvāko spēlēju, kā arī tika iekļauta turnīra simboliskajā izlasē. Latvijas izlases sastāvā aizvadījusi 116 spēles, kurās guvusi 1934 punktus (FIBA oficiālajās spēlēs gūti 960 punkti). Ar gūtiem 34 punktiem vienā spēlē (2008. gadā) A. Jēkabsone-Žogota šajā rādītājā atpaliek tikai no izlases rekordistes Ievas Tāres, kas spējusi gūt 36 punktus vienā spēlē. 2009. gada septembrī viņa paziņoja par nespēlēšanu izlasē 2011. gada Eiropas čempionāta kvalifikācijas turnīrā, savukārt 2011. gada martā paziņoja par nespēlēšanu izlasē arī 2011. gada Eiropas čempionāta finālturnīrā. Pēc 2011. gada Eiropas čempionāta A. Jēkabsone atzina, ka varētu startēt Latvijas izlases sastāvā 2013. gada Eiropas čempionāta kvalifikācijas turnīrā, tomēr 2013. gada martā paziņoja, ka karjeru izlasē ir beigusi. 2015. gadā atgriezās Latvijas izlasē un spēlēja tās sastāvā Eiropas čempionātā. 2016. gada rudenī, jau pēc paziņošanas par profesionālās karjeras beigām, A. Jēkabsone-Žogota pieņēma lēmumu vēl palīdzēt Latvijas izlasei Eiropas čempionāta atlases spēlēs. Anete Jēkabsone-Žogota 2017. gadā kandidēja Rīgas domes vēlēšanās no "Latvijas Reģionu apvienības" un partijas "Latvijas attīstībai" apvienotā saraksta un 22. jūnijā kļuva par Rīgas domes deputāti. Vēlāk iestājās partijā "Latvijas attīstībai". 2020. gada ārkārtas Rīgas domes vēlēšanās atkārtoti ievēlēta pašvaldībā no "Attīstībai/Par!" un "Progresīvo" saraksta, saņemot otro lielāko vēlētāju atbalstu aiz saraksta līdera un drīzumā par domes priekšsēdētāju ievēlētā Mārtiņa Staķa. A. Jēkabsones tēvs Andris Jēkabsons ir bijušais basketbolists, 1986. gada Pasaules čempionāta sudraba medaļas ieguvējs PSRS izlases sastāvā. Viņai ir par diviem gadiem vecāks brālis Sandris. Izglītību ieguvusi Rīgas 28. vidusskolā. A. Jēkabsone ir precējusies ar uzņēmēju Edgaru Žogotu. 2019. gada februārī ģimenē piedzimusi meita. 1998: 12. vieta Eiropas U-18 čempionātā kopā ar Latvijas sieviešu U-18 izlasi Turcijā. 1998: Latvijas Sieviešu basketbola līgas 2. vietas ieguvēja TTT Rapa sastāvā. 1999: Latvijas Sieviešu basketbola līgas čempione TTT Rapa sastāvā. 2000: 10. vieta Eiropas U-18 čempionātā kopā ar Latvijas sieviešu U-18 izlasi Polijā. 2000: Latvijas Sieviešu basketbola līgas 3. vietas ieguvēja TTT Rapa sastāvā. 2001: Latvijas Sieviešu basketbola līgas 3. vietas ieguvēja TTT Rapa sastāvā. 2002: Latvijas Sieviešu basketbola līgas 2. vietas ieguvēja TTT Rapa sastāvā. 2002: 4. vieta Eiropas U-20 čempionātā kopā ar Latvijas sieviešu U-20 izlasi Horvātijā. 2003: 8. vieta Pasaules U-21 čempionātā. 2003: Francijas sieviešu basketbola līgas 8. vietas ieguvēja USO Mondeville sastāvā. 2004: Francijas sieviešu basketbola līgas 6. vietas ieguvēja USO Mondeville sastāvā. 2004: Francijas kausa fināliste USO Mondeville sastāvā. 2005: Francijas sieviešu basketbola līgas 2. vietas ieguvēja Bourges Basket sastāvā. 2005: Francijas kausa ieguvēja Bourges Basket sastāvā. 2005: Francijas federācijas kausa 2. vietas ieguvēja Bourges Basket sastāvā. 2005: 6. vieta 2005. gada Eiropas čempionātā kopā ar Latvijas sieviešu izlasi Turcijā. 2005: Eiropas 2005. gada labākā jaunā basketbolste. 2006: Francijas sieviešu basketbola līgas uzvarētāja Bourges Basket sastāvā. 2006: Francijas kausa ieguvēja Bourges Basket sastāvā. 2006: Francijas federācijas kausa ieguvēja Bourges Basket sastāvā. 2006: Izcīnīta pirmā vieta 2007. gada Eiropas čempionāta kvalifikācijas grupā. 2007: Eiropas kausa ieguvēja kopā ar Maskavas "Dinamo". 2007: Eiropas gada labākā basketboliste itāļu laikraksta "La Gazzetta dello Sport" vērtējumā. 2007: Eiropas gada labākā basketboliste. 2007: 2007. gada Eiropas čempionāta "zvaigžņu piecnieka" dalībniece. 2007: 4. vieta 2007. gada Eiropas čempionātā kopā ar Latvijas sieviešu izlasi Itālijā. 2008: Uzvara Pekinas Olimpisko spēļu kvalifikācijas turnīrā Madridē, Spānijā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2008: Iebalsota Eirolīgas zvaigžņu pieciniekā. 2008: Eiropas gada otra labākā basketboliste. 2008: Latvijas gada labākā sportiste. 2009: FIBA Eiropas kausa izcīņas pusfināliste kopā ar Maskavas "Dinamo". 2009: Krievijas kausa izcīņas ceturtdaļfināla dalībniece kopā ar Maskavas "Dinamo". 2009: Krievijas Superlīgas 5. vietas ieguvēja kopā ar Maskavas "Dinamo". 2009: 2009. gada Eiropas čempionāta "zvaigžņu piecnieka" dalībniece. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2009: FIBA Superkausa sievietēm ieguvēja kopā ar klubu Maskavas apgabala "Spartak". 2009: Latvijas gada labākā sportiste. 2010: uzvara Eirolīgā ar klubu Maskavas apgabala "SpartaK". 2010: FIBA Superkausa sievietēm ieguvēja kopā ar klubu Maskavas apgabala "Spartak". 2011: sasniegts Eirolīgas ceturtdaļfināls Stambulas "Fenerbahçe" sastāvā. 2011: izcīnīts Turcijas čempiones tituls Stambulas "Fenerbahçe" sastāvā. 2012: izcīnīts Krievijas kauss Jekaterinburgas UGMK sastāvā. 2013: izcīnīts Krievijas kauss Jekaterinburgas UGMK sastāvā. 2013: uzvara Eirolīgā ar klubu Jekaterinburgas UGMK. 2013: izcīnīts Krievijas čempiones tituls Jekaterinburgas UGMK sastāvā. «Anete Jēkabsone-Žogota | Rīgas valstspilsētas pašvaldība». www.riga.lv (latviešu). Skatīts: 2022-01-11. Guntis Keisels. «Ducis gatavs cīņai». diena.lv, 2008. gada 5. jūnijā. Skatīts: 2011. gada 30. jūnijā. «http://pv2017.cvk.lv/ElectionResults/CandidateList?candidateListId=Al8EcgIWNkjJZGpjGYrSqw==&locationId=7GMEialdZcbMIUF05/V2NA==». pv2017.cvk.lv. Skatīts: 2018-03-05. «Jekabsone Looking Forward After Receiving Award». FIBA Europe. 2006. gada 7. maijā. Skatīts: 2011. gada 30. jūnijā. (angliski) «Dynamo Moscow Capture Title». FIBA Europe. 2007. gada 12. aprīlī. Skatīts: 2011. gada 8. jūlijā. «Jēkabsone-Žogota un Zvirgzdiņš iegūst FIBA Eiropas kausu!». apollo.lv. 2007. gada 11. aprīlī. Skatīts: 2011. gada 8. jūlijā.[novecojusi saite] «Jēkabsone-Žogota women’s player of the year». FIBA Europe. 2008. gada 7. februārī. Skatīts: 2011. gada 30. jūnijā. (angliski) Māris Noviks. «Jēkabsone-Žogota labākā Eiropā». sportacentrs.com, 2008. gada 7. februārī. Skatīts: 2011. gada 30. jūnijā. «Parker named Europe's best». foxsports.com. 2008. gada 5. janvārī. Skatīts: 2011. gada 30. jūnijā. (angliski) «Latvijas Gada balvas sportā sadalītas». Apollo. 2008. gada 6. decembrī. Skatīts: 2011. gada 30. jūnijā.[novecojusi saite] Māris Noviks. «Kalmanovičs: "Jēkabsone spēlēs "Spartak""». sportacentrs.com, 2009. gada 20. jūnijā. Skatīts: 2011. gada 30. jūnijā. Andrejs Siliņš. «Jēkabsone un "Spartak" izcīna Eiropas Superkausu». sportacentrs.com, 2009. gada 20. oktobrī. Skatīts: 2011. gada 30. jūnijā. Valdis Bērziņš. «Latvijas gada sportisti - Miņins un Jēkabsone». sportacentrs.com, 2009. gada 23. decembrī. Skatīts: 2011. gada 30. jūnijā. Māris Noviks. «Jēkabsone otrā Eiropā, uzvar Gazols un Gruda». sportacentrs.com, 2009. gada 31. decembrī. Skatīts: 2010. gada 1. janvārī. Valdis Bērziņš. «Jēkabsone piedalīsies FIBA Eirolīgas Zvaigžņu spēlē». sportacentrs.com, 2010. gada 3. februārī. Arhivēts no oriģināla, laiks: 2010. gada 6. februārī. Skatīts: 2010. gada 4. februārī. Māris Noviks. «Anete Jēkabsone-Žogota - Eirolīgas čempione!». sportacentrs.com, 2010. gada 11. aprīlī. Skatīts: 2011. gada 30. jūnijā. «Jēkabsones-Žogotas "Sparta&K" otro reizi pēc kārtas izcīna Eiropas Superkausu». tvnet.lv. 2010. gada 18. oktobrī. Skatīts: 2011. gada 30. jūnijā. Valdis Bērziņš. «Jēkabsone un "Spartak" izcīna FIBA Superkausu». sportacentrs.com, 2010. gada 18. oktobrī. Skatīts: 2011. gada 30. jūnijā. Māris Noviks. «"Sun" apstiprina Jēkabsones līgumu». sportacentrs.com. Skatīts: 2011. gada 30. jūnijā. «Jekabsone-Zogota joins Sun from Latvia». ESPN. Skatīts: 2011. gada 30. jūnijā. «Jēkabsone-Žogota: Nevis nespēlēšu izlasē, bet došu priekšroku WNBA». tvnet.lv. 2009. gada 25. septembrī. Skatīts: 2011. gada 30. jūnijā. «Jēkabsone-Žogota - ceturtā labākā WNBA debitante». tvnet.lv. 2009. gada 14. septembrī. Skatīts: 2011. gada 30. jūnijā. Andrejs Siliņš. «Jēkabsone-Žogota paraksta divu gadu līgumu ar "Sun"». sportacentrs.com, 2010. gada 2. februārī. Skatīts: 2010. gada 3. februārī. «Jēkabsone-Žogota vēl divus gadus spēlēs Konektikutas «Sun»». apollo.lv. 2010. gada 2. februārī. Skatīts: 2011. gada 8. jūlijā.[novecojusi saite] «Jekabsone-Zogota to have knee surgery». ESPN. Skatīts: 2011. gada 30. jūnijā. «Jēkabsone-Žogota guvusi ceļgala traumu». delfi.lv. 2010. gada 28. jūnijā. Arhivēts no oriģināla, laiks: 2010. gada 4. jūlijā. Skatīts: 2011. gada 8. jūlijā. «Jēkabsonei-Žogotai tiks veikta operācija». delfi.lv. 2010. gada 6. jūlijā. Arhivēts no oriģināla, laiks: 2010. gada 9. jūlijā. Skatīts: 2011. gada 8. jūlijā. «Jēkabsonei nepieciešama operācija; bez basketbola četras nedēļas». sportacentrs.com. 2010. gada 5. jūlijā. Skatīts: 2011. gada 8. jūlijā. Māris Noviks. «Jēkabsonei-Žogotai veikta sekmīga operācija». sportacentrs.com, 2010. gada 10. jūlijā. Skatīts: 2011. gada 8. jūlijā. «Jēkabsone-Žogota šonakt varētu atgriezties laukumā». sportacentrs.com. Skatīts: 2011. gada 30. jūnijā. «Jēkabsone atgriežas, "Sun" sakauj līgas līderes». sportacentrs.com. Skatīts: 2011. gada 30. jūnijā. «Jēkabsone-Žogota nespēlēs WNBA». delfi.lv. 2011. gada 3. februārī. Arhivēts no oriģināla, laiks: 2011. gada 5. februārī. Skatīts: 2011. gada 30. jūnijā. «Jēkabsone-Žogota kļūst par WNBA čempioni». Delfi.lv. 2014. gada 13. septembrī. Arhivēts no oriģināla, laiks: 2014. gada 16. septembrī. Skatīts: 2014. gada 13. septembrī. «Oficiāli: "Fenerbahce" apstiprina Jēkabsones pievienošanos». sportacentrs.com. Skatīts: 2011. gada 30. jūnijā. «Jēkabsone-Žogota pārceļas uz Turciju». delfi.lv. 2011. gada 12. janvārī. Skatīts: 2011. gada 8. jūlijā.[novecojusi saite] «Baško kļūst par čempioni Polijā, Jēkabsone - Turcijā». sportacentrs.com. Skatīts: 2011. gada 30. jūnijā. «Arī Jēkabsone-Žogota izcīna zeltu». apollo.lv. 2011. gada 17. aprīlī. Arhivēts no oriģināla, laiks: 2011. gada 20. septembrī. Skatīts: 2011. gada 5. jūlijā. «Jēkabsonei-Žogotai un «Fenerbahce» Eirolīgas turnīrs beidzies». apollo.lv. 2011. gada 25. februārī. Arhivēts no oriģināla, laiks: 2011. gada 2. jūnijā. Skatīts: 2011. gada 5. jūlijā. «Jēkabsone pārceļas uz Jekaterinburgas "UGMK"». sportacentrs.com. Skatīts: 2011. gada 30. jūnijā. «Jēkabsone-Žogota paraksta līgumu ar Krievijas čempionvienību UGMK». Apollo.lv. 2011. gada 16. maijā. Arhivēts no oriģināla, laiks: 2011. gada 19. septembrī. Skatīts: 2011. gada 5. jūlijā. «Anete Jēkabsone-Žogota pēc 283 dienu pauzes atgriezīsies laukumā». Sportacentrs.com. 2012. gada 2. novembrī. Skatīts: 2012. gada 3. novembrī. «Jēkabsone-Žogota septītajā piegājienā tiek pie Krievijas kausa». Sportacentrs.com. Skatīts: 2013. gada 15. februārī. «Anete Jēkabsone-Žogota – divkārtēja Eirolīgas čempione». Sportacentrs.com. 2013. gada 24. martā. Skatīts: 2013. gada 25. martā. «Jēkabsone-Žogota triumfē Krievijā un izcīna "Triple Crown"». Sportacentrs.com. Skatīts: 2013. gada 28. aprīlī. Latvijas sieviešu basketbola zvaigzne Jēkabsone-Žogota paziņo par karjeras beigšanu[novecojusi saite] LSM Player Leaders Agris Suveizda. «Jēkabsone-Žogota - čempionāta otrā rezultatīvākā spēlētāja». sportacentrs.com, 2009. gada 21. jūnijā. Jānis Celmiņš. «Jēkabsone-Žogota iekļauta EČ simboliskajā izlasē». sportacentrs.com, 2009. gada 21. jūnijā. Skatīts: 2011. gada 30. jūnijā. Jānis Bendziks. «Šteinberga un Babkina sasniedz rekordus, Latvija droši pieveic Zviedriju». «Jēkabsone-Žogota: nevis nespēlēšu izlasē, bet došu priekšroku WNBA». delfi.lv. 2009. gada 24. septembrī. Skatīts: 2011. gada 30. jūnijā. «Jēkabsone-Žogota arī šogad nespēlēs Latvijas izlasē». delfi.lv. 2011. gada 24. martā. Skatīts: 2011. gada 30. jūnijā. «Jēkabsone-Žogota šogad izlasē nespēlēs». apollo.lv. 2011. gada 24. martā. Arhivēts no oriģināla, laiks: 2011. gada 24. aprīlī. Skatīts: 2011. gada 5. jūlijā. «Jēkabsone-Žogota: ceru, ka nākamgad atgriezīšos izlasē». apollo.lv. 2011. gada 5. jūlijā. Skatīts: 2011. gada 5. jūlijā.[novecojusi saite] «Jēkabsone-Žogota cer, ka varēs atgriezties Latvijas izlasē». delfi.lv. 2011. gada 5. jūlijā. Arhivēts no oriģināla, laiks: 2011. gada 9. jūlijā. Skatīts: 2011. gada 5. jūlijā. «Jēkabsone-Žogota beidz karjeru izlasē». Sportacentrs.com. Skatīts: 2013. gada 28. martā. «Potenciālo biedru mēnesis noslēdzies; “Latvijas attīstībai” pievienojušies 50 jauni biedri». attistibai.lv (latviešu). Arhivēts no oriģināla, laiks: 2019-05-26. Skatīts: 2018-03-05. «POPULĀRĀKIE MŪSU SKOLAS ABSOLVENTI». r28vsk.lv. Skatīts: 2011. gada 8. jūlijā.[novecojusi saite] «Jēkabsone precējusies ar galdnieku, Tamane – ar ēģiptieti». vipi.lv. 2009. gada 21. jūnijā. Arhivēts no oriģināla, laiks: 2009. gada 26. jūlijā. Skatīts: 2011. gada 8. jūlijā. Anete Jēkabsone-Žogota kļuvusi par māmiņu Arhivēts 2019. gada 27. februārī, Wayback Machine vietnē. jauns.lv Vikikrātuvē par šo tēmu ir pieejami multivides faili. Skatīt: Anete Jēkabsone-Žogota. Olympedia profils (angliski) LOK profils Basketball Reference WNBA spēlētājas profils (angliski) WNBA spēlētājas profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) LBS profils FIBA Europe profils (angliski) Latvijas sieviešu basketbola Jumtalapas profils "Sieviešu basketbols Latvijā" profils[novecojusi saite] Basket.ru profils (krieviski) Laukumā agresīva lauva, dzīvē mulsi kautrīga. Anete Jēkabsone-Žogota