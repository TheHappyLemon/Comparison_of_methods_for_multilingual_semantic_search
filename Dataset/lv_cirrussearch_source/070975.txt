Kalifornijas Republika (angļu: California Republic) bija valsts Ziemeļamerikā, ko 1846. gada 14. jūnijā pasludināja Amerikas Savienoto Valstu kolonisti, tā pastāvēja mazāk par mēnesi. 1846. gada 13. maijā starp ASV un Meksikas sākās karš. To nezinot, 1846. gada 14. jūnijā Kalifornijā dzīvojošie amerikāņu kolonisti pēc kapteiņa Džona Frimonta iniciatīvas sacēlās pret Meksiku. Nemiernieki ieslodzīja Meksikas komandantu Ziemeļkalifornijā un pasludināja neatkarīgu Kalifornijas Republiku ar galvaspilsētu Sonomu. 23. jūnijā kapteinis Frimons pārņēma jaunās republikas bruņoto spēku vadību 60 kareivju sastāvā. 7. jūlijā Kalifornijā piestāja amerikāņu flote, izsludinot karu starp ASV un Meksiku. Divas dienas vēlāk, 9. jūlijā, nemiernieki nolēma likvidēt republiku un iekļaut tajā izveidoto Kalifornijas bataljonu kapteiņa Frimona vadībā karā ar Meksiku ASV pusē. Republikas karogs kalpoja par paraugu Kalifornijas štata karogam, un tā oriģināls sadega 1906. gada Sanfrancisko zemestrīces izraisītajos ugunsgrēkos. Vikikrātuvē par šo tēmu ir pieejami multivides faili. Skatīt: Kalifornijas Republika.