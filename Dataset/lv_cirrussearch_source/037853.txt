Mišels Migels Eliass Temers Lulia (portugāļu: Michel Miguel Elias Temer Lulia, izrunā: [miˈʃɛw miˈɡɛw eˈliɐs ˈtẽmeɾ luˈliɐ], dzimis 1940. gada 23. septembrī) ir brazīliešu advokāts, politiķis un 37. Brazīlijas prezidents. Viņš kļuva par prezidentu 2016. gada 31. augustā pēc bijušās prezidentes Dilmas Rusefas impīčmenta. Viņas kabinetā no 2011. gada Temers bija viceprezidents, bet, kad 2016. gada 12. maijā Rusefu potenciālā impīčmenta dēļ atcēla no pienākumu pildīšanas, Temers kļuva par prezidenta pienākumu izpildītāju. 75 gadu vecumā viņš kļuva par vecāko Brazīlijas prezidentu amatā stāšanās brīdī. 2016. gada 31. augustā Senāts nobalsoja 61 pret 20 par prezidentes Dilmas Rusefas notiesāšanu un atcēla viņu no amata, ļaujot valsts politikai no centriski kreisas kļūt par centriski labēju. Temers kļuva par prezidentu, lai strādātu līdz 2018. gada 31. decembrim, kad būtu beidzies Rusefas otrais termiņš. Stājoties amatā, Temers aicināja veidot "nacionālās glābšanas" valdību un lūdza iedzīvotāju uzticību. Viņš arī solīja pārskatīt pensiju sistēmu un samazināt valsts investēšanu ekonomikā. Prezidenta pienākumu izpildītājs no 2016. gada 12. maija līdz Dilmas Rusefas impīčmentam 2016. gada 31. augustā. Temers pats kā viceprezidents aizstāja impīčoto Rusefu. Temera darbnespējas gadījumā viņu aizstāj parlamenta apakšpalātas priekšsēdētājs. Jonathan Watts. «Dilma Rousseff suspended as senate votes to impeach Brazilian president». The Guardian (angliski), 2016. gada 12. maijā. Skatīts: 2016. gada 3. septembrī. «Brazil impeachment: New leader Temer calls for trust». BBC (angliski). 2016. gada 13. maijā. Skatīts: 2016. gada 13. maijā. Luciana Magalhaes, Rogerio Jelmayer. «Michel Temer Seeks New Start as Brazil’s President». Wall Street Journal (angliski), 2016. gada 31. augustā. Skatīts: 2016. gada 3. septembrī. Vikikrātuvē par šo tēmu ir pieejami multivides faili. Skatīt: Mišels Temers. Encyclopædia Britannica raksts (angliski) Brockhaus Enzyklopädie raksts (vāciski)