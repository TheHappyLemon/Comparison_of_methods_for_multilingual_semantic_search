Eiropas sapali, Eiropas sapalu ģints (Squalius) ir sapalu dzimtas (Leuciscidae) ģints, kas apvieno 52 mūsdienās dzīvojošas sugas. Tās sastopamas Eiropā un Rietumāzijā. Saskaņā ar jaunākajiem ģenētiskajiem pētījumiem sapalu ģintij (Leuciscus) veikta sistemātikas revīzija, un lielākā daļa Eiropā un dažas Rietumāzijā dzīvojošās sapalu sugas izdalītas jaunā Eiropas sapalu ģintī (Squalius). Izmaiņas sistemātikā nav viennozīmīgas, un pēdējos gados vairākām sugām to piederība vienai vai otrai ģintij ir vairākkārtīgi mainījusies. Balstoties uz ģenētiskajiem atklājumiem, 2016. gadā tika izdalīta sapalu dzimta. Pirms tam šī zivju grupa tika sistematizēta kā karpu dzimtas apakšdzimta. Latvijā mājo viena Eiropas sapalu ģints suga — sapals (Squalius cephalus), kas sastopama daudzās upēs un daļā caurtekošu ezeru. Jūras piekrastē var būt sastopams tikai upju grīvu tiešā tuvumā. Eiropas sapalu ģints (Squalius) FishBase: Genus: Squalius Petroleuciscus, a new genus for the Leuciscus borysthenicus species group (Teleostei: Cyprinidae) «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 19. februārī. Latvijas daba: Sapals Squalius namak, a new chub from Lake Namak basin in Iran (Teleostei: Cyprinidae)