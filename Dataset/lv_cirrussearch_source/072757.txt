Šis raksts ir par rubiju dzimtas augu. Par Itālijas fiziķi skatīt rakstu Karlo Rubija. Rubija (Rubia tinctorum) ir daudzgadīgs rubiju dzimtas lakstaugs ar četršķautnainu, pacilu stumbru, kas augšdaļā zarojas. Lapas lancetiskas, gandrīz sēdošas, sakopotas pa 4 - 6 mieturos. Viss augs raupjš, jo uz stumbra un zaru šķautnēm, kā arī uz lapu dzīslām ir daudz atstāvošu āķveida dzeloņu. Ziedi sīki, zaļgandzelteni, sakopoti dihāzijos un izveido skaru. Zied no jūnija līdz augustam. Auglis sulīga, melna, kauliņveida oga ar 1 vai 2 kauliņiem. Vikikrātuvē par šo tēmu ir pieejami multivides faili. Skatīt: Rubija. Encyclopædia Britannica raksts (angliski) Encyclopædia Universalis raksts (franciski) Encyclopædia of Life raksts (angliski)