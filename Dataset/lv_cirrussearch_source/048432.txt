Baškīrijas dabas rezervāts (krievu: Башкирский заповедник, baškīru: Башҡортостан ҡурсаулығы) ir dabas rezervāts, kas atrodas Baškortostānā, Krievijā, Urālu dienvidu daļā. Tika izveidots 1930. gada 11. jūlijā, tā platība ir 49 609 hektāri. 1951. gadā tika likvidēts, sākās intensīva meža ekspluatācija. Atjaunots 1958. gadā. Rezervātā ir augsta bioloģiskā daudzveidība, sastopama Sibīrijas, Eiropas, Centrālāzijas un citu tipu veģetācija. 80% no rezervāta teritorijas klāj meži. Teritorijā ir saskaitītas 812 vaskulāro augu, 95 aļģu, 42 sēņu, 322 ķērpju un 124 sūnu sugas. Rezervātu apdzīvo tipiskie Urālu dienvidu dzīvnieki. Ir saskaitītas 275 mugurkaulnieku, 17 zivju, 3 abinieku, 6 rāpuļu sugas. Vikikrātuvē par šo tēmu ir pieejami multivides faili. Skatīt: Baškīrijas dabas rezervāts. Krievijas Lielās enciklopēdijas raksts (krieviski) «Bashkirski Zapovednik» (krievu). Ministry of Natural Resources and Environment (Russia). Skatīts: 2016. gada 21. janvāris. Baškīrijas rezervāts