Šis raksts ir par grieķu dievu. Par 2./3. gadsimta garīdznieku skatīt rakstu Arejs (garīdznieks). Arejs (sengrieķu Ἀρης) bija sengrieķu kara dievs, Zeva un Hēras dēls, viens no Olimpa dieviem. Arejs bijis agresīvs, nežēlīgs, cietsirdīgs dievs, tam bijusi raksturīga arī nodevība. Homērs savos darbos Areju dēvējis ne tik par "spēcīgo", "milzīgo", "ātro", bet arī "kaitīgo", "trakojošo", "nodevīgo", "asinīm notriepto" u.tml., savukārt Sofokls Areju nosaucis par "nicināto" dievu un aicinājis citus dievus Areju iznīcināt. Arejs sākotnēji bijis htonisks dievs, taču par to liecina tikai nedaudzas saglabājušās Areja tēla iezīmes (piemēram, mīts par Areja un kādas erīnijas radīto pūķi, ko nogalina Kadms). Domājams, Areja tēla izcelsme nav saistāma ar Grieķiju, bet gan ar etruskiem un arī Trāķiju. Par to liecina, piemēram, Homēra eposi un Ovidija darbi, kur "kareivīgo barbaru" apdzīvotā Trāķija nosaukta par Areja dzimto vietu. Arejs bija iemīlējies Afrodītē - mīlas, auglības, dzīvības un skaistuma dievietē, dieva Hēfaista sievā. Afrodītei un Arejam bija vairāki bērni: Eross, Foboss, Deimoss, Harmonija, Anteross, Himērs. Senajā Romā Arejs tika identificēts ar Marsu. Vikikrātuvē par šo tēmu ir pieejami multivides faili. Skatīt: Arejs. Latvijas Nacionālās enciklopēdijas šķirklis Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Theoi Greek Mythology raksts (angliski) Pareizticīgo enciklopēdijas raksts (krieviski) Hederiha mitoloģijas enciklopēdijas raksts (vāciski) Enciklopēdijas Krugosvet raksts (krieviski) Numurēta saraksta elements