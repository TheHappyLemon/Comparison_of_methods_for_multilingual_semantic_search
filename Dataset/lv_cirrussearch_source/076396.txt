Dienvidmazpolijas koka baznīcas (poļu: Drewniane kościoły południowej Małopolski), Karpatu priekškalnu ciematiņos lieliski saglabājušās senās koka arhitektūras pieminekļi — sīko draudžu baznīcas. Sešas no tām 2003. gadā iekļautas UNESCO Pasaules mantojuma sarakstā. Koka baznīcas saglabājušās no vismaz XVI gs. Tās veidotas guļbūves tehnikā un lieliski iederas Karpatu ainavā. Šo baznīcu arhitektūra sakņojas rutēņu tautas mākslas tradīcijā, un diezgan līdzīga stila celtnes sastopamas arī citur Karpatos (Ukrainā, Slovākijā, Ungārijā un Rumānijā). Baznīcas iekļautas UNESCO Pasaules mantojuma sarakstā kā unikāli koka arhitektūras paraugi, ar vēlmi vēlāk tur iekļaut koka baznīcas no citiem Karpatu apgabaliem. Erceņģeļa Mihaila baznīca (Kościół par. p. w. św. Michała Archanioła w Binarowej) — Binarovā (Binarowa). Atrodas aptuveni 40 km uz austrumiem no Novi Sončas. Celta ap 1500. gadu. Visu svēto baznīca (Kościół par. p. w. Wszystkich Świętych w Bliznie) — Bļiznē (Blizne). Atrodas aptuveni 30 km uz dienvidiem no Žešovas. Celta 15. gadsimta vidū. Erceņģeļa Mihaila baznīca (Kościół par. p. w. św. Michała Archanioła w Dębnie) — Denbnā (Dębno). Atrodas aptuveni 60 km uz dienvidiem no Žešovas. Celta 15. gadsimta otrajā pusē. Dievmātes Debesbraukšanas un Erceņģeļa Mihaila baznīca (Kościół p. w. Wniebowzięcia Matki Boskiej i Świętego Michała Archanioła w Haczówie) Hačovā (Haczów). Atrodas aptuveni 40 km uz dienvidiem no Žešovas. Celta 15. gadsimta vidū. Sv. Leonarda baznīca (Kościół p. w. św. Leonarda w Lipnicy Murowanej) Ļipņicā Murovanā (Lipnica Murowana). Atrodas aptuveni 40 km uz austrumiem no Krakovas. Celta 15 gadsimta beigās. Apustuļu Filipa un Jēkaba baznīca (Kościół śś. Filipa i Jakuba Apostołów w Sękowej) Senkovā (Sękowa). Atrodas aptuveni 70 km uz dienvidiem no Tarnovas. Celta ap 1520. gadu. Vikikrātuvē par šo tēmu ir pieejami multivides faili. Skatīt: Dienvidmazpolijas koka baznīcas. Oficiālā tīmekļa vietne Polijas koka baznīcas (poliski) UNESCO ieraksts (angliski)