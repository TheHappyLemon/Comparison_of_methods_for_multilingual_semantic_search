Donalds Daks (angļu: Donald Duck — 'Donalds Pīle') ir amerikāņu animācijas filmu un komiksu tēls, ko radījusi The Walt Disney Company. Tā ir antropomorfiska Pekinas pīle ar dzeltenoranžu knābi, kājām un pleznām. Donalds Daks visbiežāk valkā zilu jūrnieku kreklu ar sarkanu tauriņu, bet viņam nav bikšu (izņemot gadījumus, kad viņš dodas peldēt). Viņa ievērojamākā rakstura īpašība ir vieglā aizkaitināmība. Par Donalda Daka dzimšanas dienu tiek uzskatīts 1934. gada 9. jūnijs, kad tika izdota animācijas filma "Mazā, gudrā vistiņa" (The Wise Little Hen"). Lai arī Donalds Daks ir veidots kā animācijas filmu tēls, ļoti populāras ir arī Donalda Daka komiksu grāmatas, kas ir guvušas panākumus daudzās Eiropas valstīs, it īpaši Zviedrijā, Norvēģijā, Dānijā, Somijā un Islandē. Komiksus par Donaldu Daku latviešu valodā ir izdod Egmont Latvia. Ievērojamākie komiksu žurnāli, kuros ir iekļauts Donalda Daka personāžs, ir izdoti no 1990. gadu sākuma: Mickey Mouse, Duck Tales un "Knaps Makdaks", bet no 1997. gada tiek izdots īpašs žurnāls "Donalds Daks". «When is Donald Duck's birthday? When did he debut?». Guest Services. Disney. Arhivēts no oriģināla, laiks: 2007. gada 1. septembrī. Skatīts: 2007. gada 30. augustā. Arhivēts 2014. gada 17. augustā, Wayback Machine vietnē. Žurnāls “Donalds Daks” Arhivēts 2019. gada 27. aprīlī, Wayback Machine vietnē.. Egmont Latvia Vikikrātuvē par šo tēmu ir pieejami multivides faili. Skatīt: Donalds Daks. Encyclopædia Britannica raksts (angliski)