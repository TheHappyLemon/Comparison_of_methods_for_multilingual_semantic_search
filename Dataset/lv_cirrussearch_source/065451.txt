Ambona (indonēziešu: Kota Ambon) ir pilsēta Indonēzijā, Moluku provinces administratīvais centrs un lielākā pilsēta. Izvietojusies nelielajā Ambonas salā provinces ziemeļdaļā, aizņem urbanizēto salas dienviddaļu. Lielākā daļa iedzīvotāju ir kristieši (protestanti 58,4%, katoļi 2,4%), bet 39,0% — musulmaņi. Salu 1526. gadā kolonizēja portugāļi un nodēvēja to Nossa Senhora de Anunciada. 1605. gadā tos padzina holandieši un sala ar īsiem pārtraukumiem bija to kontrolē līdz 1945. gadam. Holandiešu valdīšanas laikā Amboina bija to pārvaldīto Moluku salu administratīvais un militārais centrs. 1950. gados Ambona bija pret Indonēzijas centrālo valdību izcēlušos nemieru centrs un pašpasludinātās Dienvidmoluku Republikas formālā galvaspilsēta. No 1999. līdz 2002. gadam Ambona bija viens no plašā Moluku salu etnoreliģiskā konflikta centriem. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 35. lpp. Vikikrātuvē par šo tēmu ir pieejami multivides faili. Skatīt: Ambona. Krievijas Lielās enciklopēdijas raksts (krieviski)