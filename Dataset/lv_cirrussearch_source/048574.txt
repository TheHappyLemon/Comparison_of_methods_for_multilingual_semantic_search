Kārels Nurmsalu (igauņu: Kaarel Nurmsalu; dzimis 1991. gada 30. aprīlī) ir bijušais igauņu tramplīnlēcējs un ziemeļu divcīņnieks. Sākotnēji startējis ziemeļu divcīņā. Pasaules kausā debitējis 2009. gada 15. februārī Klingentālē. 2011. gada pasaules junioru čempionātā, kas norisinājās Otepē, ieguva trīs bronzas medaļas — divas ziemeļu divcīņā un vienu tramplīnlēkšanā. Pēc tam galvenokārt startējis tramplīnlēkšanā, pasaules kausā debitējis 2011. gada 27. novembrī Rukā. 2014. gadā finansiālu iemeslu dēļ beidza karjeru. 2016. gadā atgriezās sportā un 2017. gadā atgriezās pasaules kausa apritē, tomēr pēc sezonas otro reizi beidza karjeru, šoreiz veselības problēmu dēļ. Piedalījies 2014. gada ziemas olimpiskajās spēlēs (tramplīnlēkšanā), izcīnot 38. vietu sacensībās uz normālā kalna un 41. vietu sacensībās uz lielā kalna. Piedalījies arī četros pasaules čempionātos, divreiz (2009, 2011) ziemeļu divcīņā un divreiz (2013, 2017) tramplīnlēkšanā, labākais individuālais sasniegums ir divas 26. vietas 2013. gadā. Labākais sasniegums pasaules kausos ir 6. vieta 2014. gada 9. martā pasaules kausa tramplīnlēkšanā posmā Oslo. «Kaarel Nurmsalu ends his career». fis-ski.com. 2017. gada 18. jūnijā. Skatīts: 2019-05-03. Olympedia profils (angliski) FIS profils (tramplīnlēkšana) (angliski) FIS profils (ziemeļu divcīņa) (angliski)