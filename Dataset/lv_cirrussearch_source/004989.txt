Sentluisas "Blues" (angļu: St. Louis Blues) ir profesionāls ASV hokeja klubs, kas ir bāzēts Sentluisā, Misūri štatā, ASV. Klubs spēlē Nacionālās hokeja līgas Rietumu konferences Centrālajā divīzijā. Tas tika dibināts 1967. gadā un kopš dibināšanas brīža spēlē NHL. 2019. gadā komandai pirmo reizi izdevās kļūt par Stenlija kausa čempioni, finālsērijā ar 4—3 pārspējot Bostonas "Bruins". 9 reizes "Blues" ir bijis divīzijas čempions. Mājas spēles komanda aizvada Enterprise Center hallē. Komanda ir nosaukta pēc slavenas V. C. Handija dziesmas "St. Louis Blues". "Blues" bija viena no sešām komandām, kas pievienojās NHL tās 1967. gada paplašināšanā. No 1967. līdz 1970. gadam līgas formāts paredzēja, ka viena no Stenlija kausa finālsērijas vietām tiks izspēlēta starp līgas jaunpienācējām. Tieši "Blues" izdevās pirmajās trīs sezonas iekļūt finālsērijā, 1968. un 1969. gadā piekāpjoties Monreālas "Canadiens", savukārt 1970. gadā — Bostonas "Bruins". 1970. gadu sākumā mainoties līgas formātam, "Blues" neizdevās atkārtot tās panākumus. 1973.—74. gada sezonā komanda pirmo reizi neiekļuva Stenlija kausa izcīņā. Komandas vadība drīz saskārās ar finansiālām grūtībām, kas noveda līdz "Blues" pārdošanai 1977. gadā. Pēc vairākām neveiksmīgām sezonām, 1980.—81. gada regulāro sezonu "Blues" noslēdza ar otru labāko punktu skaitu visā līgā. Tiesa, Stenlija kausa izcīņas otrajā kārtā "Blues" piekāpās Ņujorkas "Rangers". 1983. gadā komandas vadība centās to pārdot, potenciālajiem jaunajiem īpašniekiem plānojot "Blues" pārcelt uz Saskatūnu, taču līgas vadība pārdošanas darījumu neapstiprināja. Pieaugot konfliktam starp NHL un komandas vadību, 1983. gada vasarā "Blues" kontroli pārņēma NHL, uzsākot jaunu īpašnieku meklēšanu. 1980. gadu otrajā pusē komandai pievienojās tādi spēlētāji kā Brets Halls, Ādams Outss, Brendons Šanahens, Els Makiniss, kā arī vārtsargs Kērtiss Džozefs. Hals kļuva par vienu no līgas vadošajām zvaigznēm, 1990.—91. gada sezonā gūstot 86 vārtus un kā līgas vērtīgākais spēlētājs saņemot Harta balvu. Komandai gan šajā periodā ne reizi neizdevās pārvarēt Stenlija kausa izcīņas otro kārtu. "Blues" sasniedza Stenlija kausa izcīņu katru sezonu no 1980. līdz 2004. gadam (trešais garākais maratons Ziemeļamerikas profesionālā sporta vēsturē), taču komanda ne reizi nespēlēja Stenlija kausa finālsērijā un vien 1986. un 2001. gadā sasniedza konferences finālus. 2005.—06. gada sezonu "Blues" noslēdza ar zemāko punktu skaitu visā līgā. Jaunā komandas vadība paziņoja par komandas pārbūvi, kas turpinājās vairākus gadus, komandai mainot savus vadošos spēlētājos pret gados jaunākiem hokejistiem un izvēlēm NHL draftā. 2011. gada vasarā komanda parakstīja līgumus ar vairākiem vadošajiem brīvajiem aģentiem, un nākamo sezonu noslēdza kā otra labākā Rietumu konferences komanda. Stenlija kausa izcīņā "Blues" otrajā kārtā piekāpās Losandželosas "Kings". "Blues" neizdevās pārvarēt Stenlija kausa izcīņas pirmo kārtu nākamās trīs sezonas. 2016. gadā vien trešo reizi "Blues" pastāvēšanas vēsturē komandai izdevās sasniegt konferences finālsēriju, tajā piekāpjoties Sanhosē "Sharks" ar 2—4. 2018.—19. gada sezonas ievadā komanda atlaida tās galveno treneri, par trenera pienākumu izpildītāju kļūstot Kreigam Berube. Martā "Blues" kļuva par septīto komandu NHL, kas kvalificējusies Stenlija kausa izcīņai, lai arī pēc 1. janvāra atradusies pēdējā vietā visā līgā. 21. maijā "Blues" sasniedza savu pirmo Stenlija kausa finālsēriju kopš 1970. gada. 12. jūnijā "Blues" izcīnīja uzvaru finālsērijas septītajā spēlē pret Bostonas "Bruins", tādējādi pirmo reizi komandas pastāvēšanas vēsturē izcīnot Stenlija kausu. Par izslēgšanas kārtas vērtīgāko spēlētāju tika atzīts Raiens O'Rīlijs, kurš "Blues" rindām pievienojās iepriekšējā vasarā. Stenlija kauss: 1 2018—19 Konferences čempioni: 1 2018—19 Divīzijas čempioni: 9 1968—69, 1969—70, 1976—77, 1980—81, 1984—85, 1986—87, 1999—00, 2011—12, 2014—15 Pēdējoreiz atjaunots 2023. gada 9. decembrī. 30 Džoels Hofers 50 Džordans Biningtons 06 Marko Skandella 29 Vinss Dans 41 Roberts Bortuco 43 Kalle Rosens 47 Torijs Krugs 55 Koltons Pareiko (Kapteiņa palīgs) 72 Džastins Folks (Kapteiņa palīgs) 77 Niko Mikola 09 Semjuels Blē 10 Breidens Šenns (Kapteinis) 12 Kevins Heiss 13 Aleksejs Toropčenko 18 Roberts Tomass (Kapteiņa palīgs) 21 Tailers Bozaks 20 Brendons Sāds 25 Džordans Kirū 26 Neitans Volkers 28 Makkenzijs Makīherns 57 Deivids Perons 68 Maiks Hofmens 89 Pāvels Bučņevičs Als Arbors, 1967–1970, 1971 Reds Berensons, 1970–1971, 1976, 1977–1978 Džims Roberts, 1971–1972 Bārklijs Pleidžers, 1972–1976 Gerijs Angers, 1976–1977 Berijs Gibss, 1978–1979 Braiens Saters, 1979–1988 Bērnijs Federko, 1988–1989 Riks Mīgers, 1989–1990 Skots Stīvenss, 1990–1991 Gārts Bučers, 1991–1992 Brets Halls, 1992–1995 Šeins Korsons, 1995–1996 Veins Greckis, 1996 Kriss Prongers, 1997–2003 Els Makiniss, 2003–2004 Dalas Dreiks, 2005–2007 Ēriks Brūers, 2008–2011 Deivids Beiks, 2011–2016 Alekss Petrandželo, 2016–2020 Raiens O'Rīlijs, 2020–2023 Breidens Šenns, 2023–pašlaik «Pronger steps aside as captain; MacInnis steps in». USA Today. 2003. gada 15. septembris. Vikikrātuvē par šo tēmu ir pieejami multivides faili. Skatīt: Sentluisas "Blues". Kluba oficiālā mājaslapa Arhivēts 2008. gada 31. janvārī, Wayback Machine vietnē. (angliski) Hockey-Reference profils Arhivēts 2011. gada 20. maijā, Wayback Machine vietnē. (angliski)