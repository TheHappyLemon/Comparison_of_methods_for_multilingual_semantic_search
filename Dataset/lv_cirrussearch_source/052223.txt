Nikolajs Nosovs (krievu: Николай Николаевич Носов, dzimis 1908. gada 23. novembrī, miris 1976. gada 26. jūlijā) bija padomju bērnu literatūras rakstnieks, vislabāk pazīstams kā "Nezinīša" grāmatu sērijas autors. Rakstīja arī lugas, īsos stāstus un filmu scenārijus. Dzimis estrādes aktiera ģimenē, bērnību aizvadīja Irpiņas pilsētā. No 1927. līdz 1929. gadam studēja Kijivas Mākslas institūtā, vēlāk pārvācās uz Maskavu, kur 1932. gadā absolvēja Viskrievijas Valsts kinematogrāfijas institūtu. Nosova literārā debija notika 1938. gadā. No 1932. līdz 1951. gadam viņš strādāja par izglītojošo filmu producentu. Otrā pasaules kara laikā režisēja filmas Sarkanās armijas vajadzībām, par ko 1943. gadā tika apbalvots ar Sarkanās Zvaigznes ordeni. 1938. gadā Nosovs sāka publicēt savus darbus. Tika publicēti stāsti Затейники, Живая шляпа, Огурцы, galvenokārt tos publicēja bērnu žurnāls Murzilka. Par populārākajiem stāstiem kļuva stāsti "Jautrā saimīte" (1949), "Koļas Siņicina dienasgrāmata" (1950) un "Vitja Maļejevs skolā un mājās" (1951), par kuru Nosovu apbalvoja ar trešās pakāpes Staļina prēmiju. Lasītāju popularitāti ieguva viņa romāni-pasakas par Nezinīti, pirmais darbs no šis sērijas tika izdots 1954. gadā, vēlāk tiek publicēti "Nezinītis Saules pilsētā" (1958) un "Nezinītis uz Mēness" (1964–1965). Šie darbi tika tulkoti daudzās bijušās PSRS republiku valodās. Pēc to motīviem tika veidotas vairākas animācijas filmas un seriāli. 1969. gadā tika apbalvots ar Nadeždas Krupskas vārdā nosaukto Krievijas PSFR Valsts prēmiju (Государственная премия РСФСР имени Н. К. Крупской). Sarakstīja arī autobiogrāfiskus darbus "Novele par manu draugu Igoru" (Повесть о моём друге Игоре) un "Noslēpums akas dzelmē" (Тайна на дне колодца). 2008. gadā Krievijas Centrālā banka izlaida sudraba monētu par godu rakstnieka 100. dzimšanas dienai. «О творчестве Н.Н.Носова». "Постановление СМ СССР о присуждении Сталинских премий в области искусства и литературы за 1951 год. «NEZINĪTIS SAULES PILSĒTĀ». you-books.com. Arhivēts no oriģināla, laiks: 2020. gada 22. martā. Skatīts: 2020. gada 22. martā. «О выпуске в обращение памятных монет». cbr.ru. Skatīts: 2020. gada 23. martā. Vikikrātuvē par šo tēmu ir pieejami multivides faili. Skatīt: Nikolajs Nosovs. Brockhaus Enzyklopädie raksts (vāciski) Krievijas Lielās enciklopēdijas raksts (krieviski)