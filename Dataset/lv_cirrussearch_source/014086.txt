Vjačeslavs Voinovs (krievu: Вячесла́в Войно́в; dzimis 1990. gada 15. janvārī) ir krievu hokejists, aizsargs. Pašlaik (2021) Voinovs spēlē Kontinentālās hokeja līgas kluba Maskavas "Dinamo" rindās. Savu profesionālā spēlētāja karjeru Voinovs uzsāka 2006.—07. sezonā, kad debitēja Krievijas Superlīgas kluba Čeļabinskas "Traktor" sastāvā. Aizvadot "Traktor" rindās arī 2007.—08. sezonu, 2008. gada vasarā, tiekot draftētam NHL, viņš pārcēlās uz Ziemeļameriku. No 2008. līdz pat 2011. gadam Voinovs spēlēja Amerikas hokeja līgas kluba Mančestras "Monarchs" sastāvā, taču 2011.—12. sezonā debitēja NHL, aizvadot 54 spēles Losandželosas "Kings" vienības sastāvā. 2011.—2012. gada sezonā "Kings" sastāvā izcīnījis Stenlija kausu. Divus gadus vēlāk Voinovs kopā ar "Kings" kļuva jau par divkārtēju Stenlija kausa ieguvēju. 2015. gada oktobra nogalē pievienojās KHL klubam Sanktpēterburgas SKA. Komandas rindās spēlēja līdz 2018. gadam. 2019. gada jūlijā noslēdza viena gada līgumu ar Omskas "Avangard". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)