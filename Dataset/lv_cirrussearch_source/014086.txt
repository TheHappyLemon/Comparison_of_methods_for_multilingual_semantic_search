Jūdžīns Karens "Džīns" Kelijs (angļu: Eugene Curran "Gene" Kelly; dzimis 1912. gada 23. augustā, miris 1996. gada 2. februārī) bija amerikāņu aktieris, dejotājs, dziedātājs, režisors, producents, horeogrāfs. Viņš ir pazīstams ar savu atlētisko un enerģisko dejošanas stilu, savu labo izskatu. Mūsdienās Dž. Kelijs ir pazīstams ar lomām filmās "Dziedot lietū" un "Amerikānis Parīzē", viņš bija nozīmīga persona Holivudas muzikālajās filmās no 1940. gadu vidus līdz 1950. gadu beigām. 1952. gadā saņēmis Kinoakadēmijas goda balvu par karjeras sasniegumiem, vēlāk saņēmis vairākas balvas par mūža ieguldījumu. 1999. gadā Amerikas Kinoinstitūts viņu ierindoja dižāko Amerikas ekrāna leģendu saraksta "Visu laiku izcilākā vīriešu kārtas zvaigzne" 15. vietā. 1976. gadā Kelijs bija viens no Amerikas Kinoakadēmijas balvas pasniegšanas ceremonijas vadītājiem. "Vāka meitene" (Cover Girl, 1944, režisors Čārlzs Vidors) "Pirāts" (The Pirate, 1948, režisors Vinsente Minelli) "Pilsētā" (On the Town, 1949, režisori Stenlijs Donens un Džīns Kelijs) "Amerikānis Parīzē" (An American in Paris, 1951, režisors Vinsente Minelli) "Dziedot lietū" (Singin' in the Rain, 1952, režisori Stenlijs Donens un Džīns Kelijs) "Vienmēr ir jauks laiks" (It’s Always Fair Weather, 1955, režisori Stenlijs Donens un Džīns Kelijs) "... tas vētru pļaus" (Inherit the Wind, 1960, režisors Stenlijs Kreimers) "Rošforas meitenes" (Les Demoiselles de Rochefort, 1967, režisors Žaks Demī) "Ksanadu" (Xanadu, 1980, režisors Roberts Grīnvolds) «America's Greatest Legends». Amerikas Kinoinstitūts. Arhivēts no oriģināla, laiks: 2011. gada 16. jūlijā. Skatīts: 2013. gada 24. jūlijā. IMDb profils (angliski) Internet Broadway Database profils (angliski) AllMovie profils (angliski)