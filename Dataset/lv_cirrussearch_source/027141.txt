Šis raksts ir par Anglijas vēsturisku daļu. Par salu Arktikā skatīt rakstu Kornvola (sala). Kornvola (angļu: Cornwall, izrunā: [ˈkɔːrnwɔːl], korniešu: Kernow, izrunā: [ˈkɛrnɔʊ]) ir Apvienotās Karalistes vēsturiskā un ceremoniālā grāfiste Anglijas dienvidrietumos, Kornvolas pussalā. Grāfistes platība ir 3563 km². To veido divi Anglijas apgabali — Kornvola (unitārā vienība) un Sili salas (sui generis statuss). 2018. gadā Kornvolā dzīvoja 568 tūkstoši iedzīvotāju. Grāfiste ietilpst Dienvidrietumanglijas reģionā. Kornvolas administratīvais centrs ir Trūro, kas ir arī vienīgā pilsēta grāfistē. Vēl lielākas apdzīvotās vietas pēc iedzīvotāju skaita ir Redruta un Felmuta. Kornvolai ir raksturīgas ar purviem klātas ainavas, daudzveidīga krasta līnija ar jūrām, kas to apskalo. Kornvolas un Rietumdevonšīras kalnrūpniecības ainavu 2006. gadā iekļāva UNESCO Pasaules mantojuma sarakstā. Liela nozīme Kornvolas saimniecībā ir tūrismam, tomēr tā ir viena no nabadzīgākajām Apvienotās Karalistes grāfistēm (šeit vidējā alga ir 75% no valsts vidējās algas). Tai ir arī viens mazākajiem ieguldījumiem valsts saimniecībā. Kornieši, kuri apdzīvo Kornvolu, ir viena no sešām mūsdienās joprojām esošajām ķeltu etniskajām grupām. Daļa sabiedrības ik pa laikam prasa Apvienotajai Karalistei piešķirt Kornvolai lielāku autonomiju. Korvolas grāfisti administratīvi sīkāk veido divi Anglijas apgabali — Kornvola (unitārās vienības statuss; 99,5% no visas grāfistes teritorijas) un Sili salas (sui generis statuss). Kornvola Sili salas Līdz 2009. gadam Kornvolu administratīvi veidoja septiņi apgabali — Karadona, Kerika, Kerjēra, Penvita, Restormela, Sili salas un Ziemeļkornvola. «Cornwall Average salary and unemployment rates in graphs and numbers» (angļu). England and Wales facts in maps and graphs (plumplot.co.uk). Skatīts: 2020. gada 29. decembrī. Vikikrātuvē par šo tēmu ir pieejami multivides faili. Skatīt: Kornvola. «Home Page - Cornwall Council» (angļu).