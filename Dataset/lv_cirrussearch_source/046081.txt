Marija Anna Gomesa (angļu: Mary Ann Gomes; dzimusi 1989. gada 16. septembrī Kalkutā) ir Indijas starptautiskā lielmeistare (2008). Daudzkārtējā Pasaules jauniešu šaha čempionāta dalībniece dažādās meiteņu vecuma grupās, kuros labāko rezultātu sasniegusi 2006. gadā Batumi, kad U18 vecuma grupā izcīnījusi bronzas medaļu. Vairākkārt uzvarējusi Āzijas jauniešu šaha čempionātos dažādās meiteņu vecuma grupās: U16 (2004, 2005), U20 (2006, 2007, 2008). Trīs reizes pēc kārtas uzvarējusi Indijas sieviešu šaha čempionātos (2011, 2012, 2013). 2012. gadā Hošiminā izcīnījusi otro vietu Āzijas individuālajā šaha čempionātā sievietēm. Piedalījusies 2015. gada Pasaules šaha čempionātā sievietēm pēc izslēgšanas sistēmas Sočos, kurā 1. kārtā zaudējusi Tatjanai Kosincevai. 2023. gada jūnijā Almatī izcīnījusi sudraba medaļu Āzijas individuālajā šaha čempionātā sievietēm. Pārstāvējusi Indiju lielākajos komandu šaha turnīros: Pasaules šaha olimpiādēs piedalījusies 4 reizes (2006-2008, 2012-2014). Individuālajā vērtējumā izcīnījusi sudraba (2008) medaļu; Pasaules komandu šaha čempionātā piedalījusies 3 reizes (2009, 2013-2015). Individuālajā vērtējumā izcīnījusi bronzas (2013) medaļu; Āzijas komandu šaha čempionātos sievietēm piedalījusies 4 reizes (2005, 2009-2014). Komandu vērtējumā izcīnījusi 3 sudraba (2005, 2012, 2014) medaļas. Individuālajā vērtējumā izcīnījusi sudraba (2005) un bronzas (2014) medaļas. Par panākumiem turnīros FIDE 2005. gadā viņai piešķīrusi starptautiskās meistares (WIM), bet 2008. gadā - starptautiskās lielmeistares (WGM) nosaukumu. 2015 FIDE Knockout Matches Asian Continental Women Chess Championship 2023 OlimpBase :: Women's Chess Olympiads :: Mary Ann Gomes OlimpBase :: World Women's Team Chess Championship :: Mary Ann Gomes OlimpBase :: Women's Asian Team Chess Championship :: Mary Ann Gomes Application Details (WGM): Gomes, Mary Ann Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)