Frīdrihs Vilhelms Beselis (vācu: Friedrich Wilhelm Bessel, dzimis 1784. gada 22. jūlijā, miris 1846. gada 17. martā) bija vācu matemātiķis un astronoms. 1838. gadā pirmais izmērījis attālumu līdz zvaigznei pēc tās paralakses. 1841. gadā izmērīja Zemes elipsoīdu, un šos mērījumus ģeodēzijā izmantoja līdz pat 20. gadsimta vidum. 1844. gadā izvirzīja hipotēzi par baltā pundura esamību pie Sīriusa. Pētījis viņa vārdā nosauktās Beseļa funkcijas. Dzimis Mindenē, ierēdņa ģimenē. Iesākumā strādājis par grāmatvedi. Kļuva pazīstams ar Haleja komētas orbītas aprēķiniem. Sāka veikt pētījumus Lilientāles observatorijā (Brēmenes tuvumā), vēlāk pārcēlās uz Kēnigsbergu, nodibinot tur observatoriju. Kaut arī Beselis nebija beidzis ne universitāti, ne ģimnāziju, ieguva doktora grādu Getingenes Universitātē. Strādāja par pasniedzēju Kēnigsbergas Universitātē. Tabulae Regiomontanae reductionum observationum astronomicarum ab anno 1750 usque ad annum 1850 computatae, 1830 Beseļa biogrāfija (angliski)