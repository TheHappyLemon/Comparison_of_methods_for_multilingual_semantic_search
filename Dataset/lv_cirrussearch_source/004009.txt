Kristers Serģis (dzimis 1974. gada 14. janvārī) ir bijušais latviešu motokrosa braucējs, pašlaik uzņēmējs un sporta menedžeris. Ievērojamā Latvijas un padomju motokrosa braucēja Jāņa Serģa dēls. Viņš bijis arī Kristera pirmais treneris. Pasaules čempionātā motokrosā blakusvāģu klasē startēja laikā no 1992. līdz 2008. gadam. Braucis kopā ar Arti Rasmani, Normundu Bērziņu, Ramonu van Millu, Svenu Verbrugi un Kasparu Stupeli. Piecas reizes kļuva par šo sacensību seriālu uzvarētāju (1997, 1998, 2000, 2001, 2002), 4 reizes ierindojās 2. vietā (1999, 2003, 2005, 2008), 2007. gadā ierindojās 3. vietā. 2005. un 2007. gadā kļuvis par Eiropas čempionu komandā. 2000. gadā kļuva par uzņēmuma "Kristers Serģis moto" īpašnieku un direktoru. Ir KTM un Husaberg oficiālais pārstāvis. 1996. gadā sācis vadīt sabiedrisko organizāciju "Biedrība "Kristera Serģa motoklubs"". Ilgstoši ir latviešu soloklases motokrosista Paula Jonasa menedžeris. 1997. gadā ticis apbalvots ar trešās šķiras Triju Zvaigžņu ordeni. «Vektors enerģijai». Sporto.lv. Arhivēts no oriģināla, laiks: 2015. gada 12. jūnijā. Skatīts: 2015. gada 17. jūnijā. «Balva par mūža ieguldījumu sportā – Jānim Serģim». Ir.lv. 2011. gada 6. decembrī. Skatīts: 2011. gada 7. decembrī.[novecojusi saite] Latvijas enciklopēdija. 5. sējums. Rīga : Valērija Belokoņa izdevniecība. 2009. 156. lpp. ISBN 978-9934-8068-0-3. «Kristers Serģis par Paulu Jonasu: Pagājušās sacīkstes bija tests, kā tas izskatās braukt ar lielajiem puišiem». skaties.lv. 2019. gada 22. martā. Skatīts: 2019. gada 29. novembrī. Oficiālā tīmekļa vietne