Reimonds Allens Liota (angļu: Raymond Allen Liotta; dzimis 1954. gada 18. decembrī, miris 2022. gada 26. maijā) bija amerikāņu aktieris un kinoproducents. Viņš vislabāk bija pazīstams ar Henrija Hila lomu Mārtina Skorsēzes filmā "Labie puiši" (1990). Piedalījies arī filmā Something Wild (1986), par kuru viņu nominēja Zelta globusa balvai. Piedalījies arī tādās filmās kā "Brīnumu lauks" (Field of Dreams, 1989), Unlawful Entry (1992), "Policisti" (Cop Land, 1997), "Hanibāls" (Hannibal, 2001), "Kokaīns" (Blow, 2001), "Džons Kū" (John Q., 2002), "Identitāte" (2003), "Novērot un ziņot" (Observe and Report, 2009), "Čārlijs Sentklauds" (2010), "Kazino aplaupīšana" (Killing Them Softly, 2012), The Iceman (2012), "Ņujorkas ēnā" (2012), Marriage Story (2019), No Sudden Move (2021) un "Kokaīna lācis" (2023). 2005. gadā par lomu NBC seriālā "Ātrā palīdzība" (ER), Liota saņēma Emmy balvu. Vikikrātuvē par šo tēmu ir pieejami multivides faili. Skatīt: Rejs Liota. IMDb profils (angliski) Internet Broadway Database profils (angliski) AllMovie profils (angliski)