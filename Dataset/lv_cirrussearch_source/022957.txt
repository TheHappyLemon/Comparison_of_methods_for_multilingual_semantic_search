Sivašs (ukraiņu: Сиваш vai Гниле Море; Krimas tatāru: Sıvaş — ‘dubļi’ vai Çürük Deñiz) ir limānu sistēma Azovas jūras rietumos Krimas piekrastē Ukrainā. No jūras to atdala Arabata strēle, bet ar jūru savieno Heničeskas šaurums. No Melnās jūras Sivašu atdala 7 km platais Perekopa zemesšaurums. Krasti zemi, lēzeni un staigni, vasarā pārklājas ar sāls kārtu. Maksimālais dziļums ir 3 m, bet vidējais — 0,5—1 m. Vasarās seklais ūdens stipri sasilst un izdala puvuma smaku, par ko dažkārt Sivašu dēvē par Puvušo jūru. Līča dibens klāts ar biezu dūņu kārtu, ūdens sāļums ir no 22 ‰ ziemeļdaļā līdz 87 ‰ dienviddaļā. Ūdens satur nātrija, kālija, magnija un broma sāļus, kuru kopējie rūpnieciskie krājumi tiek vērtēti ap 200 miljoniem tonnu. Krastā vairāki ķīmiskie uzņēmumi. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 642. lpp. Vikikrātuvē par šo tēmu ir pieejami multivides faili. Skatīt: Sivašs. Encyclopædia Britannica raksts (angliski) Krievijas Lielās enciklopēdijas raksts (krieviski)