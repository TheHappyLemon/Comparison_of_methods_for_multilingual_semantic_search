Šis raksts ir par bundzinieku. Par citām jēdziena Teilors nozīmēm skatīt nozīmju atdalīšanas lapu. Rodžers Medouzs Teilors (angļu: Roger Meddows-Taylor; dzimis 1949. gada 26. jūnijā, Norfolkā, Apvienotajā Karalistē) ir angļu mūziķis, zināms kā rokgrupas Queen bundzinieks un vokālists. Tiek uzskatīts par vienu no 70. un 80. gadu ietekmīgākajiem bundziniekiem. 2005. gadā Planet Rock klausītāji ierindojuši Teiloru 8. vietā visu laiku lieliskāko klasiskā roka bundzinieku sarakstā. Sarakstījis tādus Queen hitus kā One Vision, Radio Ga Ga, A Kind of Magic, Breakthru un These Are the Days of Our Lives. Teilors spēlēja arī citus instrumentus, kā ģitāra, basģitāra un taustiņinstrumenti. Savā pirmo soloalbumu viņš ierakstīja viens pats, gan dziedot, gan spēlējot visus instrumentus. 1987. gadā bundzinieks izveidoja grupu The Cross, vēlēdamies nokomplektēt rokmūzikas supergrupu, tomēr šo nodomu pa īstam realizēt neizdevās. Teilors ir sadarbojies ar tādiem mūziķiem kā Ēriks Kleptons, Rodžers Voterss, Rodžers Daltrijs, Roberts Plānts, Eltons Džons, Džons Bon Džovi un citiem. Slavens kļuvis starpgadījums dziesmas I'm in Love With My Car sakarā. Teilors vēlējās, lai tā tiktu izdota kā Bohemian Rhapsody B-puse. Queen solists Fredijs Merkūrijs tam nepiekrita. Tādēļ Teilors ieslēdza sevi skapī, līdz Merkūrijs pārdomāja. Teilors ir pazīstams ar savu falsetto vokālu, kas vislabāk dzirdams Queen dziesmās Bohemian Rhapsody un Somebody to Love. Vikikrātuvē par šo tēmu ir pieejami multivides faili. Skatīt: Rodžers Teilors. Encyclopædia Britannica raksts (angliski) IMDb profils (angliski) Internet Broadway Database profils (angliski)