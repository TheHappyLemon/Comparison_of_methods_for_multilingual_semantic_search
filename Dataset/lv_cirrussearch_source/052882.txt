Kim Possible: A Sitch in Time ir 2003. gada Disney Television Animation ASV televīzijas filma. Tā ir pirmā filma, kuras pamatā ir oriģinālais televīzijas seriāls "Kima Possibla", kas stāsta par noziedzības apkarotāju vidusskolas karsējmeiteni Kimu, kura šajā filmā cīnās ar laikā ceļojošu noziedznieku grupu. Filmu Disneja kanālam režisēja Stīvs Loters. Tas satur darbības, komēdijas un zinātniskās fantastikas elementus, un tika veidots, izmantojot gan tradicionālo animāciju, gan datoranimāciju. Titullomu ieskaņojusi Kristija Kārlsone Romano, bet Kimas palīgu Ronu ieskaņojis Vills Frīdls. 2005. gadā iznāca filma Kim Possible Movie: So the Drama, otrā filma pēc šī seriāla motīviem. Filma sākas ar jauna mācību gada sākumu, kas tika sabojāts, kad Rons uzzināja, ka viņš ar vecākiem pārceļas uz Norvēģiju. Tikmēr Doktors Drakens, Šīgo, Dafs Killigans un Pērtiķdūre apvienojās, lai nozagtu Laika Pērtiķi — nelielu statueti, ar kuras palīdzību var ceļot laikā. Ar sava drauga datorğēnija Veida Loada un draudzenes Monikas palīdzību, Kima seko neliešiem un nonāk uz Austrāliju, tieši tad, kad ļaundari nozoga Tempus Simia elka ķermeni un savienoja to ar agrāk nozagto galvu. Neskatoties uz Kimas centieniem, četriem ļaundariem izdevās aktivēt elku un pazust laikā. Pētot latīņu valodu Kima saprata, ka tika nolaupīts laika elks. Negaidīti viņas istabā parādās Rufuss 3000, Rona mājdzīvnieka nākotnes versija, kas stāsta, ka Kimai ir jāaptur "Augstāko" (The Supreme One), kas nākotnē iekaroja pasauli un padarīja tās iedzīvotājus par vergiem. Tajā pašā laikā Drakens, Šīgo, Killigans un Pērtiķdūre nokļūst dienā, kad Kima pirmoreiz aizgāja uz bērnudārzu. Pārvēršotes bērnos ļaundari dodas bērnudārzā, lai ņirgātos par Kimu, Šīgo paliek uz vakts. Ļaundaru mēğinājums neizdevās, mazie Kima un Rons pieveica Drakenu, Killiganu un Pērtiķdūri, savukārt pieaugusī Kima ieradās no tagadnes un pieveica Šīgo. Ļaundariem izdevās aizbēgt. Ļaundari dodas dienā, kad Kima devās savā pirmajā uzdevumā, kad kāds bagātnieks nejauši ieslodzīja sevi lāzera staru tīklā. Bagātnieka drošības eksperts nejauši izsauca palīgā Kimu, kas ātri tika galā ar šo uzdevumu. Pēc uzdevuma paveikšanas atnāca ļaundari, kas uzbruka Kimai. Palīgā ierodas Kima no tagadnes un kopā ar savu pagātnes versiju uzveic ļaundarus. Cīņas laikā ierodas Šīgo no nākotnes, kas mudina tagadnes Šīgo aktivēt laika elku un doties nākotnē. Šīgo tā arī dara. Pēc tam ierodas Rufuss 3000 un paziņo Kimai, ka Augstākais atkal ir aizbēdzis. Kima ir apjukusi, un Rufus 3000 atklāj, ka Augstākais nav Drakkens, bet gan Šīgo. Lai apturētu Šīgo, Kima un Rons dodas uz 20 gadiem nākotnē. Nākotnē Šīgo kļuva par diktatoru, pasaules iedzīvotāji tagad ir viņas vergi. Pēc ierašanās Kima un Rons tiek notverti un sūtīti uz veco skolu, kur viņiem grasās izskalot smadzenes un padarīt par vergiem. Pēdējā brīdī viņus glābj Kimas dvīņubrāļi Džims un Tims. Dvīņi aizved Kimu un Ronu uz pretošanas kustības nometni, par kuras līderi kļuva Veids. Kopā ar Rufusa 3000 smilšracēju armiju pretošanas kustības dalībnieki uzbrūk Šīgo pilij. Pilī notiek dumpinieku cīņa pret Pērtiķdūres nindzja pērtiķu armiju un Dafu Killiganu, kas nākotnē kļuva par kiborgu. Kima dodas cīnīties pret Šīgo, tomēr meitenei uzbrūk Drakens, kas ģenētisku manipulāciju dēļ ieguvis necilvēcīgu spēku. Galu galā visi dumpinieki tiek sagūstīti. Šīgo atklāj, ka saplānoja visu no paša sākuma, kad izšķira komandu, sūtot Ronu Norvēğijā. Uzzinis, ka Šīgo dēļ bija jādzīvo Noevēğija un jāēd šis valsts riebīgais ēdiens, Rons satricinajās un pameta Drakenu pāri istabai, izraisot ķēdes reakciju, kas iznīcīnāja Šīgo pili. Laika elks arī tika iznīcīnāts. Kima, Rons, Drakens, Šīgo un citi atgriezās tagadnē, kur zaudēja atmiņas par šiem notikumiem un turpināja dzīvi ierastajā ritmā. Kristija Kārlsone Romano ieskaņo Kimu Dakota Faninga ieskaņo Kimu bērnībā Vills Frīdls ieskaņo Ronu Harisons Fans ieskaņo Ronu bērnībā Nensija Kārtlaita ieskaņo Rufusu Maikls Dorns ieskaņo Rufusu 3000 Tadžs Morvri ieskaņo Veidu Maikls Klārks Dankans ieskaņo Veidu no nākotnes Nikola Salivana ieskaņo Šīgo Džons Dimadžio ieskaņo Doktoru Drakenu Toms Keins ieskaņo Pērtiķdūri Braiens Džordžs ieskaņo Dafu Killiganu Gerijs Kouls ieskaņo Kimas tēvu Džīna Smārta ieskaņo Kimas māti Šons Flemings ieskaņo dvīņus Džimu un Timu Fredijs Prinss ieskaņo Džimu un Timu no nākotnes Raven-Symoné ieskaņo Moniku Vivika A. Foksa ieskaņo Moniku no nākotnes Kristena Stormsa ieskaņo Boniju Kellija Ripa ieskaņo Boniju no nākotnes Frenks Velkers ieskaņo dzīvnieku vokālos efektus IMDb profils (angliski)