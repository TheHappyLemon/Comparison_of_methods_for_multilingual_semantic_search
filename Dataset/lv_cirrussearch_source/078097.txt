Congratulations: 50 Years of the Eurovision Song Contest bija EBU organizēts televīzijas šovs, kurā tika atzīmēta 50. Eirovīzijas gadadiena un kurā tika noskaidrota populārākā Eirovīzijas dziesma. Pasākums notika 2005. gada 22. oktobrī Forum Arena Kopenhāgenā, Dānijā. Konkursu pārraidīja Danmarks Radio (DR). 14 dziesmas, kas bija startējušas Eirovīzijā laikposmā no 1956. līdz 2005. gadam, kuras tika izvēlētas interneta balsojumā, startēja konkursā. Konkursu translēja 31 EBU valsts un šo valstu televīzijas skatītāji un žūrijas noteica uzvarētāju. Par 14 dziesmām kopā tika atdoti 2,5 miljoni balsu. Konkursu vadīja Katrīna Leskaniča (no grupas Katrina & The Waves, kas uzvarēja 1997. gadā) un Renārs Kaupers (2000. gadā ar grupu Prāta Vētra pārstāvēja Latviju konkursā). Konkursā uzvarēja Zviedrijas grupa ABBA ar dziesmu Waterloo, ar kuru grupa uzvarēja 1974. gada konkursā. Konkursu pārraidīja 31 valsts raidorganizācijas, kuras arī piedalījās balsošanā. Lielbritānija (BBC), Itālija (RAI) un Francija (France Télévisions) izlēma nepārraidīt konkursu. Raidorganizācijas, kuras translēja konkursu: Konkursā piedalījās 14 dziesmas. 2005. gada maijā EBU uzsāka interneta balsojumu, lai noskaidrotu 10 dziesmas, kuras piedalīsies konkursā. Balsotāji izvēlējās 2 mīļākās dziesmas katrā no piecām grupām: no 1956. līdz 1965., no 1966. līdz 1975., no 1976. līdz 1985., no 1986. līdz 1995. un no 1996 līdz 2005. gadam. Atlikušās 4 dziesmas izvēlējās EBU tiesnešu grupa. «Dearth of the cool». The Age. 2005. gada 20. oktobrī. «http://web.archive.org/web/20051013063930/www.eurovision.tv/english/1869.htm». Eurovision.tv. Arhivēts no oriģināla, laiks: 2005. gada 13. oktobrī. Skatīts: 2022. gada 27. aprīlī. «Happy birthday, Eurovision!». Eurovision.tv. Arhivēts no oriģināla, laiks: 2005. gada 22. maijā. Skatīts: 2022. gada 27. aprīlī. Oficiālā mājaslapa