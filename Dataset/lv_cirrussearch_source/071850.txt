Johanna Taliherma (igauņu: Johanna Talihärm; dzimusi 1993. gada 27. jūnijā Tallinā) ir igauņu biatloniste. Starptautiskās sacensībās pirmo reizi piedalījās 2010. gadā Pasaules čempionātā jauniešiem. 2010.—2011. gada sezonā sāka piedalīties IBU kausā. Pasaules kausa sacensībās debitēja 2012. gada 4. janvārī Oberhofā stafetē. Individuāli pirmo reizi Pasaules kausā startēja tā paša gada 1. decembrī Estešundā, ieņemot 92. vietu sprintā. 2013. gadā Nove Mesto Morāvijā pirmo reizi piedalījās Pasaules čempionātā. Savās pirmajās ziemas olimpiskajās spēlēs 2014. gadā Sočos individuāli labāko rezultātu sasniedza sprintā, ieņemot 47. vietu. Pārstāvēja arī Igaunijas sieviešu stafetes komandu, kas ierindojās 15. vietā. Pirmos punktus Pasaules kausa ieskaitē ieguva 2015. gada Pasaules čempionātā Kontiolahti, ieņemot 38. vietu sprintā. 2018. gada ziemas olimpiskajās spēlēs Phjončhanā divas reizes iekļuva labāko trīsdesmitniekā, sprintā ieņemot 22. vietu vietu, bet iedzīšanā finišējot 26. vietā. 2019. gada Pasaules čempionātā Estešundā sprintā izcīnīja 20. vietu, sasniedzot savu labāko individuālo rezultātu šāda mēroga sacensībās. 2021. gada 19. martā turpat Estešundā sprintā ierindojās 19. vietā, sasniedzot savu karjeras rekordu Pasaules kausa posmos. 2022. gada ziemas olimpiskajās spēlēs Pekinā sprintā ieņēma 43. vietu, individuālajā distancē bija 66. vietā, startēja arī stafetē, kur, veicot pēdējo posmu, tika apdzīta par apli un ierindojās 15. vietā. 2024. gada Pasaules čempionātā Nove Mesto kopā ar Reginu Ermitsu, Tūli Tomingasu un Suzanu Kilmu izcīnīja 4. vietu stafetē, kas bija Igaunijas visu laiku augstākais rezultāts šajā disciplīnā. «Võimsalt sõitnud Johanna Talihärm alustas MM-i karjääri parima kohaga». err.ee (igauņu). 2019. gada 8. marts. Skatīts: 2024. gada 26. martā. «Röiseland lõpetas Eckhoffi võiduseeria, Talihärm langes 19 kohta». err.ee (igauņu). 2021. gada 19. marts. Skatīts: 2024. gada 26. martā. «France Rebounds to Women's Relay Gold». biathlonworld.com (angļu). 2024. gada 17. februāris. Skatīts: 2024. gada 26. martā. Vikikrātuvē par šo tēmu ir pieejami multivides faili. Skatīt: Johanna Taliherma. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)