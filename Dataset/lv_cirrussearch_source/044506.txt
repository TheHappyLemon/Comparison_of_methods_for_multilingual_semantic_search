Tingvedlira (islandiešu: Þingvellir) ir nacionālais parks Islandes dienvidrietumos, apmēram 40 km attālumā no valsts galvaspilsētas Reikjavikas. Tingvedlirai ir vēsturiska, kultūras un ģeoloģiska nozīme, viens no populārākajiem tūrisma objektiem valstī. Nacionālā parka teritorijā atrodas divu tektonisko plātņu saskares vieta — šeit atdalās Eiropas un Amerikas plātnes. Tā dienvidos atrodas Tingvadlavahdns — lielākais dabiskais ezers Islandē. Tingvedlirā 930. gadā tika dibināts Islandes parlaments — Altings, sesijas šeit tika aizvadītas līdz 1798. gadam. 1930. gadā, Altinga dibināšanas 1000. gadadienā, tika izveidots Tingvedliras nacionālais parks, 2004. gadā iekļauts UNESCO Pasaules mantojuma sarakstā. «National Park History». Arhivēts no oriģināla, laiks: 2018. gada 7. augustā. Skatīts: 2015. gada 18. janvāris. «Geology and Tectonics». Arhivēts no oriģināla, laiks: 2016. gada 22. jūlijā. Skatīts: 2018. gada 2. septembrī. Björnsson, Björn Th. Þingvellir. Reykjavík: Bókaútgáfa Menningarsjóðs, 1984. Vikikrātuvē par šo tēmu ir pieejami multivides faili. Skatīt: Tingvedliras nacionālais parks. Oficiālā tīmekļa vietne