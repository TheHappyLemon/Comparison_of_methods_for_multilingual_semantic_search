Volofu valoda (Wolof) ir Senegambijas valodu grupas valoda. Tā ir volofu dzimtā valoda, kā arī citu etnisko grupu otrā valoda. Volofu valoda ir izplatīta Senegālā, Gambijā un Mauritānijā. Atšķirībā no citām Nigēras-Kongo valodām, volofu valoda nav tonāla valoda. Valodā ir daudz aizguvumu no franču valodas un arābu valodas. No volofu valodas pārējā pasaulē ir izplatījies tāds vārds kā banāns (banaana; caur spāņu un portugāļu valodām). Vikikrātuvē par šo tēmu ir pieejami multivides faili. Skatīt: Volofu valoda. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)