Džons Forbss Kerijs (angļu: John Forbes Kerry; dzimis 1943. gada 11. decembrī) ir amerikāņu politiķis, bijušais ASV valsts sekretārs, pārstāv Demokrātisko partiju. Izglītību ieguvis Jeila Universitātē un Bostonas juridiskajā koledžā (Boston College Law School). Laika posmā no 1966. līdz 1970. gadam dienēja ASV Jūras kara flotē, piedalījās Vjetnamas karā. Pēc karadienesta iestājās pret Vjetnamas kara turpināšanu. Strādājis par apgabala advokāta palīgu, kā arī atvēris savu firmu. Laikā no 1983. līdz 1985. gadam Kerijs bija Masačūsetsas gubernatorleitnants. 1984. gada vēlēšanās iekļuva Senātā, amatā stājies nākamā gada janvārī. Esot Senātā kopš 1985. gada 2. janvāra, Dž. Kerijs ir septītais visilgāk Senātā darbojošais senators. 2004. gadā bija Demokrātu partijas kandidāts ASV prezidenta vēlēšanās (viņa izraudzītais kandidāts viceprezidenta amatam bija Džons Edvardss), taču tajās zaudēja tobrīdējam prezidentam Džordžam V. Bušam. 2009. gada janvārī kļuva par Senāta ārlietu komisijas priekšsēdētāju. 2012. gada 21. decembrī ASV prezidents Baraks Obama nominēja viņu ASV valsts sekretāra amatam Hilarijas Klintones vietā. 2013. gada 29. janvārī Senāts nobalsoja par viņa apstiprināšanu amatā. Vēlāk viņš paziņoja par senatora amata atstāšanu. 2013. gada 1. februārī Kerijs deva zvērestu un stājās valsts sekretāra amatā. Mark Landler. «Kerry Is Pick for Secretary of State, Official Says». The New York Times, 2012. gada 21. decembris. Skatīts: 2012. gada 21. decembris. «John Kerry to Be Nominated to Be Secretary of State, Sources Say». ABC News. Skatīts: 2012. gada 22. decembrī. «John Kerry To Get Secretary Of State Nomination, Reports ABC». Huffington Post. 2012. gada 15. decembris. Skatīts: 2012. gada 15. decembris. Tom Curry. «Senate votes to confirm Kerry as secretary of state». NBC News, 2013. gada 29. janvāris. Skatīts: 2013. gada 29. janvāris. John Kerry. «Letter to Deval Patrick». boston.com, 2013. gada 29. janvāris. Skatīts: 2013. gada 30. janvāris. «CLINTON OUT, KERRY IN AS SECRETARY OF STATE». AP. Arhivēts no oriģināla, laiks: 2013. gada 4. februārī. Skatīts: 2013. gada 1. februāris. Vikikrātuvē par šo tēmu ir pieejami multivides faili. Skatīt: Džons Kerijs. Oficiālā tīmekļa vietne