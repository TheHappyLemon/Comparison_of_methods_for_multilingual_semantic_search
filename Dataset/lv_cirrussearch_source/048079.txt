Kira Grīnberga (vācu: Kira Grünberg; dzimusi 1993. gada 13. augustā) ir Austrijas politiķe un bijusī vieglatlēte — kārtslēcēja. Kira Grīnberga piedzima 1993. gada 13. augustā Austrijas pilsētā Insbrukā. Viņai ir vecākā māsa Brita (dz. 1991), kura nodarbojas ar diska mešanu. Kira debitēja starptautiskās sacensībās 2009. gadā jaunatnes čempionāta Bresanonē, kur ieņēma 10. vietu. Par labāko rezultātu viņas karjerā kļuva uzvara 2015. gada Eiropas spēlēs ar sacīkšu rekordu. 2015. gada 30. jūlijā Insbrukā treniņa laikā pēc lēciena viņa neveiksmīgi piezemējās blakus paklājam uz galvas un kakla. Viņai bija lauzti vairāki kakla skriemeļi. Pēc vairāku stundu operācijas Insbrukas Medicīnas universitātē, ķirurgu prognoze bija smaga — sportistes ķermenis būs paralizēts lejpus piektā skriemeļa. No tā laika viņa pārvietojas invalīdu krēslā. 2017. gada parlamenta vēlēšanās Kira tika ievēlēta par deputātu no Austrijas tautas partijas. Austria’s top pole vaulter Kira Grunberg paralysed after training accident (angliski) Austria’s top female pole vaulter Kira Gruenberg (Specific Details About Her Last Vault) (angliski) «Das Leben ist immer noch schön. Nur eben anders» (vāciski) Kira Grünberg: Ein Jahr nach dem Unfall (vāciski) Kira Grünbergs Sprung in ein anderes Leben (vāciski) Kira Grīnberga Austrijas parlamenta mājas lapā (vāciski) Vikikrātuvē par šo tēmu ir pieejami multivides faili. Skatīt: Kira Grīnberga. Olympedia profils (angliski) IAAF profils (angliski) Kiras Grīnbergas oficiālā mājas lapa (vāciski)