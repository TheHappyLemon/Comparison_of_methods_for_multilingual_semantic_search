Daniels Fridmans (vācu: Daniel Fridman; dzimis 1976. gada 15. februārī Rīgā) ir ebreju tautības Latvijā dzimis šahists, starptautiskais lielmeistars, kas kopš 2001. gada pārstāv Vāciju. Ar šahu iepazinies agrā bērnībā un drīz vien sācis spēlēt jauniešu sacensībās. 1990. gada pirmo reizi piedalījies Latvijas šaha čempionātā, 1994. gadā ieguvis starptautiskā meistara nosaukumu, bet 1996. gadā ir izcīnījis Latvijas čempiona titulu. Pārstāvējis Latvijas komandu šaha olimpiādēs un Eiropas šaha komandu čempionātos, divas reizes uzņemoties komandas līdera lomu pie 1. galdiņa. 1999. gadā pārcēlies uz pastāvīgu dzīvi Vācijā, bet kopš 2007. gada pārstāv arī šo valsti starptautiskajās sacensībās. 2008. gadā ir kļuvis par Vācijas čempionu šahā. Šo panākumu atkārtojis 2012. un 2014. gadā. Ir daudzu starptautisko turnīru uzvarētājs un laureāts, tostarp arī ātrajā šahā. Vairākkārt pārstāvējis Vācijas izlasi lielākajos komandu šaha turnīros: Pasaules šaha olimpiādēs piedalījies 5 reizes (2008, 2012-2018). Individuālajā vērtējumā izcīnījis zelta (2018) un 2 bronzas (2008, 2012) medaļas, Pasaules komandu šaha čempionātos piedalījies 1 reizi (2013). Individuālajā vērtējumā izcīnījis zelta (2013) medaļu, Eiropas komandu šaha čempionātos piedalījies 4 reizes (2009, 2011-2015). Komandu vērtējumā izcīnījis zelta (2011) medaļu, bet individuālajā - sudraba (2009) medaļu. Daniels Fridmans ir precējies ar ASV starptautisko lielmeistari šahā Annu Zatonskihu. 2007. gadā ģimenē ir piedzimusi meita Sofija. Daniela jaunākais brālis Rafaels (dzimis 1979. gadā) arī ir šahists un ir ieguvis starptautiskā meistara nosaukumu šahā. 1992. gads, 3. vieta Pasaules jauniešu čempionātā Duisburgā, Vācija. 1995. gads, dalīta 2.-3. vieta Latvijas šaha čempionātā. 1996. gads, 1. vieta Latvijas šaha čempionātā. 1996. gads, piedalījies Latvijas komandas sastāvā Pasaules šaha 32. olimpiādē pie 4.galdiņa (+3, =5, -1). 1997. gads, piedalījies Latvijas komandas sastāvā Eiropas 11. komandu čempionātā pie 4.galdiņa (+1, =6, -0). 2004. gads, piedalījies Latvijas komandas sastāvā Pasaules šaha 36. olimpiādē pie 1.galdiņa (+1, =8, -3). 2006. gads, piedalījies Latvijas komandas sastāvā Pasaules šaha 37. olimpiādē pie 1.galdiņa (+2, =6, -2). 2008. gads, 1. vieta Vācijas šaha čempionātā. 2012. gads, 1. vieta Vācijas šaha čempionātā. 2014. gads, 3. vieta Latvijas dzelzceļa organizētajā starptautiskajā ātrā šaha turnīrā "Latvian Railway Open" (Rīga). 2014. gads, 1. vieta Vācijas šaha čempionātā. Igors Berdičevskis. "Ebreju šaha enciklopēdija" (izdevums krievu valodā: Игорь Бердичевский. Шахматная еврейская энциклопедия. Москва: Русский шахматный дом, 2016 ISBN 978-5-94693-503-6) 269. lpp. FIDE Player transfers The United States Chess Federation - Interview with Anna Zatonskih Fridman, Rafael FIDE Chess Profile - Players Arbiters Trainers OlimpBase :: 32nd Chess Olympiad, Yerevan 1996, Latvia OlimpBase :: 11th European Team Chess Championship, Pula 1997, Latvia OlimpBase :: 36th Chess Olympiad, Calvia 2004, Latvia OlimpBase :: 37th Chess Olympiad, Turin 2006, Latvia GM Daniel Fridman wins the German chess championship | Chessdom «Latvian Railway Open». Arhivēts no oriģināla, laiks: 2014. gada 21. augustā. Skatīts: 2014. gada 31. martā. Vikikrātuvē par šo tēmu ir pieejami multivides faili. Skatīt: Daniels Fridmans. Daniels Fridmans šahista profils vietnē FIDE.com Daniels Fridmans šahista profils vietnē chessgames.com Daniels Fridmans šahista profils vietnē 365chess.com Daniels Fridmans šahista profils vietnē olimpbase.org (Pasaules šaha olimpiādes) Daniels Fridmans šahista profils vietnē olimpbase.org (Eiropas komandu šaha čempionāti) Daniels Fridmans šahista profils vietnē olimpbase.org (Pasaules komandu šaha čempionāti) Daniels Fridmans šahista profils vietnē olimpbase.org (Eiropas klubu komandu šaha čempionāti)