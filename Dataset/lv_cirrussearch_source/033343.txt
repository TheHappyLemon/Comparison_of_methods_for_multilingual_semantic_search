Paulino Frīdmans (poļu: Paulin Frydman; 1905. gada 26. maijs Varšava — 1982. gada 2. februāris Buenosairesa) bija Polijas un Argentīnas starptautiskais meistars šahā (1955). Laika posmā starp Pirmo un Otro pasaules karu bijis viens no spēcīgākajiem Varšavas šahistiem. 1926. gadā izcīnījis otro vietu pirmajā Polijas šaha čempionātā, atpaliekot tikai no uzvarētāja Dāvida Pšepjurkas. Piedalījies arī divos nākamajos Polijas šaha čempionātos: 1927. gadā Lodzā dalījis 5.-7. vietu, bet 1935. gadā Varšavā bijis trešais aiz Savelija Tartakovera un Migela Naidorfa. 1935. gadā nospēlējis neizšķirti maču ar Rūdolfu Špīlmani. Četras reizes uzvarējis Varšavas pilsētas šaha čempionātos (1931, 1932, 1933, 1936). 1937. gadā Varšavas pilsētas izlases sastāvā uzvarējis pirmajās Polijas komandu šaha meistarsacīkstēs. Pārstāvējis Polijas komandu lielākajos komandu šaha turnīros: Pasaules šaha olimpiādēs piedalījies 7 reizes (1928-1939). Komandu vērtējumā izcīnījis zelta (1930), 2 sudraba (1931, 1939) un 3 bronzas (1928, 1935, 1937) medaļas. Individuālajā vērtējumā izcīnījis 2 sudraba (1935, 1939) un 2 bronzas (1933, 1937) medaļas; neoficiālajā Pasaules šaha olimpiādē piedalījies 1936. gadā un komandu vērtējumā izcīnījis sudraba medaļu. 1939. gadā sākoties Otrajam pasaules karam atradies Pasaules šaha olimpiādē Buenosairesā. Tāpat kā daudzi Eiropas šahisti nolēmis neatgriezties mājās un palicis Argentīnā. Pēc spāņu valodas parauga izmainījis savu vārdu no "Paulins" uz "Paulino". 1941. gadā atvēris Buenosairesā savu kafejnīcu, kas nodrošinājusi Frīdmanam finansiālu neatkarību. Pirmajos dzīves gados Argentīnā piedalījies dažādos šaha turnīros, bet jau 1942. gadā veselības problēmu dēļ bijis spiests pārtraukt savu aktīvā šahista karjeru. Par vēsturiskajiem panākumiem turnīros FIDE 1955. gadā Frīdmanam piešķīrusi starptautiskā meistara (IM) nosaukumu. 1978. gadā Buenosairesā šaha olimpiādes laikā Polijas delegācija Frīdmanam un Naidorfam pasniedza piemiņas medaļas par godu Polijas šaha federācijas 50. gadu jubilejai. «I Szachowe Mistrzostwa Polski Warszawa 1926». Arhivēts no oriģināla, laiks: 2016. gada 8. martā. Skatīts: 2016. gada 27. maijā. II Szachowe Mistrzostwa Polski Łódź 1927[novecojusi saite] «III Szachowe Mistrzostwa Polski Warszawa 1935». Arhivēts no oriģināla, laiks: 2016. gada 5. martā. Skatīts: 2016. gada 27. maijā. 1st Polish Team Chess Championship: Królewska Huta 1929 OlimpBase :: Men's Chess Olympiads :: Paulin Frydman OlimpBase :: unofficial Chess Olympiads :: Paulin Frydman Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)