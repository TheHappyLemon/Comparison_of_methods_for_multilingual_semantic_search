Katerina Rohoņana (angļu: Katerina Rohonyan; dzimusi 1984. gada 25. aprīlī Mikolajivā) ir Ukrainā dzimusi starptautiskā lielmeistare šahā (2004), kas kopš 2006. gada pārstāv ASV. Daudzkārtējā Ukrainas junioru šaha čempionātu laureāte, tajā skaitā uzvarētāja U12 vecuma grupā (1995, 1996), U18 vecuma grupā (2002) un U20 vecuma grupā (2003). Vairākkārt pārstāvējusi Ukrainu Eiropas un Pasaules junioru šaha čempionātos. 1997. gadā Tallinā uzvarējusi Eiropas junioru šaha čempionātā U14 vecuma grupā. Ukrainas izlases sastāvā divas reizes izcīnījusi zelta medaļas Eiropas junioru komandu šaha čempionātā U18 vecuma grupā. 2000. gadā Sevastopolē uzvarējusi Ukrainas sieviešu šaha čempionātā. 2002. gadā Aluštā izcīnījusi bronzas medaļu Ukrainas sieviešu šaha čempionātā. Daudzu starptautisko šaha turnīru uzvarētāja, tajā skaitā Ļvivā (2003), Serpuhovā (2003), Nikolajevā (2004), Sanktpēterburgā (2006). Pēc pārcelšanās uz ASV 2007. gadā izcīnījusi sudraba medaļu ASV sieviešu šaha čempionātā, bet 2008. gadā Talsā šajā turnīrā bijusi trešā. 2008. gadā Naļčikā piedalījusies Pasaules šaha čempionātā sievietēm pēc izslēgšanas sistēmas, kur 1. kārtā uzvarējusi Natāliju Žukovu, bet 2. kārtā zaudējusi Innai Gapoņenko. Pārstāvējusi ASV komandu Pasaules šaha olimpiādē 2008. gadā un komandu vērtējumā izcīnījusi bronzas medaļu. Par panākumiem turnīros FIDE 2002. gadā Rohoņanai piešķīra starptautiskās meistares (WIM), bet 2004. gadā - starptautiskās lielmeistares (WGM) nosaukumu. FIDE Transfers in 2006 OlimpBase :: European Girls' U18 Team Chess Championship :: Kateryna Rohonyan 2008 FIDE Knockout Matches OlimpBase :: Women's Chess Olympiads :: Katerina Rohonyan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)