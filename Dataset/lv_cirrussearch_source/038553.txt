Maķedonieši (maķedoniešu: македонци) ir dienvidslāvu etniskā grupa, kura galvenokārt dzīvo Ziemeļmaķedonijā. Ļoti daudzu maķedoniešu dzimtā valoda ir maķedoniešu valoda. Tiek lēsts, ka maķedoniešu skaits ir no 2,0 līdz 2,2 miljoniem, no kuriem 1,3 miljoni dzīvo Ziemeļmaķedonijā. Pārējie ir izkaisīti visā pasaulē. Maķedonieši ir tuvu radniecīgi bulgāriem, maķedoniešu valoda un bulgāru valoda ir savstarpēji saprotamas, un kopā veido austrumu dienvidslāvu valodu atzaru. Dienvidslāvu maķedonieši nav tie paši, kas dzīvoja Senajā Grieķijā. Tajā laikā šajā teritorijā dzīvoja senie maķedonieši, kas radniecīgāki ir grieķiem, nevis slāviem. Vikikrātuvē par šo tēmu ir pieejami multivides faili. Skatīt: Maķedonieši. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)