3x3 basketbols ir basketbola variants, kuru atklātā laukumā spēlē divas komandas trīs cilvēku sastāvā, izmantojot vienu grozu. 3x3 basketbolu pārrauga arī basketbolu pārraugošā Starptautiskā Basketbola federācija (FIBA). Spēles noteikumu standartizācija tika uzsākta 21. gadsimta pirmās desmitgades laikā ASV. FIBA pirmos izmēģinājuma turnīrus rīkoja 2007. gadā. Kopš tā laika FIBA ir organizējusi atklāto pasaules čempionātu un U-18 vecuma kategorijā. Olimpiskajās spēlēs 3x3 basketbols debitēja 2020. gada olimpiskajās spēlēs Tokijā, kurā uzvaru vīriešu turnīrā izcīnīja Latvijas komanda. Nozīmīgākās noteikumu atšķirības no parastā basketbola ir viena groza izmantošana, bumbas kontroles laiks (12 s), spēle noslēdzas, kad viena no komandām guvusi 21 punktu vai tā komanda, kas 10 minūšu spēles laikā guvusi vairāk punktu. Komanda par precīzu metienu vai soda metienu gūst vienu punktu, tālmetienu — divus punktus. «3x3 Basketball | Olympic Sport». Tokyo 2020. Arhivēts no oriģināla, laiks: 2021. gada 18. augustā. Skatīts: 2021. gada 23. jūlijā. «3x3 basketbols». enciklopedija.lv (latviešu). Skatīts: 2021. gada 23. jūlijā. Vikikrātuvē par šo tēmu ir pieejami multivides faili. Skatīt: 3x3 basketbols. Latvijas Nacionālās enciklopēdijas šķirklis Oficiālā FIBA lapa (angliski)