Šis raksts ir par ciemu Čukotkas autonomajā apvidū Krievijā. Par pilsētu Ukrainā skatīt rakstu Sņižne. Sņežnoje (krievu: Снежное, čukču: Ӄээԓивтын — ‘sniegājs’) ir ciems Krievijas ziemeļaustrumos, Čukotkas autonomajā apvidū Anadiras rajonā. Izvietojies rajona vidusdaļā Anadiras labajā krastā 220 km no rajona un autonomā apvidus centra Anadiras. Lielākā daļa iedzīvotāju ir čuvani un čukči. Ciems dibināts 1929. gadā kā Čukotkas pirmās padomju saimniecības «Sņežnoje» centrālais ciemats. Pirmajā gadā uzbūvēja dzīvojamās mājas, laboratoriju, noliktavas un pirti. Pirmo 200 ziemeļbriežu lielo ganāmpulku iemainīja no vietējiem čukčiem pret ieročiem, sadzīves priekšmetiem, tēju un tabaku. 1932. gadā saimniecībai piederēja jau 13 000 brieži sešos ganāmpulkos. 1990. gados saimniecība panīka. Ciemā ir sākumskola, bērnudārzs, ambulance, pasts, kultūras centrs, maizes ceptuve, veikals. Satiksmi ar ārpasauli nodrošina helikopteru reisi reizi nedēļā un kuģu reisi vasarā. Меновщиков Г. А. Местные названия на карте Чукотки. Краткий топонимический словарь Администрация Анадырского муниципального района. Сельское поселение Снежное basov_chukotka К сердцу Чукотки