Sānziedu mēringija (latīņu: Moehringia lateriflora) ir neļķu dzimtas suga, kas savvaļā sastopama Austrumeiropā, Āzijā un Ziemeļamerikā. Baltijas valstīs sastopama ļoti reti. Ierakstīta Latvijas Sarkanajā grāmatā nulles kategorijā. Baltijas valstīs suga ir ļoti reti sastopama. Latvijā 2020. gadā tā tika atrasta dendrārijā Kurzemes piejūrā, sugai Baltijas reģionā ļoti netipiskā vietā. Visticamāk, tā šeit nejauši ieviesta ar svešzemju augu stādījumiem. Pirms tam pēdējā zināmā augtne Latvijā bija netālu no Rīterupītes ietekas Daugavā, kuru, veidojot Pļaviņu HES ūdenskrātuvi, 1965. gadā applūdināja. Iespējama Daugavas ielejā kādreizējās atradnes apkaimē. Baltijas reģiona austrumos (Igaunijā, ziemeļrietumu Krievijā, arī iznīcinātajā atradnē Latvijā) raksturīgākās augtenes ir skraji platlapju meži ar ozolu lielo upju ielejās. «sānziedu mēringija - Moehringia lateriflora (L.) Fenzl - Augi - Latvijas daba». www.latvijasdaba.lv. Skatīts: 2023-05-13.