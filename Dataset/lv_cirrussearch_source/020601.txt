Leons Gambeta (franču: Léon Gambetta; dzimis 1838. gada 2. aprīlī, miris 1882. gada 31. decembrī) bija franču politiķis, darbojās Francijas—Prūsijas kara laikā un periodā pēc tam. Studējis tieslietas. Politikā no 1869. gada, kad ievēlēts par parlamenta deputātu. Pēc Sedānas kaujas katastrofas un Napoleona III sagūstīšanas, viens no Francijas Trešās republikas pamatlicējiem, iekšlietu un kara ministrs jaunajā valdībā. Organizēja Francijas pretošanos Prūsijas karaspēkam. Pēc Francijas kapitulācijas 1871. gada janvārī, februārī brīvprātīgi devās trimdā uz Sansebastjanu Spānijā. Tā paša gada novembrī tomēr atgriezās un turpināja mēreni republikānisku politisko kursu. Īsu brīdi kļuva par Francijas premjerministru. Vikikrātuvē par šo tēmu ir pieejami multivides faili. Skatīt: Leons Gambeta.