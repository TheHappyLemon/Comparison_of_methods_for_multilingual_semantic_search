Eksanprovansa (franču: Aix-en-Provence) ir pilsēta Francijas dienvidos, Provansa-Alpi-Azūra krasta reģionā. Tajā dzīvo 140 100 iedzīvotāji. Ēksanprovansā ir Vidusjūras klimats: karsta vasara, vēsa un saulaina ziema. Temperatūra ziemā dažreiz var nokristies zem 0 °C un pat līdz -12 °C, bet vasarā tā var pārsniegt 40 °C. Tas ir tāpēc, ka pilsēta atrodas zemienē, kur sakrājas siltais gaiss, tāpēc šeit ir karstāks nekā citur. Ēksanprovansu nodibināja romieši 103. gadā p.m.ē. Vēlāk tā pieredzēja biežus iebrukumus, mūsu ēras 477. gadā tai uzbruka rietumgoti, tad lombardi, franki un saracēņi. Taču, par spīti iebrukumiem, pilsēta uzplauka. Līdz 12. gadsimtam Ēksanprovansa bija Provansas galvaspilsēta. Vēlāk tā izvērtās par mākslas un zinātnes centru un savus ziedu laikus piedzīvoja 15. gadsimtā "labā karaļa" Renē valdīšanas laikā. Ēksanprovansa tiek dēvēta par "pilsētu ar tūkstoš strūklakām", trīs skaistākās atrodas cours Mirabeau. Q124036546. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 197. lpp. Vikikrātuvē par šo tēmu ir pieejami multivides faili. Skatīt: Eksanprovansa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)