Georgs Augusts Šveinfurts (vācu: Georg August Schweinfurth; dzimis 1836. gada 29. decembrī Rīgā, miris, 1925. gada 19. augustā Minhenē) bija vācbaltiešu cilmes ceļotājs, Āfrikas pētnieks, botāniķis un etnogrāfs. Georgs Augusts Šveinfurts dzimis 1836. gada 29. decembrī bagāta Rīgas tirgotāja ģimenē. No 1856. līdz 1862. gadam viņš studēja dabaszinības Heidelbergas, Minhenes un Berlīnes universitātēs. No 1863. līdz 1866. gadam viņš kā botānikas speciālists piedalījās vācu ekspedīcijā uz Ēģiptes un Sudānas teritoriju, pēc kuras Šveinfurts publicēja darbu par Nīlas baseina botānisko kartējumu. 1869.—1871. gadā viņš Berlīnes Zinātņu akadēmijas Humbolta fonda uzdevumā no Hartūmas devās augšup gar Nīlas pieteku Bahrelgazelas upi un sasniedza eiropiešiem līdz tam nepazīstamo Kongo upes augšteces baseinu mūsdienu Sudānas, Kongo Demokrātiskās Republikas un Centrālāfrikas Republikas teritorijā. Aprakstījis azande cilti ar kanibālisma paražām jeb ņam-ņam (Niam-Niam), kā arī pigmeju cilti aka. 1873.—1874. gadā Šveinfurts piedalījās ekspedīcijā uz Lībijas tuksnesi. 1875. gadā viņš apmetās Kairā un izveidoja Ēģiptes ģeogrāfisko biedrību un nodevās Āfrikas vēstures un etnogrāfijas pētīšanai, veica ekspedīcijas uz Arābijas tuksnesi, Faijumas oāzi, 1881. gadā pētīja Sokotras salas un 1888.—1889. gadā Jemenas floru. 1891.—1894. gadā viņš veica pētījumus Eritrejas teritorijā. Kopš 1887. gada Šveinfurts bija Vācu koloniālās biedrības loceklis un ar savām lekcijām un rakstiem veicināja Vācijas Impērijas koloniālo ekspansiju Austrumāfrikā. Šveinfurts miris Minhenē 1925. gada 19. augustā. Apbedīts Lielajos kapos Rīgā. Linguistische Ergebnisse einer Reise nach Centralafrika. Berlin, Wiegandt & Hempel, 1873; Im Herzen von Afrika: Reisen und Entdeckungen im zentralen Äquatorial-Afrika während der Jahre 1868 — 1871 ; e. Beitr. zur Entdeckungsgeschichte von Afrika. Hrsg. von Reinhard Escher, Leipzig, 1874; The Heart of Africa: 3 years travels and adventures in the unexplored regions of Central Africa from 1868 to 1871; In 2 vol.; Vol. 1. Transl. by Ellen E. Frewer. With an introd. by Winwood Reade. London: Sampson Low, Marston, Low, and Searle, 1873, atkārtoti izdevumi 1878, 1969 (angļu tulkojums) The Heart of Africa: 3 years travels and adventures in the unexplored regions of Central Africa from 1868 to 1871; In 2 vol.; Vol. 2. Transl. by Ellen E. Frewer. With an introd. by Winwood Reade. London: Sampson Low, Marston, Low, and Searle, 1873, atkārtoti izdevumi 1878, 1969 (angļu tulkojums) Artes Africanae: Abbildungen und Beschreibungen von Erzeugnissen des Kunstfleisses centralafrikanischen Völker Leipzig, Brockhaus, 1875 Arabische Pflanzennamen aus Ägypten, Algerien und Jemen. Berlin, Reimer, 1912 Auf unbetretenen Wegen in Aegypten: aus eigenen verschollenen Abhandlungen und Aufzeichnungen; mit Abbildungen nach Photographien und Skizzen von eigener Hand. Hamburg, Berlin, Hoffmann & Campe, 1922 Afrikanisches Skizzenbuch: Verschollene Merkwürdigkeiten. Deutsche Buchgemeinschaft, 1925 An der Küste des Roten Meeres. Berlin, Ullstein A. G., 1925 Georg Schweinfurth: Im Herzen von Afrika 1868—1871. Erdmann, Stuttgart 1984, ISBN 3-522-60450-4. Christoph Marx: Der Afrikareisende Georg Schweinfurth und der Kannibalismus. Überlegungen zur Bewältigung der Begegnung mit fremden Kulturen. In: Wiener Ethnologische Blätter. 34 (1989) S. 69-97.