Suomi NPP (sākotnējais nosaukums NPOESS Preparatory Project jeb NPP) ir ASV meteoroloģiskais pavadonis, kas palaists 2011. gada 28. oktobrī. NASA un NOAA kopējais projekts paredzēts kā starpposms starp novecojušajiem POES pavadoņiem un nākamās paaudzes JPSS pavadoņiem. Kosmiskajā aparātā uzstādīti pieci instrumenti: Advanced Technology Microwave Sounder (ATMS), Cross-track Infrared Sounder (CrIS), Clouds and the Earth's Radiant Energy System (CERES), Visible Infrared Imager Radiometer Suite (VIIRS) un Ozone Mapping and Profiler Suite (OMPS). Sākotnēji NPP bija plānots NASA, NOAA un Aizsardzības departamenta kopējās meteoroloģiskās sistēmas National Polar-orbiting Operational Environmental Satellite System (NPOESS) instrumentu izmēģināšanai. Pēc tam, kad 2010. gadā NPOESS projektu atcēla, NPOESS iestrādes izmantoja jaunajai civilajai JPSS sistēmai. 2012. gada 25. janvārī tika paziņots, ka NPP ir pārdēvēts par Suomi NPP (Suomi National Polar-orbiting Partnership — "Suomi nacionālā polārās orbītas partnerība") par godu ASV meteoroloģisko pavadoņu pamatlicējam Verneram Suomi. NPP tika palaists 2011. gada 28. oktobrī 09:48:31 UTC ar nesējraķeti Delta 7920-10C no Vandenberga Gaisa spēku bāzes. Testēšanas fāzē atklājās infrasarkanā instrumenta VIIRS mazāka jūtība par plānoto, kas saistīta ar instrumenta spoguļa volframa oksīda pāklājuma uzklāšanas kļūmi. Instrument glitch found on renamed Suomi NPP satellite JUSTIN RAY, SPACEFLIGHT NOW, 2012-01-25, (angliski) Vikikrātuvē par šo tēmu ir pieejami multivides faili. Skatīt: Suomi NPP. NPP Arhivēts 2011. gada 29. oktobrī, Wayback Machine vietnē. NASA vietnē (angliski) NPP NOAA vietnē (angliski)