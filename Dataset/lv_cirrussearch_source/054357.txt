Ērvings Knots Baksters (angļu: Irving Knot Baxter; dzimis 1876. gada 25. martā, miris 1957. gada 13. jūnijā), bija amerikāņu vieglatlēts, olimpiskais čempions augstlēkšanā un kārtslēkšanā. 1899. gadā viņš kļuva par starpkoledžu amerikāņu amatieru sportistu augstlēkšanas čempionu un ASV čempionu kārtslēkšanā. 1901. gadā Baksters absolvēja Pensilvānijas Universitāti. Pēc spēlēm Baksters kļuva par pieckārtēju ASV čempionu kārtslēkšanā no 1907. līdz 1910. un 1912. gadam. 1900. gada vasaras olimpiskajās spēlēs Parīzē viņš startēja piecās vieglatlētikas disciplīnās, kurās visās ieguva olimpiskās medaļas. Zelta medaļas viņš ieguva augstlēkšanā (rezultāts — 1.90 metri) un kārtslēkšanā (rezultāts — 3.30 metri). Abi šie rezultāti disciplīnās kļuva par jauniem olimpiskajiem rekordiem. Savukārt bronzas medaļas viņš ieguva augstlēkšanā no vietas (1.525 metri), tāllēkšanā no vietas (rezultāts — 1.525 metri) un trīssoļlēkšanā no vietas (rezultāts — 3.135 metri). Šajās trijās disciplīnās viņš piekāpās savam tautietim Rejam Evrijam. OR — olimpiskais rekords «Paris 1900 Athletics — high jump men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — pole vault men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — high jump standing men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — long jump standing men». Starptautiskā Olimpiskā komiteja. Skatīts: 2020. gada 9. septembris. Ērvings Baksters (SOK profils) (angliski) Ērvings Baksters (Olympedia profils) (angliski) Ērvings Baksters (Sports Reference profils) (angliski)