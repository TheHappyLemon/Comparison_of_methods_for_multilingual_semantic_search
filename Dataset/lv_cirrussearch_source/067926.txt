Kašmiras sultanāts bija islāma valsts Kašmiras reģionā (Indijas subkontinenta ziemeļrietumos), kas pastāvēja no 1339. līdz 1540. gadam un no 1551. līdz 1589. gadam. No 1587. līdz 1589. gadam Kašmiras sultanāta teritorija tika iekļauta Mogulu impērijas sastāvā. Ņemot vērā Kašmiras dabisko izolētību (no citiem reģioniem to atdala kalnu grēdas), islāma ietekme šajā reģionā izplatījās daudz lēnāk. Kašmiras islāmizāciju paātrināja Kašmiras karaļi, vervējot tjurku musulmaņu algotņus militārajā dienestā, kā arī sūfisma misionāru aktīvā darbība.