Romas katoļu Kauņas arhidiecēze (latīņu: Archidioecesis Kaunensis, lietuviešu: Kauno arkivyskupija) ir Romas katoļu baznīcas arhidiecēze Lietuvas rietumu daļā. Arhidiecēzes katedrāle ir Kauņas arhikatedrālā bazilika Kauņā, bet Šiluvā atrodas vēl viena bazilika. Līdz 1920. gadam Kauņas arhidiecēzē ietilpa arī Kurzemes guberņas katoļu draudzes. Kauņas arhidiecēzes pakļautībā atrodas Šauļu diecēze, Talšu diecēze un Vilkavišķu diecēze. Pati arhidiecēzes teritorija sadalīta 7 dekanātos. Diocēzes vēsture iesākās līdz ar Žemaitijas diecēzes nodibināšanu (ar centru Medininkos) Konstances koncilā 1417. gadā. 1798. gadā tā zaudēja daļu teritorijas, nodibinoties Vigru diecēzei. 1848. gadā ieguva daļu no Viļņas diecēzes. 1920. gadā, nodibinoties Rīgas arhidiecēzei, tā zaudēja Latvijas teritorijā atrodošās draudzes. 1921. gadā tā ieguva daļu no Sejnu diecēzes. 1922. gadā Viļņa tika inkorporēta Polijas teritorijā, bet Kauņa bija Lietuvas pagaidu galvaspilsēta. Tāpēc 1926. gadā pāvests Pils XI paaugstināja diecēzi par arhidiecēzi. Kauņas arhidiecēzes mājaslapa (lietuviski) Kauņas arhidiecēze (angliski)