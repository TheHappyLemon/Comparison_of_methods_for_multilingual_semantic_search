Kinokomēdija ir kinomākslas žanrs, kurā uzsvars tiek likts uz humoru. Šīs filmas ir veidotas ar nolūku izklaidēt skatītājus un likt tiem smieties. Tradicionāli šī žanra filmām ir laimīgas beigas (izņēmums ir melnā komēdija). Šis ir viens no vecākajiem kino žanriem, kas atvasināts no klasiskās teātra komēdijas. Dažas no pirmajām mēmajām filmām bija komēdijas, jo bufonāde bieži balstās uz vizuālo attēlojumu, neprasot skaņu. Kad 20. gadsimta 20. gados skaņu filmas kļuva arvien izplatītākas, kinokomēdijas ieguva jaunu elpu, jo smiekli varēja rasties gan burleskas situācijās, gan dialogos. Kinokomēdijā, salīdzinot ar citiem filmu žanriem, lielāka uzmanība tiek pievērsta atsevišķām zvaigznēm, un daudzi bijušie stendapa komiķi popularitātes dēļ pāriet uz kinoindustriju. Izdala šādus kinokomēdijas veidus: Ekscentriskā komēdija — bufonāde uz kinoekrāna; Traģikomēdija — komēdija, kurā ir traģēdijas elementi; Situāciju komēdija — komēdijas veids, kurš sastāv no īsiem epizodēm; Parodija — komēdija, kura parodē kādu citu žanru; Komēdija ar šausmu filmas elementiem — komēdija, kur epizodiski parādās šausmu ainas; Kriminālā komēdija — komēdija ar kriminālo sižetu; Romantiskā komēdija — komēdija par mīlas jūtām. «Comedy Films». Filmsite.org. Skatīts: 2002. gada 29. aprīlis. Micaela Pérez Vitale. «Stand-Up Comedians Who Became Great Actors». MovieWeb (en-US), 2022-01-17. Skatīts: 2022-10-13.