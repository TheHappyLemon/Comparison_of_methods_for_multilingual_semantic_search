Kima Possibla (angļu: Kim Possible — Kima Iespējamā jeb Neapturamā) ir bērnu animācijas seriāls, ko demonstrēja Disneja kanālā (Disney Channel). Animācijas filmā vēl ir citi tēli, kā Rons Stoppabls, Rufuss, Šīgo, Doktors Drakens u.c. Seriāla autori ir Bobs Šūlijs un Maiks Makorkls. Šūlijs un Makorkls tika pieņemti darbā Disneja kanālā, lai izstrādātu animācijas seriālu, kas varētu piesaistīt gan vecāku, gan jaunāku auditoriju. Tika iecerēts izveidot seriālu ar talantīgu un apdāvinātu varoni, pretstatot viņai neveiklo palīgu. Iedvesmojoties no tā laika seriāliem, kuru galvenā varone ir sieviete, šis seriāls balstīts uz pašu veidotāju vidusskolas pieredzi, apvienojot darbības, piedzīvojumu, drāmas, romantikas un komēdijas elementus, lai piesaistītu gan meiteņu, gan zēnu uzmanību, vienlaikus parodējot Džeimsu Bondu un citas spiegu filmas. Atšķirībā no citiem Disneja kanāla šoviem, Šūlijs un Makorls attīstīja ātrus un darbīgus situāciju komēdijas stila dialogus, lai ieinteresētu pieaugušos skatītājus. Seriālu salīdzināja ar tādiem šoviem kā Buffy the Vampire Slayer, Alias un "Detektīvmeitenes". Sižets stāsta par meiteni Kimu, kura uzveic ļaundarus un noziedzniekus, apvienojot to ar mācībām skolā. Kopā ar Kimu vienmēr ir blakus viņas labākais draugs Rons Stoppabls ar savu mājdzīvnieku - kailo smilšracēju Rufusu. Viņiem palīdz desmit gadus vecais datorģēnijs Veids. Misijās abi galvenie varoņi, pazīstami kā Iespējamā komanda (Team Possible), galvenokārt cenšas izjaukt neprātīgā zinātnieka Doktora Drakena (Dr. Drakken) un viņa palīdzes Šīgo (Shego) plānus. Viņi sastopas arī ar citiem ļaundariem, piemēram, bagātnieku Senioru Senioru-Senioru (Señor Senior, Sr) un viņa dēlu Senioru Senioru-Jaunāko (Señor Senior, Jr.). Kimberlija Enna "Kima" Posibla (Kimberly Ann "Kim" Possible, ieskaņo Kristija Kārlsone Romano) pieredzējusī piedzīvojumu meklētāja un populārā skolniece. Naktī cīnās pret noziedzību. Sadala savu laiku starp pasaules glābšanu un karsējmeiteņu grupas treniņu apmeklēšanu. Lai gan ar pasaules glābšanu Kimai klājas diezgan viegli, viņai ir arī privātā dzīve, kurā viņa risina personīgus jautājumus, sākot ar darbiem skolā un beidzot ar attiecībām ar puišiem. 4. sezonā kļuva par Rona meiteni. Ronalds "Rons" Stopabls (Ron Stoppable, ieskaņo Vills Frīdls) Kimas palīgs, kopš bērnības ir labākie draugi. Atšķīrībā no Kimas, Rons ir gļēvs, neveikls un nepopulārs vienaudžu vidū. Baidas no pērtiķiem, zirnekļiem u.c. Ir mājdzīvnieks Rufuss. Kopš 4. sezonas Rons ir Kimas puisis. Viņa vārds atvasināts no angļu valodas vārda onstoppable. Rufuss (ieskaņo Nensija Kārtlaita) Rona mājdzīvnieks, kailais smilšracējs. Kopā ar Ronu un Kimu dodas misijās. Ceļo Rona kabatā. Veids Louds (ieskaņo Tadžs Morvri) desmit gadus vecais datorģēnijs. Uzdevumu gaitā palīdz Kimai un Ronam ar svarīgu informāciju. Doktors Drakens (ieskaņo Džons Dimadžio) trakais zinātnieks ar zilo ādu, vēlas iekārot/iznīcīnāt pasauli. Kimas ļaunākais ienaidnieks. Kļuva ļauns, jo viņu pazemija koledžā. Viņa plāni bieži cieš neveiksmi Kimas dēļ. Īstais Drakena vārds - Drū Teodors Lipskis. Šīgo (ieskaņo Nikola Salivana) Drakena līdzgaitniece. Bērnībā ieguva pārdabiskās spējas meteorīta krišanas dēļ. Pamatraksts: "Kima Possibla" sēriju uzskaitījums Throwing Popcorn: Kim Possible Kim Possible KP Rewiew IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)