Viljams Henrijs "Bills" Kosbijs (angļu: William Henry "Bill" Cosby Jr.; dzimis 1937. gada 12. jūlijā) ir amerikāņu aktieris, komiķis, autors, producents, mūziķis un aktīvists. Karjeru sācis kā komiķis Sanfrancisko. Pēc tam tēloja 1960. gadu seriālā I Spy, vēlāk — The Bill Cosby Show situāciju komēdijseriālā. Izveidoja izglītojošu animācijas seriālu Fat Albert and the Cosby Kids, kur ieskaņojis arī vairākus tēlus. 1980. gados bija galvenās lomas attēlotājs vienā no desmitgades populārākajiem seriāliem The Cosby Show. Producēja no tā atvasināto seriālu A Different World, kas kļuva arī par vienu no populārākajiem seriāliem. No 1996. līdz 2000. gadam tēloja seriālā Cosby. Saņēmis gan Emmy, gan Zelta globusa balvu. Kosbija karjera un publiskais tēls smagi cieta 2010. gadu vidu, kad pret viņu tika izvirzītas vairākas apsūdzības seksuālā vardarbībā, kas paveiktas iepriekšējās desmitgadēs. Vairāk kā 60 sievietes apsūdzēja viņu izvarošanā, apreibināšanā ar mērķi seksuāli izmantot, miesas bojājumu izdarīšanā, seksuālā vardarbībā pret bērniem, un seksuālajos pārkāpumos, lai arī apsūdzību termiņš ir beidzies jau gandrīz visos pārkāpumos. 2018. gada 26. aprīlī tiesa Kosbiju atzina par vainīgu trīs seksuāla rakstura uzbrukumos, tagad komiķim draud 15 līdz 30 gadus ilgs cietumsods. Bill Cosby sued for alleged under-age sexual abuse BBC News, December 3, 2014 Bill Cosby retrial verdict: Guilty on all 3 counts of aggravated indecent assault USA Today, April 26, 2018 Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski)