Gunguns, arī (225088) Gonggong (ķīniešu: 共工 — ūdens dievība), ir transneptūna objekts ar diametru apmēram 1280 ± 210 km. Objekts atrodas izkliedētajā diskā. Gunguns, iespējams, ir pundurplanēta, bet precīzi tas nav zināms, jo debess ķermenis atrodas pārāk tālu. Objektu atklāja 2007. gada 17. jūlijā amerikāņu astronomi Maikls Brauns, Dāvids Rabinovics un Megana Švomba (M. E. Schwamb) Palomāras observatorijā. Tam tika piešķirts pagaidu apzīmējums 2007 OR10, bet pēc orbītas noskaidrošanas Mazo planētu centrs to iekļāva sarakstā ar numuru 225088. Gunguns 2015. gada martā atradās apmēram 87,252 AU attālumā no Saules, perihēliju tas sasniedza jau 1857. gada 10. aprīlī. un pašreiz attālinās no mums. Pašlaik tas ir otrs tālākais zināmais Saules sistēmas objekts pēc Eridas. Maikls Brauns pēc atklāšanas bija objektu iedēvējis par „Sniegbaltīti”, jo domāja, ka tas ir ar ūdens ledu klāts ķermenis, kurš senatnē atšķēlies no pundurplanētas Haumejas. Tagad ir zināms, ka Gunguna virsma ir līdzīga Kvavaram, tā virsmu klāj ūdens ledus un sasalis metāns, virsma ir sarkanīga. Objektam pastāv 3:10 orbitālā rezonanse ar Neptūnu. Gonggong ir viens zināms pavadonis Sjanliu (Xiangliu). 2007 Gonggong attēli (225088) = 2007 OR10 “TNOs are Cool”: A Survey of the Transneptunian Region IV Size/albedo characterization of 15 scattered disk and detached objects observed with Herschel Space Observatory-PACS (225088) 2007OR10 How many dwarf planets are there in the outer solar system? (updates daily) (225088) 2007OR10 EPHEMERIDES 225088 (2007 OR10) "The Surface Composition of Large Kuiper Belt Object 2007 OR10"