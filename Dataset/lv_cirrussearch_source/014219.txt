Reefer Madness ir 1936. gada ASV propagandas filma par melodramatiskiem notikumiem, kas notiek, vidusskolēniem tiekot iekārdinātiem uzsmēķēt marihuānu — no autoavārijas līdz slepkavībām, pašnāvībām, izvarošanas mēģinājumiem un sajukšanas prātā. Filmu režisēja Luī Ganjē un tajā piedalījās dažādi līdz tam brīdim nezināmi aktieri. Mūsdienās filma tiek uzskatīta vairāk par komēdiju neīsto un izdomāto marihuānas lietošanas efektu un seku dēļ, filmai mēģinot marihuānu parādīt kā kaut ko bīstamāku pat par heroīnu. Filmu finansēja baznīcas pārstāvju grupa un to sākotnēji izdeva ar nosaukumu Tell Your Children. Filmas mērķis bija brīdināt vecākus par marihuānas lietošanas briesmām. Filma nekļuva populāra līdz 1970. gadam, kad tā sava absurduma dēļ ieguva popularitāti un kļuva par kulta filmu marihuānas legalizācijas atbalstītāju vidū. Vikikrātuvē par šo tēmu ir pieejami multivides faili. Skatīt: Reefer Madness. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)