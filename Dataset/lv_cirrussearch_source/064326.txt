Šis raksts ir par 1756. gadu. Par citām jēdziena 1756 nozīmēm skatīt nozīmju atdalīšanas lapu. 1756. (MDCCLVI) bija garais gads, kurš pēc Gregora kalendāra sākās ceturtdienā. 17. marts - pirmo reizi Ņujorkā tiek svinēta Svētā Patrika diena. 12. aprīlis - Septiņgadu karš: franči iebrūk Minorkas salā, kura pirms tam bija angļu pakļautībā. 17. maijs - Septiņgadu karš: formāli sākas Septiņgadu karš, kad Lielbritānijas Karaliste piesaka to Francijai. 20. maijs - Septiņgadu karš: Minorkas kauja, britu floti, kuru vada Džeimss Bings sakauj franči, kurus vada Rolands-Mičels Barins de la Galizoniers (Roland-Michel Barrin de La Galissonière). Žozefs Lagranžs ar Leonarda Eilera atbalstu kļūst par Berlīnes zinātņu akadēmijas ārvalstu biedru. Pirmo reizi Šarls de Bross (Charles de Brosses) lieto terminu Polinēzija, kuru attiecina uz Klusā okeāna salām. 27. janvāris — Volfgangs Amadejs Mocarts (Wolfgang Amadeus Mozart), austriešu komponists (miris 1791.) 27. maijs — Maksimiliāns I Jozefs (Maximilian I. Joseph), Bavārijas karalis (miris 1825.) 30. novembris — Ernsts Hladni (Ernst Chladni), vācu fiziķis (miris 1827.)