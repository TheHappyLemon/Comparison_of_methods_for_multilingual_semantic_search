Daniels Balodis (dzimis 1998. gada 10. jūnijā) ir Latvijas futbolists, aizsargs, Latvijas izlases spēlētājs. Kopš 2020. gada spēlē Latvijas Virslīgas kluba Valmiera FC sastāvā. D. Balodis ir Skonto FC audzēknis. 2017. gadā viņš pievienojās RFS, pārsvarā spēlēja dublieru komandā. Virslīgā Balodis debitēja 2018. gada 29. jūnijā pret FK Ventspils. 2019. gada sezonā tika izīrēts BFC Daugavpils, aizvadīja 27 spēles Virslīgā un guva divus vārtus. 2020. gada pirmajā pusē pārstāvēja FK Jelgava, bet 2020. gada jūlijā pievienojās Virslīgas klubam Valmiera FC. 2022. gada sezonā kļuva par Latvijas Virslīgas čempionu. Spēlējis dažādu vecumu Latvijas jauniešu izlasēs, Latvijas U-21 izlasē pildījis kapteiņa pienākumus. Latvijas izlasē debitēja 2022. gada 16. novembrī Baltijas kausa spēlē pret Igauniju, dodoties laukumā sākumsastāvā. Pirmos vārtus izlases labā guva 2023. gada 12. oktobrī Eiropas čempionāta kvalifikācijas spēlē pret Armēniju, panākot 2:0 Latvijas labā. «Vasaras pāreju periodu Virslīgā atver "Valmiera" ar aizsarga Baloža pievienošanos». sportacentrs.com. 2020. gada 20. jūlijs. Skatīts: 2020. gada 10. septembrī. «Latvija iekļūst finālā, kurā sestdien uzņems Islandi». lff.lv. 2022. gada 16. novembris. Skatīts: 2023. gada 18. martā. «Daniels Balodis: Prieks, ka sapnis par spēlēšanu izlasē piepildījies». lff.lv. 2022. gada 17. novembris. Skatīts: 2023. gada 18. martā. «Ikaunieks un Balodis iesit, Latvija svin pirmo uzvaru». lff.lv. 2023. gada 12. oktobris. Skatīts: 2023. gada 13. oktobrī. National-Football-Teams profils (angliski) Transfermarkt spēlētāja profils (angliski)