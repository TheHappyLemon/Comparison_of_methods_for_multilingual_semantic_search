Vallija Henšele (vācu: Wally Henschel; 1893. gada 9. septembris Hamburga — 1988. gada 13. decembris Maiami) bija Vācijas un ASV šahiste, 1930. gada Pasaules čempionāta šahā sievietēm bronzas laureāte. Piedzimusi ebreju ģimenē. Ieguvusi muzikālu izglītību, bijusi dziedātāja un pelnījusi sev iztiku ar klavierspēles stundām. 1927. gadā ieguvusi dziedāšanas skolotāja diplomu, bet 1929. gadā sekmīgi nokārtojusi eksāmenu, kas ļāvis uzstāties kā aktrisei operas žanra iestudējumos. 1939. gada martā pēc nacistu nākšanas pie varas Vācijā emigrējusi uz ASV. Tur 1950. gados kļuvusi par redzes invalīdu un līdz savai nāvei iztikusi no pieticīgas pensijas. Divas reizes piedalījusies Pasaules čempionātos šahā sievietēm. 1930. gada Pasaules čempionāta šahā sievietēm Hamburgā ieņēmusi 3. vietu, bet 1931. gada Pasaules čempionāta šahā sievietēm Prāgā palikusi 5. vietā. Viņas uzvara 1930. gadā pār toreizējo Pasaules čempioni šahā Veru Menčiku tā arī palika Menčikas vienīgais zaudējums Pasaules čempionātu šahā sievietēm turnīros (izņemot mačus pret Soņu Grafu). Vallija Henšele – Vera Menčika Pasaules čempionāts šahā sievietēm, Hamburga 1930 1. d4 Zf6 2. c4 g6 3. Zc3 Lg7 4. Zf3 0–0 5. e4 d6 6. Le2 Zbd7 7. 0–0 e5 8. Lg5 h6 9. dxe5 dxe5 10. Lh4 c6 11. Dd2 Te8 12. Tfd1 Db6 13. Lf1 Zh5 14. b3 Zf4 15. Za4 Dc7 16. Tac1 Ze6 17. Zc3 Zd4 18. Ze1 Zf8 19. f3 Le6 20. Zc2 Kh7 21. Zxd4 exd4 22. Ze2 c5 23. Zf4 Le5 24. Lg3 Dd6 25. Ld3 b6 26. Ze2 Lxg3 27. Zxg3 a5 28. a4 Lc8 29. Tf1 Ta7 30. Tce1 Tae7 31. f4 Lb7 32. e5 Db8 33. Zh5 Zd7 34. f5 Tf8 35. fxg6+ fxg6 36. e6 Ze5 37. Txf8 Dxf8 38. Txe5 Lc8 39. Zf4 Df6 40. Zxg6 Tg7 41. Th5, un melnie padevās. Šahista profils chessgames.com mājaslapā (angliski) Wally Henschel «1927-39 Title Tournaments : World Chess Championship (women)». www.mark-weeks.com. Leidsch Dagblat, 20. Dezember 1930, S. 18