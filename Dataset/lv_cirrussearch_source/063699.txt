Alans Džeimss Bols (angļu: Alan James Ball; dzimis 1945. gada 12. maijā, miris 2007. gada 25. aprīlī) bija Anglijas futbolists un futbola treneris. Spēlējis pussarga pozīcijā, bijis Anglijas futbola izlases dalībnieks. Savā 22 gadus ilgajā spēlētāja karjerā pārstāvējis vairākas komandas ne tikai Anglijā, bet arī Dienvidāfrikā, ASV, Kanādā, Austrālijā un Honkongā. Ar Everton komandu 1970. gadā kļuvis par Anglijas čempionu. Anglijas futbola izlasi pārstāvējis no 1965. līdz 1975. gadam, kopumā 72 mačos gūstot 8 vārtus. Viņš bija jaunākais komandas spēlētājs, kad Anglijas izlase uzvarēja 1966. gada FIFA Pasaules kausā. Piedalījies arī 1970. gada FIFA Pasaules kausā un 1968. gada Eiropas čempionātā. Pēc spēlētāja karjeras beigām kļuvis par treneri. Augstākajā līgā vadījis Portsmouth, Southampton un Manchester City. Everton Anglijas Pirmā divīzija: 1969–70 FA Charity Shield: 1970 Anglija FIFA Pasaules kauss: 1966 WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)