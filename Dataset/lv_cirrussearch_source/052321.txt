Aļaksandra Romanovska (baltkrievu: Аляксандра Алегаўна Раманоўская; dzimusi 1996. gada 22. augustā) ir baltkrievu frīstailiste, kas specializējusies akrobātikā, 2018. gada ziemas olimpisko spēļu dalībniece. Aleksandra Romanovska dzimusi 1996. gada 22. augustā Minskā. 2005. gadā pēc vecāku ieteikuma viņa sāka nodarboties ar frīstailu. Viņa ir beigusi Baltkrievijas Valsts pedagoģisko universitāti Minskā. Brīvajā laikā viņai patīk lasīt un adīt. Kopš 2011. gada viņa trenējas Baltkrievijas trenera Nikolaja Kozeko vadībā. Gadu vēlāk Romanovska debitēja Pasaules kausa sacensībās, mājas posmā Baltkrievijā. Aleksandra Romanovska 2015. gadā piedalījās pasaules junioru čempionātos Itālijas pilsētā Kjeze Valmalenko, kur ieguva pirmo vietu personīgajā akrobātikā. Tajā pašā gadā viņa debitēja pieaugušo pasaules čempionātā Kreišbergā, Austrijā, kur baltkrievu frīstailiste ieņēma 11. vietu. Pasaules kausa 2014.—2015. gada sezonas kopvērtējumā Romanovska bija 33. vietā, uzvarot vienā no posmiem (Leikplesidā). 2017. gadā Romanovska piedalījās savā otrajā pasaules kausa izcīņā Sjerranevadā (Spānija), bet personīgajā akrobātikā tur bija tikai 19. vietā. 2018. gada ziemas olimpiskajās spēlēs Korejā Romanovska ieņēma 14. vietu. Sezonu Aleksandra noslēdza 25. vietā kopvērtējumā un 4. vietā starp akrobātikas frīstailistiem, kas tajā laikā bija viņas labākais sasniegums.. 2019. gadā viņa ieguva pasaules čempiones titulu akrobātiskajos lēcienos planētas čempionātā Pārksitijā, Jūtā. Superfinālā baltkrievu frīstailiste veica otro grūtāko lēcienu, no tiesnešiem saņemot 113,18 punktus. Tādējādi Aleksandra Romanovska par 23,3 punktiem apsteidza krievieti Ļubovu Ņikitinu. Pēc nedēļas Maskavā viņa izcīnīja otro uzvaru Pasaules kausa posmā. Tajā pašā gadā viņa personīgajā akrobātikā uzvarēja 2019. gada ziemas universiādē Krasnojarskā, finālā iegūstot 100,29 punktus. Pēc tam viņa pārī ar Artjomu Bašļakovu kļuva par divkārtēju universiādes čempioni, pārspējot krievus Kristīnu Spiridonovu un Staņislavu Ņikitinu par 1,15 punktiem. Ar 128 punktiem akrobātikas klasifikācijā viņa ieņēma devīto vietu, starp visiem frīstailistiem viņa sezonu noslēdza 47.vietā. «Freestyle Skiing | Athlete Profile: Aliaksandra RAMANOUSKAYA - Pyeongchang 2018 Olympic Winter Games». web.archive.org. 2018-04-21. Arhivēts no oriģināla, laiks: 2018-04-21. Skatīts: 2020-03-30. «RAMANOUSKAYA Aliaksandra - Athlete Information» (angļu). FIS. Skatīts: 2020-03-30. «Александра Романовская выиграла золото на чемпионате мира по фристайлу» (krievu). Народная Воля. 2019-02-07. Arhivēts no oriģināla, laiks: 2019-03-06. Skatīts: 2020-03-30. «FIS Freestyle Ski and Snowboarding World Championships 2019 - Event Results - Women's Aerials» (angļu). FIS. 2019-02-06. Arhivēts no oriģināla, laiks: 2019-02-09. Skatīts: 2020-03-30. «RAMANOUSKAYA Aliaksandra - Athlete Information - RESULTS - 2018/2019» (angļu). FIS. Skatīts: 2020-03-30. «Александра Романовская принесла Беларуси первое «золото» Универсиады-2019». www.aif.by. 2019-03-03. Arhivēts no oriģināla, laiks: 2019-03-06. Skatīts: 2020-03-30. «Freestyle Skiing - Aerials Women - Phase Results Summary». 2019 Winter Universiade - Freestyle Skiing - Results Book (angļu). 2019. 23. lpp. Arhivēts no oriģināla, laiks: 2019. gada 12. martā. Skatīts: 2020-03-30. «Freestyle Skiing - Team Aerials Mixed - Results Summary». 2019 Winter Universiade - Freestyle Skiing - Results Book (angļu). 2019. 66. lpp. Arhivēts no oriģināla, laiks: 2019. gada 12. martā. Skatīts: 2020-03-30.