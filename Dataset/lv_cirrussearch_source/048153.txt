Albānija 1992. gada vasaras olimpiskajās spēlēs Spānijas pilsētā Barselonā bija viena no 169 dalībvalstīm. Šīs bija Albānijas otrās vasaras olimpiskās spēles, iepriekš tā startēja pirms 20 gadiem, 1972. gada Minhenes olimpiskajās spēlēs. Albānija šajās olimpiskajās spēlēs bija pārstāvēta ar 7 sportistiem (5 vīriešiem un 2 sievietēm) 4 olimpiskajos sporta veidos. Šajās olimpiskajās spēlēs Albānija neizcīnija olimpiskās medaļas. Labāko rezultātu izcīnīja Dede Dukajs, kurš svarcelšanā ieguva 9. vietu. Albānijas karognesējs olimpisko spēļu atklāšanas ceremonijā bija šāvējs Kristo Robo. Pamatraksts: Peldēšana 1992. gada vasaras olimpiskajās spēlēs Albānija pirmo reizi startēja peldēšanā olimpiskajās spēlēs. Tajās piedalījās viens Albānijas sportists — Franks Leskajs. Viņš startēja trijās peldēšanas disciplīnās. Visās trijās viņš fināla peldējumiem nekvalificējās, bet labāko rezultātu sasniedza 50 metru brīvā stila peldējumā, kurā priekšsacīkstēs ar rezultātu 24.72 sekundes izcīnīja 50. vietu. Vīrieši Franks Leskajs Vīrieši Pamatraksts: Svarcelšana 1992. gada vasaras olimpiskajās spēlēs Albānija svarcelšanā bija pārstāvēta ar trim sportistiem — Sokolu Bišanaku, Fatmiru Buši un Dede Dekaju. Sokols Bišanaku un Fatmirs Buši startēja svara kategorijā līdz 67.5 kilogramiem, bet Dede Dekajs līdz 110 kilogramiem. Labāko rezultātu izcīnīja Dede Dekajs. Viņš svara kategorijā līdz 110 kilogramiem izcīnīja 9. vietu. Vīrieši Sokols Bišanaku Fatmirs Buši Dede Dekajs Vīrieši Pamatraksts: Šaušana 1992. gada vasaras olimpiskajās spēlēs Albāniju šaušanā pārstāvēja divi sportisti — Kristo Robo un Enkelejda Šehu. Kristo Robo startēja 25 metru ātršaušanā ar pistoli vīriešiem. Kvalifikācijās kārtā ieguva 565 punktus, izcīnot 30. vietu, bet fināla kārtai nekvalificējās. Enkelejda Šehu startēja 25 metru šaušanā ar pistoli sievietēm. Viņa kvalifikācijas kārtā ieguva 575 punktus, izcīnot 14. vietu, bet fināla kārtai nekvalificējās. Vīrieši Sievietes Pamatraksts: Vieglatlētika 1992. gada vasaras olimpiskajās spēlēs Albānija vieglatlētikā olimpiskajās spēlēs tika pārstāvēta pirmo reizi. Tajās startēja Alma Keramiši, kura startēja pieccīņas sacensībās. Viņa šajā disciplīnā diemžēl nefinišēja. Sievietes Alma Keramiši Sievietes Albānija olimpiskajās spēlēs «Albania at the 1992 Barcelona Summer Games». Sports Reference. Arhivēts no oriģināla, laiks: 2020. gada 17. aprīlī. Skatīts: 2016. gada 7. februāris. Arhivēts 2020. gada 17. aprīlī, Wayback Machine vietnē. «Barcelona 1992: Swimming – Men's 50m Freestyle Heats» (PDF). Barcelona 1992. LA84 Foundation. 357. lpp. Skatīts: 2017. gada 27. augusts. «Weightlifting at the 1992 Barcelona Summer Games: Men's Heavyweight II». Sports Reference. Arhivēts no oriģināla, laiks: 2009. gada 2. maijā. Skatīts: 2020. gada 31. janvāris. Arhivēts 2009. gada 2. maijā, Wayback Machine vietnē. «Shooting at the 1992 Barcelona Summer Games: Men's Rapid-Fire Pistol, 25 metres». Sports Reference. Arhivēts no oriģināla, laiks: 2009. gada 2. februārī. Skatīts: 2020. gada 24. februāris. Arhivēts 2009. gada 2. februārī, Wayback Machine vietnē. «Shooting at the 1992 Barcelona Summer Games: Women's Sporting Pistol, 25 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 27. februāris. «Athletics at the 1992 Barcelona Summer Games: Women's Pentathlon». sports-reference.com. Arhivēts no oriģināla, laiks: 2010. gada 24. februārī. Skatīts: 2018. gada 28. janvāris. Arhivēts 2010. gada 24. februārī, Wayback Machine vietnē.