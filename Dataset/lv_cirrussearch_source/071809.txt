"Pelni un dimanti" (poļu: Popiół i diament) ir 1958. gada Polijas kara drāmas filma, kuras režisors ir Andžejs Vajda. Filma balstīta uz Ježija Andžejevska tāda paša nosaukuma 1948. gada romānu. Filmā galvenās lomas atveido Zbigņevs Cibulskis un Eva Kšiževska. "Pelni un dimanti" ir noslēdzošā filma Vajdas kara filmu triloģijā pēc "Paaudze" (Pokolenie, 1956) un "Kanāls" (1957). Filmas notikumi risinās 1945. gadā, īsi pēc Otrā pasaules kara beigām un stāsta par bijušo Tēvijas armijas kareivi Maceku Helmicki (Cibulskis), kuram dots uzdevums nogalināt komunistiskās Poļu strādnieku partijas vietējo sekretāru. Filmu "Pelni un dimanti", kas balstīta romānu, kas atbalstīja komunistisko varu Polijā, Vajda scenāriju pārveidoja, lai justu līdzi Polijas neatkarības kareivjiem. Filmu Polijā atļāva izrādīt tikai ar Andžejevska iesaisti. Filmas pirmizrāde notika 1958. gada 3. oktobrī. Filmu izrādīja 1958. gada Venēcijas kinofestivālā, kur tā saņēma FIPRESCI balvu. Filmu nominēja BAFTA kino balvām kategorijās "Labākā filma no jebkāda avota" un "Labākais ārzemju aktieris". Izdošanas brīdī filma saņēma pozitīvas atsauksmes gan Polijā, gan ārzemēs. Taču pēc 1989. gada revolūcijas to kritizēja par Polijas vēstures falsificēšanu. Mūsdienās "Pelni un dimanti" tiek uzskatīta par Polijas kino meistardarbu. Tādi režisori kā Mārtins Skorsēze, Hajao Mijadzaki, Frānsiss Fords Kopola, Pāvels Pavlikovskis un Rojs Andersons "Pelni un dimanti" nodēvējuši par vienu viņu visiecienītākajām filmām. Krzysztof Kornacki. Popiół i diament Andrzeja Wajdy. Gdańsk : Słowo/obraz terytoria, 2011. ISBN 978-83-7453-858-9. «FilmPolski.pl». FilmPolski (poļu). Skatīts: 2024-03-23. Andrzej Werner. Polskie, arcypolskie. London : Polonia, 1987. ISBN 0-902352-60-1. Tadeusz Lubelski. Strategie autorskie w polskim filmie fabularnym lat 1945-1961. Kraków : Rabid, 2000. ISBN 83-912961-7-2. Steven Jay Schneider. 1001 Movies You Must See Before You Die. Cassell Illustrated, 2012. ISBN 978-1-84403-733-9. «Scorsese's 12 favorite films». Miramax.com. Arhivēts no oriģināla, laiks: 2013-12-26. Skatīts: 2024-03-23. «TSPDT - Hayao Miyazaki». TSPDT (angļu). Skatīts: 2024-03-23. Germain Lussier. «Quentin Tarantino, Martin Scorsese, Woody Allen, Francis Ford Coppola And Michael Mann List The Best Movies Ever». SlashFilm (en-US), 2012-08-03. Skatīts: 2024-03-23. «Roy Andersson | BFI». www2.bfi.org.uk. Arhivēts no oriģināla, laiks: 2016-02-23. Skatīts: 2024-03-23. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)