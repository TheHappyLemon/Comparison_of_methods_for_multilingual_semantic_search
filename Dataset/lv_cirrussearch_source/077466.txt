Jaunatnes hokeja līga (krievu: Молодёжная хоккейная лига) ir junioru hokeja līga, kura izveidota 2009. gadā un kurā spēlē 40 komandas, praktiski katra piesaistīta kādam no Kontinentālās hokeja līgas klubiem. Līgas čempione izcīna Harlamova kausu. Komandas sadalītas divās konferencēs — rietumu un austrumu. Katras konferences astoņas spēcīgākas komandas iekļūst izslēgšanas kārtā, kurā cīnās par Harlamova kausu. Komandās drīkst spēlēt 16 līdz 20 gadus veci spēlētāji, kā arī trīs 21 gadu veci spēlētāji. Katrā komandā ir atļauti divi ārzemnieki.