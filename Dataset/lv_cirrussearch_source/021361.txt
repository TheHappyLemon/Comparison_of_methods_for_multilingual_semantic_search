Nokia 9300 bija Somijas uzņēmuma Nokia viedtālrunis, Nokia 9500 Communicator vienkāršota un lētāka versija. Izlaists 2005. gadā. Lai gan tas bija no Nokia Communicator sērijas, nosaukumā tam nebija vārda "Communicator". Aparāts no ārpuses bija kā parasts telefons, bet atvērtā veidā ar to varēja darboties kā ar datoru, kuram bija QWERTY tastatūra un otrs liels LCD displejs. Salīdzinot ar Nokia 9500 Communicator, šis bija mazāka izmēra, ar mazāku ekrānu. Nokia 9300 nebija lokālā bezvadu tīkla atbalsta (izņemot Nokia 9300i), nebija kameras, mazāks akumulators. Aparāts apgādāts ar Texas Instruments OMAP procesoru 1510, kas darbojās 150 MHz frekvencē. Tam bija 80 MB atmiņa. Telefonā varēja ievietot MMC atmiņas karti. Operētājsistēma bija Series 80, kas veidota uz Symbian bāzes. ASV tirgum tika piegādāts modelis Nokia 9300b. Tika izlaista modifikācija Nokia 9300i ar bezvadu tīkla atbalstu. GSMArena (angliski)