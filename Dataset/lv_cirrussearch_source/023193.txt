Emils Garipovs (krievu: Эмиль Рамилевич Гарипов; dzimis 1991. gada 15. augustā) ir tatāru tautības Krievijas hokejists, vārtsargs. Pašlaik (2019) spēlē KHL vienības Omskas "Avangard" sastāvā. Debiju Kazaņas "Ak Bars" sastāvā Garipovs piedzīvoja jau 2007.—08. gada sezonā, tās rindās aizvadot vienu spēli. No 2006. līdz 2009. gadam jaunais vārtsargs pamatā spēlēja "Ak Bars" otrajā sastāvā Krievijas Pirmajā līgā, taču 2008.—09. gada sezonā sāka spēlēt arī Krievijas Augstākās līgas kluba Aļmetjevskas "Neftyanik" sastāvā. "Neftyanik" rindās Garipovs spēlēja līdz pat 2010.—11. gada sezonas izskaņai. 2011.—12. gada sezonā Garipovs aizvadīja 14 spēles KHL, būdams "Ak Bars" otrais vārtsargs aiz Petri Vehanena. Nākamajās divās sezonās komandas pamatvārtsargs bija Konstantīns Baruļins, savukārt Garipovs, aizvadot 20 spēles, 2013.—14. gada sezonu noslēdza ar visas līgas labāko atvairīto metienu īpatsvaru un vismazāk vidēji spēlē ielaistajiem vārtiem. 2018. gadā kopā ar "Ak Bars" izcīnīja Gagarina kausu. 2019. gada decembrī tika aizmainīts uz Omskas "Avangard". Eliteprospects profils (angliski) Internet Hockey Database profils (angliski) KHL profils (angliski)