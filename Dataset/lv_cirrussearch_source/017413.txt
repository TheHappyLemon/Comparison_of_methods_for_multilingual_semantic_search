Šis raksts ir par futbola klubu. Par basketbola klubu skatīt rakstu Real Betis (basketbols). Real Betis Balompié S.A.D., biežāk pazīstams kā Betis, ir Spānijas futbola klubs no Seviljas. Dibināts 1907. gadā, pašlaik spēlē Spānijas futbola čempionāta augstākajā līgā - Pirmajā divīzijā jeb La Liga. Betis Balompié ir 10. panākumiem bagātākais La Liga klubs. Spānijas čempionātā uzvarējis vienu reizi 1934.–1935. gada sezonā. Klubs trīs reizes uzvarējis Spānijas Karaļa kausā (1977., 2005. un 2022. gadā), kā arī septiņas reizes Otrajā divīzijā. Mājas spēles aizvada Estadio Benito Villamarín. 2007. gada maijā veiktā aptauja uzrādīja, ka Real Betis ir sestā atbalstītākā komanda Spānijā (3,3%), aiz: Real Madrid (32,8%), Barcelona 25,7%, Valencia (5,3%), Athletic Bilbao (5,1%) un Atletico Madrid (4,3%). Kā arī 37. komanda Eiropā pēc vidējā spēļu apmeklējuma (2007.–2008. gada sezonā). Real Betis bija pirmais Andalūzijas futbola klubs, kurš piedalījās La Liga turnīrā. Seviljas derbijā ilgstoši viņu sāncenši ir Sevilla FC. Gan Spānijas karalis Huans Karloss I, gan viņa dēls Princis Felipe de Burbons ir kluba goda biedri. Sastāvs uz 2022. gada 20. martu. Spānijas čempionāta Pirmā divīzija (La Liga) Čempioni (1): 1934–35 Spānijas Karaļa kauss Kausa ieguvēji (3): 1976–77, 2004–05, 2021–22 Finālisti (2): 1931, 1996–97 Spānijas Superkauss Finālisti (1): 2005 Spānijas Līgas kauss Finālisti (1): 1985–86 Otrā divīzija Čempioni (7): 1931–32, 1941–42, 1957–58, 1970–71, 1973–74, 2010–11, 2014–15 Vicečempioni (5): 1955–56, 1966–67, 1989–90, 1993–94, 2000-01 Trešā divīzija Uzvarētāji (1): 1953–54 http://www.cis.es/cis/export/sites/default/-Archivos/Marginales/2700_2719/2705/Es2705mar_A.pdf «Betis 33.». topclubs. Arhivēts no oriģināla, laiks: 2007-12-14. Skatīts: 2007-12-09. Oficiālā kluba tīmekļa vietne (spāņu) (angliski)