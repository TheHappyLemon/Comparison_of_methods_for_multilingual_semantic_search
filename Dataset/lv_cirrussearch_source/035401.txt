Aleksejs Brusilovs (krievu: Алексе́й Алексе́евич Бруси́лов, dzimis 1853. gada 19. augustā, miris 1926. gada 17. martā) bija krievu kavalērijas ģenerālis, visplašāk pazīstams ar savu darbību Pirmā pasaules kara kaujās, ko vēlāk nosauca par Brusilova pārrāvumu. Tās notika 1916. gadā un to rezultātā Austrumu frontes līnija Galīcijā un Volīnijā pavirzījās caurmērā 40 kilometrus uz rietumiem. Neilgu laiku pēc Februāra revolūcijas Brusilovs bija Krievijas armijas virspavēlnieks, no 1920. gada — Sarkanās armijas dienestā. Dzimis militārpersonas ģimenē. Agri zaudējis tēvu un māti, uzaudzis Kutaisi. No 1867. līdz 1872. gadam izglītību ieguvis Pāžu korpusā Sanktpēterburgā. Piedalījas karadarbībā Krievu—turku karā pie Ardahanas un Karsas. No 1883. gada dienēja Sanktpēterburgā, kavalērijas skolā, no 1902. gada — kavalērijas skolas priekšnieks. Pirmā pasaules kara laikā No 1914. gada jūlija līdz 1916. gada martam komandēja Krievijas 8. armiju, kas cīnījās Volīnijā, pēc tam — Dienvidrietumu frontes pavēlnieks. 1916. gada jūnijā realizēja t.s. Brusilova pārrāvumu. Pēc Februāra revolūcijas atbalstīja Pagaidu valdību. 1917. gada 22. maijā tika iecelts par armijas Augstāko virspavēlnieku Mihaila Aleksejeva vietā, tomēr 19 jūlijā par virspavēlnieku tika iecelts Lavrs Korņilovs. Pēc tam dzīvoja Maskavā. No 1920. gada — Sarkanās armijas dienestā. Miris Maskavā no pneimonijas. Vikikrātuvē par šo tēmu ir pieejami multivides faili. Skatīt: Aleksejs Brusilovs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Pirmā pasaules kara enciklopēdijas raksts (angliski) Enciklopēdijas Krugosvet raksts (krieviski)