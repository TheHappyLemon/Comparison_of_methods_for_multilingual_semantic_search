COVID-19 (2019. gada koronavīrusa slimības) diagnosticēšana balstās uz šīs slimības klīniskajām pazīmēm (klepus, drudzis un aizdusa) un pozitīviem SARS-CoV-2 vīrusa laboratoriskajiem testiem. Krūšukurvja datortomogrāfija (CT) palīdz diagnosticēt COVID-19 pacientiem ar plaušu karsoni. Honkongas slimību kontroles centrs izveidoja universālu shēmu, kurā visi aizdomās turētie pacienti drīkstēja palikt mājās, gaidot neatliekamās palīdzības darbinieku, kas viņiem iedeva SARS-CoV-2 vīrusa testa mēģeni parauga iespļaušanai, kas tūlīt tika nosūtīta uz centralizētu laboratoriju. Arī Apvienotās Karalistes Nacionālais veselības dienests (NHS) paziņoja, ka sāks pārbaudīt aizdomīgus gadījumus mājās, kas ietaupa risku inficēt citus, ja viņi nonāk slimnīcā.Ķīnas uzņēmumi 2020. gada 25. februārī sāka ražot 1,7 miljonus COVID-19 laboratorisko testa komplektu dienā. COVID-19 laboratorisko pārbaudi var veikt ar reālā laika polimerāzes ķēdes reakcijas (RT-PĶR) metodi, nukleīnskābju testiem un ELISA metodes antivielu un antigēnu testiem, kuriem pieejami komerciāli komplekti. Pirmo SARS-CoV-2 vīrusa RT-PĶR testu izstrādāja Vācijas zinātnieki 2020. gada janvārī, izgatavojot 250 000 testa komplektus Pasaules Veselības organizācijas PVO vajadzībām. 28. janvārī arī Dienvidkorejas Kogenebiotech izstrādāja savu koronavīrusu noteikšanas RT-PĶR komplektu ar nosaukumu PowerChek Coronavirus, kas nosaka gan betakoronavīrusa E gēnu, gan SARS-CoV-2 vīrusam raksturīgo RdRp gēnu. 2020. gada februārī arī citi uzņēmumi, piemēram, Seegene un Solgent izstrādāja savus komerciālos diagnostiskos komplektus ar nosaukumiem DiaPlexQ un Allplex 2019-nCoV Assay. 23. aprīlī Latvijas valdība pieņēma lēmumu sākt izmantot ātros COVID-19 testus, kuriem testēšanas process aizņem tikai 45 minūtes agrāko 3 līdz 6 stundu vietā. Šos testus sāka veikt Rīgas Austrumu klīniskā universitātes slimnīca (RAKUS), kuras sastāvā atrodas Nacionālā references laboratorija. Tas deva iespēju slimnīcām saņemt analīžu rezultātus īsākā laikā, piemēram, ja pacientam nepieciešams veikt steidzamos gadījumos, piemēram, ja slimnīcā būs ievests pacients, kuram nepieciešama steidzama ķirurģiska operācija, vai pie noteiktām indikācijām, piemēram, infarkts vai insults, dialīzes, kā arī citos gadījumos. Lielā starptautiskā pieprasījuma dēļ Latvija mēnesī varēja saņemt 2000 testus no ražotāja rūpnīcas Zviedrijā, vidēji dienā varēja veikt aptuveni 70 ātro COVID-19 testu. 6. maijā FDA deva Ārkārtas lietošanas autorizāciju (EUA) SARS-CoV-2 nukleīnskābju noteikšanai augšējo elpceļu uztriepēs, kas balstīta uz CRISPR tehnoloģiju. Jau 2020. gada 28. februārī Dienvidkorejas uzņēmums PCL piedāvāja pretvīrusa antivielu noteikšanas komplektu COVID-19 Ag GICA Rapid, kas varētu noteikt infekcijas diagnozi 10 minūšu laikā. 2020. gada maijā E. Gulbja Laboratorija sāka veikt SARS-CoV-(COVID-19) IgA un IgG antivielu semikvantitatīvu noteikšanu ar EUROIMMUN (Vācija) izstrādāto testēšanas sistēmu, paredzot tos ar molekulāro PĶR metodi pārbaudītās un apstiprinātās personas imunās atbildes noskaidrošanai uz SARS-Cov-2 un tiem ir epidemioloģiska nozīme sabiedrības kopējās imunitātes noskaidrošanā. Analīzes Anti-SARS-CoV-2 IgA un IgG cena bija EUR 41,50, atsevišķi Anti-SARS-CoV-2 IgG noteikšanas cena EUR 21,65. Pētījumi par reakcijas precizitāti bija veikti saskaņā ar CLSI vadlīnijām Nr. EPO-A3, testēšanas metodei bija CE sertifikāts. Pamatraksts: COVID-19 ātrais antigēnu tests 2020. gada 8. martā Taivānas Academia Sinica paziņoja, ka 19 dienu laikā izveidots un notestēts monoklonāls jaunā koronavīrusa nukleokapsīdas antigēns, kas var palīdzēt atklāt vīrusa klātbūtni 15-20 minūšu laikā. Par paraugu tika izmantots gripas ātrais diagnostiskais tests. 2020. gada 26. augustā ASV kompānija Abbott paziņoja, ka saņēmusi no U.S. Food and Drug Administration (FDA) steidzamības kārtas Emergency Use Authorization (EUA) atļauju BinaxNOW™ COVID-19 Ag Card ātrā testa ražošanai. 13. oktobrī Šveices kompānija Roche paziņoja, ka sāks SARS-CoV-2 antigēnu testa Elecsys® ražošanu plaša mēroga testēšanai, kas kļūs pieejama 2020. gada beigās. Tests bija ieguvis CE sertifikātu un iesniegts FDA steidzamai izskatīšanai, balstoties uz Emergency Use Authorisation (EUA) regulu. Krūšukurvja datortomogrāfija (CT) ļauj precīzi diagnosticēt COVID-19 96,1% gadījumu, tādēļ tā iesakāma kā papildu izmeklējums pacientiem ar plaušu karsoni (pneimoniju). Tipiskie "matstikla" aizēnojumi krūšukurvja datortomogrāfijā (CT) pacientam ar sākotnēju COVID-19 pneimoniju Aizēnojumi krūšukurvja datortomogrāfijā (CT) pacientam ar progresējošu COVID-19 pneimoniju COVID-19 pandēmijas laikā Latvijā nelielos apjomos sāka veikt jau pirms 27. februāra. Sākotnēji testus SPKC neveica visiem Latvijas robežās šķērsotājiem, bet fokusējās un atklāto gadījumu kontaktu apzināšanu. Testēšanas apjoms ievērojamo pieauga slimības otrā viļņa laikā 2020. gada oktobrī. «NHS pilots home testing for coronavirus». MobiHealthNews (angļu). 2020. gada 24. februāris. «China Makes Over 1.7 Million Covid-19 Testing Kits per Day, Official Says». Yicai Global. Cormac Sheridan. «Coronavirus and the race to distribute reliable diagnostics». Nature Biotechnology (angļu), 2020. gada 19. februāris. doi:10.1038/d41587-020-00002-2. «NEW PRODUCT / COVID-19 KIT». Arhivēts no oriģināla, laiks: 2020. gada 7. jūnijā. Skatīts: 2020. gada 2. martā. Seegene Solgent Latvijā laboratorijas varēs izmantot ātros molekulāri bioloģiskos COVID-19 testus Veselības ministrija, 23.04.2020. Emergency Use Authorization (EUA) for the Sherlock CRISPR SARS-CoV-2 Kit FDA 2020. gada 6. maijā «PCL». Arhivēts no oriģināla, laiks: 2020. gada 29. februārī. Skatīts: 2020. gada 2. martā. Latvijā apgriezienus uzņem Covid-19 antivielu testēšana. Ko tā atklāj? 2020. gada 31. maijā LTV "de facto" SARS-CoV-2 (COVID-19) diagnostika E. Gulbja Laboratorijā 2020. gada 16. oktobrī ABBOTT'S FAST, $5, 15-MINUTE, EASY-TO-USE COVID-19 ANTIGEN TEST RECEIVES FDA EMERGENCY USE AUTHORIZATION; MOBILE APP DISPLAYS TEST RESULTS TO HELP OUR RETURN TO DAILY LIFE; RAMPING PRODUCTION TO 50 MILLION TESTS A MONTH abbott.mediaroom.com 2020. gada 26. augustā Roche to launch laboratory SARS-CoV-2 antigen test to support high-volume testing of suspected COVID-19 patients Basel, 13 October 2020 Coronavirus Disease 2019 (COVID-19): Role of Chest CT in Diagnosis and Management American Journal of Roentgenology: 1—7. 10.2214/AJR.20.22954 (angliski) COVID-19 infekcijas uzliesmojums SPKC mājas lapa, 2020. gada 21. novembrī