"Aģentes 355" (angļu: The 355) ir 2022. gada ASV spiegu filma. Filmas režisors ir Saimons Kinbergs, scenāriju sarakstījuši Terēza Rebeka un Kinbergs pēc Rebekas stāsta motīviem. Galvenās lomās Džesika Česteina, Penelope Krusa, Fana Binbina, Diāna Krīgere un Lupita Ņono atveido starptautisku spiegu grupu, kam jāstrādā kopā, lai apturētu Otrajā pasaules karā izveidotu teroristu organizāciju. Otrā plāna lomas atveido Edgars Ramiress un Sebastians Stens. Nosaukums aizgūts no Amerikas revolūcijas laika sievietes spiedzes slepenā vārda. Česteina attīstīja ideju par filmu kopā ar Kinbergu strādājot pie filmas "X-cilvēki: Tumšais Fēnikss". Projekts oficiāli tika izziņots 2018. gada maijā un izplatīšanas tiesības 71. Kannu kinofestivālā iegādājās Universal Pictures. Filmēšana norisinājās 2019. gadā no jūlija līdz septembrim Parīzē, Marokā un Londonā. Filmas "Aģentes 355" pirmizrāde ASV notika 2022. gada 7. janvārī, bet Latvijā piecas dienas vēlāk — 12. janvārī. Tā saņēmusi pārsvarā negatīvas kritiķu atsauksmes, kas kritizē to kā vispārīgu un neiedvesmojošu, lai gan aktieri tomēr saņēma zināmu atzinību. Tāpat filma ir arī kases izgāšanās, pasaulē nopelnot tikai 27 miljonus ASV dolāru pie 40–75 miljonu liela budžeta. Rebecca Rubin. «Spider-Man: No Way Home to Flatten Star-Studded Espionage Thriller The 355 at the Box Office». Variety, 2022. gada 5. janvāris. Arhivēts no oriģināla, laiks: 2022. gada 5. janvāris. Skatīts: 2022. gada 5. janvāris. Anthony D'Alessandro. «Spider-Man: No Way Home At $668M+ Sinks Titanic & Looks To Take Out Infinity War Next; 355 DOA $4M+». Deadline Hollywood, 2022. gada 9. janvāris. Arhivēts no oriģināla, laiks: 2022. gada 9. janvāris. Skatīts: 2022. gada 9. janvāris. «The 355 (2022)». Box Office Mojo. Skatīts: 2022. gada 4. jūnijā. Dave McNary. «Jessica Chastain, Lupita Nyong'o Spy Thriller 355 Gets 2021 Release Date». Variety, 2019. gada 20. augusts. Arhivēts no oriģināla, laiks: 2019. gada 20. augusts. Skatīts: 2022. gada 6. janvāris. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)