Cirstu muiža bija muiža, kas atradās tagadējā Inešu pagasta teritorijā. Cirstu muiža 1544. gadā piederēja Tīzenhauzenu dzimtai. Muižas kungu māju ķieģeļu neogotikas stilā 1886. gadā uzcēla baņķieris Magnuss fon Strandmans. Virs galvenās ieejas atradās Strandmaņu dzimtas ģerboņa cilnis. Tai blakus uzcēla sešstūrainu neogotisku torni. Pēc nodedzināšanas 1905. gada revolūcijas laikā kungu māju atjaunoja no 1929. līdz 1937. gadam. Ēkā atradās pagasta valde, pasta nodaļa, veikals, pienotava, nedaudz vēlāk skola un bibliotēka. zudusilatvija.lv