Klarenss Lerojs Van Klifs jaunākais (angļu: Clarence LeRoy Van Cleef Jr., dzimis 1925. gada 9. janvārī, miris 1989. gada 16. decembrī) bija amerikāņu aktieris. Savas gandrīz 40 gadus ilgās karjeras laikā piedalījies vairāk nekā 170 filmās un televīzijas seriālos. Vislabāk pazīstams, piedaloties itāļu spageti vesternos, īpaši Serdžo Leones filmās "Par dažiem liekiem dolāriem" (Per qualc he dollaro in più; 1965) un "Labais, ļaunais un neglītais" (1966). Savu kinodebiju piedzīvojis Oskaru ieguvušajā Freda Cinnemana vesternā High Noon (1952). Van Klifs bieži atveidoja noziedzniekus vesternu un krimināldrāmu filmās. Pēc autoavārijas Van Klifa karjera gāja uz norietu. Tomēr atkal ieguvis slavu, attēlojot galvenās lomas Serdžo Leones filmās "Par dažiem liekiem dolāriem" un "Labais, ļaunais un neglītais". Piedalījies arī tādās filmās kā The Conqueror (1956), "Vīrs, kurš nošāva Libertiju Volensu" (1962), Da uomo a uomo (1967), I giorni dell'ira (1967), Ehi amico ... c'è Sabata (1969), El Condor (1970), The Magnificent Seven Ride! (1972), Take a Hard Ride (1975), The Octagon (1980), "Bēgšana no Ņujorkas" (Escape from New York, 1981) un Speed Zone (1989). Vikikrātuvē par šo tēmu ir pieejami multivides faili. Skatīt: Lī Van Klifs. IMDb profils (angliski) AllMovie profils (angliski)