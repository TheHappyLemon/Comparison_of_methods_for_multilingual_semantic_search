Ezis ir šaha termins, kas apzīmē bandinieku struktūru Angļu atklātnē, kā arī Sicīliešu, Jaunindiešu un Nimcoviča aizsardzībās, kurās melnie bandinieki tiek izkārtoti sestajā līnijā (retāk baltie — trešajā), kontrolējot centra lauciņus с5, d5, е5 un f5. "Ezis" ir viena no populārākajām atklātnes sistēmām kopš 20. gadsimta 70. gadiem. "Ezi" izmantoja jau kopš 20. gadsimta 20. gadiem. Tolaik to vērtēja kā novirzi no kanoniem, kas baltajiem nevarētu sagādāt nekādas grūtības. Sistēma kļuva populāra tikai pēc 50 gadiem, pateicoties Serbijas lielmeistaram Ļubomiram Ļubojevičam. Pirmais, kas sāka izmantot terminu "ezis" (hedgehog), bija Lielbritānijas šahists Viljams Hartstons. Visveiksmīgāk šo sistēmu izmantoja tādi lielmeistari kā Ulfs Andešons, Anatolijs Karpovs, Zoltāns Ribli un daudzi citi. Melno harmoniskais figūru izvietojums kompensē saspiestu pozīciju un ērtākajā brīdī tie ir gatavi doties pretuzbrukumā. «Основы сицилианки за черных (еж) — роль слабых полей» (krievu). http://chess-progress.ru. Arhivēts no oriģināla, laiks: 2018. gada 18. oktobrī. Skatīts: 2018. gada 30. oktobrī. «Система "Ёж"» (krievu). d4-d5.ru. Arhivēts no oriģināla, laiks: 2017. gada 6. augustā. Skatīts: 2018. gada 30. oktobrī.