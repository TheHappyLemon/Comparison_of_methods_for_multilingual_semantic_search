Armiju grupa (angļu: army group; franču: groupe d'armées) ir viena no lielākajām militārajām formācijām sauszemes karaspēka struktūrā, ko parasti veido vismaz divas vai vairākas armijas. Otrā pasaules kara laikā Vērmahta armiju grupas dēvēja par karaspēka grupām (vācu: Heeresgruppe), bet līdzīgus Sarkanās armijas veidojumus par frontēm (krievu: фронт). Vēsturiski armiju grupas kā militāras formācijas ir izmantotas relatīvi maz, jo tās parasti sevī ietver salīdzinoši milzīgus karavīru skaitliskos apjomus — no 400 000 līdz 1 miljonam karavīru. Līdz ar to armiju grupas ir izmantotas vienīgi abos pasaules karos, kad mobilizēto karavīru skaita pieaugums prasīja izveidot apjomīgākas militārās formācijas. Armiju grupas parasti komandē piecu zvaigžņu ģenerāļi jeb feldmaršali (maršali, ģenerālfeldmaršali u.tml.). Militārā organizācija "Army Group" Arhivēts 2015. gada 7. jūnijā, Wayback Machine vietnē.. Dictionary.com. Skatīts 2015. gada 17. jūnijs. "Military unit". Encyclopedia Britannica. Skatīts 2015. gada 17. jūnijs. «Armed forces by numbers». thecalculatorsite.com. Arhivēts no oriģināla, laiks: 2017. gada 8. oktobrī. Skatīts: 2017. gada 16. jūlijs.