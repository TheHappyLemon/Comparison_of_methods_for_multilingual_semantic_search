Progress MS-06 (Прогресс МС-06; SKS apzīmējums ISS-67P) bija Krievijas automātisks Progress-MS sērijas kravas kosmosa kuģis. Paredzēts kravu nogādāšanai uz Starptautisko kosmosa staciju (SKS). Tas orbītā palaists 2017. gada jūnijā. Dabību beidza 2017. gada decembrī. Kopējā kravas masa starta brīdī bija 2 398 kg. Īpašajās tvertnēs ietilpa degviela (620 kg), skābeklis un gaiss (47 kg), ūdens (420 kg). Hermētiskajā kravas telpā (pavisam 1 311 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Ar Progress MS-06 uz staciju nogādāti nanopavadoņi Tanjuša-JuZGU-1, Tanjuša-JuZGU-1, Sfera-53 2 un TNS-O № 2, ko brīvā lidojumā palaida augustā iziešanas kosmosā laikā. Progress MS-06 tika palaists 2017. gada 14. jūnijā 09:20:13 UTC ar nesējraķeti Sojuz-2.1a no Baikonuras kosmodroma. Saslēgšanās ar staciju automātiskā režīmā notika 16. jūnijā 11:37 UTC pie Zvezda moduļa. 2017. gada 28. decembrī 01:03:30 UTC Progress MS-06 atvienojās no SKS. 04:10:33 UTC tika ieslēgti dzinējs bremzēšanas manevram, kas ilga 3 minūtes 32 sekundes. Kravas kuģis iegāja Zemes atmosfērā 04:43. Nesadegušās daļas aptuveni 04:52 UTC iekrita Klusajā okeānā. Прогресс МС-06 Центр Управления космическими полетам (krieviski) ЦУП. МКС СКОРРЕКТИРОВАЛА ОРБИТУ РОСКОСМОС, 2017-11-02 Progress MS-06 lapa SKS Lidojumu vadības centrā Arhivēts 2017. gada 11. jūlijā, Wayback Machine vietnē. (krieviski)