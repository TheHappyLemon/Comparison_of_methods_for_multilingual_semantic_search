Skaties arī jēdzienu ar līdzīgu nosaukumu: Ludza. Lodza (poļu: Łódź) ir pilsēta Polijas centrālajā daļā, Lodzas vojevodistes centrs. Otra lielākā Polijas pilsēta pēc iedzīvotāju skaita. No XIX gs. pirmās puses līdz XX gs. deviņdesmitajiem gadiem liels tekstilrūpniecības centrs. No XIX gs. beigām līdz XX gs.sākumam - sociāldemokrātiskās kustības centrs. Lodzas kinoskola. Lodza pirmo reizi rakstos minēta 1332. gadā, kā ciemats Łodzia, kas pieder Vroclavas arhibīskapam. 1423. gadā Vladislavs II Jagello (lietuviešu - Jogaila) piešķīra Lodzai pilsētas tiesības. Līdz 18. gadsimtam Lodza bija maza neievērojama pilsētiņa. No 1793. gada notiek Polijas otrā dalīšana un Lodza nokļuva Prūsijas sastāvā. Tā tika pārdēvēta par Lodsch. 1798. gadā pilsēta tika nacionalizēta un vairs nav Kujāvijas arhibīskapa īpašums. 1806. gadā Lodza tika iekļauta Varšavas hercogistes sastāvā. 1815. gadā Lodza nonāca Krievijas sastāvā. 1820. gadā Staņislavs Stašics sāka kampaņu, lai pārvērstu Lodzu par lielu tekstilrūpniecības centru, un aicināja uz šejieni komersantus un speciālistus no visas Eiropas. 1825. gadā Lodzā tika atvērta pirmā kokvilnas rūpnīca. 1839. gadā Lodza kļuva par pirmo pilsētu Krievijā, rūpnīca tika izmantots tvaika dzinējs. No 1823. līdz 1873. gadam katros desmit gados pilsētas iedzīvotāju skaits dubultojās. No 1870. līdz 1890. gadam pilsētā notika industriālās attīstības "ziedu laiki". 1892. gadā pilsētā sākās Lodzas streiks. 1915. gadā pilsētu okupēja Vācijas karaspēks. 1918. gada novembrī vietējie Lodzas iedzīvotāji atbruņoja vācu karavīrus. Pēc 1918. gada Lodza zaudēja vairāk kā 40% no saviem iedzīvotājiem. Rūpniecības attīstība apstājas, jo tika zaudēti lieli noieta tirgi Vācijā un Krievijā. 1939. gada 8. septembrī Lodzu ieņēma vācu karaspēks. Otrā pasaules kara gados Lodzu pārdēvēja par Litzmannstadt. Kara gados pilsēta zaudēja apmēram 420 000 iedzīvotāju, no kuriem apmēram 300 000 bija ebreji. Lielu daļu no rūpnīcu iekārtām izveda uz Vāciju. 1945. gada 18. janvārī Lodzu ieņēma Padomju armija. Līdz 1948. gadam Lodza faktiski bija Polijas galvaspilsēta, jo Varšava bija gandrīz pilnībā izpostīta. Lodzā ir dzimuši: Andžejs Barkovjaks (Andrzej Bartkowiak, 1950 - ) - kinooperators Jureks Bekers (Jurek Becker, 1937 - 1997) - vācu rakstnieks Mareks Belka (Marek Belka, 1952 - ) - politiķis Jakobs Bronovskis (Jacob Bronowski, 1908 — 1974) - britu matemātiķis Daniels Dombrovskis (Daniel Dąbrowski, 1983 - ) - vieglatlēts Pavels Golaņskis (Paweł Golański, 1982 - ) - futbolists Jans Karskis (Jan Karski, 1914 — 2000) - pretošanās kustības dalībnieks Ježijs Kosinskis (Jerzy Kosinski, 1933 - 1991) - amerikāņu rakstnieks Daniels Libeskinds (Daniel Libeskind, 1946 - ) - amerikāņu arhitekts Jans Mahulskis (Jan Machulski, 1928 - 2008) - teātra režisors Radoslavs Matusjaks (Radosław Matusiak, 1982 - ) - futbolists Zbigņevs Ribčiņskis (Zbigniew Rybczyński, 1948 - ) - kinorežisors Arturs Rubinšteins (Arthur Rubinstein, 1887 - 1982) - pianists Mareks Saganovskis (Marek Saganowski, 1978 - ) - futbolists Andžejs Sapkovskis (Andrzej Sapkowski, 1948 - ) - rakstnieks Ježijs Skolimovskis (Jerzy Skolimowski, 1938 - ) - kinorežisors Euzebiušs Smolareks (Euzebiusz Smolarek, 1981 - ) - futbolists Aleksandrs Tansmans (Alexandre Tansman, 1897 - 1986) - franču komponists Džeks Tremels (Jack Tramiel, 1928 - ) - amerikāņu uzņēmējs Julians Tuvims (Julian Tuwim, 1894 - 1953) - dzejnieks Izraela Poznaņska pils (Pałac Izraela Poznańskiego) Lodzas bazilika (Bazylika archikatedralna św. Stanisława Kostki w Łodzi) Lodzas dzelzceļa stacija (Łódź Fabryczna) Lodzas rūpnieciskā apbūve (Wielokulturowy krajobraz miasta przemysłowego) Iepirkšanās centrs "Manufaktūra" (Centrum Handlowe Manufaktura) Pjotrkovska iela (Ulica Piotrkowska w Łodzi) Lodzas dzelzceļa stacija Pjotrkovska iela Lodzas bazilika Izraela Poznaņska pils Iepirkšanās centrs "Manufaktūra" Lodzas bazilika https://bdl.stat.gov.pl/api/v1/data/localities/by-unit/051011661011-0957650?var-id=1639616&format=jsonapi; P2701: JSON; pārbaudes datums: 4 oktobris 2022.