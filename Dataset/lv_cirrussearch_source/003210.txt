Stīvens Marks Darbijs (angļu: Stephen Mark Darby; dzimis 1988. gada 6. oktobrī Liverpūlē, Anglijā) ir bijušais angļu futbolists, aizsargs. 2006. gada 16. jūlijā "Liverpool" paziņoja, ka sastāvam pievienos piecus futbolistus no jaunatnes akadēmijas un Darbijs bija viens no viņiem. Viņš piedalījās FA Jaunatnes kausa finālos 2006. un 2007. gadā, kad abas reizes "Liverpool" triumfēja, pārspējot attiecīgi Mančestras "City" un Mančestras "United". Pirmajā no tiem viņš bija komandas kapteinis. Darbijs tika iekļauts galvenās vienības sastāvā UEFA Čempionu līgas mačam pret "Galatasaray" 2006. gada decembrī, taču uz laukuma neizgāja. Uzreiz pēc mača Stambulā viņš devās uz jauniešu komandu, kuras sastāvā nospēlēja pilnu maču. 2007./2008. gada sezonā aizsargs bija kapteinis "Liverpool" rezervistu vienībā, kas uzvarēja savā līgā. Viņš izpelnījās vairākas uzslavas no komandas galvenā trenera Garija Ableta. Savu pirmo maču "Liverpool" sastāvā viņš aizvadīja 2008. gada novembrī Līgas kausa ceturtās kārtas spēlē ar Totenhemas "Hotspur", izejot laukumā uz maiņu. 2008. gada 8. decembrī viņš debitēja Čempionu līgā, spēlējot pret "PSV Eindhoven". 2009. gada 5. jūlijā Darbijs pagarināja līgumu ar klubu uz trim gadiem. Pirmā iziešana "Liverpool" sākumsastāvā aizsargam bija Čempionu līgas spēlē ar "Fiorentina" 2009. gada 9. decembrī, ko liverpūlieši gan zaudēja ar 1:2. Nākamā reize bija FA kausa spēlē pret "Reading". Savukārt Premjerlīgā futbolists debitēja 2010. gada 20. janvārī pret "Hotspur", 90. minūtē nomainot Filipu Degenu. 2010. gada 11. martā Darbijs tika izīrēts "Swindon Town" klubam līdz sezonas beigām. Komandas sastāvā aizvadīja 14 līgas spēles. «Stephen Darby Profile».[novecojusi saite] «Five academy players promoted to Melwood». Liverpoolfc.tv. 2006-07-18. Skatīts: 2008-12-01. «One to watch: Stephen Darby». Liverpoolfc.tv. 2008-06-05. Skatīts: 2008-12-01. «Reserves crowned national champions». Liverpoolfc.tv. 2008-05-07. Skatīts: 2008-12-01. «FT: Tottenham 4 Liverpool 2». Sky Sports. 2008-11-12. Arhivēts no oriģināla, laiks: 2009-01-07. Skatīts: 2008-11-13. «PSV 1 – Liverpool 3: match report». Liverpoolfc.tv. 2008-12-09. Skatīts: 2009-08-08. «Liverpool 1 – 2 Fiorentina». ESPN. 2009-12-10. Arhivēts no oriģināla, laiks: 2011-06-22. Skatīts: 2010-03-20. «Liverpool 2 – 0 Tottenham Hotspur». ESPN. 2010-01-20. Arhivēts no oriģināla, laiks: 2011-06-22. Skatīts: 2010-03-20. «Swindon Town sign Liverpool defender Stephen Darby». BBC Sport. 2010-03-11. Skatīts: 2010-03-20. WorldFootball profils (angliski) Soccerbase spēlētāja profils (angliski) Transfermarkt spēlētāja profils (angliski) FBref spēlētāja profils (angliski) Profils "Liverpool" oficiālajā vietnē (angliski) LFChistory.net profils (angliski) ESPN profils (angliski)