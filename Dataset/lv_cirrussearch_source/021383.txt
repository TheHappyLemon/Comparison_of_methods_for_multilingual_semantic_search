Sergejs Belovs (krievu: Сергей Александрович Белов; dzimis 1944. gada 23. janvārī, miris 2013. gada 3. oktobrī) bija krievu basketbolists, spēlējis saspēles vadītāja pozīcijā, bija PSRS basketbola izlases dalībnieks. Spēlētaja karjeras lielāko daļu aizvadījis Maskavas CSKA sastāvā. Kopā ar klubu divas reizes uzvarējis Eiropas čempionvienību kausa izcīņā (1969, 1971), PSRS čempionātā tika svinētas 11 uzvaras. Laikā no 1967. līdz 1980. gadam pārstāvējis PSRS izlasi, ar ko izcīnījis uzvaru 1972. gada vasaras olimpiskajās spēlēs Minhenē, kā arī trīs bronzas (1968, 1976, 1980). Tāpat tika iegūti divi Pasaules čempiontituli (1967, 1974), sudrabs 1978. gadā un bronza 1970. gadā, kad viņš tika atzīts arī par turnīra vērtīgāko spēlētāju. Eiropas čempionātā ir tikušas izcīnītas četras zelta (1967, 1969, 1971, 1979), divas sudraba (1975, 1977) un viena bronzas (1973) medaļa. Belovs iededza 1980. gada vasaras olimpisko spēļu lāpu. 1991. gadā FIBA viņu atzina par visu laiku labāko FIBA spēlētāju. 1992. gadā ticis uzņemts Neismita piemiņas basketbola slavas zālē, 2007. gadā — FIBA slavas zālē. Pēc sportista karjeras beigām kļuvis par treneri. Trenējis Maskavas CSKA klubu (1981—1982, 1988—1990), Itālijas klubu Basket Cassino (1990—1993) un Krievijas Permas "Ural Great" (1999—2004). Viņa vadībā komandas ir izcīnījušas divus PSRS (1982, 1990) un Krievijas (2001, 2002) čempiontitulus. Vēl vadījis Krievijas basketbola izlasi trijos Eiropas čempionātos (1995. gads — 7. vieta; 1997. gads — 3. vieta; 1999. gads — 6. vieta) un divos Pasaules čempionātos (1994. gads — 2. vieta; 1998. gads — 2. vieta). Laikā no 1993. līdz 1998. gadam bijis Krievijas Basketbola federācijas prezidents. Miris 2013. gada oktobrī. «Miris leģendārais krievu basketbolists Sergejs Belovs». Diena.lv. Skatīts: 2013. gada 6. novembrī. Džeimsa Neismita piemiņas Basketbola slavas zāles profils (angliski) FIBA Slavas zāles profils (angliski) Cilvēku portāls Basketbola portāls