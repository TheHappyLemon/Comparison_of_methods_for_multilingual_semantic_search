Bodegons ir Renesanses perioda tēlotājas mākslas žanrs, kurā raksturīgi virtuves skatu, traktieru ainu attēlojumi , īpaši raksturīgs 17. gadsimta Spānijas mākslā. Bodegons ir saistīts ar kluso dabu un sadzīves žanru, tā motīvi bieži ir miris dzīvnieks pirms nodīrāšanas, negatavi augļi un dārzeņi. Fons parasti ir vēss, nereti attēlojot ģeometrisku bloku sienas, kas rada it kā sirreālistiskas sajūtas. Spāņu un holandiešu klusajās dabās bieži bija arī Vanitas žanra klātbūtne. Bodegons kā tēlotājas mākslas žanrs sāka veidoties baroka periodā, taču populāri šī žanra darbi kļuva 17. gadsimta otrajā kvartālā Spānijā, kuras viens no pazīstamākajiem šī žanra pārstāvjiem bija gleznotājs Djego Velaskess, kura daiļradē bodegons bija mīļākais žanrs Seviļas periodā. Viens no viņa zināmākajiem šī žanra darbiem ir "Vecā sieva, kas cep olas". Vēlākos gados bodegons bija zināms arī Beļģijā un Holandē. Atšķirībā no baroka laika darbiem, kuri bija asi, tāpēc kontrastēja ar Beļģijā radītajiem darbiem, kam bija dekoratīvāks regulējums. Spānijas baroka laika gleznotājs Huans Sančess Kotans, kura bodegona darbi bija stilā stingri ieturēti, salīdzinot ar Holandes un Itālijas mākslinieku darbiem. Viņš radīja klusās dabas ar augļiem un dārzeņiem bez cilvēku klātbūtnes tādā manierē it kā objekti atrastos līdzās, bet tajā pašā laikā izolēti. Huans van der Hamens Leons ir novērtēts kā 17. gadsimta izcilākais Spānijas kluso dabu gleznotājs. Viņa stils bija daudzpusīgs, attēlojot objektus dažādos līmeņos, kā arī attēlojot darbos greznus stikla traukus, ar ko viņa darbi atšķiras no citiem. No Huana van der Hamena Leona ietekmējušies tādi mākslinieki kā Fransisko un Huans de Subarana, Antonio Ponse un Huans Arteljano, kuri arī pievērsās bodegonam. Cits izcils bodegonu mākslinieks bija Luiss Edžidio Melendezs, kurš spēja radīt spēcīgus attēlojumus no vienkāršiem virtuves punktiem. Vikikrātuvē par šo tēmu ir pieejami multivides faili. Skatīt: Bodegons. Encyclopædia Britannica raksts (angliski) Krievijas Lielās enciklopēdijas raksts (krieviski)