Pārdebergas vai Perdebergas kauja ("Zirgu kalna kauja") bija liela kauja Otrā angļu—būru kara laikā. Tā notika netālu no Pārdebergas brasla Moderas upes krastā, Oranjē netālu no Kimberlijas. Lords Metuens 1899. gada novembrī virzījās pa dzelzceļa līniju uz augšu ar mērķi atbrīvot aplenkto Kimberlijas pilsētu (un Mafekingas pilsētu, kas arī atradās aplenkumā). Šajā frontē notika kaujas pie Graspanas, Belmontas, Moderas upes, pirms virzība tika apturēta uz diviem mēnešiem pēc britu sakāves Magersfonteinas kaujā. 1900. gada februārī feldmaršals Lords Robertss personīgi pārņēma ievērojami pastiprināta britu karaspēka veiktas ofensīvas vadību. Būru karš bija pirmā reize, kad Kanādas armija tika izvietota ārzemēs. Kanādas Karaliskā kājnieku pulka (Royal Canadian Regiment of Infantry) Toronto rota pievienojās Kvīnslendas kalnu kājniekiem, lai janvārī izdzītu būru komandosus no Sanisaidas un Belmontas, Rietumkāpā. Diviem britu karavīriem tika piešķirti Viktorijas krusti pēc nāves: Alfrēds Atkinsons, Jorkšīras pulks, 1900. gada 18. februāris. Frensiss Pārsons, Eseksas pulks, 1900. gada 18. februāris. «Second Boer War: Battle of Paardeberg». ThoughtCo (angļu). Skatīts: 2022-08-23. «Page 5085 | Issue 27462, 8 August 1902 | London Gazette | The Gazette». www.thegazette.co.uk. Skatīts: 2022-08-23.