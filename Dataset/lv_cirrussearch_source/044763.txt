Māja Ranniku (igauņu: Maaja Ranniku; 1941. gada 1. marts Abja pagasts — 2004. gada 24. oktobris Tallina) bija Igaunijas starptautiskā meistare šahā (1964), divkārtējā PSRS sieviešu šaha čempione (1963, 1967), desmitkārtēja Igaunijas sieviešu šaha čempione. No 1960. gadu sākuma līdz 1990. gadu sākumam bijusi viena no vadošajām Igaunijas un PSRS šahistēm. Desmit reizes uzvarējusi Igaunijas sieviešu šaha čempionātos (1961, 1963, 1967, 1973, 1981, 1982, 1984, 1987, 1988, 1991). 13 reizes piedalījusies PSRS sieviešu šaha čempionātu finālos. 1964. gada čempionātā dalījusi 1.-2. vietu ar Tatjanu Zatulovsku, un uzvarot papildu mačā ar 4:2 kļuvusi PSRS čempioni. 1967. gadā atkārtoti uzvarējusi vienīgajā PSRS sieviešu šaha čempionātā, kas noticis pēc Šveices sistēmas. 1970. gada PSRS sieviešu šaha čempionātā atkārtoti dalījusi 1.-2. vietu, taču zaudējusi papildu mačā Allai Kušnirai ar 3:4. Citi labākie rezultāti PSRS sieviešu šaha čempionātos: 1964. gadā dalīta 2.-4. vieta, 1965. un 1968. gadā - 3. vieta, 1971. gadā dalīta 3.-4. vieta, 1974. gadā - 4. vieta. Piedalījusies 1965. gada pretendentu turnīrā šahā sievietēm Suhumi un ierindojusies 6. vietā (uzvarēja Alla Kušnira). Tāpat piedalījusies 1979. gada sieviešu starpzonu turnīrā Alikantē, kurā palikusi 8. vietā (uzvarējušas Tatjana Lemačko un Jeļena Ahmilovska). Daudzu starptautisko šaha turnīru laureāte, tajā skaitā uzvarējusi Budapeštā (1969), Brašovā (1971), bijusi otrā turnīros Suhumi (1963), Brjanskā (1965), Vladimirā (1968), Vraņčka Baņā (1973). Pēc Igaunijas neatkarības atgūšanas 1992. gadā pārstāvējusi Igauniju 30. šaha olimpiādē Manilā. Par panākumiem turnīros FIDE 1964. gadā viņai piešķīra starptautiskās meistares (WIM) nosaukumu. «Eesti meistrid 1923-2005». Arhivēts no oriģināla, laiks: 2012. gada 7. februārī. Skatīts: 2012. gada 7. februārī. «1964 Candidates Tournament : World Chess Championship (women)». www.mark-weeks.com. «1979 Alicante Interzonal Tournament : World Chess Championship (women)». www.mark-weeks.com. Wojciech Bartelski. «OlimpBase :: Women's Chess Olympiads :: Maaja Ranniku». www.olimpbase.org. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)