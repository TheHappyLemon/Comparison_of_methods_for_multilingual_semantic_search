Kautrā mimoza (Mimosa pudica) ir viengadīgs vai daudzgadīgs tauriņziežu dzimtas augs. Šis augs ievērību ieguvis tāpēc, ka, pieskaroties tā lapām, tās pēc brīža sakļaujas kopā un pēc pāris minūtēm atkal atveras vaļā. Kautrās mimozas dabiskais izplatības areāls ir Dienvidamerika un Centrālamerika. Mūsdienās tā aug arī citās pasaules vietās, piemēram, Indonēzijā, Taizemē, Malaizijā un Filipīnās. Kautrā mimoza galvenokārt aug ēnainās vietās, zem kokiem un krūmiem. Kārlis Linnejs 1753. gadā šo augu pirmo reizi aprakstīja savā darbā Species Plantarum, kur to nosauca par Mimosa pudica. Latīņu valodas pudica nozīmē ‘kautrs, kautrīgs’. «Mimosa pudica». AkadTerm. Skatīts: 2016. gada 8. jūnijā.