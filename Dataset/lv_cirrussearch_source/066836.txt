"Eņģeļa sirds" (angļu: Angel Heart) ir 1987. gada ASV neo-noir psiholoģiska šausmu filma, kuras režisors un scenārija autors ir Alans Pārkers. Filmā galvenās lomas atveido Mikijs Rurks, Roberts De Niro, Līza Boneta un Šārlota Remplinga. Filma balstīta uz 1978. gada Viljama Hjortsberga romānu Falling Angel. Filma stāsta par Hariju Endželu, Ņujorkas privātdetektīvu, kuru nolīgst atrast pazudušu vīrieti. Izmeklēšana viņu aizved uz Ņūorleānu, kur viņu iesaista nežēlīgu slepkavību sērijā. Pēc romāna publicēšanas Hjortsbergs sāka izstrādāt scenāriju filmas adaptācijai, taču neviena lielā studija nevēlējās viņa scenāriju izmantot. 1985. gadā producents Eliots Kastners pievērsa Alana Pārkera uzmanību grāmatai. Pārkers sāka darbu pie jauna scenārija, veicot vairākas izmaiņas Hjortsberga romānā. Filmas "Eņģeļa sirds" pirmizrāde notika 1987. gada 6. martā. Pirms pirmizrādes, filma saskārās ar vairākām problēmām un bija spiesta izgriezt desmit sekundes ar seksuāla satura ainu, lai izvairītos no "X sertifikāta". Filma saņēma dalītas kritiķu atsauksmes, kuri slavēja Rurka un Bonetas aktierspēli, mākslinieka un operatora darbu, mūziku, bet kritizēja Pārkera scenāriju. Filma nebija komerciāli veiksmīga, nopelnot 17,2 miljonus ASV dolāru. Mūsdienās filmas vērtējums ir audzis un to uzskata par vienu no labākajām šausmu filmām. «Observer-Reporter - Meklēšana Google ziņu arhīvā». news.google.com. Skatīts: 2023-05-11. WIRED Staff. «The 25 Best Horror Films of All Time (NSFW)». Wired (en-US). ISSN 1059-1028. Skatīts: 2023-05-11. Mark Hughes. «Top 10 Best Cult Classic Horror Movies Of All Time». Forbes (angļu). Skatīts: 2023-05-11. «Greatest Movie Plot Twists, Spoilers and Surprise Endings». www.filmsite.org. Skatīts: 2023-05-11. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)