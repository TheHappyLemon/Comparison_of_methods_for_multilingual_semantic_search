Pfalca (vācu: Pfalz) ir vēsturisks reģions un firstiste Vācijas dienvidrietumos, aptuveni 80 km garš un 7 km plats apgabals, izvietots paralēli Reinas upei, taču nekur tai nepieskaras. Vēsturiskā galvaspilsēta Heidelberga. Otrs lielākais Vācijas vīnkopības apgabals pēc Reinhesenes (Rheinhessen), caur kuru iet pazīstamākais vīna ceļš, Vācijas Weinstraße. Kopš 1946. gada ietilpst Reinzeme-Pfalcas federālajā zemē. Sastopamas gan lesa, krāsaina smilšakmens, kaļķakmens, granīta un māla augsnes ar slānekļa iegulām. Dienvidu daļā dominē māla un lesa augsnes. Vasaras ir sausas un karstas, savukārt ziemas aukstas - vīnogas nogatavojas mēreni un lēni un pārsvarā tiek novāktas no septembra līdz oktobra vidum. Mērenais klimats ir ļoti piemērots baltvīna audzēšanai. Lielākais vīnkopības uzplaukums attiecas uz XVI gadsimtu, kad Romas katoļu Baznīcas vajadzībām tika iekoptas plašas vīnogulāju teritorijas. Mūsdienās lielākoties Pfalcā tiek audzētas Riesling šķirnes vīnogas. Dienvidpfalcā dominē Grauburgunder (Pinot gris) un Weissburgunder (Pinot blanc), vietumis audzē arī Chardonney. Sarkanvīnu veido no tīras šķirnes Spätburgunder (Pinot Noir) un Dornfelder šķirņu vīnogulājiem. Kopējā vīnogulāju audzēšanas platība satāda 23 000 hektārus. Vikikrātuvē par šo tēmu ir pieejami multivides faili. Skatīt: Pfalca. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) Vācijas vīna reģioni[novecojusi saite] Das Portal für die Pfalz