Tikao šaurums (filipīniešu: Kipot ng Ticao, angļu: Ticao Pass) ir šaurākajā vietā ap 16 km plats jūras šaurums Filipīnu arhipelāgā, kas savieno Sibujanas jūras Buriasas šaurumu ziemeļrietumos ar Samaras jūru dienvidaustrumos un atdala Tikao salu dienvidrietumos no Bikolas pussalas ziemeļaustrumos. Intensīva kuģu satiksme; to šķērso prāmja līnija no Bulanas Sorsogonā uz Sanhasinto Tikao salā. Lielākā apdzīvotā vieta un osta krastos ir Bulana. Plānots šauruma teritoriju noteikt par aizsargājamu teritoriju, lai pasargātu no pārzvejas. eConservation. https://econservation.jrc.ec.europa.eu/site/949 The Manila Times. Ticao-Burias Pass seascape must be a marine protected area