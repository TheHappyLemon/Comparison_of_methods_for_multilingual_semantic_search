1953. gada Pasaules sieviešu šaha čempionāts pirmoreiz sieviešu čempionātā sastāvēja no vairākiem posmiem — zonālie turnīri, pretendentu turnīrs, mačs par pasaules čempiones nosaukumu. Pretendentu turnīra uzvarētāja Jeļizaveta Bikova mačā pārspēja Ludmilu Rudenko un kļuva par trešo pasaules čempioni. 1952. gada pretendentu turnīrs notika no 1952. gada 21. oktobra līdz 20. novembrim Maskavā. Pasaules čempiones L. Rudenko un pretendentes J. Bikovas mačs notika no 1953. gada 15. augusta līdz 20. septembrim Ļeņingradā. Mača galvenā tiesnese bija Vera Čudova. Dalībnieču sekundanti: Bikovai — Mihails Judovičs, Rudenko — Aleksandrs Tolušs. Pēc mača pirmās puses līdere bija Bikova — 4½ : 2½. Uzvarot devīto un desmito partiju, Rudenko rezultātu izlīdzināja — 5 : 5. Pirms pēdējās partijas Bikovai bija punkta pārsvars un titula saglabāšanai Rudenko bija nepieciešama pēdējā partijā tikai uzvara. Šo izšķirošo partiju un līdz ar to maču uzvarēja Bikova, kļūstot par trešo pasaules čempioni šaha vēsturē. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 51. lpp. ISBN 5-85 270-005-3. (krieviski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 318. un 567. lpp. ISBN 5-85 270-005-3. (krieviski)