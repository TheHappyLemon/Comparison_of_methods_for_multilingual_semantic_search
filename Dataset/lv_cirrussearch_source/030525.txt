Vilhelms fon Štamms (vācu: Wilhelm von Stamm; dzimšanas gads nezināms — 1905. gada 30. janvāris, Rīga) bija vācbaltiešu izcelsmes Latvijas šahists. 19. gadsimta beigās un 20. gadsimta sākumā bijis viens no Baltijas Šaha savienības spēcīgākajiem šahistiem. 1899. gadā Rīgā uzvarējis 1. Baltijas Šaha savienības kongresa blakusturnīrā. 1901. gadā Tērbatā kļuvis par vienu no 2. Baltijas Šaha savienības kongresa galvenā turnīra uzvarētājiem. 1902. gadā kļuvis par Rīgas šaha turnīrā uzvarētāju. 1903. gadā Kijevā pārstāvējis Baltijas šahistus 3. Viskrievijas šaha turnīrā, kurā uzvarējis Mihails Čigorins. Turnīrs Štammam bijis neveiksmīgs un viņš ieņēmis tikai priekšpēdējo vietu. Arī 1904. gadā Rēvelē 3. Baltijas Šaha savienības kongresā viņš palicis pēdējā vietā galvenajā turnīrā. 1. Baltijas Šaha savienības kongress — 1. vieta B turnīrā. 2. Baltijas Šaha savienības kongress — 1.-4. vieta. 3. Baltijas Šaha savienības kongress — 10. vieta. «Sēru paziņojums». Arhivēts no oriģināla, laiks: 2016. gada 6. aprīlī. Skatīts: 2015. gada 29. septembrī. Riga 1902 RUS-ch03 Kiev 1903 Vilhelms fon Štamms šahista profils vietnē 365chess.com Vilhelms fon Štamms šahista profils vietnē edochess.ca