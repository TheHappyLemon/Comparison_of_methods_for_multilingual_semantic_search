"Amerikāņu draugs" (vācu: Der amerikanische Freund) ir 1977. gada Rietumvācijas un Francijas neo-noir filma, kuras režisors, producents un scenārija autors ir Vims Venderss. Filmā galvenās lomas atveido Deniss Hopers, Bruno Gancs, Liza Kroicere un Žerārs Blāns. Nelielas lomas atveido arī amerikāņu kinorežisori Nikolass Rejs un Semjuels Fulers. Filma balstīta uz Patrīcijas Haismitas 1974. gada romānu Ripley's Game. Filma stāsta par noziedznieku Tomu Ripliju (Hopers), kurš padara neārstējami slimu gleznu rāmju veidotāju Jonatanu par slepkavu. Filmu "Amerikāņu draugs" izrādīja 1977. gada Kannu kinofestivālā. Tā saņēma pozitīvas kritiķu atsauksmes, slavējot to par atmosfēru un scenāriju, dēvējot to par "lēnu, eksistenciālu trilleri". Filmu "Amerikāņu draugs" izvēlējās kā Rietumvācijas kandidatūru par labāko filmu svešvalodā 50. Amerikas Kinoakadēmijas balvai, tomēr to nenominēja. Tā ir otrā filmu adaptācija par Tomu Ripliju pēc filmas "Spožajā saulē" (Plein soleil, 1960). Vēlāk sekoja arī filma "Talantīgais misters Riplijs" (1999). «The American Friend». Rotten Tomatoes. Skatīts: 04.03.2023. «The American Friend». rogerebert.com. Arhivēts no oriģināla, laiks: 07.10.2012. Skatīts: 04.03.2023. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)