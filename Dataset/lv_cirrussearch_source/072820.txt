Šis raksts ir par 1978. gadā dzimušu riteņbraucēju. Par citām jēdziena Sančess nozīmēm skatīt nozīmju atdalīšanas lapu. Samuels Sančess Gonsaless (spāņu: Samuel Sánchez González; dzimis 1978. gada 5. februārī, Ovjedo) ir bijušais Spānijas šosejas riteņbraucējs. Par profesionālu riteņbraucēju S. Sančess kļuva 2000. gadā, kad parakstīja līgumu ar basku komandu Euskaltel-Euskadi (pats nebūdams basks), kurā brauca līdz pat 2013. gada beigām. S. Sančess kļuva par 2008. gada Pekinas Olimpisko spēļu čempionu grupas braucienā, bet individuālajā braucienā izcīnīja 6. vietu. 2006. gadā viņš uzvarēja daudzdienu velobrauciena Parīze-Nica labākā sprintera vērtējumā. 2007. gadā S. Sančess uzvarēja trijos daudzdienu velobrauciena Vuelta a España posmos (kopumā uzvarējis 5 posmos). Pirmo uzvaru kādā no prestižākā velobrauciena Tour de France posmiem S. Sančess izcīnīja 2011. gadā, kļūdams arī par sacensību līderi "kalnu karaļa" vērtējumā. Lai arī uz laiku līderpozīcijas tika zaudētas, tomēr S. Sančess "kalnu karaļa" raibo kreklu atguva, un uzvilka to arī velobrauciena noslēgumā, vienlaikus ieņemdams arī augsto 6. vietu kopvērtējumā. 2017. gada augustā UCI paziņoja, ka Sančess 39 gadu vecumā pieķerts preparāta "GHRP-2" lietošanā. 2019. gada 13. maijā UCI paziņoja par divu gadu diskvalifikāciju, pieņemot sportista skaidrojumu par nekvalitatīvu uztura bagātinātāju lietošanu. Diskvalifikācijas beigās Sančess būs 41 gadu vecs. «Samuel Sanchez joins BMC Racing for 2014». VeloNews (Competitor Group, Inc.). 2014. gada 2. februāris. Arhivēts no oriģināla, laiks: 2016. gada 3. martā. Skatīts: 2014. gada 2. februāris. «Former Olympic champion Samuel Sánchez fails anti-doping test». 2017. gada 17. augustā. Arhivēts no oriģināla, laiks: 2019. gada 22. janvārī. Skatīts: 2017. gada 17. augustā. «Samuel Sanchez suspended for two years». cyclingnews.com. 2019. gada 13. maijs. Skatīts: 2019. gada 14. maijs. Vikikrātuvē par šo tēmu ir pieejami multivides faili. Skatīt: Samuels Sančess. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)