Dirt ir amerikāņu rokgrupas Alice in Chains otrais studijas albums. To 1992. gada 29. septembrī izdeva Columbia Records. Ierindojoties Billboard 200 topa 6. vietā, albums saņēma kritiķu atzinību. Kopš tā laika Amerikas Ierakstu industrijas asociācija (RIAA) to ir sertificējusi 5 reizes platīna formātā, padarot Dirt par līdz šim visvairāk pārdotāko grupas albumu. Tas bija pēdējais grupas albums, kas tika ierakstīts ar visiem četriem oriģinālajiem grupas dalībniekiem, jo 1993. gada janvārī basģitārists Maiks Stārs tika atlaists. Dirt tika nominēts Grammy balvai par labāko smagā roka izpildījumu. Mūzikas videoklips dziesmai "Would?" tika nominēts MTV video mūzikas balvai kategorijā "labākais video filmai", jo dziesma tika iekļauta Kamerona Krova 1992. gada filmas Singles skaņu celiņā. Retrospektīvi, albums turpināja saņemt atzinību, Rolling Stone ierindojot albumu 26. vietā topā "100 visu laiku izcilākie metāla albumi". Dirt tika iekļauts 2005. gada grāmatā 1001 Albums You Must Hear Before You Die. Mūzikas žurnāla "Kerrang! balsojumā "Critic's Choice Album of the Year" to atzina par gada albumu. Loudwire to nosauca par vienu no 90. gadu labākajiem metāla albumiem, savukārt Rolling Stone 2019. gadā to ierindoja 6. vietā savā sarakstā "50 Greatest Grunge Albums". "Them Bones" — 2:30 "Dam That River" — 3:09 "Rain When I Die" — 6:01 "Down in a Hole" — 5:38 "Sickman" — 5:29 "Rooster" — 6:15 "Junkhead" — 5:09 "Dirt" — 5:16 "God Smack" — 3:56 "Intro (Dream Sequence)/Iron Gland" (reizēm saukts kā "Untitled") — 0:43 "Hate to Feel" — 5:15 "Angry Chair" — 4:48 "Would?" — 3:28 Alice Pattillo. «Dirt at 27: Why Alice in Chains' second album remains their magnum opus». Metal Hammer, 2019. gada 29. septembris. Archived at Ghostarchive and the Wayback Machine: «Alice in Chains' Mike Starr's Last Interview – Loveline (February 16, 2010)». YouTube.