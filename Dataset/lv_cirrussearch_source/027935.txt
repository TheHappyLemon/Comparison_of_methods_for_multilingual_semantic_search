Nacionālais vēstures piemineklis (angļu: National Historic Landmark, NHL) ir ēka, objekts vai struktūra, ko ASV federālā valdība atzinusi par vēsturiski nozīmīgu. No vairāk nekā 85 tūkstošiem Nacionālajā vēsturisko vietu reģistrā iekļautajiem objektiem vienīgi apmēram 2500 ir tikuši atzīti par nacionālajiem vēstures pieminekļiem. Nacionālā vēstures pieminekļa statuss tiek piešķirts kopš 1960. gada, visi šajā sarakstā iekļautie pieminekļi tiek automātiski iekļauti Nacionālajā vēsturisko vietu reģistrā. Apmēram pusei objektu īpašnieki ir privāti. Gandrīz 25% visu objektu atrodas trijos štatos: Pensilvānijā, Masačūsetsā un Ņujorkā. Katrā no šiem trim štatiem ir viena pilsēta, kurā iekļauto objektu skaits ir lielāks nekā 40 ASV štatiem: Bostona, Filadelfija un Ņujorka. Ņujorkā iekļauto objektu skaits ir lielāks nekā 45 ASV štatos. Oficiālā tīmekļa vietne