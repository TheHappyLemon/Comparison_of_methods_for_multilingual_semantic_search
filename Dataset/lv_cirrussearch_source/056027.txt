Korijs Entonijs Bukers (angļu: Cory Anthony Booker; dzimis 1969. gada 27. aprīlī) ir Amerikas Savienoto Valstu politiķis, pārstāv Demokrātisko partiju. Kopš 2013. gada ir ASV senators pārstāvot Ņūdžersijas štatu. Pirms senatora amata Bukers no 2006. gada līdz 2013. gadam bija Ņuarkas pilsētas mērs. Bukers piedzima Vašingtonā, bet uzauga Haringtonparkā, Ņudžersijā. 1991. gadā Bukers saņēma bakalaura grādu Stenforda Universitātē. Vēlāk Bukers mācījās gan Oksfordas Universitātē, gan Jeila Universitātē. 1998. gadā Bukers tika ievēlēts Ņuarkas pilsētas domē, bet 2006. gadā tika ievēlēts par Ņuarkas mēru. 2013. gadā viņš tika ievēlēts ASV Senātā. Vikikrātuvē par šo tēmu ir pieejami multivides faili. Skatīt: Korijs Bukers. Encyclopædia Britannica raksts (angliski)