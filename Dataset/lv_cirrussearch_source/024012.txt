Konotopa (ukraiņu: Конотоп) ir pilsēta Ukrainas ziemeļos, Sumu apgabalā. Izvietojusies apgabala rietomos 131 km no apgabala centra Sumiem. Konotopas rajona centrs. Pilsētas padomei pakļauta Pidlipnes ciema padome (kopā 96 365 iedzīvotāji). Rakstu avotos pirmoreiz minēta 1634. gadā. 1642. gadā pēc poļu šļahtiča Podkovas rīkojuma uzbūvēts cietoksnis Jezučas un Konotopkas upīšu satecē. Leģenda vēsta, ka šajā vietā, tatāru jātnieku karaspēkam šķērsojot upīti, staignajā apvidu daudz zirgu gājuši bojā, tādēļ vieta ieguvusi šādu nosaukumu: конотоп no кінь — ‘zirgs’ un топнути — ‘slīkt’. 1648. gadā Konotopai piešķirtas pilsētas tiesības, 1802. gadā kļūst par apriņķa pilsētu. Mūsdienās mašīnbūves, metālapstrādes un vieglās rūpniecības centrs, dzelzceļa mezgls. http://database.ukrcensus.gov.ua/PXWEB2007/ukr/publ_new1/2021/zb_chuselnist%202021.pdf; Q107450340; izdevējs: Q7603543. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 373. lpp. Vikikrātuvē par šo tēmu ir pieejami multivides faili. Skatīt: Konotopa. Encyclopædia Britannica raksts (angliski) Brockhaus Enzyklopädie raksts (vāciski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski)