Nejaukt ar ieroča detaļu. Laide ir daudzos šaujamieročos un dažos stopos pie stobra kārbas klātesoša daļa, kas domāta, lai pārnestu atsitienu no šaujoša ieroča uz šāvēja plecu. Kopā ar siksnu un reizēm arī divkāji laide var kalpot arī, lai nostiprinātu ieroci pirms šaušanas. Tā var būt izgatavota no koka, metāla, plastmasas, tā var būt arī sabīdāma, uz sāniem, uz augšu vai leju noliecama u.c. Ja no ieroča tiek šauts, to neatbalstot pret plecu (vai nu tāpēc, ka tas ir balstīts uz trijkāja vai militārā transportlīdzekļa, vai tas tiek turēts rokās kā pistole), laide nav vajadzīga. Kad ierocis ir izstrādāts, lai ieņemtu gan uz transporta uzstādīta, gan pārnēsājama ieroča lomu, bieži vien tam ir noņemama laide. Tāpat daudzu mašīnpistoļu un dažu triecienšauteņu stāvoklī ierocim ir saliekama laide, līdz ar to ierocis var tikt ērti lietots no pleca, rokās vai no gurna, kā kurā reizē vajadzīgs. Metāla elementu iekļaušana laidē nav ne vajadzība, ne arī iespēja. Kad ir izjaukta MA-1 šautene, tās metāla elementi un munīcija der ievietošanai tās laidē ūdensdrošai uzglabāšanai. Tradicionāli laides tika izgatavotas no koka, pārsvarā no izturīgas cietkoksnes. Salokāmās laides mēdz būt veidotas no tērauda caurulēm, modernās saliktu materiālu laides pārsvarā ir no pastiprinātas plastiskās šķiedras ar putuplasta serdi. Sabīdāmā laide