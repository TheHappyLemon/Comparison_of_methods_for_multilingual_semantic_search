Entonijs Maršons Deiviss (angļu: Anthony Marshon Davis, Jr.; dzimis 1993. gada 11. martā Čikāgā) ir amerikāņu basketbolists, spēlē spēka uzbrucēja un centra pozīcijā. 2023. gadā pārstāv Nacionālās basketbola asociācijas (NBA) klubu Losandželosas "Lakers", bet iepriekš septiņas sezonas spēlēja Ņūorleānas "Pelicans" sastāvā. Kopā ar "Lakers" kļuva par 2020. gada NBA čempionu, ir arī olimpiskais un pasaules čempions ASV basketbola izlases sastāvā, kā arī 2012. gada NCAA čempions. Vidusskolā mācījās Perspectives Charter skolā dzimtajā Čikāgā, Ilinoisā. Katru vidusskolas gadu tika iekļauts vairākās All-American izlasēs. 2011. gadā uzsāka studijas Kentuki Universitātē un pārstāvēja tās basketbola komandu "Wildcats" NCAA čempionātā. Pirmajā gadā viņš "Wildcats" sastāvā kļuva par NCAA čempionu, pats E. Deiviss tika atzīts par ievērojamāko sniegumu uzrādījušo spēlētāju (Most Outstanding Player). Tāpat viņš bija sezonas labākais pirmās divīzijas bloķētājs un saņēmis vairākus apbalvojumus. 2012. gada NBA draftā E. Deivisu Ņūorleānas "Hornets" (vēlākā "Pelicans") izraudzījās ar kopējo pirmo kārtas numuru. "Pelicans" sastāvā aizvadījis sepiņas sezonas, sasniedzot izcilus individuālus panākumus (sešas reizes piedalījies NBA Visu Zvaigžņu spēlē), tomēr komanda tikai divās no šīm sezonām spēja kvalificēties izslēgšanas spēlēm. 2019. gada vasarā E. Deiviss apjomīgā maiņas darījumā tika aizmainīts uz Losandželosas "Lakers" pret Lonzo Bolu, Brendonu Ingramu un Džošu Hartu, kā arī trim pirmās kārtas drafta izvēlēm. Kopā ar "Lakers" kļuva par 2020. gada NBA čempionu, līdzās Lebronam Džeimsam būdams viens no diviem komandas līderiem. 2020. gada 3. decembrī E. Deiviss parakstīja jaunu līgumu ar "Lakers", kas paredz, ka piecu gadu laikā viņš saņems 190 miljonu dolāru lielu atalgojumu. 2023. gada augustā E. Deiviss pagarināja līgumu ar "Lakers", kas paredz 186 miljonu dolāru atalgojumu trīs gadu laikā gadu laikā, tādējādi ar 62 miljonu dolāru algu sezonā, kas kļuva par augstāko gada atalgojumu līgas vēsturē. ASV basketbola izlases sastāvā svinējis uzvaru 2012. gada vasaras olimpiskajās spēlēs un 2014. gada Pasaules kausā. References: «Anthony Davis». NBA.com. Arhivēts no oriģināla, laiks: 2012. gada 1. jūlijā. Skatīts: 2012. gada 29. jūnijā. «Hornets take Davis with No. 1 pick in Draft». NBA.com. Arhivēts no oriģināla, laiks: 2012. gada 1. jūlijā. Skatīts: 2012. gada 29. jūnijā. «Hornets select Anthony Davis». ESPN.com. Skatīts: 2012. gada 29. jūnijā. Adrian Wojnarowski. «Anthony Davis agrees to five-year, $190 million maximum contract to stay with Los Angeles Lakers». «Lakers, Davis reach $186M extension through '28». ESPN.com (angļu). 2023-08-04. Skatīts: 2023-10-02. «ASV pēdējā ceturtdaļā ieslēdz aizsardzību un uzvar spāņus». Sportacentrs.com. 2012. gada 12. augustā. Skatīts: 2012. gada 12. augustā. «Kevin Durant, U.S. pull through in final as Spain can't rain on parade». ESPN.go.com. 2012. gada 12. augustā. Skatīts: 2012. gada 12. augustā. «Anthony Davis Stats». ESPN,com. Skatīts: 2015. gada 23. novembris. «Anthony Davis». Basketball-Reference,com. Skatīts: 2015. gada 23. novembris. «Anthony Davis». NBA,com. Skatīts: 2015. gada 23. novembris. Vikikrātuvē par šo tēmu ir pieejami multivides faili. Skatīt: Entonijs Deiviss. Olympedia profils (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)