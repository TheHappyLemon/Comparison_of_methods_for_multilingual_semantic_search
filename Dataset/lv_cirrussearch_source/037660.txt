Intelsat II F-3 (saukts arī par Canary Bird) bija Intelsat sakaru pavadonis. Ģeostacionārajā orbītā palaists 1967. gada martā; darbojās līdz 1970. gadu sākumam. Kosmisko aparātu izgatavoja ASV uzņēmuma Hughes Aircraft Company kosmosa un sakaru nodaļa (tagad ietilpst Boeing) uz platformas HS-303A bāzes. Tas bija cilindra formas (142 × 67 cm), stabilizācija nodrošināta ar rotāciju ap centrālo asi. Bija apgādāts ar diviem raidītājiem. Intelsat II F-3 tika palaists 1967. gada 23. martā 01:30:12 UTC ar nesējraķeti Delta E1 (Thrust Augmented Delta) no Kanaveralas zemesraga Gaisa spēku stacijas. No ģeosinhronās pārejas orbītas pēdējā pakāpe SVM-1 pavadoni nogādāja ģeostacionārajā orbītā. Intelsat II F-3 sākotnēji tika izvietots punktā 15° rietumu garuma (virs Atlantijas okeāna). 1972. gadā pārvietots uz pozīciju 35° rietumu garuma. 1973. gadā pārvietots atpakaļ uz 15° rietumu garuma. Pavadonis vēl joprojām atrodas ģeostacionārajā orbītā, bet nekontrolēti dreifē. Intelsat II Boeing Intelsat-2 Gunter's Space Page, (angliski) Intelsat 2 Encyclopedia Astronautica, (angliski)