Jānis Rieksts (1881–1970) bija latviešu fotogrāfs, pazīstams ar savām Ziemassvētku kauju un Latvijas brīvības cīņu fotogrāfijām. Dzimis 1881. gada 21. maijā Iecavas pagasta Kroņmisas muižā. Agri kļuva par bāreni un 1898. gadā pārcēlās uz dzīvi Rīgā. 1901. gadā viņš Torņakalnā atvēra savu fotosalonu, bija Rīgas amatnieku biedrības fotogrāfu sekcijas biedrs. 1909. gadā atvēra savu fotosalonu Brīvības ielā 41 (tolaik Aleksandra ielā 17), kur otrajā stāvā iekārtoja fotodarbnīcu un fotogaleriju. Saglabājušies viņa uzņemtie Raiņa, Aspazijas, Dārziņa, Barona, Smiļģa, Poruka, Skalbes, Blaumaņa, Vītola, Rozentāla, Akmentiņas un daudzu citu fotoportreti. Pēc Otrā pasaules kara strādāja "Rīgas foto" līdz aiziešanai pensijā 1964. gadā. Miris 1970. gada 21. novembrī Rīgā, apglabāts Meža kapos. Atzinības krusts, V šķira (1938) Inta Pētersone. Latvijas Brīvības cīņas 1918-1920 : enciklopēdija. (Latvian). Riga : Preses nams, 1999. 394–395. lpp. ISBN 9984003957. OCLC 43426410. nekropole.info