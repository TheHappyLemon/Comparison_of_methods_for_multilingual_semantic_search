Aleksandra Kamenščika (rumāņu: Alexandra Camenșcic; dzimusi 1988. gada 28. augustā) ir Moldovas distanču slēpotāja un biatloniste, 2010. un 2014. gada ziemas olimpisko spēļu dalībniece. Pasaules kausa izcīņa slēpošanā Aleksandra Kamenščika nekad nav piedalījusies, vairākas reizes startējusi Alpu kausa, Balkānu kausa un Slāvu kausa izcīņā, labākais rezultāts viņai ir 6. vieta 10 km brīvajā stilā slēpošanā Balkānu kausa ietvaros. 2010. gada ziemas olimpiskajās spēlēs Vankūverā viņa ieņēma 70. vietu 10 km brīvā stila slēpošanā, par vienu vietu atpaliekot no Latvijas slēpotājas Anetes Brices. Karjeras laikā viņa piedalījās divos pasaules čempionātos, labākais rezultāts bija 84. vieta sprintā 2009. gada pasaules čempionātā Liberecā. Piedalījās četros pasaules čempionātos, labākais rezultāts ir 86. vieta individuālajā distancē 2009. gada čempionātā. Startēja vairākos Pasaules kausa posmos, taču nevienā no tiem nepakāpās virs 81. vietas un neieguva kausa punktus. Sprinta sacensībās 2014. gada ziemas olimpiskajās spēlēs Sočos ieņēma pēdējo 84. vietu. «Women's 10 km F» (angļu). fis-ski.com. Skatīts: 2020-03-28. «Alexandra Camenșcic» (angļu). biathlonresults.com. Skatīts: 2020-03-28. «7.5KM WOMEN» (angļu). olympic.org. Skatīts: 2020-03-28. Vikikrātuvē par šo tēmu ir pieejami multivides faili. Skatīt: Aleksandra Kamenščika. Olympedia profils (angliski) IBU profils (angliski) FIS profils (distanču slēpošana) (angliski)