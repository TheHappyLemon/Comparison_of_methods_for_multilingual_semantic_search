Nasdaq Copenhagen A/S, Kopenhāgenas fondu birža (dāņu: Københavns Fondsbørs) ir Dānijas fondu birža. Tās birojs atrodas Kopenhāgenā. Birža ietilpst Nasdaq grupas Nasdaq Nordic tirgus segmentā. Biržā tirgo akcijas, obligācijas, vekseļus, nākotnes un iespēju līgumus. 1996. gadā birža tika pārveidota par sabiedrību ar ierobežotu atbildību ar daļu kapitālu attiecībā 60-20-20 biedriem, akciju izdevējiem un obligāciju izdevējiem. 1997. gadā FUTOP Clearing Center A/S, Dānijas atvasināto finanšu instrumentu tirgus, kļuva par biržas meitas uzņēmumu. FUTOP izdod un garantē nākotnes un iespēju līgumus, indeksus un procentu likmes produktus. Ar FUTOP produktiem tirgoties elektroniski. 1998. gadā CSE un Stockholmsbörsen izveidoja NOREX aliansi, kas bija solis uz vienotu Ziemeļvalstu vērtspapīru tirgu. 2015. gada 1. decembrī NASDAQ OMX Copenhagen AB tika pārdēvēts par Nasdaq Copenhagen A/S. C20 indekss ir izsvarots tirgus vērtības indekss, kuru sastāda 20 Dānijas uzņēmumi. Tas tika izveidots nākotnes un iespēju līgumu tirdzniecībai. KFX indekss sastāv no izaugsmes uzņēmumiem medicīnas, telekomunikācijau, biotehnoloģijas un informācijas tehnoloģiju sektorā. KAX Index ir biržas visu akciju indekss, kas izveidots 2001. gadā aizvietojot iepriekšējo visu akciju indeksu. Tas atbilst globālajam industriju klasifikācijas standartam, ko izstrādājis Morgan Stanley Dean Witter un Standard & Poor's. Legal name change: Nasdaq Nordic entities GlobeNewswire Oficiālā tīmekļa vietne Koordinātas: 55°40′45″N 12°34′53″E﻿ / ﻿55.67917°N 12.58139°E﻿ / 55.67917; 12.58139