Archer ir ASV animācijas seriāls, kuru kanālam FX izveidoja Ādams Rīds. Seriāls paredzēts pieaugušo auditorijai, to rāda no 2009. gada 15. septembra. Šobrīd ir izveidotas 10 sezonas un 110 sērijas. Sākotnēji seriālu plānoja pabeigt pēc 10. sezonas, tomēr 2019. gada 20. jūlijā paziņoja, ka 2020. gada maijā iznāks 11. sezona. Seriālā galvenās lomas ieskaņojuši H. Džons Benžamins, Džūdija Grīra, Embera Neša, Kriss Pārnels, Ādams Rīds, Aiša Teilora, Džesika Valtere un Lakijs Jeitss. Uzmanību! Turpmākajā tekstā var tikt atklātas nozīmīgas detaļas par televīzijas seriāla saturu! Darbība notiek 1980. gados. Seriāls stāsta par cinisko 35 gadu vecu slepeno aģentu Sterlingu Ārčeru. Ārčers ir dzērājs, brunču mednieks un visbīstamākais spiegs pasaulē. Viņš strādā starptautiskā slepenā izmeklēšanas dienestā (angļu: International Secret Intelligence Service (ISIS)). Uzņēmuma direktore ir Sterlinga māte Melorija, kas bieži pārmet dēlam par viņa dzīvesveidu. 5. sezonā dienests tika slēgts un tēli tirgoja kokaīnu. 7. sezonā atklāja detektīvu aģentūru un Sterlings iekrita komā, kur pavadīja trīs gadus. Sterlings Ārčers (H. Džons Benžamins) — galvenais varonis. Melorija Ārčera (Džesika Valtere) — Sterlinga māte. Stingra sieviete un egoiste. Neciena savus padotos. Lana Keina (Aiša Teilora) — ISIS aģente. Sterlinga bijusī meitene. Ienīst Ārčeru ģimeni. No 4 sezonas atkal satuvinājās ar Sterlingu un viņiem piedzima meita. Rejs Džilets (Ādams Rīds) — ISIS snaiperis. Homoseksuālists. Sirils Figiss (Kriss Pārnels) — grāmatvedis. Bieži cieš no Sterlinga ņirgāšanās. Pamela Pūvija (Embera Neša) — psiholoģe. Šerila Tanta (Džūdija Grīra) — Melorijas sekretāre. Pirmajā sezonā gandrīz katrā sērijā maina savu vārdu. Dakters Krīgers (Lakijs Jeitss) — ISIS tehniķis. Veic amorālus eksperimentus un lieto LSD. Ādolfa Hitlera klons. Vūdhauss (Džordžs Ko) — Ārčeru ģimenes sulainis. Bieži cieš no Sterlinga ņirgāšanās. Nikolajs Jakovs — bijušais PSRS Valsts drošības komitejas galva. Iespējamais Sterlinga tēvs. Nogalināts 3. sezonā. Bārijs Dilans — PSRS Valsts drošības komitejas galva. Nogalinājis Nikolaju Jakovu un ieņēmis viņa darbavietu. Grib nogalināt Sterlingu, jo viņa dēļ Bārijs ir kļuvis par kiborgu. Jekaterina Kazanova — VDK aģente. Mīlēja Sterlingu un bija gatava ar viņu precēties, bet kāzu dienā Jekaterinu nogalināja Bārijs. Vēlāk Jekaterinu atdzīvināja Krīgers un viņa aizgāja pie Bārija. «Arhivēta kopija» (angļu). Arhivēts no oriģināla, laiks: 2018. gada 7. janvārī. Skatīts: 2018. gada 5. augustā. «Archer Season 11 Release Date, Story, News and More». denofgeek.com. Skatīts: 2020. gada 12. aprīlī. IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)