Genādijs Manakovs (Геннадий Михайлович Манаков; dzimis 1950. gada 1. jūnijā, miris 2019. gada 26. septembrī) bija PSRS kosmonauts, lidotājs, pulkvedis. 1967. gadā Genādijs Manakovs iestājās Kuibiševas aviācijas institūtā. 1969. gadā Manakovs sāka dienestu PSRS Bruņotajos spēkos un iestājās Armaviras augstākajā kara aviācijas pretgaisa aizsardzības lidotāju skolā, ko pabeidza 1973. gadā. No 1973. gada līdz 1979. gadam viņš dienēja pretgaisa aizsardzības daļās par lidotāju; pēdējos gadus viņš bija aviācijas eskadriļas komandiera vietnieks politiskajā darbā. 1979. gada decembrī Manakovs tika nosūtīts uz izmēģinātājpilotu sagatavošanas centru. 1985. gadā viņš vakara nodaļā beidza lidmašīnu būves fakultāti Maskavas aviācijas institūta Ahtubinskas filiālē. 1985. gada vasarā Genādijs Manakovs Gaisa Karaspēka institūtā GKNII programmā Buran. Pēc medicīnas pārbaudēm 2. septembrī tika ieskaitīts kosmonautu kandidātu grupā. No 1985. gada novembra līdz 1987. gada maijam viņš Kosmonautu sagatavošanas centrā izgāja kosmonautu vispārējās sagatavošanas kursus. 1987. gada maijā viņam tika piešķirta kvalifikācija "kosmonauts izmēģinātājs". Tā kā Buran programma aizkavējās, 1988. gada 8. janvārī Manakovs tika ieskaitīts Kosmonautu sagatavošanas centra kosmonautu nodaļas 2. grupā. Viņš sāka gatavoties lidojumam uz orbitālo staciju Mir. No 1989. gada februāra līdz septembrim Manakovs gatavojās kā rezerves apkalpes komandieris lidojumam uz Mir. No 1989. gada septembra līdz 1990. gada janvārim viņš tika sagatavots kā Mir 6. pastāvīgās ekspedīcijas dublējošās apkalpes komandieris 1990. gadā no aprīļa līdz jūlijam Manakovs gatavojās kā 7. pastāvīgās ekspedīcijas pamatapkalpes komandieri . Genādijs Manakovs pirmo lidojumu kosmosā veica 1990. gadā no 1. augusta līdz 10. decembrim kā kosmosa kuģa Sojuz TM-10 un Mir 7. pastāvīgās ekspedīcijas komandieris. Kopā ar viņu uz staciju devās Genādijs Strekalovs, atgriezās uz zemes kopā ar Strekalovu un Japānas kosmonautu Tojohiro Akijamu. 1992. gadā Manakovs sāka gatavoties kā Mir 12. pastāvīgās ekspedīcijas rezerves (trešās) apkalpes komandieris. Martā pēc dublieru apkalpes izformēšanas Manakova apkalpe kļuva par dublējošo apkalpi. 1992. gada 16. septembrī Manakovs sāka gatavoties kā Mir 13. pastāvīgās ekspedīcijas pamatapkalpes komandieris. Otro reizi kosmosā Genādijs Manakovs devās 1993. gada 24. janvārī kā kosmosa kuģa Sojuz TM-16 un Mir 3. pastāvīgās ekspedīcijas komandieris. Kopā ar viņu uz staciju devās Aleksandrs Poļeščuks, atgriezās uz zemes kopā ar Poļeščuku un Francijas kosmonautu Žanu Pjeru Eņerē. 1995. gada 14. februārī Manakovs sāka gatavoties kā Mir 20. pastāvīgās ekspedīcijas dublējošās apkalpes komandieris. 1995. gada oktobrī viņš sāka gatavoties kā Mir 22. pastāvīgās ekspedīcijas pamatapkalpes komandieris. 1996. gada 9. augustā pirmslidojuma medicīnas pārbaudē Manakovam tika atklāts mikroinfarkts. Viņa vietā Sojuz TM-24 apkalpē tika iecelts dublieru komandieris Valērijs Korzuns. 1996. gada 20. decembrī Manakovs tika izslēgts no kosmonautu vienības veselības dēļ. Pēc tam viņš strādāja Kosmonautu sagatavošanas centrā par nodaļas priekšnieku, vēlāk par 2. pārvaldes priekšnieku. 2000. gada 4. jūlijā Genādijs Manakovs atvaļinājās no militārā dienesta un atstāja Kosmonautu sagatavošanas centru. Genādijs Manakovs miris 2019. gada 26. septembrī. Apglabāts Federālajā kara memoriālajā kapsētā Mitiščos, Maskavas apgabalā. Kosmisko lidojumu kopsavilkums: Krievijas Lielās enciklopēdijas raksts (krieviski) Biogrāfija astronaut.ru Biogrāfija Padomju Savienības Varoņu mājaslapā