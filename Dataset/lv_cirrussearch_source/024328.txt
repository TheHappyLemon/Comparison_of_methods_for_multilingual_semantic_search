Evanescence ir alternatīvā roka grupa, ko 1995. gadā izveidoja mūziķe, pianiste un dziedātāja Eimija Lī (Amy Lee) un ģitārists Bens Mūdijs (Ben Moody) Litlrokā (Little Rock), ASV. Pēc vairākiem ierakstītiem EP ierakstiem grupa pirmo reizi izdeva debijas studiju albumu Fallen 2003. gadā. Albums tika pārdots 17 miljonos kopiju visā pasaulē, un grupa saņēma 2 Grammy balvas un 7 Grammy balvu nominācijas. 2008. gadā komerciālās televīzijas kanāls CBS (Columbia Broadcasting System) ierindoja Fallen 6. vietā starp tolaik vispārdotākajiem albumiem desmitgadē. Neilgi pēc albuma izdošanas grupa uzsāka savu pirmo pasaules koncerta tūri, pēc gada izlaižot savu pirmo dzīvā koncerta albuma ierakstu Anywhere but Home, tajā iekļaujot arī DVD ar tūres aizkulisēm. Albums tika pārdots vairāk nekā 1 miljonā eksemplāru. 2006. gadā tika izdots otrais studijas albums The Open Door. Grupas sastāvs tās pastāvēšanas laikā ir vairākkārt mainījies. No sākotnējiem dalībniekiem grupā līdz šim brīdim ir palikusi viena no tās dibinātājām un grupas soliste Eimija Lī. Vēl pirms pirmā studijas albuma izdošanas 2002. gadā grupu pameta sākotnējo dziesmu tekstu līdzautors demo albumam Origin Deivids Hodžs (David Hodges), 2003. gadā Fallen koncerttūres laikā grupu pameta arī Bens Mūdijs, par iemeslu norādot radošo ideju atšķirības saistībā ar grupas mūziku. 2006. gadā no grupas aizgāja basists Vils Boids (Will Boyd), bet Džons Lekompts (John LeCompt) tika atlaists. 2007. gadā grupu pameta bundzinieks Rokijs Grejs (Rocky Grey), kas noveda pie izjukšanas, tāpēc otrā albuma tūrē koncertos tikai iesaistīti dažādi mūziķi, lai aizvietotu aizgājušos dalībniekus. Jaunais grupas sastāvs tikai publiskots 2009. gada jūnijā, bet 2011.gada oktobrī, pēc piecu gadu pārtraukuma, tikai izdots trešais studijas albums ar grupas nosaukumu Evanescence, kas ASV Billboard 200 čartā nokļuva līderpozīcijā, pirmajā nedēļā pēc izdošanas pārdodot 127 000 kopiju. Trešā albuma tūre noslēdzās 2012.gadā ar koncertu Londonā Vemblija stadionā. Eimija Lī ir paziņojusi, ka pēc tūres grupa dosies pagarinātā atpūtā. 2013.gada oktobrī Wind-Up Records pārdeva Evanescence mūzikas tiesības Bicycle Music Company. Tiesības uz albumu tirgošanu saņēma Bicycle meitas kompānija Concord Music Group. 1994.gadā Mūdijs satika Lī jauniešu nometnē Litlrokā, kur dzirdēja viņu spēlējot uz klavierēm Meat Loaf dziesmu I’d Do anything for love (But I won’t do that). Abu mūzikas mākslinieciskās novirzes momentā sakrita un abi uzsāka kopīgi rakstīt dziesmas. Pirmie sacerētie skaņdarbi bija Solitude, Give Unto Me, Understanding un vēl šobrīd populārais My Immortal. Šīs dziesmas tika atskaņotas vietējās radio stacijās, kas pievērsa pastiprinātu publikas uzmanību, un jau pēc neilga laika abi uzstājās ar koncertiem vietējos mūzikas klubos. Sākotnējās iecerēs par grupas nosaukumiem ietilpa Childish Intetions (Bērnišķie nodomi) un Stricken (Ievainotie). Visbeidzot abi vienojās par Evanescence, kas nozīmē „nozušana” (atvasināts no angļu valodas vārda „evanesce” – nozust). 1998.gadā grupa izdeva pirmo EP ierakstu Evanescence EP, ko izlaida 100 kopijās, kuras grupa notirgoja pēc vietējiem koncertiem. Pēc gada tika izdots otrs ieraksta albums Sound Asleep EP. Pirmais demo albums Origin tika ierakstīts 2000.gadā, pie kura tapšanas Mūdijs piesaistīja savu tolaik labu draugu Deividu Hodžsu. 2002.gadā tikai izdots trešais un pēdējais EP ieraksts Mystary EP. Visi trīs EP ieraksti un demo albums satur dziesmas, no kurām lielākā daļa, tomēr nedauz pārveidotās versijās, ietilpa grupas pirmajā studijas albumā Fallen, kas tika izdots 2003.gada martā zem Wind-Up Records izplatītāja vārda un atvēra vārtus grupai uz pasaules slavu. Fallen pavadīja 43 nedēļas Billboard Top 10 topā un 104 nedēļas Billboard 200, saņemot platīna ierakstu 7 reizes ASV un pārdodot vairāk nekā 17 miljonus kopiju. Neilgi pēc Fallen izdošanas grupa rosījās veikt pirmo pasaules koncerta tūri saistībā ar izdoto albumu. No Mūdija draugu loka tika pieaicināti mūziķi Džons Lekompts (John LeCompt), Rokijs Grejs (Rocky Grey) un Vils Boids (Will Boyd), kuri bija piedalījušies agrākos koncertos. Tomēr šim sastāvam nebija lemts pastāvēt ilgi, jo 2003.gada 22.oktobra vakarā Mūdijs sakravāja mantas un atgriezās mājās, pametot grupu tūres laikā un uz visiem laikiem. Par iemeslu aiziešanai viņš tolaik minēja radošās atšķirības saistībā ar grupas mūziku. Pēc dažiem mēnešiem intervijā Lī sacīja: „ ..mēs nonācām līdz situācijai, kurā, ja kaut kas nebūtu mainījies, mums nebūtu vairs lemts izveidot nākamo albumu. Tas ir gandrīz atvieglojums, ka viņš ir prom, jo spriedze grupā starp mums bija kļuvusi ļoti augsta. (..) Viņu vairāk ir ietekmējusi popmūzika un komerciālā puse, notirgojot pēc iespējas vairāk ierakstus. Es vienmēr esmu gribējusi nodarboties ar nedaudz neparastākām mākslinieciskām lietām, nekā viņš.” Šis radīja grupas fanu vidū apjukumu, jo Lī un Mūdijs kopš viena otra pazīšanas ir bijuši ļoti tuvi, par ko liecina visas ar viņiem sniegtās intervijas un Fallen albuma piezīmēs sacītais, ka viņi ir labākie draugi. 2010.gada 1.septembrī Mūdijs kādā grupas fanu mājaslapā nopublicēja rakstu, kurā izklāstīja patiesos iemeslus par grupas pamešanu, kā arī rakstisku atvainošanos Lī par notikušo: „.. ir nepatīkams fakts, ka 15 gadu vecumā tava personība kardināli atšķiras no tā, par ko tu kļūsti vēlāk 18 un tad 21 gada vecumā. (..) Reizēm jūs kļūstat vēl tuvāki, reizēm izšķiraties pavisam. Ironiski, bet iemesls konfliktam bija mūsu abu absolūtā nodošanās grupai un tās mūzikai, taču mūsu tik ļoti pretējās vēlmes, jaunības lepnums un pieredze, ko abi guvām agrāk, noveda pie atklāta kara. Aiz niknuma, neievērības un lepnuma biju mēģinājis pierunāt Eimiju, ka viņai grupa jāpamet, taču tagad atzīstu, ka ne par kādu cenu nebūtu ļāvis citai dziedātājai uzkāpt uz skatuves un izpildīt viņas sacerētās dziesmas”. Kopš Mūdija aiziešanas abi vairs nav sarunājušies vai citādi kontaktējušies viens ar otru. Vēl 2010. gada intervijā sakarā ar trešo studijas albumu, uz jautājumu "vai var droši teikt, ka neesi runājusi ar Benu (..)?", Lī atbildēja: "Jā, to var teikt pavisam droši." Mūdiju aizvietoja Terijs Balsamo (Terry Balsamo) no grupas Cold. 2004.gadā noslēdzoties albuma tūrei, jaunais grupas sastāvs izlaida pirmo koncertalbumu Anywhere but Home, kurā tika iekļauts koncerta ieraksts Parīzē un tūres aizkulises. 2006. gada jūlijā grupu pameta basists Vils Boids, kura vietu augustā ieņēma Tims Makkords no Revolution Smile. Darba process pie topoša otrā studijas albuma, kuras vadības grožos tagad bija palikusi tikai Lī, dzļi ievilkās, jo Lī nevēlējās pārlieku sasteigt radošo procesu, papildus problēmas radīja grupas menedžera iesūdzēšana tiesā un Terija Balsamo insults, pēc kura viņš pavadīja gadu ārstēšanas procesā, jo viņa viena ķermeņa puse bija tikusi paralizēta. Neskatoties uz visām grūtībām, albums tikai izlaists 2006. gada 3.oktobrī ASV, pirmajā nedēļā pārdodot 447 000 kopiju un nokļūstot Billboard 200 pirmajā vietā. Otrā albuma tūre sākās 2006. gada 5. oktobrī ar koncertu Toronto,Kanādā, kā arī vēlāk ASV un Eiropā. Tā turpinājās līdz 2007. gada 9.decembrim, kuras laikā grupa uzstājās arī vairākos mūzikas festivālos kopā ar tādām grupām kā Velvet Revolver, Aerosmith un Korn. 2007. gada 4.maijā Džons Lekompts paziņoja, ka ir ticis atlaists no grupas, savukārt Rokijs Grejs arī bija nolēmis aiziet (abi vēlāk pievienojās Mūdija jaunajai izveidotajai grupai We Are the Fallen). 17.maijā grupai uz pagaidu koncerta tūres laiku no Dark New Day pievienojās divi dalībnieki Vils Hants un Trojs Maklāhorns, kuri vēlāk grupā palika kā patstāvīgi tās dalībnieki. Fallen (2003) The Open Door (2006) Evanescence (2011) Synthesis (2017) The Bitter Truth (2021) Evanescence EP (1998) Sound Asleep EP (1999) Mystary (2003) Origin (2000) Anywhere but Home (2004) Eimija Lī - vokāls, klavieres, taustiņinstrumenti, arfa (1995-pašlaik) Terijs Balsamo - vadošā ģitāra (2003-pašlaik) Tims Makkords - basģitāra (2006-pašlaik) Vils Hants - bungas (2010-pašlaik, 2007: koncertu dalībnieks) Trojs Maklāhorns - ritma ģitāra (2011-pašlaik, 2007: koncertu dalībnieks) «Amy's Bio». OutoftheShadows.com. Arhivēts no oriģināla, laiks: 2006. gada 8. novembrī. Skatīts: 2013. gada 7. septembrī. (angliski) «Evanescence: The Split». www.mtv.com. Skatīts: 2013. gada 7. septembrī. (angliski) «Evanescence EPs and pre-Fallen material». http://www.evanescencereference.info/music. Skatīts: 2013. gada 7. septembrī. (angliski) «Evanescence Zooms By Killers To Take No. 1». http://www.billboard.com/. Skatīts: 2013. gada 8. septembrī. (angliski) «GOLD & PLATINUM NEWS». riaa.com. Arhivēts no oriģināla, laiks: 2008. gada 12. septembrī. Skatīts: 2013. gada 8. septembrī. (angliski) «Second Cup Cafe: Amy Lee Of Evanescence». www.cbsnews.com. Arhivēts no oriģināla, laiks: 2008. gada 15. septembrī. Skatīts: 2013. gada 8. septembrī. (angliski) «Artist Biography by Stephen Thomas Erlewine». www.allmusic.com. (angliski) «Moody blues». www.smh.com.au. (angliski) «Amy Lee habla de Ben Moody». «Moody blues». www.smh.com.au. (angliski) «Ben Moody Speaks About Evanescence Split». www.spin.com. (angliski) «Exclusive: Amy Lee on the New Evanescence Album». www.spin.com. Arhivēts no oriģināla, laiks: 2010. gada 7. martā. Skatīts: 2013. gada 6. maijā. (angliski) «Evanescence Guitarist: Filling Ben Moody's Shoes». www.ultimate-guitar.com. Arhivēts no oriģināla, laiks: 2013. gada 31. decembrī. Skatīts: 2013. gada 27. jūlijā. (angliski) «Tim McCord.Biography». ultimateevanescence.wikia.com. Arhivēts no oriģināla, laiks: 2012. gada 19. maijā. Skatīts: 2013. gada 7. septembrī. (angliski) «Evanescence's Amy Lee Sues Former Manager». http://www.mtv.com/.[novecojusi saite] (angliski) «Terry Balsamo: Evanescence stroke caused by head banging». www.truthinshredding.com. (angliski) «Arhivēta kopija». Arhivēts no oriģināla, laiks: 2006. gada 16. februārī. Skatīts: 2006. gada 16. februārī. http://www.billboard.com/articles/news/56996/evanescence-zooms-by-killers-to-take-no-1/ «Arhivēta kopija». Arhivēts no oriģināla, laiks: 2007. gada 4. martā. Skatīts: 2007. gada 4. martā. Oficiālā ASV mājaslapa (angliski) Oficiālā Anglijas mājaslapa (angliski) Oficiālā Austrālijas/Jaunzēlandes mājaslapa (angliski)