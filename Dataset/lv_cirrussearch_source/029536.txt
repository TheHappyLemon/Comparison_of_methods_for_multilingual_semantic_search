Olga Suhareva (krievu: Ольга Михайловна Сухарева; dzimusi 1963. gada 15. martā Orenburgā) ir Krievijas šahiste. Divkārtēja Pasaules čempionātu korespondencšahā (2002—2006, 2007—2010) uzvarētāja. ICCF lielmeistare (LGM, 2006) un starptautiskais meistars (IM, 2014). Šahu iemācījis spēlēt tēvs, vēlāk trenējusies Orenburgas Pionieru pilī. 1979. gadā sešpadsmit gadu vecumā uzvarējusi Krievijas sporta biedrības "Spartaks" jauniešu šaha čempionātā, kā arī pirmo reizi kļuvusi par Orenburgas apgabala sieviešu šaha čempioni. Vēlākajos gados vēl desmit reizes bijusi pirmā Orenburgas apgabala šaha čempionātos sievietēm. 1980. gadā iestājusies Orenburgas politehniskajā institūtā, kur apguvusi inženiera mehāniķa specialitāti. Studiju gados pirmo reizi piedalījusies korespondencšaha turnīros. 1993. gadā Volgogradā uzvarējusi Krievijas šaha kausā sievietēm. Kopš 1997. gada nopietnāk pievērsusies korespondencšaham. Uzvarējusi Krievijas sieviešu korespondencšaha čempionātā (1997-1999). Divas reizes uzvarējusi Pasaules čempionātos korespondencšahā sievietēm: 7. čempionātā (2002—2006) un 8. čempionātā (2007—2010). Kopš 1996. gada strādā par šaha treneri. Divu bērnu māte. «IM Sukhareva, Olga Mikhailovna». Arhivēts no oriģināla, laiks: 2016. gada 5. martā. Skatīts: 2015. gada 18. jūnijā. «Сухарева Ольга Михайловна». Arhivēts no oriģināla, laiks: 2016. gada 5. martā. Skatīts: 2015. gada 18. jūnijā. «LWC7/final, 7. Ladies World Championship Final». Arhivēts no oriģināla, laiks: 2021. gada 26. janvārī. Skatīts: 2015. gada 18. jūnijā. «LWC8/final, 8. Ladies World Championship Final». Arhivēts no oriģināla, laiks: 2018. gada 6. aprīlī. Skatīts: 2015. gada 18. jūnijā. «ЧЕМПИОНА ИЩИ В ИНТЕРНЕТЕ». Arhivēts no oriģināla, laiks: 2016. gada 5. martā. Skatīts: 2015. gada 18. jūnijā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)