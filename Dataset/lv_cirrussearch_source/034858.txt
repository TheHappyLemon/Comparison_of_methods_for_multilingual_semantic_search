Hendrika Ģērtrūda "Rī" Timmere (nīderlandiešu: Hendrika Geertruida "Rie" Timmer; 1926. gads — 1994. gada 10. februāris) bija Nīderlandes šahiste. No 1960. gadu vidus līdz 1970. gadu vidum bijusi viena no vadošajām Nīderlandes šahistēm. Divas reizes pēc kārtas uzvarējusi Nīderlandes sieviešu šaha čempionātos (1971, 1972). Daudzu starptautisko šaha turnīru dalībniece. Labākos rezultātus sasniegusi Nīderlandes pilsētu turnīros: Beverveikā 1960. gadā, kad ieņēmusi 3. vietu, un Emenā 1969. gadā, kad bijusi 2. vietā. Vairākkārt pārstāvējusi Nīderlandes izlasi Pasaules šaha olimpiādēs, kurās piedalījusies 4 reizes (1963-1972). Individuālajā vērtējumā izcīnījusi zelta (1963) un sudraba (1966) medaļas. «Kampioenes van Nederland». Arhivēts no oriģināla, laiks: 2016. gada 16. septembrī. Skatīts: 2016. gada 4. augustā. OlimpBase :: Women's Chess Olympiads :: Hendrika Timmer Šahista profils chessgames.com mājaslapā (angliski) Šahista profils 365chess.com mājaslapā (angliski)