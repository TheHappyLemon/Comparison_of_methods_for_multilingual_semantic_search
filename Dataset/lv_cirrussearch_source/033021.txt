Milans Vukčevičs (serbu: Милан Вукчевић; angļu: Milan Vukcevich; 1937. gada 11. marts, Belgrada — 2003. gada 10. maijs, Klīvlenda) bija serbu izcelsmes ASV starptautiskais lielmeistars šaha kompozīcijā (1988) un fiziķis. 1955. gadā uzvarējis Dienvidslāvijas junioru šaha čempionātā, pēc tam nospēlējis neizšķirti sešu partiju maču pret Dānijas spēcīgāko šahistu Bentu Larsenu. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādēs piedalījies 1960. gadā un komandu vērtējumā izcīnījis bronzas medaļu; Pasaules studentu šaha čempionātos piedalījies 3 reizes (1958, 1960). Komandu vērtējumā izcīnījis bronzas (1960) medaļu, bet individuālajā vērtējumā izcīnījis zelta (1960) medaļu. 1963. gadā pārcēlies uz dzīvi ASV un apmeties Ohaio. Sešus gadus strādājis Klīvlendas universitātē un publicējis divas grāmatas par fiziku. Vēlāk pārgājis uz General Electric, kur no 1989. gada bijis galvenais zinātnisko pētījumu vadītājs. ASV arī turpinājis nodarboties ar šahu. 1969. gadā dalījis pirmo vietu ASV atklātajā šaha čempionātā, bet 1975. gadā bijis trešais ASV šaha čempionātā. Tomēr vairāk bijis pazīstams kā šaha problēmists, kas sacerējis galvenokārt garvilču, palīgmatu, pašmatu uzdevumus. Bijis pirmais ASV šahists, kas kļuvis par starptautisko lielmeistaru šaha kompozīcijā. 1998. gadā uzņemts ASV šaha slavas zālē un bijis tikai otrais šahists pēc Semjuela Loida, kas izpelnījies šādu godu par savām šaha kompozīcijām. The Problemist (1980), 1. godalga 1. Kb8? Txс3 2. Ld7 Tс4! 3. Zе6 Lе5 4. Zf4+ Txf4! Atrisinājums: 1. Zе6! Lf2+ 2. Zс5 Lg3 3. Zd7 Lf2+ 4. Zb6! Lg3 5. с4! (~6. Zxd5) 5. ... Lxс4 6. Zd7! Lf2+ 7. Zс5 Lg3 8. Zе6 Lf2+ 9. Zd4 Lg3 10. Kb8! (pārsedzot vertikāli "c" — 10. Kа8? Lb5!) 10. ... b1D 11. Zе6! Db2 12. Zf4+ Lxf4 13. g4# The Problemist (1981), 1. godalga Atrisinājums: 1. Lb6 ar draudu 2. Dg6! un 3. Ze4# vai 3. e4#. Ja 2. ... Txf3 tad 3. Txf3#. 1. ... Tf5 2. Df4!! (draud 3. Ze4#) Te5+ 3. Le4#; 2. ... Txf4+ e4#. 1. ... Zf5! 2. Dh4!! (draud 3. Ze4#) Zxe3+ Tg6#; 2. ... Zxh4+ 3. e4#. Blakus variants: 1. ... e5 2. Df5! Dxf5+ 3. e4#. Vukcevich, Milan R. (2003). My Chess Compositions. StrateGems. ISBN 9780974130408. Milan Vukcevich (1981), Chess by Milan: Problems and Games of Dr. Milan R. Vukcevich. MIM Company, Burton, Ohio. OlimpBase :: Men's Chess Olympiads :: Milan Vukčević OlimpBase :: World Student Team Chess Championship :: Milan Vukčević US-op Lincoln 1969 USA-ch Oberlin 1975 Milans Vukčevičs šahista profils vietnē chessgames.com Milans Vukčevičs šahista profils vietnē 365chess.com Milans Vukčevičs šahista kompozīcijas vietnē "Chess Problem Database Server"