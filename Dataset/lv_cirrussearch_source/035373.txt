Bjerns Nilsens (dāņu: Bjørn Nielsen; 1907. gada 4. oktobris — 1949. gada 21. maijs Herninga) bija Dānijas šahists. No 1930. gadu vidus līdz sava mūža beigām bijis viens no vadošajiem Dānijas šahistiem. Vairākkārtējais Dānijas šaha čempionātu uzvarētājs (1941, 1942, 1944, 1946). Arī 1949. gadā dalījis pirmo vietu Dānijas šaha čempionātā un bijis paredzēts papildu mačs par čempiona nosaukumu, kuru izjaukusi Nilsena pāragrā nāve. Pārstāvējis Dānijas komandu lielākajos komandu šaha turnīros: Pasaules šaha olimpiādēs piedalījies 2 reizes (1933—1935); neoficiālajā Pasaules šaha olimpiādē piedalījies 1936. gadā un izcīnījis zelta medaļu individuālajā vērtējumā. Vairāku šaha grāmatu autors. Par labāko no tām tiek uzskatīta 1945. gadā izdotā grāmata "Ārons Nimcovičs", kura vēlāk atstājusi lielu ietekmi uz pirmā Dānijas šaha lielmeistara Benta Larsena izaugsmi. OlimpBase :: Men's Chess Olympiads :: Bjørn Nielsen OlimpBase :: unofficial Chess Olympiads :: Bjørn Nielsen Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)