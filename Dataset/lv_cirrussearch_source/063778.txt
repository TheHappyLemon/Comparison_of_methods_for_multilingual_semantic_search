Lionels Sevastjans Skaloni (spāņu: Lionel Sebastián Scaloni; dzimis 1978. gada 16. maijā) ir argentīniešu futbola treneris un bijušais futbolists. Spēlējis labās malas aizsarga pozīcijā, lielu daļu karjeras pārstāvējis Spānijas klubu Deportivo. Spēlējis arī citos Spānijas, Itālijas, Anglijas un dzimtās Argentīnas klubos, kā arī Argentīnas izlasē. Kopš 2018. gada ir Argentīnas izlases galvenais treneris. Spēlētāja karjeru sāka Argentīnas klubā Newell's Old Boys. No 1996. līdz 1997. gadam spēlēja Laplatas "Estudiantes", bet 1997. gada beigās pievienojās Spānijas klubam Akoruņas "Deportivo". 2000. gadā Deportivo rindās kļuva par La Liga čempionu, bet 2002. gadā izcīnīja Spānijas Karaļa kausu. 2006. gadā tika izīrēts Anglijas Premjerlīgas klubam West Ham United. Spēlēja 2006. gada FA kausa finālā, kurā komanda pēcspēles 11 metru sitienos piekāpās Liverpool. Pēc tam atgriezās Spānijā un karjeru turpināja Santanderas "Racing". 2007. gada vasarā pārgāja uz Itālijas A sērijas klubu Lazio. No 2008. līdz 2009. gadam pavadīja īrē Spānijas klubā Mallorca. Futbolista karjeru noslēdza Itālijā, pārstāvot Bergamo "Atalanta". Argentīnas izlasē debitēja 2003. gada 30. aprīlī draudzības spēlē pret Lībiju. Tika iekļauts izlases sastāvā 2006. gada FIFA Pasaules kausā. Finālturnīrā nospēlēja vienu spēli — astotdaļfināla maču pret Meksiku. Kopumā izlasē aizvadījis septiņas spēles. 2016. gadā sāka strādāt par Horhes Sampaoli asistentu Spānijas futbola klubā Sevilla. 2017. gada jūnijā, kad Sampaoli tika apstiprināts par Argentīnas izlases galveno treneri, Skaloni kļuva par viņa asistentu izlasē. Pēc 2018. gada FIFA Pasaules kausa Sampaoli atstāja galvenā trenera amatu, un Sampaoli kopā ar Pablo Aimaru kļuva par galvenā trenera pienākumu izpildītājiem līdz gada beigām. 2018. gada novembrī Skaloni tika oficiāli apstiprināts amatā. Viņa vadībā izlase izcīnīja trešo vietu 2019. gada Copa América. Nākamajā turnīrā 2021. gadā aizveda Argentīnas izlasi līdz Copa América čempiontitulam. 2022. gadā, pārspējot Eiropas čempioni Itāliju, Skaloni vadītā Argentīnas izlase uzvarēja CONMEBOL–UEFA čempionu kausā jeb Finalissima. Deportivo La Liga: 1999–2000 Spānijas Karaļa kauss: 2001–02 Spānijas superkauss: 2002 West Ham FA kausa finālists: 2005–06 Argentīnas U-20 izlase FIFA U-20 Pasaules kauss: 1997 Argentīnas izlase Copa América: 2021 CONMEBOL–UEFA čempionu kauss: 2022 FIFA Pasaules kauss:2022 «Lionel Scaloni, nuevo ayudante de Sampaoli en el Sevilla». as.com (spāņu). 2016. gada 11. oktobrī. Skatīts: 2022. gada 1. oktobrī. «Es oficial: Chiqui Tapia confirmó a Lionel Scaloni como técnico de la Selección». clarin.com (spāņu). 2018. gada 29. novembrī. Skatīts: 2022. gada 1. oktobrī. https://www.theguardian.com/football/live/2022/dec/18/argentina-france-world-cup-2022-final-live Vikikrātuvē par šo tēmu ir pieejami multivides faili. Skatīt: Lionels Skaloni. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)