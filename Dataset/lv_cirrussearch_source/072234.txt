Šis raksts ir par koku un krūmu ģinti. Par citām jēdziena Bērzi nozīmēm skatīt nozīmju atdalīšanas lapu. Bērzi (Betula) ir bērzu dzimtas lapu koku, krūmu vai puskrūmu ģints. Bērzi aug tikai Ziemeļu puslodē, tas ir, Eiropā, Āzijā līdz Himalaju dienvidiem un Ziemeļamerikā. Tie ir plaši izplatīti, arī Latvijas teritorijā bērzi ir vieni no izplatītākajiem kokiem. Ģintī ir ap 120 sugu un vēl vairāk pasugu un formu. Daudzas bērza daļas tiek izmantotas saimniecībā: koksne, miza, tāss (mizas ārējā kārta), kā arī bērzu sula. Bērza pumpuri un lapas tiek izmantoti medicīnā. Dažas sugas tiek izmantotas arī lauku aizsardzībā un daiļdārzniecībā. Bērziem ir arī nozīmīga loma slāvu, skandināvu, kā arī latviešu tautas tradīcijās. Bērzu galvenā atšķirīgā iezīme no citiem kokiem ir balts, dzeltenīgs stumbrs. Lapas veselas ar zobainu malu. Rudenī lapas parasti krāsojas dzeltenā krāsā. Parasti vienmājas augi ar viendzimuma ziediem spurdzēs. Bērzi aug labā saules apgaismojumā, ēnainās vietās tie ir trausli un maziņi. Atšķirībā no sugas un apkārtējiem dabas apstākļiem vidējais bērza mūžs var būt no 80 līdz 300 gadiem. Bērzu ģints sīkāk dalās 4 apakšģintīs un aptuveni 120 sugās. bērzi (Bertula) īstie bērzi (Betula subg. Betula) Japānas bērzi (Betula subg. Nipponobetula) punktotie bērzi (Betula subg. Acuminata) raupjie bērzi (Betula subg. Aspera) Latvijā savvaļā ir sastopamas četras sugas, bet parkos un apstādijumos to skaits ir vēl lielāks. nokarenais bērzs (Betula pendula) purva bērzs (Betula pubescens) zemais bērzs (Betula humilis) — reta suga pundurbērzs (Betula nana) — ļoti reta suga, ierakstīta Latvijas Sarkanajā grāmatā. dzeltenais bērzs (Betula alleghaniensis) Daurijas bērzs (Betula davurica) akmens bērzs (Betula ermanii) sīkstais bērzs (Betula lenta) Maksimoviča bērzs (Betula maximowicziana) tumšais bērzs (Betula obscura) papīra bērzs (Betula papyrifera) Šmita bērzs (Betula schmidtii) Himalaju bērzs (Betula utilis) Mārtiņš Cekuliņš, Andris Zvirgzds. Dendroloģija. Rīga 2006. ISBN 9984-802-21-3 «Betula» (angļu). The Plant List. Arhivēts no oriģināla, laiks: 2019. gada 31. jūlijā. Skatīts: 2019. gada 31. jūlijā. Teo Spengler. «Birch Tree Lifespan: How Long Do Birch Trees Live». gardeningknowhow.com, 2020. gada 11. februāris. Skatīts: 2020. gada 7. maijs. Vikikrātuvē par šo tēmu ir pieejami multivides faili. Skatīt: Bērzi. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Encyclopædia of Life raksts (angliski) Enciklopēdijas Krugosvet raksts (krieviski)