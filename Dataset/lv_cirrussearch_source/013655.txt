Teilors Finijs (angļu: Taylor Phinney; dzimis 1990. gada 27. jūnijā Bolderā) ir bijušais amerikāņu riteņbraucējs. Startēja šosejas un treka sacensībās, kur specializējās individuālajā braucienā un individuālajā iedzīšanā, kur 2009. un 2010. gadā kļuva par Pasaules čempionu. Teilors ir bijušā profesionālā riteņbraucēja Deivisa Finija un bijušās ātrslidotājas un olimpiskās zelta medaļa ieguvējas šosejas riteņbraukšanā Konijas Kārpenteres-Finijas dēls. Finijs riteņbraukšanas sacensībām pievērsās 16 gadu vecumā, startējot Team Slipstream jauniešu komandā. 2007. gada augustā viņš uzvarēja Pasaules čempionātā junioriem individuālajā braucienā. Kopš tā laika viņš piedalījās valsts līmeņa, kā arī Pasaules kausa un Pasaules čempionāta sacensībās treka riteņbraukšanā. 2008. gada olimpiskajās spēlēs 17 gadu vecumā viņš finišēja septītajā vietā individuālajā iedzīšanā. Tajā pašā gadā viņš ASV treka čempionātā ieguva medaļas 1 km individuālajā braucienā, individuālajā iedzīšanā un komandas iedzīšanā. 2008. gada 24. septembrī Lānss Ārmstrongs paziņoja, ka Finijs ir iekļauts viņa organizētajā U23 komandā. 2010. gada 29. jūlijā tika paziņots, ka Finijs ar komandas biedriem Džesi Serdžentu un Klintonu Eiveriju piedalīsies Danmark Rundt sacensībās Team RadioShack sastāvā. 2009. gada 26. martā viņš uzvarēja individuālajā iedzīšanā 2009. gada Pasaules čempionātā treka riteņbraukšanā un atkārtoja šo panākumu arī 2010. gadā. 2010. gada 22. septembrī BMC Racing Team paziņoja, ka Finijs 2011. gadā kļūs par komandas dalībnieku. 2012. gada Giro d'Italia pirmajā posmā, kurš bija individuālais brauciens, Finijs izcīnīja uzvaru, kļūstot par sacensību kopvērtējuma līderi. Vadību tūrē viņš saglabāja arī nākamajos divos posmos, bet trešā posma finišā viņš iekļuva kritienā un savainoja kājas potīti. Ceturtais posms bija komandu brauciens un pēc tā līdera pozīciju pārņēma Lietuvas sportists Ramūns Navardausks. 2014. gadā Finijs otro reizi uzvarēja ASV čempionātā individuālajā braucienā, taču divas dienas vēlāk grupas braucienā piedzīvoja kritienu, kas apdraudēja viņa turpmāko karjeru. Pēc kritiena Finijs ieslīdēja ceļa nožogojuma barjerā, gūstot smagas apakšstilba kaula un ceļgala traumas. Lai arī sākotnēji tika prognozēta ātrāka atgrūšanās, Finijs izlaida visu atlikušo sezonas daļu Finijs pavadīja 2016. gada sezonas sākumu, atgūstoties no savainojumiem, pirmoreiz sacensībās piedaloties februārī Tour du Haut Var un pēc tam startējot pavasara klasikās, bet pēc tam atgriezās mājās Kolorādo. Maijā Finijs izcīnīja savu trešo ASV čempiona titulu individuālajā braucienā, otrās vietas ieguvēju pārspējot vairāk nekā par minūti. Finijs ar rezultātu bija apmierināts un cerēja, kas tas nodrošinās viņam startu ASV sastāvā 2016. gada vasaras olimpiskajās spēlēs. Viņš piedalījās spēlēs, bet nepiepildījās cerības uz medaļu individuālajā braucienā, finišējot tikai 22. vietā, piecas minūtes aiz uzvarētāja Fabiana Kančellāras. 2016. gada septembrī Finijs apstiprināja, ka ar nākamo sezonu uz diviem gadiem pievienosies Cannondale–Drapac komandai, ar mērķi koncentrēties klasikām un startu 2017. gada Tour de France. 2017. jūnijā viņš tika iekļauts komandas sastāvā startam tūrē, kas bija viņa debija sacensībās. Intervijā pirms starta Finijs izteicās, ka joprojām veic terapiju, lai cīnītos ar savainojumu sekām un ka viņa kreisās kājas jauda eksplozīvā sniegumā ir par 25% mazāka kā labajā pusē. Pēc otrā posma Finijs bija kalnu braucēju klasifikācijas līderis un valkāja punktoto krekliņu. Karjeru noslēdza 29. gadu vecumā pēc Japānas kausa sacensībām. Piezīmes: IZST = izstājās, — = nepiedalījās «Athlete Biography – PHINNEY Taylor». Beijing Olympics official website. Arhivēts no oriģināla, laiks: 2009. gada 30. jūlijā. Skatīts: 2012. gada 6. maijā. Kirsten Frattini. «Doctors give Phinney six to eight weeks recovery time». Cyclingnews.com, 2014. gada 11. jūnijs. «Phinney records new track record on way to third national title». cyclingnews.com. «Phinney tabbed for Armstrongs team». dailycamera.com. Arhivēts no oriģināla, laiks: 2008. gada 26. septembrī. Skatīts: 2016. gada 10. augustā. «Phinney, Sergent and Avery to begin stagiaire trial with RadioShack team». velonation.com. Arhivēts no oriģināla, laiks: 2010. gada 31. jūlijā. Skatīts: 2012. gada 7. maijā. «BMC racing team signs Taylor Phinney». BMC-racing.com. Arhivēts no oriģināla, laiks: 2010. gada 25. septembrī. Skatīts: 2012. gada 7. maijā. «Phinney suffers broken leg in USA championship crash». Cyclingnews.com. 2014. gada 27. maijs. Andrew Hood. «BMC hopeful Phinney returns to racing 'before end of summer'». VeloNews.com, 2015. gada 14. aprīlis. Sophie Smith. «Taylor Phinney focuses on Olympics as comeback from horrific injury continues». Cycling Weekly, 2016. gada 19. aprīlis. Arhivēts no oriģināla, laiks: 2016. gada 2. oktobrī. Skatīts: 2016. gada 28. septembris. «Phinney, Small win U.S. TT nationals». VeloNews. 2016. gada 27. maijs. Arhivēts no oriģināla, laiks: 2016-08-16. Skatīts: 2016-08-11. John Meyer. «Taylor Phinney finishes 22nd in Olympic time trial cycling event». The Denver Post, 2016. gada 12. augusts. Skatīts: 2016. gada 28. septembris. Daniel Benson. «Taylor Phinney: I'll start a new chapter at Cannondale-Drapac». cyclingnews.com, 2016. gada 27. septembris. Skatīts: 2016. gada 27. septembris. «2017: 104th Tour de France: Start List». Pro Cycling Stats. Skatīts: 2017. gada 28. jūnijs. Daniel Benson. «Taylor Phinney: I have to be happy with whatever level I get back to». cyclingnews.com, 2017. gada 1. jūlijs. Skatīts: 2017. gada 2. jūlijs. «Taylor Phinney to retire following Japan Cup». CyclingTips (en-US). 2019-10-17. Arhivēts no oriģināla, laiks: 2019-10-20. Skatīts: 2019-12-09. Vikikrātuvē par šo tēmu ir pieejami multivides faili. Skatīt: Teilors Finijs. Oficiālā tīmekļa vietne Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Twitter profils