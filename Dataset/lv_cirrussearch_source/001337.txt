Indīroks (angļu: indie rock) ir alternatīva roka žanrs, kurš ir izveidots 1980. gados un, iespējams, pat agrāk Lielbritānijā un ASV. Latvijā indīroks, tāpat kā citur pasaulē, nav dominējošs mūzikas žanrs, tomēr ar savām tradīcijām. Dažas no populārākajām grupām ar indīroka iezīmēm un elementiem ir 90. gados radušās "Baložu Pilni Pagalmi" un "Satellites LV", 21. gadsimtā darbojas arī "Mofo", "Tramplīni", "Saare", Alise Joste, "Ezeri", "Ansamblis Manta", "Sigma", "Gatis Ziema un Karaliskā dekadence", The Bad Tones un citas.