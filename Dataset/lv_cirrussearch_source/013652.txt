Pvpj 1110 (zviedru: Pansarvärnspjäs) ir Zviedrijas 90 mm bezatgrūdes lielgabals. Pazīstams arī kā Pv-1110 vai M1110. Bruņojumā pieņemts 1959. gadā, bet 1990. gadā, kad bija izgatavoti 1600 lielgabali, no Zviedrijas armijas bruņojuma izņemts. 300 lielgabali nonākuši Igaunijā, Lietuvā un Latvijā. Parasti lielgabals ticis vilkts, vai montēts uz automašīnas Volvo C202. Kopš 1970. gadu beigām, ticis montēts arī uz Volvo C303 un Bandvagn 206 automašīnām. Militārajām operācijām ziemas laikā lielgabalu varēja arī montēt uz kamanām, kuras velk divi slēpotāji. Pvpj 1110 lielgabals ir aprīkots ar optisko tēmēkli. Saglabāts arī mehāniskais tēmēklis, paredzēts rezerves situācijām. Pvpj 1110 lielgabali ir paredzēti HEAT tipa munīcijas šaušanai. Zviedru apzīmējumi šiem lādiņiem ir spårljuspansarspränggranat (slpsgr). Spårljuspansarspränggranat m/62 ir 10,7 kg HEAT lādiņš, kura caursišanas spēja (homogēnām bruņām) ir 380 mm. Spårljuspansarspränggranat m/77 ir 11,2 kg HEAT lādiņš, kura caursišanas spēja ir 500 mm. Spårljuspansarspränggranat m/84 ir 10 kg HEAT lādiņš, kura caursišanas spēja ir 800 mm. Spårljusövningsgranat m/62 ir 10.7 kg mācību lādiņš (bez sprāgstvielām) ar trasējošo sastāvu.  Igaunija 130 lielgabali (Igaunijas Aizsardzības spēki)  Īrija 96 lielgabali (noņemts no bruņojuma)  Latvija (Zemessardze)  Lietuva (Lietuvas armija)  Zviedrija (noņemts no bruņojuma, bet atrodas noliktavās) Estonia Land Forces military equipment and vehicles Estonian Army Kaitsevägi - Tehnika - 90 mm suurtükk Ireland Land Forces military equipment and vehicle Irish Army «Lietuvos kariuomenė :: Ginkluotė ir karinė technika » Granatsvaidžiai ir prieštankiniai ginklai » Prieštankinis beatošliaužis pabūklas PV1110». Arhivēts no oriģināla, laiks: 2013. gada 28. aprīlī. Skatīts: 2012. gada 6. maijā.