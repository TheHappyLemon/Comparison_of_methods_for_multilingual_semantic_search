Neišvānšteina (vācu: Schloss Neuschwanstein, izrunā: [nɔʏˈʃvaːnʃtaɪn]) ir neoromānikas stilā celta pils Vācijā, Bavārijas dienvidrietumos. Pils tika celta 19. gadsimta beigās Bavārijas karalim Ludvigam II. Pils būvniecība uzsākta 1869. gada 5. septembrī un turpinājās līdz 1892. gadam, tomēr līdz galam netika pabeigta. Pils veidota kā veltījums Riharda Vāgnera daiļradei. Pils arhitektūrā un iekšējo telpu apdarē atrodama gan viduslaiku romantiska interpretācija, gan Vāgnera mūzikas mitoloģija. Pils atrodas netālu no Bavārijas dienvidrietumu robežas ar Austriju, gleznainā vietā, kalnā, paceļoties pāri Hoenšvangavas ciemam (Hohenschwangau). Netālu atrodas Hoenšvangavas pils, kur Ludvigs II pavadīja lielāko daļu bērnības. Viņš bija iecerējis uzcelt Neišvānšteinas pili un dzīvot tur vientulībā, tālu no sabiedrības, taču 1886. gadā Ludvigs II gāja bojā noslīkstot. Pils tika atvērta publiskai apskatei jau tūlīt pēc karaļa nāves. Mūsdienās pils ir pazīstama kā ievērojams tūrisma objekts. Kopš 2001. gada "Jauno 7 brīnumu fonda" (New 7 Wonders Foundation) rīkotajās aptaujās Neišvānšteinas pils atzīta par vienu no finālistiem uz iekļūšanu mūsdienu 7 pasaules brīnumu sarakstā. «History of the origins of Neuschwanstein Castle». «Neuschwanstein Castle». Arhivēts no oriģināla, laiks: 2013. gada 23. augustā. Skatīts: 2013. gada 6. septembrī. «The mysterious death of the king.». Arhivēts no oriģināla, laiks: 2013. gada 19. oktobrī. Skatīts: 2013. gada 6. septembrī. «New 7 Wonders of the World». Arhivēts no oriģināla, laiks: 2013. gada 9. oktobrī. Skatīts: 2013. gada 6. septembrī. Vikikrātuvē par šo tēmu ir pieejami multivides faili. Skatīt: Neišvānšteina. Encyclopædia Britannica raksts (angliski) Willkommen in Schloss Neuschwanstein Koordinātas: 47°33′27″N 10°44′59″E﻿ / ﻿47.55750°N 10.74972°E﻿ / 47.55750; 10.74972