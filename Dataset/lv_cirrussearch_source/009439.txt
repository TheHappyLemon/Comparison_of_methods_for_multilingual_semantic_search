Tims Vīze (vācu:Tim Wiese; dzimis 1981. gada 17. decembrī Bergišgladbahā) ir bijušais vācu futbolists, vārtsargs. Savu spēlētāja karjeru viņš sāka Leverkūzenes "Bayer" jaunatnes sistēmā, kur pēc tam pārcēlas uz klubu Ķelnes "Fortūna", kur sāka savu profesionālā futbolista karjeras debiju 2000. gadā, Vācijas futbola 3. Bundeslīgā. Uz Kaizerslauternas klubu Vīze pārcēlās 2001./2002. gada sezonas ziemas transfēru periodā un sākotnēji spēlēja rezerves komandā trešajā divīzijā kā trešais numurs aiz vārtsargiem Georga Koha un Romana Vaidenfellera, kuri spēlēja pirmajā komandā. Tā kā Vaidenfellers pārgāja uz Dortmundes "Borussia", viņš cīnījās ar Kohu par pirmā vārtsarga vietu un savu debiju klubā aizvadīja Bundeslīgas 2002./2003. gada sākumā, nomainot Kohu, kurš 2 mačos bija ielaidis 4 vārtus. Pēc ziemas pārtraukuma viņš centās nosargāt savu vārtsarga pozīciju un pierādīja sevi kā vienu no talantīgākajiem jaunajiem vārtsargiem Bundeslīgā. Viņš tika uzskatīts par labāko vārtsargu Bundeslīgas 2003./04. gada sezonā, neskatoties uz to, ka tika nomainīts jau sezonas otrajā mačā. Viņš palika par Kaizerslauternas kluba pirmo vārtsargu līdz 2004. gada novembra beigām, kad savu vietu zaudēja veterānam Tomasam Ernstam Vīze pārcēlās uz Werder 2005. gadā, lai būtu aizvietotājs jau samērā gados vecajam vārtargam Andreasam Reinkem, bet Vīzem bija ceļu saišu plīsums divas reizes, tāpēc viņš zaudēja iespēju spēlēt sezonas pirmajā daļā. Sakarā ar Reinkes traumu izbraukumā pret VfB Stuttgart, Vīze aizvadīja savu debijas maču Brēmenes "Werder" un palika par komandas pirmo vārtsargu atlikušajā 2005./06. gada sezonā. Vīzem, kurš tiek salīdzināts ar vācu futbola vārtsargu, leģendu Oliveru Kānu sakarā ar viņa emocionālo uzliesmojumu, bija nestabils starts komandā, kā piemēru var nosaukt spēli pret Juventus, UEFA Čempionu līgas otrajā kārtā, 7. martā 2006. gadā, kad vēl bija jāspēlē tikai 2 minūtes un Werder jau bija tuvu, lai tiktu ceturtdaļfinālā, Vīze vienkāršā veidā noķēra bumbu, bet tad bumbu paripinot pa zemi, viņš ļāva Emersonam gūt vārtus un galu galā Juventus tika tālāk. Pēc tam viņš klubā nostabilizējās un tas tobrīd bija ļoti savtīgi, lai spētu nobīdīt savus tuvākos sekotājus Hamburger SV uz trešo vietu un izcīnītu otro vietu 2005./06. gada sezonā. Neskatoties uz to, viņš vēl joprojām centās nocelt smagumu sev no pleciem par spēli pret Juventus, savā karjerā visnozīmīgāko spēli. 2006./2007. gada sezonā viņš beidzot nostiprinājās komandā kā pirmais vārtsargs un nepiedalījās tikai 3 spēlēs visā sezonā. 2008./09. gada sezonā DFB-Pokal pusfinālā pret Hamburgu, Vīze palīdzēja komandai iekļūt finālā, kad viņš nosargāja trīs 11 metru soda sitienus pēc kārtas. Savu pirmo izlases spēli Vīze aizvadīja pret Angliju 2008. gada 19. novembrī, kad viņš nāca uz maiņu, nomainot Renē Adleru otrā puslaika sākumā. Viņš piedalījās arī FIFA Pasaules kausā 2010, bet bija vienīgais spēlētājs, kurš netika pie spēlēšanas, jo pirmā vārtsarga vieta tika atvēlēta Schalke 04 vārtsargam Manuelam Neieram un arī tad, kad Neiers guva traumu spēlē cīņā par trešo vietu, Vīzi pie spēlēšanas nelaida, ļaujot spēlēt Minhenes "Bayern" veterānam Hansam Jergam Butam. No 30. aprīļā 2010 Brēmenes "Werder" DFB-Pokal: 2008–09 DFB-Supercup: 2009 DFB-Ligapokal: 2006 Vācija 2010. gada FIFA Pasaules kauss: Trešā vieta - bronzas medaļa Anglija pret Vāciju Arhivēts 2009. gada 23. jūnijā, Wayback Machine vietnē. Kicker.de 19. novembrī 2008. gadā, atjaunots 2009. gada 19. februārī. Oficiālā mājaslapa (vāciski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) CageMatch profils (angliski) Internet Wrestling Database profils (angliski) Tims Vīze werder.de mājaslapā Tims Vīze fussballdaten.de mājaslapā