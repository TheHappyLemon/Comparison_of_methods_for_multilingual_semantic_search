Šis raksts ir par norvēģu zinātnieku. Par citām jēdziena Sverdrups nozīmēm skatīt nozīmju atdalīšanas lapu. Haralls Ulriks Sverdrups (norvēģu: Harald Ulrik Sverdrup; dzimis 1888. gada 15. novembrī Songndālē, miris 1957. gada 21. augustā Oslo) bija norvēģu okeanogrāfs, meteorologs un polārpētnieks. Pēc universitātes absolvēšanas 1914. gadā strādājis Leipcigas ģeofizikas institūtā un par meteorologu Bergenā. No 1918. līdz 1925. gadam vadījis zinātniski pētnieciskās programmas Roalda Amundsena ekspedīcijās ar kuģi Maud. Kopš 1926. gada ģeofizikas profesors Bergenas universitātē. 1931. gadā kopā ar Džordžu Vilkinsu piedalījās neveiksmīgajā arktiskajā ekspedīcijā ar zemūdeni Nautilus. No 1936. līdz 1948. gada vadījis Skripsa Okeanogrāfijas institūtu Kalifornijā. No 1948. gada līdz mūža beigām vadīja Norvēģijas polāro institūtu. Sverdrupa vārdā nosaukta okeāna straumju ūdens patēriņa mērvienība sverdrups (1Sv=106 m3/s), kā arī Sverdrupa kalni Karalienes Modas Zemē un Sverdrupas polārstacija Svalbārā. «Norsk polarhistorie. Harald Ulrik Sverdrup». Arhivēts no oriģināla, laiks: 2012. gada 3. aprīlī. Skatīts: 2011. gada 21. augustā. Vikikrātuvē par šo tēmu ir pieejami multivides faili. Skatīt: Haralls Sverdrups. Encyclopædia Britannica raksts (angliski) Krievijas Lielās enciklopēdijas raksts (krieviski)