Maemo bija programmatūras platforma viedtālruņiem un planšetdatoriem. To izstrādāja Nokia un uzlaboja Maemo Community. Platforma aptver Maemo operētājsistēmu un Maemo programmatūras izstrādes komplektu. Maemo bāzēta uz Debian Linux distributīva un GNOME vides. Tā izmanto Matchbox logu pārvaldnieku un uz GTK+ bāzētu Nokia izstrādātu Hildon ietvaru kā grafisko lietotāja saskarni un programmatūras ietvaru. Pirmā versija izlaista 2005. gada novembrī, kas veidota interneta planšetdatoram Nokia 770. Pēdējā versija izlaista 2011. gadā. 2010. gada februārī paziņots, ka Maemo tiks apvienots ar Moblin operētājsistēmu, turpinoties projektā MeeGo. Oficiālā vietne