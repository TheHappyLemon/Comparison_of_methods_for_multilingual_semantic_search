Novi Jičīna (čehu: Nový Jičín) ir pilsēta Čehijā, Morāvijas-Silēzijas apgabala Novi Jičīnas apriņķa centrs. Pilsētas vecpilsēta ir apbūves piemineklis. Tradicionāls galvassegu ražošanas centrs. Pilsētā atrodas 1799. gadā dibinātais cepuru ražošanas uzņēmums "Tonak". Rakstos pirmoreiz minēta 1313. gadā. Ilgus gadsimtus pilsēta atradās Hābsburgu impērijas sastāvā, tās vāciskais nosaukums bija Neitičeine (vācu: Neutitschein). No 1918. gada — Čehoslovākijas sastāvā. No 1938. līdz 1945. gadam kā Sudetu apgabala daļa atradās Vācijā. Pēc Otrā pasaules kara — atkal Čehoslovākijā. Pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada — Čehijas sastāvā. Novi Jičīna ir hokejista Rostislava Kleslas (1982) dzimtā pilsēta. 1790. gada 14. jūlijā Novi Jičīnā mira Latvijā dzimušais austriešu karavadonis Ernests Gideons fon Laudons. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Novi Jičīna. Uzņēmums "Tonak"