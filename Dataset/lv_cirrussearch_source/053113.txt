Frīdrihs Ermlers (krievu: Вульф Мовшевич Бреслав, pēc 1918. gada krievu: Фридрих Маркович Эрмлер; dzimis 1898. gada 13. maijā Rēzeknē; miris 1967. gada 12. jūlijā Ļeņingradā) bija Latvijas ebreju cilmes padomju kinorežisors. Dzimis Rēzeknē kā Vulfs Breslavs trūcīga ebreju amatnieka Movšes Breslava ģimenē. Pirmā pasaules kara laikā pārtrauca farmācijas studijas un iestājās Krievijas impērijas armijā (1917). 1918. gadā pieņēma vārdu Frīdrihs Ermlers. Krievijas pilsoņu kara laikā cīnījās lielinieku pusē Ziemeļkrievijā, nokļuva gūstā. Pēc pilsoņu kara beigām mācījās Ļeņingradas ekrāna mākslas institūtā (1923—1924). Viņa filmās dominēja padomju patriotisma tēma. 1929. gadā propagandēja padomju kino Eiropas valstīs, 1935. gadā viesojās ASV. Filmu studijas "Ļenfiļm" mākslinieciskais vadītājs (1939). Viņa dokumentālā filma par Staļingradas kauju "Lielais pagrieziens" ieguva Kannu kinofestivāla Lielo Balvu 1946. gadā. Maskavas kinofestivālā 2003. gadā tika demonstrēta Ermlera filmu retrospekcija. 1926 — Катька — Бумажный ранет 1928 — Парижский сапожник 1928 — Дом в сугробах 1932 — Встречный 1934 — Крестьяне 1939 — Великий гражданин 1943 — Она защищает Родину 1945 — Великий перелом 1949 — Великая сила 1955 — Неоконченная повесть 1958 — День первый Par Frīdrihu Ermleru (krieviski)