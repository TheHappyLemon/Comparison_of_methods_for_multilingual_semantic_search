Elizbars Ubilava (gruzīnu: ელიზბარ უბილავა; dzimis 1950. gada 27. augustā Tbilisi) ir Gruzijas starptautiskais lielmeistars šahā (1988), kas kopš 2005. gada šaha turnīros pārstāv Spāniju. Divas reizes uzvarējis Gruzijas šaha čempionātos (1974, 1986). 1967. gadā vienīgo reizi piedalījies PSRS šaha čempionāta finālā. Gruzijas PSR šaha izlases sastāvā sešas reizes piedalījies PSRS komandu šaha čempionātos (1969-1983) un komandu vērtējumā izcīnījis sudraba (1983) un bronzas (1981) medaļas. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Trenčanske Teplicē (1985), Tbilisi (1988), Benaske (2001, 2005), Almērijā (2008). 1992. gadā Manilā Gruzijas izlases sastāvā piedalījies Pasaules šaha olimpiādē. Par panākumiem turnīros FIDE 1978. gadā viņam piešķīrusi starptautiskā meistara (IM), bet 1988. gadā - starptautiskā lielmeistara (GM) nosaukumu. Pazīstams arī kā šaha treneris. Bijis Nanas Joseliani sekundants 1988. gada mačā par pasaules čempiones titulu, kā arī Anatolija Karpova treneris 1987. gada mačā par pasaules šaha čempiona titulu. 2004. gadā kļuvis par FIDE vecāko treneri. Chess Players who changed federations in 2005 Campeonato de Georgia siendo Rep. soviética OlimpBase :: Soviet Team Chess Championship :: Elizbar Ubilava OlimpBase :: Men's Chess Olympiads :: Elizbar Ubilava Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)