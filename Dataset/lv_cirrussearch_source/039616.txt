Ārpāds Gencs (ungāru: Göncz Árpád; dzimis 1922. gada 10. februārī, miris 2015. gada 6. oktobrī) bija Ungārijas rakstnieks, disidents un Ungārijas prezidents no 1990. līdz 2000. gadam. Studējis Budapeštas universitātē. Otrā pasaules kara laikā iesaukts armijā, no kurienes dezertējis un piedalījies pretošanās kustībā. Pēc kara iesaistījās politikā. Aktīvi piedalījās 1956. gada Ungārijas revolūcijā. 1957. gadā notiesāts uz mūža ieslodzījumu par cenšanos Ištvāna Bibo un Imres Naģa manuskriptus nosūtīt ārpus valsts. 1963. gadā, amnestijas rezultātā, atbrīvots. Strādājis par tulkotāju, tostarp tulkojot Folknera un Doktorova un Tolkīna darbus. Rakstījis literārus darbus. No 1989. līdz 1990. gadam - Ungārijas Rakstnieku savienības prezidents. 1990. gadā ievēlēts par Ungārijas prezidentu, 1995. gadā - pārvēlēts vēlreiz. Vikikrātuvē par šo tēmu ir pieejami multivides faili. Skatīt: Ārpāds Gencs. Encyclopædia Britannica ieraksts (angliski)