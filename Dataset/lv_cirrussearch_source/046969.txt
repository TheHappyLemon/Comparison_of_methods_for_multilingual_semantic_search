Hibernācija (latīņu: hibernātus, no hībernus — 'ziema') jeb ziemas guļa ir dzīvnieku spēja ilgstoši saglabāt neaktivitāti un samazinātu vielmaiņu. Dzīvniekiem šajā stāvoklī ir zema ķermeņa temperatūra, lēna elpošana un sirdsdarbība, lēna vielmaiņa. Visbiežāk hibernāciju novēro ziemā. Tās mērķis ir saglabāt enerģiju, kad pietiekams daudzums ēdiena nav pieejams. Hibernācija var ilgt dienas, nedēļas vai mēnešus atkarībā no sugas, apkārtējās vides temperatūras, gada laika, attiecīgā dzīvnieka ķermeņa stāvokļa. Pirms ieiešanas hibernācijas stāvoklī dzīvniekam ir jāuzkrāj pietiekoši liels daudzums enerģijas, lai pietiktu līdz perioda beigām. Vikikrātuvē par šo tēmu ir pieejami multivides faili. Skatīt: Hibernācija. Encyclopædia Britannica ieraksts (angliski)