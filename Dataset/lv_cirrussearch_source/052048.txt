Solar Orbiter (SolO) ir Saules izpētes kosmiskais aparāts. Projektu vada Eiropas Kosmosa aģentūra (ESA) sadarbībā ar ASV Nacionālās aeronautikas un kosmosa administrāciju (NASA). Tā ir daļa no Cosmic Vision programmas. Zonde tika palaista 2020. gada februārī. Ar Solo plānots veikt detalizētus iekšējās heliosfēras un topošā saules vēja mērījumus, kā arī veikt Saules polāro reģionu tuvus novērojumus, ko grūti izdarīt no Zemes. Kosmiskais aparāts veiks novērojumus no ekscentriskas orbītas, Saulei pietuvojoties līdz 60 Saules rādiusiem jeb 0,284 astronomiskajām vienībām. Lidojuma laikā orbītas slīpums tiks palielināts līdz apmēram 25°. Projekta kopējās izmaksas ir 1,5 miljardi ASV dolāru, skaitot gan ESA, gan NASA iemaksas.Solar Orbiter pamata misija ir plānota 7 gadiem, bet to varēs pagarināt vēl par 3 gadiem. Solar Orbiter tika palaists 2020. gada 10. februārī 04:03 UTC ar nesējraķeti Atlas V/411 no Kanaveralas zemesraga Gaisa spēku stacijas starta laukuma SLC-41. 2020. gada jūnijā Solar Orbiter 76 miljonu kilometru attālumā no Saules uzņēma pirmos Saules attēlus; tie tika publicēti 16. jūlijā. Aptuveni 3,5 gadu laikā kosmiskais aparāts vairākus Zemes un Veneras pārlidojumus, lai ar gravitācijas manevru palīdzību sasniegtu darba orbītu. Pirmais Veneras pārlidojums notika 2020. gada 27. decembrī, vistuvāk pietuvojoties planētai 12:39 UTC 7500 km no mākoņu virsas. 2021. gada 27. novembrī zonde veica Zemes pārlidojumu. Parker Solar Probe Ulysses Atlas launches Solar Orbiter mission Jeff Foust, spacenews.com, 2020-02-10 «Closest pictures of sun ever taken reveal mysterious 'campfires'». sports.yahoo.com (en-US). Skatīts: 2020-07-16. Solar Orbiter ESA Solar Orbiter Mission eoPortal METIS instrument National Institute for Astrophysics, Italian Space Agency Solar Orbiter collaboration NASA Solar Orbiter (SolO) Gunter Dirk Krebs