Džons Hārtfīlds (vācu: John Heartfield; dzimis kā Helmuts Hercfelds (vācu: Helmut Herzfeld) 1891. gada 19. jūnijā, miris 1968. gada 26. aprīlī) bija politiski kreisi noskaņots vācu mākslinieks, grafiķis un scenogrāfs, viens no fotomontāžas mākslas pamatlicējiem. 1917. gadā, protestējot pret Vācijā valsošo nacionālismu, angliskoja savu vārdu. Tajā pašā gadā pieslējās Berlīnes dadaistu kustībai. 1918. gadā iestājās Vācijas Komunistiskajā partijā. Pēc Pirmā pasaules kara kopā ar Georga Grosu veidoja pirmās fotomontāžas kā mākslas žanru. Hārtfīlds, ilustrēdams avīzi Arbeiter-Illustrierte-Zeitung, inovatīvi izmantoja fotomontāžu kā politiskās cīņas ieroci, radīdams antifašistiskas un komunistiskas dabas darbus. Hārtfīlda domubiedru grupā bija tādi Berlīnes mākslinieki kā Ervīns Piskators, Bertolts Brehts, Hanna Heha un citi. Hārtfīlds bija vairāku Piskatora un Brehta lugu scenogrāfijas autors. Pēc nacistu nākšanas pie varas devās emigrācijā, iesākumā uz Prāgu, vēlāk uz Londonu. Pēc kara atgriezās komunistiskajā Austrumvācijā (VDR). Vikikrātuvē par šo tēmu ir pieejami multivides faili. Skatīt: Džons Hārtfīlds. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Džonam Hārtfīldam veltīta lapa (angliski) Artis Ostups: Džona Hārtfīlda skola Arhivēts 2016. gada 31. augustā, Wayback Machine vietnē. (latviski)