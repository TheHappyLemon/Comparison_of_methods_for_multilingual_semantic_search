Adri van der Pūls (nīderlandiešu: Adri van der Poel; dzimis 1959. gada 17. jūnijā Hogerheidē) ir bijušais profesionālais Nīderlandes velokrosa un šosejas riteņbraucējs. Van der Pūls bija profesionālis no 1981. līdz 2000. gadam. Karjeras laikā viņš uzvarēja 6 klasikās, divos Tour de France posmos un 1996. gada Pasaules čempionātā velokrosā. Viņš arī ieguva sudraba medaļu 1983. gada Pasaules čempionātā šosejas riteņbraukšanā aiz Grega Lemona un piecas otrās vietas Pasaules čempionātos velokrosā. Van der Pūls karjeru uzsāka šosejas riteņbraukšanā un savā pirmajā sezonā viņš ieguva otro vietu Parīze—Nica daudzdienu velobraucienā aiz Stīvena Roča un otro vietu La Flèche Wallonne sacensībās. Tour de France viņš uzvarēja divos posmos; viņa uzvara posmā 1988. gadā uzstādīja rekordu kā ātrākais posms (kopš tā laika to pārspējuši trīs sportisti). Ziemā Van der Pūls piedalījās arī velokrosa sacensībās un guva lielus panākumus, karjeras beigu daļā pievēršoties velokrosam pilnībā, 1996. gadā uzvarot Pasaules čempionātā, bet 1997. gadā Pasaules kausa un Superprestige kopvērtējumā. Van der Pūls karjeru beidza pēc 2000. gada Pasaules čempionāta velokrosā, kur viņš finišēja ceturtais. Viņa vārdā ir nosauktas sacensības Grand Prix Adri van der Poel. Van der Pūls ir populārā Francijas riteņbraucēja Raimona Pulidora znots. Viņa dēli Davids un Matjē arī ir riteņbraucēji. Matjē Van der Pūls 2012. un atkal 2013. gadā pats kļuva par Pasaules junioru čempionu velokrosā. 2015. gadā viņš atkārtoja tēva panākumu, kļūdams par pasaules čempionu. Van der Pūla jaunākais brālis Žaks arī bija profesionāls riteņbraucējs; viņa karjera ilga no 1986. līdz 1992. gadam. Wired 15.01: The Doping Excuses Hall of Fame. Wired.com (2009-01-04). Retrieved on 2011-07-02. Nieuwsselectie: Sport Arhivēts 2014. gada 15. septembrī, Wayback Machine vietnē.. Retro.nrc.nl. Retrieved on 2011-07-02. Adrie van der Poel Arhivēts 2012. gada 15. decembrī, Wayback Machine vietnē.. sports-reference.com «Le Tour en chiffres Les autres records» (French). LeTour.fr. Arhivēts no oriģināla, laiks: 2009. gada 20. martā. Skatīts: 2014. gada 15. jūlijā. Vikikrātuvē par šo tēmu ir pieejami multivides faili. Skatīt: Adri van der Pūls. Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) CycleDatabase profils (angliski)