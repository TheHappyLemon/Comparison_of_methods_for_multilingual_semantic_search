Romāns Viks (Roman Wick; dzimis 1985. gada 30. decembrī) ir šveiciešu hokejists, malējais uzbrucējs, Šveices hokeja izlases dalībnieks. Pašlaik (2018) spēlē Šveices hokeja līgas klubā Cīrihes "Lions". Savu karjeru Viks uzsāka Klotenes "Flyers" kluba junioru sistēmā, 2002.—03. sezonā debitējot arī Šveices hokeja līgā. 2004. gada vasarā šveicietis pārcēlās uz Ziemeļameriku, nākamās divas sezonas aizvadot Rietumu hokeja līgā. 2006. gadā Viks atgriezās Klotenē, kluba sastāvā aizvadot nākamās četras sezonas. 2010.—11. sezonā Viks debitēja NHL, septiņas spēles aizvadot Otavas "Senators" sastāvā, pārējo sezonu pavadot tās AHL fārmklubā Bingemtonas "Senators", kluba sastāvā izcīnot Kaldera kausu. Pēc "Senators" sistēmā aizvadītās sezonas Viks atgriezās Klotenē, turpinot spēlēt vietējās "Flyers" sastāvā. 2012. gada vasarā pievienojās Cīrihes "Lions" vienībai. Turpmākajās trīs sezonās bija komandas rezultatīvākais spēlētājs. 2014. gadā kopā ar komandu kļuva par Šveices čempionu un tika atzīts par līgas vērtīgāko spēlētāju. Šveices izlases rindās spēlējis trijos Pasaules čempionātos, kā arī 2010. un 2014. gada olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)