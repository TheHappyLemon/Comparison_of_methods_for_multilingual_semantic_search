Aleksandrs Guskovs (krievu: Алекса́ндр Алекса́ндрович Гусько́в; dzimis 1976. gada 26. novembrī) ir bijušais krievu hokejists, aizsargs, Krievijas izlases dalībnieks. Karjeras laikā aizvadījis 468 spēles Krievijas Superlīgā un 294 spēles Kontinentālajā hokeja līgā, Jaroslavļas "Lokomotiv" sastāvā kļuvis par 2002. un 2003. gada Krievijas čempionu. Krievijas hokeja izlases sastāvā spēlējis trīs Pasaules čempionātos. Savu debiju Krievijas Superlīgā, kas arī uzskatāma par Aleksandra profesionālās karjeras sākumu, aizsargs piedzīvoja 1998. gadā Čeļabinskas "Traktor" rindās. 2001.—02. un 2002.—03. sezonā, spēlējot "Lokomotiv" rindās, Guskovs kļuvis par divkārtējos Krievijas čempionu hokejā. 2003. gada NHL draftā Guskovu izvēlējās Kolumbusas "Blue Jackets", taču savas karjeras gaitā spēlēt uz Ziemeļameriku Aleksandrs tā arī nav devies. Kontinentālās hokeja līgas 2009.—10. sezonā viņš tika atzīts par marta labāko līgas aizsargu, bet nākamajā sezonā tika iebalsots Zvaigžņu spēles sākumsastāvā. 2012.—13. gada sezonas vidū no CSKA rindām pārcēlās uz Jaroslavļas "Lokomotiv", taču pēc sezonas beigām pievienojās Čeļabinskas "Traktor" rindām. Jau sezonas pirmajā pusē Guskovs nonāca Čerepovecas "Severstal" sastāvā. 2014.—15. gada sezonā Guskovs aizvadīja trīs spēles Ņižņekamskas "Ņeftehimik" sastāvā, taču pēc tam beidza profesionāļa karjeru. Krievijas izlases rindās Guskovs debitēja 2002. gada Pasaules čempionātā, kurā Krievijas izlases izcīnīja sudraba medaļas. Spēlējis arī 2003. un 2004. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)