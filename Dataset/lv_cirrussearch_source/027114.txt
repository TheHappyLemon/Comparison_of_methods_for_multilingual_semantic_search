"Otello" (angļu: The Tragedy of Othello, the Moor of Venice) ir Viljama Šekspīra traģēdija piecos cēlienos. Tiek uzskatīts, ka Šekspīrs to sarakstījis ap 1603. gadu. Lugas sižets veidots pēc Džovanni Batistas Džiraldi (Šintio) īsā stāsta Un Capitano Moro (pirmoreiz publicēts 1565. gadā). Luga ir par Venēcijas armijas ģenerāli, mauru Otello, kuru viņa karodznieks Jago cenšas sazvērēt pret sievu Dezdemonu, pārliecinot, ka sieva viņu krāpj. Jago to dara atriebjoties Otello par Kasio, nevis viņa iecelšanu par leitnantu. Šekspīra darbu pētniekiem nav vienprātības par Otello rasi. E. A. J. Honingmans, Šekspīra pētnieks, secināja, ka rase ir neskaidra. Tomēr parasti Otello tiek tēlots kā tumšādains. Tomass Volklijs publicēja lugu 1622. gadā. Pēc gada luga tika iekļauta First Folio Šekspīra lugu krājumā. First Folio iekļautā luga nedaudz atšķiras no 1622. gadā publicētās versijas. Vairākums mūsdienās izdoto lugas tekstu versiju veidotas pēc garākās Folio versijas. Lugas tēmas aktualitātes dēļ "Otello" tiek bieži iestudēts arī mūsdienās. Luga ir piedzīvojusi arī vairākas ekranizācijas, tikušas veidotas dažādas literāras adaptācijas, operas. "Otello" daudzkārt ir uzvests arī Latvijas teātros. Jaunajā Rīgas teātrī Māras Ķimeles režisētā "Otello" versija ar Andri Keišu galvenajā lomā tiek izrādīta no 2010. gada. A. Keišs par Otello lomu saņēmis 2010.—2011. gada Spēlmaņu nakts balvu kā Gada aktieris. Otello Arhivēts 2015. gada 21. martā, Wayback Machine vietnē. Jaunais Rīgas teātris Vikikrātuvē par šo tēmu ir pieejami multivides faili. Skatīt: Otello. Encyclopædia Britannica raksts (angliski) Encyclopædia Universalis raksts (franciski)