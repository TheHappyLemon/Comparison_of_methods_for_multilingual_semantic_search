Vokselis (angļu: volume — ‘apjoms’ + pixel — ‘pikselis’) ir ciparinformācijas vienība. Vokselis ir telpiskās modelēšanas vismazākais trīsdimensiju elements. Tam neatkarīgi var piešķirt tādus atribūtus kā krāsu un intensitāti (vokseļa vērtība — diskrēts atribūts, kas var būt arī kāds cits parametrs, ne tikai krāsa vai intensitāte). Vokselim nav iekšējās struktūras un to parasti atvasina, vienādās daļās sadalot trīsdimensiju telpu. Vokseļus izmanto attēla dziļuma un precizitātes veicināšanai. Bieži vokseļus izmanto medicīnisko un zinātnisko datu vizualizācijai un analīzei, kā arī lai aprakstītu dažu displeju izšķirtspēju, jo vokseļu modelim ir salīdzinoši ļoti augsta precizitāte — tas vizualizē gandrīz katru pikseli, kas ir trīsdimensiju telpā. Lai radītu 3D vokseļu modeli (vokseļu modelis — 3D rastrs, kas veido objektus trīsdimensiju telpā), nav vajadzīgi šim nolūkam paredzēti algoritmi, jo katrs no kontroles punktiem tiek izvadīts 3D telpā kā atsevišķa daļiņa (elements), piemēram, cilindrs, sfēra, kubs. Tādējādi, katrs kontroles punkts var būt izvadīts kā atsevišķs elements, un kontroles punktu bloks izveidos visu laukumu. Vokseļu plusi: Tas var attēlot objektus, kuriem ir vairāk nekā viens segments katrā no slāņiem, jo starpslāņu saites nav svarīgas. Modeļa virsmā nav kropļojumu (salīdzinot ar poligonālo modeli). Vokseļu mīnusi: Vokseļu attēlošanai nepieciešams vairāk datora resursu, jo nepieciešams attēlot vairāk sarežģītu objektu. Virsma nav gluda, bet gan ir graudaina un ir redzams ikviens virsmas elements (vokselis). Kaut arī, izmantojot vokseļus zinātniskām vizualizācijām, nav nepieciešama to koriģēšana, ir pieejami vairāki vokseļu redaktori, kurus izmanto, lai no vokseļiem veidotu mākslas darbus (īpaši 3D pikseļu mākslu) vai arī lai veidotu modeļus, kas paredzēti uz vokseļiem bāzētām spēlēm. Daži no redaktoriem izmanto tikai vienu vokseļu rediģēšanas pieeju, bet citi sajauc vairākas no tām. Kopīgās pieejas: Slice (no angļu: šķēle, daļa) tilpums ir sadalīts vairākos gabalos ("šķēlēs") uz vienas vai vairākām asīm un lietotājs var koriģēt katru atsevišķi, izmantojot 2D rastra koriģēšanas rīku. Šī metode parasti vokseļos uzglabā informāciju par krāsām. Sculpture (no angļu: skulptūra) parasti vokseļos uzglabā informāciju par blīvumu, taču trūkst informācijas par krāsu. Building blocks (no angļu: celtniecības bloki) lietotāji var pievienot vai noņemt dažādus blokus, gluži kā darbojoties ar konstruktoru rotaļlietām. «Akadēmiskā terminu datubāze AkadTerm — vokselis». Arhivēts no oriģināla, laiks: 2015. gada 19. oktobrī. Skatīts: 2014. gada 5. novembrī.