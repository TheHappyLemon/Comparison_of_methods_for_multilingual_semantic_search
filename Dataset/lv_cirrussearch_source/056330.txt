Nadīne Fēndriha (vācu: Nadine Fähndrich; dzimusi 1995. gada 16. oktobrī) ir šveiciešu distanču slēpotāja. Pasaules kausa sacensībās debitēja 2015. gada 13. decembrī Davosā ar 22. vietu sprintā. 2016. gada Pasaules U-23 čempionātā izcīnīja sudraba medaļu sprintā. Pasaules čempionātā pirmo reizi piedalījās 2017. gadā Lahti. Komandu sprintā un stafetē ieņēma 7. vietu, bet individuālajā sprintā un 10 km distancē klasiskajā stilā — 25. vietu. 2018. gada Pasaules U-23 čempionātā, kas norisinājās Gomsā, Šveicē, izcīnīja divas medaļas — sudrabu sprintā un bronzu 10 km distancē klasiskajā stilā. Piedalījās 2018. gada ziemas olimpiskajās spēlēs Phjončhanā. Labāko rezultātu sasniedza komandu sprintā, ieņemot 4. vietu. 2019. gada 17. februārī PK sacensībās Itālijā izcīnīja 2. vietu 10 km distancē klasiskajā stilā, kas bija viņas pirmais goda pjedestāls PK posmos. 2019. gada Pasaules čempionātā labāko rezultātu sasniedza 10 km distancē, izcīnot 5. vietu. Pirmo uzvaru PK posmos izcīnīja 2020. gada 19. decembrī Drēzdenē sprintā.2021. gada Pasaules čempionātā kopā ar Laurīni van der Grāfu ieguva sudraba medaļu komandu sprintā. «Niskanen, Fähndrich and Nepryaeva win at Cogne 10km C». fis-ski.com (angļu). 2019. gada 17. februārī. Skatīts: 2021. gada 10. martā. «Nadine Fähndrich flies to maiden World Cup win». fis-ski.com (angļu). 2020. gada 19. decembrī. Skatīts: 2021. gada 10. martā. Vikikrātuvē par šo tēmu ir pieejami multivides faili. Skatīt: Nadīne Fēndriha. Olympedia profils (angliski) FIS profils (distanču slēpošana) (angliski)