EQT AB (agrāk EQT Holdings AB) ir Zviedrijā reģistrēta privātā kapitāla uzņēmumu grupa. Galvenais birojs atrodas Stokholmā. Dibināts 1994. gadā. Uzņēmums pārvalda privātā kapitāla fondus. Fondu vidējais darbības ilgums ir 7 — 10 gadi. Pirmo piecu gadu laikā tiek veiktas investīcijas (iegādāti uzņēmumi), bet pēdējo piecu gadu laikā tiek atgūtas investīcijas (pārdoti uzņēmumi). 2018. gadā grupā ietilpa 27 fondi ar piesaistīto kapitālu aptuveni 50 miljardi EUR. 1994. gadā Zviedrijas investīciju uzņēmums Investor AB, ASV investīciju uzņēmums AEA Investors, Zviedrijas banka SEB un citi partneri dibināja uzņēmumu EQT Partners AB, kas būtu konsultatīvais uzņēmums privātā kapitāla fondiem. 1995. gadā izveidots pirmais fonds EQT I un iegādāts pirmais uzņēmums Zviedrijas Brukens Thermotreat. 1998. gadā atvērts birojs Kopenhāgenā. SEB savas daļas pārdeva Investor un AEA. 1999. gadā atvērti biroji Helsinkos un Minhenē. 2001. gadā AEA savas daļas uzņēmumā pārdeva partneriem. Atvērts birojs Cīrihē. 2003. gadā izveidots fonds EQT Expansion Capital I. 2005. gadā atvērti biroji Frankfurtē un Honkongā. 2006. gadā dibināti fondi EQT Opportunity un EQT Greater China. 2007. gadā atvērti biroji Oslo un Šanhajā. Partneru daļas EQT Partners AB sasniedza 69 %, pārējais piederēja Investor AB. 2008. gadā atvērti biroji Ņujorkā un Varšavā. Izveidots fonds EQT Infrastructure I. 2010. gadā atvērti biroji Londonā un Singapūrā. Dibināts fonds EQT Credit Fund. 2012. gadā veikta grupas restrukturizācija. Dibināta pārvaldītājsabiedrība EQT Holdings AB, kas pārvalda visus fondus un partnerus. Jaunu fondu pārvaldīšana paredzēta no Eiropas (Nīderlandes, Apvienotās Karalistes un Luksemburgas). 2016. gadā EQT Holdings AB pārdēvēts par EQT AB. Katram EQT fondam ir galvenais partneris un / vai fonda pārvaldnieks ar pašam savu direktoru padomi un investīciju pārraudzības komiteju. EQT fondi 2017. gadā: Fast Facts History EQT establishes holding company in Sweden for operations and new funds EQT ANNUAL REVIEW 2017 EQT vietne Eqt AB Infromācija par uzņēmumu, tai skaitā koncerna struktūra. hitta.se