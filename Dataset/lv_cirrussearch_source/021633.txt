They Live by Night ir 1948. gada ASV film noir. Filmas režisors ir Nikolass Rejs un tā ir viņa režisora debija. Galvenās lomas atveido Ketija O'Donela, Fārlijs Greidžers un Hauards Da Silva. Filmas pamatā ir Edvarda Andersona depresijas ēras romāns Thieves Like Us. Filma tiek uzskatīta par filmas "Bonija un Klaids" (Bonnie and Clyde) priekšteci. Filmā ir skaņa un dialogi. Tiek lietoti dažādi specefekti; vairākas sižeta līnijas. Lietoti dažādi apgaismojumi, gan klasisks, gan kontrastains; ir dekorācijas; ļoti daudz ainas ārpus telpām; augsts un arī zems rakurss. Tiek izmantoti tuvplāni; krāsu simbolika — dažbrīd filma ir gaišāka/tumšāka; tiek izmantoti audio tēli — mūzika. Uzmanību! Turpmākajā tekstā var tikt atklātas nozīmīgas detaļas par filmas saturu! Filmas galvenais varonis Bovijs (Bowie) izbēg no cietuma kopā ar banku laupītājiem (Chicamaw un T-Dub). Viņš cietumā ir pavadījis 7 gadus. Bovijs tika nepatiesi apsūdzēts slepkavībā un viņam ļoti bija nepieciešama nauda, lai nolīgtu advokātu, kas varētu tiesā pierādīt, ka viņš nav vainīgs. Šī iemesla dēļ Bovijs ar banku laupītājiem izlemj apzagt banku. Bankas laupīšana izdodas. Bovijs iekļūst autoavārijā un tiek ievainots. Viņam palīdz laupītājs (Chicamaw) un abi atrod patvērumu degvielas uzpildes stacijā, kur Bovijs iepazīstas ar īpašnieka meitu Ketrīnu. Ketrīna viņu izārstē no gūtajām traumām un abi izlemj aizbēgt. Bovijs Ketrīnai uzdāvina pulksteni. Laika gaitā abi saprot, ka ir iemīlējušies un Bovijs piedāvā apprecēties. Abi apprecas ļoti spontāni un kāzas ir tikai par 20 dolāriem. Viņiem turpat izdodas dabūt mašīnu un viņi dodas savā medusmēnesī uz viesu namu. Viņi ir iecerējuši dzīvot godīgu dzīvi. Viss ir ļoti labi līdz brīdim, kad ierodas laupītāji (Chicamaw un T-Dub), pieprasot, lai Bovijs piedalās vēl kādā darbā ar tiem. Bovijs atsakās, bet saprot, ka ir neizbēgami izbēgt no likuma. Laupītāji Boviju iesaista arvien vairākos darījumos un policija sāk ļoti viņam pievērst uzmanību. Boviju sašauj policija un viņš neizdzīvo. «They Live by Night». AFI Catalog of Feature Films. Amerikas Kinoinstitūts. IMDb profils (angliski) AllMovie profils (angliski) Turner Classic Movies profils (angliski) Rotten Tomatoes profils (angliski)