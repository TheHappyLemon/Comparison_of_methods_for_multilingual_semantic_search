Šis raksts ir par Tolkīna radītajām elfu valodām. Par elfu valodām vispārīgi skatīt rakstu Elfu valodas. "Elfu valodas" ir vairāku fiktīvu valodu kopa, kuru autors ir Džons Ronalds Rūels Tolkīns. To izveidošana noveda līdz mitoloģijas radīšanai, par kuru ir izklāstīts viņa grāmatās. Dž. R. R. Tolkīns sāka konstruēt savu pirmo valodu — Elvin tongue — laika posmā no 1910. līdz 1911. gadam, kad bija Karaļa Edvarda Skolā, Birminghemā. Vēlāk, apmēram 1915. gadā, viņš to nosauca par Quenya. Ap to laiku viņš jau bija pazīstams ar latīņu, grieķu, itāļu, spāņu un dažām citām senām ģermāņu valodām — gotu, sennorvēģu un senangļu valodu. Viņš bija izveidojis dažus kriptogrāfiskus kodus un divas vai trīs konstruētas valodas, bet tad, atklājot somu valodu, viņš bija prieka pilns. Vairākus gadus vēlāk Tolkīns rakstīja: "Tas bija kā atklāt vīna pagrabu pildītu pudelēm ar vienreizēju un lielisku vīnu un vēl nebaudītu garšu. Tas mani diezgan apskurbināja." Viņš tad sāka somu valodas apguvi, lai būtu spējīgs izlasīt eposu "Kalevala" oriģinālvalodā. Ingredienti Quenya valodā ir dažādi, bet tā izstrādājās ar sevi saskanīgā raksturā, kas ir ne gluži kā jebkura cita valoda, kuru zinu. Somu valodai, kuru uzgāju ap to laiku, kad sāku konstruēt mitoloģiju, bija dominējošā ietekme, tomēr tā tikusi būtiski samazināta. Somu valodas ietekme ir saglabājusies dažos veidos: līdzskaņu kombināciju un balsīgu vārdu nobeigumu b, d, g neesamība (izņemot mb, nd, ld, rd, kuras ir labvēlīgas [izrunai]), kā arī patika pret vārdu galotnēm -inen, -ainen, -oinen, un dažos gramatikas punktos, kā galotnes -sse (atpūsties pie vai iekš), -nna (kustība uz, virzienā pret), un -llo (kustība no); personīgās piederības tiek izteiktas ar piedēkļiem; nav dzimtes.