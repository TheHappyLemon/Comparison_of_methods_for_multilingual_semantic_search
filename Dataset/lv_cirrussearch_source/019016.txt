Trenčīna (slovāku: Trenčín) ir pilsēta Slovākijā, Trenčīnas apgabala un Trenčīnas apriņķa centrs. Katra gada jūlija sākumā pilsētā notiek mūzikas festivāls "Pohoda". Pie Trenčīnas pils atrasts romiešu uzraksts, kas tiek datēts ar 179. gadu. Visticamāk, ka Trenčīnas pils dibināta Lielmorāvijas valsts laikā. Kopš 1017. gada - Ungārijas sastāvā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Trenčēna (ungāru: Trencsén). Kopš 11. gadsimta Trenčēnas komitāta centrs. No 1302. un 1321. gadam Trenčīnas pils bija magnāta Mātes Čāka (Máté Csák, 1260/65 - 1321) rezidence, no kurienes viņš kontrolēja lielu daļu no mūsdienu Slovākijas. 1708. gada 3. augustā pie pilsētas notika Trenčīnas kauja, kurā Hābsburgu karaspēks sakāva kurucus Ferenca II Rākoci vadībā. Pēc Pirmā pasaules kara iekļāvās Čehoslovākijā. Otrā pasaules kara laikā, Slovākijas Nacionālās sacelšanās laikā, Trenčīna atradās vācu SD un Gestapo galvenā mītne. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (95,3 %). Pēc reliģiskās piederības - katoļi (65,8 %), nereliģiozi (22,3 %), luterāņi (7,1 %). Trenčīna ir hokejistu Mariāna Gāborīka (1982), Zdeno Hāras (1977) un Tomāša Zāborska (1987) dzimtā pilsēta. Vikikrātuvē par šo tēmu ir pieejami multivides faili. Skatīt: Trenčīna. mūzikas festivāls "Pohoda" Q110227967.