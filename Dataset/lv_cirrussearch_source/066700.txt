Unimaka (angļu: Unimak Island, aleutu: Unimax) ir ASV piederoša vulkāniska sala Klusā okeāna ziemeļos, Aleutu salu arhipelāga lielākā sala. Administratīvi pieder Amerikas Savienoto Valstu Aļaskas pavalstij. Sala mazapdzīvota, tās vienīgā apdzīvotā vieta Folspāsa ar 64 iedzīvotājiem, pārsvarā aleutiem, izvietojusies salas austrumu galā. Sala izvietojusies Aleutu salu arhipelāga pašā austrumu galā Foksu salu grupā starp Beringa jūru ziemeļos un Kluso okeānu dienvidos. 800 m platais Isanocka šaurums to atdala no Aļaskas pussalas. Sala kalnaina, tajā seši vulkāni, tajā skaitā viens no 10 pasaules aktīvākajiem — 2857 m augstais Šišaldins. Ap 93% salas teritorijas noteikta par aizsargājamu teritoriju. Unimak Wilderness Vikikrātuvē par šo tēmu ir pieejami multivides faili. Skatīt: Unimaka. Encyclopædia Britannica raksts (angliski)