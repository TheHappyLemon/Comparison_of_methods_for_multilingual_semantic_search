Aldis Intlers (dzimis 1965. gada 24. aprīlī Liepājā, miris 1994. gada 28. augustā) bija latviešu bobslejists. Latvijas čempions divniekā (1992). Piedalījās divās ziemas olimpiskajās spēlēs (1992, 1994). 1994. gada Lillehammeres ziemas olimpiskajās spēlēs ieguva 10. vietu Zinta Ekmaņa vadītajā divnieku ekipāžā. A. Intlers līdz 1983. gadam mācījās Murjāņu sporta skolā. Viņa bobsleja treneri bija Rihards Kotāns un Jānis Skrastiņš. 1989. gada Pasaules bobsleja čempionātā ieguva 3. vietu divniekā Jāņa Ķipura ekipāžā un 8. vietu četriniekā, bet tā paša gada Eiropas čempionātā 7. vietu divniekā un 8. vietu četriniekā. 1992. gada ziemas olimpiskajās spēlēs Zinta Ekmaņa ekipāžā bobsleja divniekos ieguva 16. vietu, arī četriniekos bija 16. vietā. 1993. gada FIBT Pasaules čempionātā ieguva 8. vietu divniekā un 17. vietu četriniekā, bet 1993. gada Eiropas čempionātā — 5. vietu divniekā. 1994. gada ziemas olimpiskajās spēlēs Zinta Ekmaņa ekipāžā bobsleja divniekos ieguva 10. vietu, bet četriniekos bija 13. vietā. Gāja bojā autokatastrofā Liepājas rajonā 1994. gada 28. augustā. «sports-reference.com». Arhivēts no oriģināla, laiks: 2012. gada 24. oktobrī. Skatīts: 2014. gada 15. februārī. Arhivēts 2012. gada 24. oktobrī, Wayback Machine vietnē. «LOK profils». Arhivēts no oriģināla, laiks: 2016. gada 4. martā. Skatīts: 2014. gada 15. februārī. Spēcīgs un sava ceļa gājējs Māris Zembergs, Diena 2004. gada 24. decembrī Olympedia profils (angliski) LOK profils