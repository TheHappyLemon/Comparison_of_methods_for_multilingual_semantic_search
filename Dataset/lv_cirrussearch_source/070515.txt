"Brižita Bardo" (franču: Bardot) ir Francijas daudzsēriju biogrāfiska filma par aktrisi un modeli Brižitu Bardo. Filmas veidotāji un režisori ir Danjela Tomsone un Kristofers Tomsons, un galveno lomu atveido jaunā aktrise Žilija de Nuņesa. Sešas 52 minūšu garās filmas sērijas pārraidītas kanālā France 2 no 2023. gada 8. līdz 22. maijam. Filma ir par Brižitas Bardo privāto dzīvi laika posmā no 1949. līdz 1960. gadam. Stingru vecāku audzināta, viņa sapņo kļūt par dejotāju. 1949. gadā, tolaik 15 gadu vecumā, viņa satika savu pirmo mīlestību — Rožē Vadimu, kurš viņu ieveda kino pasaulē. Filmā parādīts aktrises liktenis, kuras dzīve medijiem pārvēršas par ziepju operu, atrodoties starp kino panākumiem un slavas cenu privātajā dzīvē. Žilija de Nuņesa kā Brižita Bardo Viktors Belmondo kā Rožē Vadims Žils Benšetrī kā Samī Freijs Žeraldīna Pailasa kā Annemarija, Bardo māte Ipolits Žirardo kā Luijs Bardo, Bardo tēvs Ivans Atāls kā Rauls Levī Anna Lenī kā Olga Horstiga Luijs Do de Lenkesēns kā Anrī Žoržs Kluzo Lorāns Stokers kā Pjērs Lazarevs Oskars Lesāžs kā Žaks Šarjē Noāms Edžs kā Žans Luijs Trentiņāns Fabians Volfroms kā Saša Distels Mikaēls Mitelštats kā Žilbērs Beko «Brižita Bardo. Daudzsēriju biogrāfiska drāma. 1. sērija». ltv.lsm.lv (latviešu). 2023-11-25. Skatīts: 2023-12-29. «Brižita Bardo (TV Series 2023-2023) — The Movie Database (TMDB)». Condé Nast. «Bardot, la série inspirée de l'inoubliable BB, débarque sur Netflix». Vogue France (fr-FR), 2022-06-17. Skatīts: 2023-12-29. IMDb profils (angliski)