Dādra un Nagarhaveli (hindi: दादरा तथा नगर हवेली, gudžaratu: દાદરા અને નગર હવેલી, angļu: Dadra and Nagar Haveli) ir Indijas apvienotā teritorija (administratīvā vienība) netālu no Arābijas jūras piekrastes. Atrodas Indijas subkontinenta ziemeļrietumos starp Gudžarātas un Mahārāštras štatiem. Dādras un Nagarhaveli platība ir 487 km² un tajā dzīvo aptuveni 343 tūkstoši iedzīvotāju. Apvienotās teritorijas administratīvais centrs ir Selvāsa. Oficiālās valodas ir hindi, gudžaratu un angļu valoda. Dādras un Nagarhaveli klimatam ir raksturīgi musoni. To klāj mūžzaļie tropiskie meži un mangrovju purvi. Iedzīvotāji galvenokārt koncentrējās ciltīs, saglabājos patriarhālas sociālās attiecības. Pastāv daudz naturālo saimniecību. Teritorija piesaista tūristus savas neskartas dabas dēļ. Tam viens no iemesliem ir neattīstītā rūpniecība. Dādra un Nagarhaveli no 16. gadsimta vidus bija Portugāles kolonija. Neatkarību tā ieguva 1954. gadā. 1961. gada 11. augustā kļuva par Indijas apvienoto teritoriju. Vikikrātuvē par šo tēmu ir pieejami multivides faili. Skatīt: Dādra un Nagarhaveli. Encyclopædia Britannica raksts (angliski)