Mengtian (ķīniešu: 梦天, piņjiņs: Mèng Tiān — "Debesu sapņošana"), oficiāli Mengtian laboratorijas kabīnes modulis (ķīniešu: 梦天实验舱) ir Ķīnas orbitālās stacijas Tiangong modulis. Tas orbītā tika palaists 2022. gada 31. oktobrī. Cilindriskais modulis sastāv no trīs nodalījumiem: hermētiskā apkalpes darba nodalījuma, nehermētiskā kravas nodalījuma un vadības nodalījuma. Darba nodalījumā ir NASA MPLM veida plaukti, kuros izvietotas iekārtas zinātnisku eksperimentus veikšanai. Kravas nodalījums ir slūžu kamera, kas aprīkota ar divām kvadrātveida lūkām: iekšējo un ārējo. Turklāt ārējā lūka ir ar elektrisko piedziņa, kas ir pirmā šāda veida izmantošana pasaules kosmosa staciju vēsturē. Ar to paredzēts izlaist kosmosā miniaturizētus pavadoņus. Manipulators stacijas ārpusē var satvert kosmiskos aparātus un pēc tam katapultēt tos noteiktos virzienos. Ar robotizēto roku arī var izvietot nepieciešamajā vietā moduļu ārpusē eksperimentu paraugus. Uz vadības nodalījuma ir divi salokāmi saules bateriju paneļi, sakaru antenas un citas iekārtas, kā arī ārējās eksperimentu iekārtas. Moduļa priekšējā pieslēgvieta ir aprīkota ar saslēgšanās mehānismu. Pie tā ir mehāniskā roka, kas paredzēta moduļa pārvietošanai uz bāzes moduļa radiālo pieslēgvietu. Mengtian laboratorijas modulis tika palaists 2022. gada 31. oktobrī 07:37:23 UTC ar nesējraķeti Chang Zheng 5B no Veņčanas kosmisko aparātu palaišanas vietas. Tajā pašā dienā 20:27 UTC modulis saslēdzās pie stacijas Tiangong bāzes moduļa Tianhe. 3. novembrī Mengtian ar mehāniskās rokas palīdzību tika atvienots no Tianhe priekšējās pieslēgvietas un pārvietots 90 grādus uz kreisās puses portu. Operācija tika sākta 00:48 ITC un pabeigta 01:32 UTC, staciju izveidojot T formas konfigurācijā. Xinhua Headlines: China launches lab module Mengtian as space station approaches completion Xinhua, 2022-11-01