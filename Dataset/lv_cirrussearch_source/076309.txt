Viljams, Velsas princis (angļu: William, Prince of Wales), pilnā vārdā Viljams Arturs Filips Luijs (angļu: William Arthur Philip Louis; dzimis 1982. gada 21. jūnijā), ir Apvienotās Karalistes karaļa Čārlza III un viņa pirmās sievas princeses Diānas vecākais dēls un karalienes Elizabetes II mazdēls. Pirmais cilvēks Apvienotās Karalistes monarhijas mantošanas līnijā. Tāpat kā jaunākais brālis Harijs, mācījies Ītonas koledžā. Studējis mākslas vēsturi un ģeogrāfiju Sentendrūsas Universitātē Skotijā. Pievērsās militārajam dienestam un mācījies Sandhērstā, kā arī britu flotē un aviācijā. 21 gada vecumā kļuva par Apvienotās Karalistes Valsts padomnieku un sāka piedalīties galma oficiālo pasākumu norisē. 2011. gada 29. aprīlī apprecējās ar Keitu Midltoni (pēc kāzām Katrīna, Kembridžas hercogiene, vēlāk — Katrīna, Velsas princese). Pēctecība uz Lielbritānijas troni Vikikrātuvē par šo tēmu ir pieejami multivides faili. Skatīt: Viljams, Velsas princis. Encyclopædia Britannica raksts (angliski) Brockhaus Enzyklopädie raksts (vāciski)