Šis raksts ir par grāmatu. Par 2013. gada filmu skatīt rakstu Lielais Getsbijs (filma). "Lielais Getsbijs", arī "Lieliskais Getsbijs" (angļu: The Great Gatsby) ir 1925. gada romāns, kura autors ir Frānsiss Skots Ficdžeralds. Grāmata ir par jauno un noslēpumaino miljonāru Džeju Getsbiju un viņa apsēstību ar bijušo debitanti Deiziju Bjūkenenu. Tās darbība notiek 1922. gada vasarā izdomātajā Vestegā (West Egg). Pirmoreiz ticis publicēts 1925. gadā, darbs tā pirmajā gadā tika pārdots tikai 20 tūkstošos eksemplāru. Ficdžeralds nomira 1940. gadā, uzskatīdams, ka viņš ir neveiksminieks un darbs ir ticis aizmirsts. Tomēr Otrā pasaules kara laikā "Lielais Getsbijs" kļuva populārāks. Mūsdienās tas tiek uzskatīts par literatūras klasiku un Ficdžeralda magnum opus (lieliskāko darbu). Grāmata ir vairākas reizes dažādās aptaujās iekļauta starp labākajiem amerikāņu romāniem. 1998. gadā Modern Library izdevēju padome atzina to par 20. gadsimta labāko amerikāņu romānu un otru labāko romānu angļu valodā (pēc Džeimsa Džoisa "Uliss"). Darbs ir vairākas reizes ticis ekranizēts, pēdējā reize bija 2013. gadā. Laikraksta "Le Monde" 100 gadsimta grāmatas «100 Best Novels». Modern Library. Skatīts: 2014. gada 14. maijs. Project Gutenberg Australia (angliski) Encyclopædia Britannica raksts (angliski) Encyclopædia Universalis raksts (franciski)