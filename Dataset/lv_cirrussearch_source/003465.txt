Krievijas futbola Premjerlīga (krievu: Российская футбольная премьер-лига), šobrīd saukta sponsora vārdā par Tinkoff Krievijas Premjerlīgu (krievu: Тинькофф Российская премьер-лига), ir Krievijas augstākā profesionālā futbola līga. Tajā piedalās 16 komandas. Krievijas futbola Premjerlīga dibināta 2001. gadā, aizvietojot Krievijas Augstāko futbola līgu. Būtiskākā atšķirība starp līgām bija pārvaldē - Augstāko līgu pārvaldīja Krievijas Profesionālā futbola līga, bet Premjerlīga deva klubiem lielāku neatkarību. Līgas čempioni nodrošina vietu nākamās sezonas UEFA Čempionu līgas grupu turnīrā, bet otrās vietas ieguvēji Čempionu līgas kvalifikācijā, vēl divas vietas (trešās un ceturtās vietas ieguvējiem) paredzētas UEFA Eiropas līgā. Vēl viena vieta Eiropas līgā tiek piešķirta Krievijas kausa ieguvējiem. Ja kausu iegūst kāds no klubiem, kas kvalificējas eirokausiem caur līgu, tad ceļazīmi uz Eiropas līgu izcīna Premjerlīgas 5. vietas ieguvēji. Sezonas beigās divas pēdējās vietas ieņēmušās komandas tiek pazeminātas uz Futbola Nacionālo līgu, bet 13. un 14. vietas ieguvēji piedalās pārspēlēs par vietas saglabāšanu Premjerlīgā. Akhmat Arsenal CSKA Dynamo Lokomotiv Spartak Himki Krasnodar Krylia Sovetov Nizhny Novgorod Rostov Rubin Sochi Ufa Ural Zenit Oficiālā vietne (krieviski) (angliski)