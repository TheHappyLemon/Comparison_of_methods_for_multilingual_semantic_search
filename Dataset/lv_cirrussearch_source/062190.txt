Vienkrāsas baltegle (latīņu: Abies concolor) ir priežu dzimtas suga. Tā ir sastopama Ziemeļamerikā ASV rietumu štatos un ziemeļu Meksikā, savvaļā tīras audzes atrodamas reti. Vienkrāsas baltegle ir mūžzaļš skujkoks, kurš dabiskajā izplatības areālā var sasniegt 30–75 m augstumu. Stumbra diametrs ir 1–2,75 m. Dzīvo līdz 350 gadiem. Salcietīgs. Nepieciešams daudz gaismas. Dod priekšroku svaigām, auglīgām augsnēm, un akmeņainām augsnēm. Nelabvēlīgas ir mālainas augsnes, kuras uztur pārmērīgu mitrumu. Vainags ir konusveida, paliek trulāks, kad kļūst vecāks. Zari piestiprināti taisnā leņķī. Miza ir pelēka, gluda, ar sveķu ailēm, vēlāk nelīdzena, biezāka (līdz 18 cm bieza), stīva, korķaina un ugunsdroša, pelnu pelēka. Dzinumi pirmajā gadā brūngani zaļi, skuju pamatus ieskauj brūns riņķis. Otrā gada dzinumi zaļgani pelēki. Skujas diezgan asas, bez šķēluma, nav smailas, 3–7,5 cm garas un 2–3 mm platas, blāvi zilgani pelēkas līdz pelēcīgi zaļas no abām pusēm, tām ir atvārsnītes un vasks abās pusēs, nedaudz izliektas. Vīrišķie čiekuri zaļgani vai violeti. Čiekuri cilindrveida, 7–13 cm gari un 3–4,5 cm plati, ar apaļu galu un pamatu, vasaras laikā zaļi, var būt arī violeti, pelēcīgi brūni, kad gatavi. Aizsargājošās bruņas nav redzamas. Sēklu bruņas 2,5–3 cm platas, nedaudz īsākas, platas, izliektas un matainas. Nav indīgs, un tiek audzēts kā dekoratīvs augs. Koksne tiek izmantota kā zāģmateriāls, konstrukcijās, lai izgatavotu finieri. Tā ir izplatīta Ziemassvētku eglīte Kalifornijā. Vikikrātuvē par šo tēmu ir pieejami multivides faili. Skatīt: Vienkrāsas baltegle. Encyclopædia of Life raksts (angliski) «Vienkrāsas baltegle». database.smartgardens.eu. Arhivēts no oriģināla, laiks: 2022-06-09. Skatīts: 2022-06-09.