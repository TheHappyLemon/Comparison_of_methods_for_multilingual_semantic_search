Kuldīgas rajons bija administratīvā iedalījuma vienība LPSR (1949—1990) un Latvijas Republikas (1990—2009) sastāvā. Tas atradās Kurzemes vidienē un robežojās ar Tukuma rajonu, Talsu rajonu, Ventspils rajonu, Liepājas rajonu un Saldus rajonu. 1949. gada 31. decembra administratīvi teritoriālās reformas rezultātā Kuldīgas apriņķis tika likvidēts un tā teritorija iekļauta Kuldīgas, Auces, Saldus un Skrundas lauku rajonos. 1952.—1953. gadā Kuldīgas rajons ietilpa Liepājas apgabalā. 1956. gadā Kuldīgas rajonam tika pievienota daļa no Alsungas rajona, bet 1959. gadā daļa no Skrundas rajona. Laikā no 1962. gada aprīļa līdz 1967. gada janvārim Kuldīgas rajonam bija pievienota arī Ventspils rajona daļa Ventas labajā krastā. Pēc Latvijas Republikas atjaunošanas 1990. gadā Kuldīgas rajona ciemi tika pārdēvēti par pagastiem. Rajona padome turpināja izmantot bijušā Kuldīgas apriņķa ģerboni. Kuldīga Alsunga ar lauku teritoriju Skrunda ar lauku teritoriju Ēdoles — Gudenieku — Ievukalnu — Kabiles — Kurmāles — Laidu — Nīkrāces — Padures — Raņķu — Rendas — Rudbāržu — Rumbas — Snēpeles — Turlavas — Vārmes. Kuldīga Skrunda ar lauku teritoriju Alsungas pagasts — Ēdoles pagasts — Gudenieku pagasts — Īvandes pagasts — Kabiles pagasts — Kurmāles pagasts — Laidu pagasts — Nīkrāces pagasts — Padures pagasts — Pelču pagasts — Raņķu pagasts — Rendas pagasts — Rudbāržu pagasts — Rumbas pagasts — Snēpeles pagasts — Turlavas pagasts — Vārmes pagasts. Saskaņā ar 1998. gadā pieņemto "Administratīvi teritoriālās reformas likumu" un 2008. gada "Administratīvo teritoriju un apdzīvoto vietu likumu" 2009. gada 1. jūlijā Kuldīgas rajons tika likvidēts un tā teritorijā izveidoti Alsungas novads Kuldīgas novads, Skrundas novads. Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Delfi. «Kuldīgas novada ģerbonī būs Svētā Katrīna». www.delfi.lv (latviešu), 2009-08-04. Skatīts: 2023-08-11. Latvijas padomju enciklopēdijas 52 sējums. Rīga: Galvenā enciklopēdiju redakcija, 1984. 32.—33 lpp. Administratīvi teritoriālās reformas likums «Administratīvo teritoriju un apdzīvoto vietu likums». Arhivēts no oriģināla, laiks: 2010. gada 12. oktobrī. Skatīts: 2010. gada 31. oktobrī.