95. Amerikas Kinoakadēmijas balvas ceremonija norisinājās 2023. gada 12. martā Dolby teātrī, Losandželosā. Balvas pasniedza Kino mākslas un zinātnes akadēmija labākajām 2022. gada filmām Ceremoniju ASV pārraidīja televīzijas kanāls ABC un tās producenti ir Rikijs Kiršners un Glens Veiss. Veiss ir arī ceremonijas režisors. Komiķis un vēlā vakara šova vadītājs Džimijs Kimels jau trešo reizi vadīja balvu pasniegšanas ceremoniju, iepriekšējās reizes viņš vadīja 89. un 90. Kinoakadēmijas balvas pasniegšanas ceremonijas 2017. un 2018. gadā. Nominācijas 2023. gada 24. janvārī paziņoja aktieri Rizs Ahmeds un Elisone Viljamsa. Mišela Jeo kļuva par pirmo aziāti, kas nominēta kategorijā "Labākā aktrise galvenajā lomā". Hongas Čau un Stefānijas Šū nominācijas kategorijā "Labākā aktrise otrā plāna lomā" bija pirmā reize, kad divas aziātu aktrises nominētas vienā kategorijā viena gada ietvaros. Papildu šīm nominācijām arī Džonatanu Kī Kvanu nominēja kategorijā "Labākais aktieris otrā plāna lomā", tādējādi šī bija pirmā reize, kad vienā gadā aziātu izcelsmes aktierus nominēja vairākās aktierspēles kategorijās. Andžela Baseta par lomu filmā "Melnā Pantera: Vakanda mūžam" nominēta kategorijā "Labākā aktrise otrā plāna lomā", kļūstot par pirmo personu, kas saņēmusi aktierspēles nomināciju par lomu Marvel Cinematic Universe filmā. "Rietumu frontē bez pārmaiņām" ir piecpadsmitā filma, kas nominēta gan kā "Labākā starptautiskā spēlfilma", gan kā "Labākā filma". 90. gadu vecumā Džons Viljamss kļuva par vecāko nominantu balvas pasniegšanas vēsturē un šī viņam bija jau 53. nominācijas reize, ar ko viņš laboja pats savu rekordu kā visvairāk reizes nominētais dzīvais cilvēks un otrā visvairāk reizes nominētā persona (pēc Volta Disneja). Tāpat šajā ceremonijā bija līdz šim visvairāk neamerikāņu izcelsmes aktierspēles kategoriju nominantu balvas vēsturē, ar 11 aktieriem četrās aktierspēles kategorijās. Džads Hiršs, kuru nominēja kā labāko aktieri otrā plāna lomā par lomu filmā "Fabelmeni", kļuva par pirmo aktieri, kas saņēmis divas nominācijas ar 40 gadu pārtraukumu, šī bija viņa otrā nominācija un pirmā kopš 53. Kinoakadēmijas balvas 1981. gadā, kurai viņu nominēja par lomu filmā Ordinary People (1980). Filma The Quiet Girl kļuva par pirmo Īrijas filmu, kas nominēta kategorijā "Labākā starptautiskā filma". Pirmo reizi balvas vēsturē filmas "Avatars: Ūdensceļš" un "Top Gun: Maveriks" kļuva par filmu turpinājumiem, kas vienā gadā nominēti kategorijā "Labākā filma", kā arī pirmo reizi šajā kategorijā nominēja filmas, kuru kases ieņēmumu pasaulē pārsnieguši vienu miljardu ASV dolāru. Pirmo reizi 88 gados kopš 7. Kinoakadēmijas balvas visi kategorijas "Labākais aktieris galvenajā lomā" nominanti šajā kategorijā bija nominēti pirmo reizi. 2022. gada 21. jūnijā Kinoakadēmija paziņoja balvu saņēmējus ikgadējā 13. Governors Awards ceremonijā, kas notika 2022. gada 19. novembrī, un kuras laikā pasniedza sekojošas balvas: Ezana Palsija Daiena Vorena Pīters Vīrs Maikls Dž. Fokss Jeo ir otrā aziātu aktrise, kas nominēta šajā kategorijā, bet pirmā aktrise, kuras izcelsme ir tieši no Āzijas. Iepriekšējā aktrise, ko izvirzīja šajā nominācijā bija Merla Oberone, kurai ir Eirāzijas izcelsme. Kategorijā "Labākais aktieris galvenajā lomā" nominēti Kolins Ferels, Pols Meskals un Bills Naijs; kategorijā "Labākā aktrise galvenajā lomā" nominētas Keita Blanšeta, Ana de Armasa, Andrea Raisboro un Mišela Jeo; kategorijā "Labākais aktieris otrā plāna lomā" nominēti Brendans Glīsons, Berijs Kjogans un Džonatans Kī Kvans, un kategorijā "Labākā aktrise otrā plāna lomā" nominētas Kerija Kondone. Pete Hammond. «Oscars 2023 Telecast And Nomination Dates Set». Deadline Hollywood, 2022. gada 13. maijs. Skatīts: 2022. gada 13. maijs. Pete Hammond. «Oscars: Glenn Weiss And Ricky Kirshner To Produce 95th Academy Awards; Other Key Creative Team Members Named». Deadline Hollywood, 2022. gada 17. septembris. Arhivēts no oriģināla, laiks: 2022. gada 13. oktobris. Skatīts: 2022. gada 31. decembris. Pete Hammond. «Jimmy Kimmel Set For Third Oscar Hosting Stint». Deadline Hollywood, 2022. gada 7. novembris. Arhivēts no oriģināla, laiks: 2022. gada 7. novembris. Skatīts: 2022. gada 7. novembris. Hilary Lewis. «Oscars: Full List of Nominations». The Hollywood Reporter, 2023. gada 24. janvāris. Skatīts: 2023. gada 24. janvāris. «95th Oscar Nominations Announcement | Hosted by Riz Ahmed & Allison Williams». YouTube. Arhivēts no oriģināla, laiks: 2023. gada 25. janvāris. Skatīts: 2023. gada 25. janvāris. Crowley, Sinéad. «An Cailín Ciúin first feature as Gaeilge with Oscar nod». RTÉ, 2023. gada 24. janvāris. Arhivēts no oriģināla, laiks: 2023. gada 30. janvāris. Skatīts: 2023. gada 30. janvāris. Tim Gray. «Oscar Goes for Popular Vote in Nominations». Variety (en-US), 2023-01-27. Skatīts: 2023-02-13. «THE ACADEMY TO HONOR MICHAEL J. FOX, EUZHAN PALCY, DIANE WARREN AND PETER WEIR WITH OSCARS® AT GOVERNORS AWARDS IN NOVEMBER». Kino mākslas un zinātnes akadēmija. 2022. gada 21. jūnijs. Skatīts: 2022. gada 21. jūnijs. Oficiālā tīmekļa vietne (angliski) Kino mākslas un zinātnes akadēmijas oficiālā mājaslapa (angliski) Ceremonijas organizatoru YouTube kanāls