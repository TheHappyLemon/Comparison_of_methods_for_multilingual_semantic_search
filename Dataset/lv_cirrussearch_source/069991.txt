Rebeka Paslere (vācu: Rebecca Passler; dzimusi 2001. gada 31. augustā) ir Itālijas biatloniste. Viņa ir pasaules čempiona stafetē un olimpiskā medaļnieka biatlonā Johana Paslera brāļameita. Ar biatlonu sāka nodarboties jau agrā bērnībā un uzvarēja vairākās Itālijas junioru sacensībās. 2019. gadā pirmo reizi piedalījās Pasaules čempionātā jauniešiem. Labāko rezultātu individuāli sasniedza 10 km distancē, ieņemot 10. vietu, startēja arī stafetē, kur Itālijas komanda finišēja 6. vietā. 2019. gada martā debitēja IBU kausā junioriem. 2020. gada Pasaules čempionātā jauniešiem Lencerheidē izcīnīja divas sudraba medaļas: 10 km individuālajā distancē un stafetē. 2021. gada 14. janvārī pirmo reizi startēja IBU kausā pieaugušajiem. 2021. gada Pasaules čempionātā junioriem Obertilliahā ieguva sudraba medaļu sprintā, bronzu iedzīšanā, kā arī, veicot pēdējo posmu, nodrošināja sudraba medaļas Itālijas stafetes komandai. 2021. gada martā turpat Obertilliahā izcīnīja 3. vietu IBU kausa posmā sprintā. 2021. gada 27. novembrī Estešundā debitēja Pasaules kausa sacensībās ar 94. vietu 15 km individuālajā distancē. 2022. gada Pasaules čempionātā junioriem Soldžerlohovā, ASV, ieguva vēl vienu sudraba godalgu sprintā, bet stafetē izcīnīja zeltu. 2022.—2023. gada sezonas pirmajā Pasaules kausa posmā Kontiolahti, ieņemot 17. vietu sprintā, izcīnīja pirmos punktus. Nākamajā posmā Hohfilcenē pirmo reizi kāpa uz goda pjedestāla, izcīnot trešo vietu stafetes komadas sastāvā kopā ar Doroteju Vīreri, Samuelu Komolu un Lizu Vitoci. Šo panākumu atkārtoja arī Pasaules kausa posmā Rūpoldingā. 2023. gada februārī pirmo reizi piedalījās Pasaules čempionātā, kas risinājās Oberhofā. Labāko rezultātu sasniedza 15 km individuālajā distancē, ieņemot 28. vietu. Paslere aizvadīja pilnu Pasaules kausa sezonu un kopvērtējumā ieņēma 39. vietu. «Getting to Know: Rebecca Passler». biathlonworld.com (angļu). 2021. gada 28. septembris. Skatīts: 2023. gada 27. novembrī. «Conosciamo Rebecca Passler, vincitrice della Coppa Italia Aspiranti femminile». fondoitalia.it (itāļu). 2018. gada 27. aprīlis. Skatīts: 2023. gada 27. novembrī. «IBU Cup Sprints: Emilie Aagheim Kalkenberg and Anastasiia Egorova tie; Philipp Nawrath wins men's». biathlonworld.com (angļu). 2021. gada 12. marts. Skatīts: 2023. gada 27. novembrī. Vikikrātuvē par šo tēmu ir pieejami multivides faili. Skatīt: Rebeka Paslere. The Sport.org profils (angliski) IBU profils (angliski) biathlon.com.ua profils (ukrainiski)