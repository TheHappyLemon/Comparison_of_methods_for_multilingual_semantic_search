Zinātniskās un tehniskās balvas (angļu: Scientific and Technical Awards) ir trīs dažādas Goda balvas, ko pasniedz Kino mākslas un zinātnes akadēmija ikgadējā Kinoakadēmijas balvas sezonā. Balvas piešķir no 4. Kinoakadēmijas balvas pasniegšanas ceremonijas 1931. gada novembrī, lai izceltu oriģinālās izstrādes, kas nozīmīgi palīdz ražot un izplatīt kinofilmas. Balvas tiek pasniegtas oficiālā pusdienu ceremonijā dažas nedēļas pirms Kinoakadēmijas balvas pasniegšanas ceremonijas. Šīs balvas atzīmē nozīmīgus kinoindustrijas attīstības punktus un balvas saņēmējus izvēlas Kino mākslas un zinātnes akadēmijas valdes balsojumā. Potenciālos balvu nominantus izskata speciāla Kinoakadēmijas Zinātnisko un tehnisko balvu komiteja, kas iesniedz rakstisku ziņojumu un rekomendācijas valdei. Turklāt Džona Bonera atzinības medaļu, ko pasniedz "par izcilu darbu un apņēmību, ievērojot akadēmijas augstos standartus", un Gordona Sojera balvu (abas tiek uzskatītas par Goda balvām) parasti arī izvēlas Zinātnisko un tehnisko balvu komiteja un piešķir tās ikgadējā pusdienu ceremonijā. Inovācijām kino tehnoloģijās Kino mākslas un zinātnes akadēmija piešķir balvas: Akadēmijas apbalvojums par nopelniem – Kinoakadēmijas statuete; Zinātnes un tehnikas balva – Kinokadēmijas bronzas plāksne; Kinoakadēmijas balva par tehniskajiem sasniegumiem – Kinoakadēmijas sertifikāts. Ar Kinoakadēmijas apbalvojumu par nopelniem apbalvoti 44 sasniegumi, to vidū ir: Eastman Kodak par foto un kino lentes attīstību; Vistavision; kaše; Moviola; Nagra skaņas ierakstītājs; Ksenona lokizlādes lampa; Dolby skaņa; Ultimatte, pirmās programmatūras izveidotāji Petro un Pauls Vlahos; Imax; Maya animācijas programmatūra; Renderman renderinga programmatūra; Avid Technology; Digidesign skaņas pēcapstrāde; Panavision un Arri kinokameras; CAPS digitālās animācijas tehnoloģija, ko ieviesa Walt Disney Feature Animation un Pixar Animation Studios; Hensona animatronisko leļļu vadības sistēma, ko ieviesa The Jim Henson Company. Zinātnes un tehnikas balva tiek piešķirta par zinātniskiem sasniegumiem, kas tieši ietekmē kinoindustrijas attīstību. Nominanti tiek izvēlēti tekošās balvas pasniegšanas laikā. Pamatraksts: Kinoakadēmijas balva par tehniskajiem sasniegumiem «History of the Scientific & Technical Awards». Academy of Motion Picture Arts and Sciences. Skatīts: 2017-03-03. «About (Sci-Tech Awards)». Academy of Motion Picture Arts and Sciences. Skatīts: 2017-02-27. Josh Rottenberg. «The jokes, the scene (oh, and the winners) at the film academy's Scientific and Technical Awards». Los Angeles Times, 2017. gada 12. februāris. Skatīts: 2017. gada 20. februāris. Academy of Motion Picture Arts and Sciences. «John A. Bonner Medal of Commendation» (Web). Official Academy Award Website. Academy of Motion Picture Arts and Sciences (AMPAS), Oscars.org. Arhivēts no oriģināla, laiks: 2008-07-05. Skatīts: 2008-08-01. Academy of Motion Picture Arts and Sciences. «Gordon E. Sawyer Award» (Web). Official Academy Award Website. Academy of Motion Picture Arts and Sciences (AMPAS), Oscars.org. Arhivēts no oriģināla, laiks: 2008-08-20. Skatīts: 2008-08-01. Scientific and Engineering Award (archived from the original on 2008-07-05). Academy of Motion Picture Arts and Sciences official website (archived). Retrieved 2017-02-27. "Ja sasniegumam ir bijusi ietekme uz nozares attīstību, tas var tikt nominēts Zinātnes un tehnikas balvai (bronzas plāksnēm ar izceltu balvas nosaukumu un Oskara statuetes profilu). Plāksnes nostiprinātas uz koka pamatnes uz kuras piestiprināta plāksne ar balvas saņēmēju un veicinātāju vārdiem." «Scientific and Engineering Award». Oscars (angļu). Academy of Motion Picture Arts and Sciences. 2014. gada 17. jūlijs. Skatīts: 2017. gada 7. aprīlis. Oficiālā tīmekļa vietne