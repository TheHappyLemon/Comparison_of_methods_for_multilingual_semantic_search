PFM-1 (krievu: ПФМ-1 – противопехотная фугасная мина, tulkojumā pretkājnieku fugasa mīna) arī "tauriņu mīna" (Лепесток) ir PSRS ražojuma ar spiedienu iedarbināmā pretkājnieku mīna. Gandrīz precīza amerikāņu mīnas BLU-43 Dragontooth kopija. Tās pielietoja Padomju armija. Pastāv divi mīnas varianti: PFM-1 un PFM-1S. Pirmajam variantam nav pašlikvidācijas ierīces, otrs variants aprīkots ar ierīci, kas nodrošina mīnas pašiznīcināšanos, paejot no vienas līdz 40 stundām (atkarīgs no gaisa temperatūras) pēc uzstādīšanas brīža. Mazā izmēra un plastmasas apvalka dēļ tās ir grūti pamanāmas. Bija gadījumi, kad bērni tika smagi ievainoti vai gāja bojā, uztverot mīnu par rotaļlietu tās apvalka neparastās formas dēļ. Mīnas plaši pielietoja Afganistānas karā. Lai gan pašlaik mīnas neražo, abas puses vaino viena otru, ka tās pielietotas Krievijas—Ukrainas karā, tai skaitā Doneckā, Harkivā un Mariupolē, nogalinot civiliedzīvotājus. Rietumu avoti un Sarkanais Krusts arī apstiprina šādu mīnu lietošanu no Krievijas puses, ieskaitot iedzīvotāju evakuācijas koridoru mīnēšanu Mariupolē. Krievijas avoti savukārt apgalvo, ka mīnas pielieto Ukrainas bruņotie spēki. «Lieto PSRS-Afganistānas karā izmantotu mīnu modeļus, ziņo Lielbritānija». DELFI. Rae McGrath. Landmines: Legacy of Conflict: A Manual for Development Workers. Mines as toys, 1998. g. 39—40. lpp. ISBN 0788132806. «ВСУ раскидали мины «Лепесток» по окраинам Донецка». «Russian military news & latest pictures from Newsweek.com». Newsweek (angļu). Skatīts: 2022-08-08. «In Kharkiv region, the Russian invaders are using internationally-banned butterfly mines». Ukrayinska Pravda (angļu). Skatīts: 2022-08-08. David Hambling. «Russia Accused Of Using Air-Dropped Butterfly Mines To Block Ukrainian Evacuation Route (Update: New Video Confirmation)». Forbes (angļu). Skatīts: 2022-08-08. Марат Котов. «ВСУ сбрасывают на Донбасс запрещенные мины «Лепесток».». «Генсек ООН осудил применение Киевом мин "Лепесток"». ria.ru.