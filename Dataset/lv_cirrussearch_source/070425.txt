Digosa (filipīniešu: Lungsod ng Digos, angļu: City of Digos, sebuāņu: Dakbayan sa Digos) ir pilsēta Filipīnās, Davao reģionā, Dienviddavao provinces galvaspilsēta. Atrodas Mindanao salas dienvidaustrumos starp Digosas un Balutakajas upju ietekām Davao līcī. Apdzīvotā vieta izveidojusies 20. gadsimta pirmajā pusē, kad amerikāņu administrācijas laikā šeit ieplūda migranti no Visajām un tika ierīkotas banānu plantācijas. Līdz 1949. gadam Digosa vai Padadas ieleja (Padada Valley) bija viena no Santakrusas draudzēm (barrio). 1949. gadā Digosa tika reorganizēta par patstāvīgu municipalitāti. Pēc Dienviddavao provinces izveidošanas 1967. gadā Digosa kļuva par tās galvaspilsētu; kapitolijs un citas administratīvās iestādes uzbūvētas Mati (Matti) barangajā 8 km uz ziemeļrietumiem no pilsētas centra. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Digosa.