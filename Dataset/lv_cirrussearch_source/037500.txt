Ļevs Aroņins (krievu: Лев Соломонович Аронин; 1920. gada 20. jūlijs Samara — 1982. gada 4. oktobris Maskava) bija Krievijas starptautiskais meistars šahā (1950). Pēc profesijas bijis inženieris - meteorologs. Pēc Otrā pasaules kara izvirzījies PSRS vadošo šahistu skaitā. 1946. gadā Kijevā ieņēmis 2. vietu Ukrainas šaha čempionātā aiz Anatolija Baņņika. Divas reizes pēc kārtas uzvarējis Maskavas apgabala šaha čempionātos (1947, 1948). Astoņas reizes piedalījies PSRS šaha čempionātu finālos (1947, 1948, 1949, 1950, 1951, 1952, 1957, 1962), kuros lielāko panākumu guvis 1950. gadā, kad kopā ar Aleksandru Tolušu un Isāku Lipnicki dalījis 2.-4. vietu (uzvarējis Pauls Keress). 1951. gadā Tbilisi Krievijas PFSR komandas sastāvā uzvarējis PSRS komandu šaha čempionātā. 1952. gadā Tulā kopā ar Nikolaju Krogiusu dalījis 1.-2. vietu Krievijas šaha čempionātā. 1956. gadā uzvarējis Azerbaidžānas atklātajā šaha čempionātā. 1965. gadā uzvarējis Maskavas pilsētas šaha čempionātā. 1957. gadā Vīnē pārstāvējis PSRS komandu Eiropas komandu šaha čempionātā un komandu vērtējumā izcīnījis zelta medaļu. Par panākumiem turnīros FIDE 1950. gadā Aroņinam kā vienam no pirmajiem piešķīrusi starptautiskā meistara (IM) nosaukumu. Devis nozīmīgu ieguldījumu šaha atklātņu teorijā. Viens no vecindiešu aizsardzības variantiem ir nosaukts par Aroņina - Taimanova variantu: 1. d4 Zf6 2. c4 g6 3. Zc3 Lg7 4. e4 d6 5. Zf3 0-0 6. Le2 e5 7. 0-0 Zc6 8. d5 Ze7 9. Ze1. 15 Championship of Ukraine - Kiev Summer 1946 Championship of Moscow Region - 1947 Championship of Moscow Region - 1948 USSR Championship (1950) OlimpBase :: 2nd Soviet Team Chess Championship, Tbilisi 1951, Russian SFSR «Championship of Russia - Tula March-April 1952». Arhivēts no oriģināla, laiks: 2017. gada 4. maijā. Skatīts: 2017. gada 15. februārī. Championship of Azerbaijan - 1956 Championship of Moscow - Moscow 1965 OlimpBase :: European Men's Team Chess Championship :: Lev Aronin E97: King's Indian, orthodox, Aronin-Taimanov variation Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)