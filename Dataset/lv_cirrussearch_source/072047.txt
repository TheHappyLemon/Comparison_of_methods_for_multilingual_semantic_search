Šis raksts ir par fiziķi. Par citām jēdziena Tomsons nozīmēm skatīt nozīmju atdalīšanas lapu. Sers Džozefs Džons Tomsons (Sir Joseph John Thomson), bieži saukts Dž. Dž. Tomsons (J. J. Thomson, dzimis 1856. gada 18. decembrī, miris 1940. gada 30. augustā) bija britu fiziķis, elektrona atklājējs, par ko 1906. gadā ieguvis Nobela prēmiju fizikā. Atklājis arī pirmos izotopus, būtiski uzlabojis masas spektrometra konstrukciju. Dzimis Mančestrā skotu izcelsmes ģimenē. 1870. gadā sāka studijas Ovensa koledžā (nākamajā Mančestras Universitātē). 1876. gadā pārcēlās studēt uz Kembridžas Universitāti. 1880. gadā šeit ieguva bakalaura, bet 1883. gadā — maģistra grādu. 1884. gadā kļuva par Kembridžas Kavendiša fizikas profesoru, nomainot amatā Lordu Releju. Lielāko mūža daļu strādāja Kembridžas Universitātē. Septiņi Tomsona asistenti un Tomsona dēls Džordžs Tomsons kļuva par Nobela prēmijas laureātiem. No 1915. līdz 1920. gadam Tomsons bija Karaliskās biedrības prezidents. Miris 1940. gadā, apglabāts Vestminsteras abatijā, netālu no Izaka Ņūtona. «The Nobel Prize in Physics 1906». Nobel Foundation. Vikikrātuvē par šo tēmu ir pieejami multivides faili. Skatīt: Dž. Dž. Tomsons. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Dž. Dž. Tomsona biogrāfija Nobela prēmijas mājaslapā (angliski)