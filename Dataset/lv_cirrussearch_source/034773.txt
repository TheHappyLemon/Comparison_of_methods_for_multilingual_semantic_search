MICROSCOPE ( (Micro-Satellite à traînée Compensée pour l'Observation du Principe d'Equivalence)) ir Francijas kosmosa aģentūras CNES zinātniskais pavadonis. Orbītā palaists 2016. gada aprīlī. Ar pavadoni brīvajā kritienā tiek pārbaudīts ekvivalences princips (vai gravitācijas masa ir vienāda ar inerciālo masu?). Mērījumi tiek veikti ar precizitāti 10−15, kas ir 100 reižu precīzāk nekā to iespējams uz Zemes. Lai to paveiktu, divām cilindriskām testa masām (viena izgatavota no titāna, otra — no platīna un rodija sakausējuma) ar diviem neatkarīgiem akselerometriem tiek mērīts paātrinājums. Ja tiks konstatēti atšķirīgi paātrinājumi, varēs uzskatīt, ka ekvivalences princips ir pārkāpts. Kosmiskais aparāts izgatavots CNES uz platformas Myriade bāzes. Tā izmēri ir 1,4 m × 1 m × 1,5 m, masa 303 kg. Zinātniskais instruments T-SAGE (Twin-Space Accelerometer for Gravity Experimen) izgatavots Francijas aerokosmiskās pētniecības centrā ONERA. MICROSCOPE tika palaists 2016. gada 25. aprīlī 21:02:13 UTC ar Krievijas nesējraķeti Sojuz-ST/Fregat-MT no Gviānas kosmiskā centra Franču Gviānā. Tas bija sekundārā krava Eiropas Zemes tālizpētes pavadonim Sentinel-1B. Kopā ar to palaisti arī pavadoņi OUFTI-1, AAUSAT4, e-st@r-II. Microscope CNES MICROSCOPE Arhivēts 2020. gada 19. septembrī, Wayback Machine vietnē. ONERA MICROSCOPE Gunter's Space page