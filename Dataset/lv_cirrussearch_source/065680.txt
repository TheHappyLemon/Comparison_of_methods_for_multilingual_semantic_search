Šis raksts ir par britu astronomu. Par citām jēdziena Adamss nozīmēm skatīt nozīmju atdalīšanas lapu. Džons Kūčs Adamss (angļu: John Couch Adams, dzimis 1819. gada 15. jūnijā, miris 1892. gada 21. janvārī) bija kornvoliešu izcelsmes britu matemātiķis un astronoms. Adamsa lielākais sasniegums ir tas, ka viņš paredzēja Neptūna eksistenci, pamatojoties uz Urāna orbītas faktisko nesakritību ar teorētiski izrēķināto. Tajā pašā laikā šos aprēķinus, neatkarīgi no Adamsa, veica francis Urbēns Levernjē. Pamatojoties uz Levernjē aprēķiniem, vācu astronoms Johans Gotfrīds Galle 1846. gada septembrī ieraudzīja Neptūnu teleskopā. Adamss dzimis Kornvolā nabadzīga zemnieka ģimenē. Viņš bija vecākais no septiņiem bērniem. Viņa vecāki bija Tomass Adamss (1788–1859), un viņa sieva Tabita Knilla Grilla (1796–1866). Džonu jau no bērnības interesēja astronomijas grāmatas. Līdz divpadsmit gadu vecumam viņš mācijās ciema skolā, kur viņš apguva sengrieķu valodu un algebru. Viņš ir studējis un vēlāk strādājis Kembridžas Universitātē. Pēc ilgas cīņas ar slimību, Džons Adamss nomira 1892. gada 21. janvārī Keimbridžā un tika apglabāts netālu no savām mājām. Vikikrātuvē par šo tēmu ir pieejami multivides faili. Skatīt: Džons Adamss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Astronomu biogrāfiskās enciklopēdijas raksts (angliski) Enciklopēdijas Krugosvet raksts (krieviski) Par Džonu Adamsu (angliski)