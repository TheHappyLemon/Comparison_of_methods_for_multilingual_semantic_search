Simona Sinojrē (franču: Simone Signoret, dzimusi 1921. gada 25. martā, mirusi 1985. gada 30. septembrī) bija franču aktrise. Saņēmusi vairākus apbalvojumus, tai skaitā Amerikas Kinoakadēmijas balvu, trīs BAFTA kino balvas, Cēzara balvu, Emmy balvu un Kannu kinofestivāla balvu labākajai aktrisei. Nominēta arī divām Zelta globusa balvām. Kļuvusi pazīstama pēc galvenās lomas atveidošanas Maksa Ofelsa filmā La Ronde (1950). Vēlāk piedalījusies Žaka Bekera filmā Casque d'Or (1952), Marsela Karnē filmā Thérèse Raquin (1953), Anrī Žorža Kluzo filmā "Velnišķās" (1955) un Raimona Rulo filmā Les Sorcières de Salem (1957). Par lomu britu drāmas filmā Room at the Top (1959) Sinjorē saņēma Amerikas Kinoakadēmijas balvu kategorijā "Labākā aktrise galvenajā lomā". Vairāk nekā 40 gadus Sinjorē bija vienīgā franču aktrise, kas ir saņēmusi Oskara balvu, līdz to 1997. gadā saņēma arī Žiljeta Binoša. Pazīstamākā no Holivudā veidotajām Sinjorē filmām ir Stenlija Kreimera drāma Ship of Fools (1965). Piedalījusies arī tādās filmās kā Luisa Bunjuela La mort en ce jardin (1956), Žana Pjēra Melvila "Ēnu armija" (1969) un Kosta Gavra "Atzīšanās" (L'aveu, 1970). IMDb profils (angliski) AllMovie profils (angliski)