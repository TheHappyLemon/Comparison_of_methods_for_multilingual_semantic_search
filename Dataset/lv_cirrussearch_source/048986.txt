Šenols Ginešs (turku: Şenol Güneş; dzimis 1952. gada 1. jūnijā Trabzonā, Turcijā) ir turku futbola treneris un bijušais futbolists. Futbolista karjeras laikā bijis vārtsargs, spēlējis Turcijas izlasē, lielāko daļu karjeras pārstāvējis klubu Trabzonspor. Kā treneris vadījis vairākus Turcijas klubus, strādājis arī Dienvidkorejā, ar Turcijas izlasi izcīnījis 3. vietu 2002. gada FIFA Pasaules kausā. Futbolu sācis spēlēt amatieru klubā Erdoğdu Gençlik, vēlāk spēlējis Sebat Gençlik. No 1972. līdz 1987. gadam pārstāvēja Trabzonspor, ar ko sešas reizes izcīnīja Turcijas čempiontitulu. Turcijas izlasē aizvadījis 31 spēli. Pēc spēlētāja karjeras beigām kļuva par treneri. Sākumā strādāja Trabzonspor kā trenera asistents. Karjeras turpinājumā vadīja klubus Boluspor un İstanbulspor, bet 1993. gadā atgriezās Trabzonspor jau galvenā trenera amatā. 1995. gadā izcīnīja Turcijas kausu, bet Superlīgā divreiz (1995. un 1996. gadā) sasniedza otro vietu. 1997. gadā atstāja Trabzonspor un strādāja ar klubiem Antalyaspor un Sakaryaspor. 2000. gadā tika iecelts par Turcijas futbola izlases galveno treneri. Gineša vadībā izlase 2002. gada FIFA Pasaules kausā izcīnīja trešo vietu. 2002. gadā Ginešs tika izvēlēts kā UEFA simboliskās izlases gada treneris. 2004. gada Eiropas čempionāta kvalifikācijā Turcija izslēgšanas spēlēs zaudēja Latvijai un finālturnīrā neiekļuva. Vēlāk Ginešs tika atbrīvots no amata. 2005. gadā atgriezās Trabzonspor galvenā trenera amatā, bet pēc tam, kad komanda finišēja 2. vietā, amatu atstāja. 2007. gadā sāka strādāt kā Dienvidkorejas kluba FC Seoul galvenais treneris. 2009. gadā vēlreiz atgriezās Trabzonspor. 2010. gadā ar šo klubu kļuva par Turcijas kausa ieguvēju, bet 2011. gadā atkal ieguva 2. vietu Turcijas Superlīgā. 2014.—2015. gada sezonā vadīja Bursaspor, ar ko sasniedza 6. vietu Superlīgā un iekļuva Turcijas kausa finālā. 2015. gadā tika apstiprināts par Beşiktaş galveno treneri. 2016. gadā ar šo klubu uzvarēja Superlīgā un kļuva par Turcijas čempionu. Tas bija pirmais Gineša izcīnītais tituls. 2016.—2017. gada sezonā šo panākumu atkārtoja. 2019. gada februārī tika apstiprināts, ka Ginešs atkal kļūs par Turcijas izlases galveno treneri, līgumam stājoties spēkā 2019. gada 1. jūnijā. 2022. gada oktobrī atgriezies Beşiktaş galvenā trenera amatā. «Güneş, Şenol». national-football-teams.com. Skatīts: 2019. gada 26. maijā. «Team of the Year 2002». uefa.com (angļu). 2011. gada 11. janvārī. Skatīts: 2019. gada 26. maijā. «Atlaists Turcijas izlases treneris Šenols Ginešs». apollo.lv. 2004. gada 23. martā. Skatīts: 2019. gada 26. maijā. «Şenol Güneş appointed as Turkish national football team coach». anews.com.tr (angļu). 2019. gada 28. februārī. Skatīts: 2019. gada 26. maijā. Vikikrātuvē par šo tēmu ir pieejami multivides faili. Skatīt: Šenols Ginešs. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)