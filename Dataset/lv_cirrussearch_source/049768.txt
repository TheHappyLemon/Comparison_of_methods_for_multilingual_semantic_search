"Lidmašīna!" (angļu: Airplane!, alternatīvais nosaukums Flying High) ir 1980. gada ASV satīristiska katastrofu filma, kuras režisori un scenārija autori ir Deivids un Džerijs Zakeri un Džims Ābrahāms. Filmā lidmašīnas piloti un daļa pasažieru ir saindējušies ar pusdienās pasniegto zivi un nevar turpināt lidojumu. Vjetnamas kara dalībniekam Tedam Straikeram nākas sēsties pie lidmašīnas stūres, lai izglābtu cilvēkus un atgūtu mīļotās uzticību. Galvenās lomas filmā atveido Roberts Heiss, Džūlija Hagertija, Leslijs Nīlsens, Pīters Greivss, Loids Bridžs, Roberts Steks un Karīms Abduldžabārs. Filma ir parodija par katastrofu filmu žanru, sevišķi par 1957. gada Paramount filmu Zero Hour!, no kuras ir aizgūts sižets un galvenie tēli. Daži elementi ir aizgūti no filmas Airport 1975. Filma guva labus kritiķu vērtējumus un komerciālus panākumus, Ziemeļamerikā tā nopelnīja 83 miljonus ASV dolāru pie 3,5 miljonu dolāru liela budžeta. Filmas autori saņēma Amerikas scenāristu ģildes balvu kategorijā "Labākais adaptētais scenārijs". Filma nominēta Zelta globusa balvai kategorijā "Labākā filma (mūzikls vai komēdija)" un Britu Kinoakadēmijas balvai kategorijā "Labākais adaptētais scenārijs". Pēc gadiem filmas popularitāte pieauga. 2013. gadā filma ieguva 6. vietu ASV televīzijas kanāla Bravo sastādītajā 100 smieklīgāko filmu sarakstā (Bravo's 100 Funniest Movies). 2007. gadā Apvienotās Karalistes TV kanāla Channel 4 organizētajā aptaujā filmu atzina par otru labāko komēdiju, piekāpjoties tikai "Braiena dzīvei". 2010. gadā ASV Nacionālais kino reģistrs izraudzīja filmu saglabāšanai Kongresa bibliotēkā. «Airplane!». Britu filmu klasifikācijas padome. Arhivēts no oriģināla, laiks: 2015. gada 14. februārī. Skatīts: 2019. gada 6. jūlijs. «Airplane! (1980)». Box Office Mojo. Skatīts: 2019. gada 6. jūlijs. «Airplane!». Amerikas Kinoinstitūts. Skatīts: 2019. gada 6. jūlijs. «Airplane! (1980)». Britu Kinoinstitūts. Skatīts: 2019. gada 6. jūlijs. Abrahams, Jim; Zucker, David; Zucker, Jerry; Davidson, Jon. Airplane! DVD audio commentary (DVD). Paramount Pictures, 2000. «Airplane! (1980)». The Numbers. Skatīts: 2019. gada 6. jūlijs. «Bravo's 100 Funniest Movies of All Time». Bravo. 2013. gada 31. decembris. «Life of Brian named best comedy». BBC News. Skatīts: 2019. gada 7. jūlijs. «'Empire Strikes Back,' 'Airplane!' Among 25 Movies Named to National Film Registry». hollywoodreporter.com. 2010. gada 28. decembris. Skatīts: 2019. gada 7. jūlijs. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)