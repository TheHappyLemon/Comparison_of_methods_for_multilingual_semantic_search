Raufs Memmedovs (azerbaidžāņu: Rauf Məmmədov; dzimis 1988. gada 26. aprīlī Baku) ir Azerbaidžānas starptautiskais lielmeistars šahā (2004). Vairākkārt piedalījies Eiropas un Pasaules junioru šaha čempionātos dažādās vecuma grupās, kurā izcīnījis trīs medaļas: zelta (2004. gadā Eiropas jauniešu šaha čempionātā U16 vecuma grupā), sudraba (2003. gadā Eiropas jauniešu šaha čempionātā U16 vecuma grupā) un bronzas (2001. gadā Eiropas jauniešu šaha čempionātā U14 vecuma grupā). Daudzkārtējais Azerbaidžānas junioru šaha čempionātu laureāts, tajā skaitā uzvarējis U14 (2002) un U16 (2003) vecuma grupās. Četras reizes uzvarējis Azerbaidžānas šaha čempionātos (2006, 2007, 2008, 2015). Daudzu starptautisko šaha turnīru laureāts, tajā skaitā uzvarējis vai dalījis pirmo vietu Dubaijā (2004), Lubokā (Teksasa, 2009), ASV turnīrā US Masters (2013), Filadelfijas World Open (2015). Piedalījies Pasaules kausa izcīņās šahā pēc izslēgšanas sistēmas, kurās lielāko panākumu guvis 2015. gadā, kad iekļuvis 2. kārtā, kurā zaudējis Fabiāno Karuānam. Vēl trīs reizes (2007, 2009, 2011) izstājies 1. kārtā. 2021. gada novembrī Rīgā ierindojies 96. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 38. vietā "FIDE Grand Swiss" turnīrā. Pārstāvējis Azerbaidžānas komandu lielākajos komandu šaha turnīros: Pasaules šaha olimpiādēs piedalījies 8 reizes (2004-2018). Individuālajā vērtējumā izcīnījis bronzas (2018) medaļu; Eiropas komandu šaha čempionātā piedalījies 5 reizes (2007-2009, 2013-2017). Komandu vērtējumā izcīnījis 3 zelta (2009, 2013, 2017) un bronzas (2007) medaļas. Individuālajā vērtējumā izcīnījis zelta (2017) un bronzas (2013) medaļu; Pasaules komandu šaha čempionātā piedalījies 4 reizes (2010-2013, 2019). Individuālajā vērtējumā izcīnījis bronzas (2010) medaļu. Par panākumiem turnīros FIDE 2003. gadā Memmedovam piešķīrusi starptautiskā meistara (IM), bet 2004. gadā - starptautiskā lielmeistara (GM) nosaukumu. 2018. gada novembrī apprecējies ar Ukrainas šaha lielmeistari Natāliju Buksu. GM Rauf Mamedov is 2015 Azerbaijani Champion «2015 World Cup». Arhivēts no oriģināla, laiks: 2017. gada 22. novembrī. Skatīts: 2016. gada 25. novembrī. «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 25. novembrī. 2009 World Cup 2011 World Cup 2021 FIDE Chess.com Grand Swiss 2023 FIDE Grand Swiss OlimpBase :: Men's Chess Olympiads :: Rauf Mamedov OlimpBase :: European Men's Team Chess Championship :: Rauf Mamedov OlimpBase :: World Men's Team Chess Championship :: Rauf Mamedov «"Только с тобой". Рауф Мамедов спел Наталье Буксе на их свадьбе». Arhivēts no oriģināla, laiks: 2018. gada 27. decembrī. Skatīts: 2019. gada 13. aprīlī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)