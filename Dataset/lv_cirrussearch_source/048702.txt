Gābors Ferencs Kirājs (ungāru: Gábor Ferenc Király; dzimis 1976. gada 1. aprīlī Sombathejā) ir bijušais ungāru futbola vārtsargs. Viņš ir spēlētājs ar visvairāk spēlēm Ungārijas izlasē, kā arī vecākais spēlētājs Eiropas čempionātu vēsturē. Karjeru uzsācis dzimtās pilsētas klubā Haladás, 1997. gadā pievienojās Vācijas Bundeslīgas klubam Berlīnes "Hertha". Sākotnēji tiekot iegādāts kā rezerves vārtsargs, viņš diezgan ātri izkonkurēja tā brīža kluba pirmo vārtsargu Kristianu Fīdleru. Kopumā šajā klubā viņš aizvadīja sešas sezonas, 198 spēles Bundeslīgā, kā arī 1999.—2000. gada sezonā piedalījās 10 spēlēs UEFA Čempionu līgā. 2004. gada vasarā, pēc tam, kad Kirājam beidzās līgums ar "Hertha", viņš pievienojās Anglijas Premjerlīgas klubam Crystal Palace. Arī šajā klubā viņš ātri izkaroja pirmā vārtsarga lomu, aizvadot 32 spēles Premjerlīgā sezonā, kurā gan klubs izkrita uz Anglijas čempionātu. Kirājs palika klubā, nākamajā sezonā aizvadot 43 spēles līgā. Pēc sezonas viņš izteica vēlmi pamest komandu, tomēr klubs neesot saņēmis piedāvājumus no citiem klubiem, un viņš uzsāka savu trešo sezonu Crystal Palace. 2006. gada novembra beigās — decembra sākumā viņš pavadījā divas nedēļas īrē Premjerlīgas klubā West Ham United, gan neaizvadot nevienu spēli. Neilgi pēc atgriešanās Crystal Palace, viņš atkal tika izīrēts — šoreiz viņš pavadīja vienu mēnesi citā Premjerlīgas klubā Aston Villa, kuras divi pamata vārtsargi bija guvuši traumas. Šīs īres laikā viņš aizvadīja 5 Premjerlīgas spēles. Pēc 2006.—07. gada sezonās Kirājs pameta Crystal Palace un pievienojās citam Anglijas Čempionāta klubam Burnley. 2009. gada janvārī viņš tika izīrēts Vācijas Bundeslīgas klubam Leverkūzenes "Bayer", tajā gan neaizvadot nevienu spēli. Pēc 2008.—09. sezonas viņš tika atbrīvots no Burnley, vēlāk parakstot 3 gadu līgumu ar 2. Bundeslīgas klubu TSV 1860 Munich. Pēc 2014.—15. gada sezonas otrās spēles Kirājs tika aizsūtīts uz kluba rezerves komandu pēc tam, kad viņš spēles laikā parāva savu komandas biedru Gariju Kagelmaheru aiz matiem. 2014. gada 28. augustā Kirājs pievienojās Anglijas Čempionāta klubam Fulham, kopā sezonā aizvadot četras spēles līgā. Pēc sezonas atgriezās dzimtenē un pievienojās savam bijušajam klubam Haladás. Pēc 2018.—19. gada sezonas Kirājs 43 gadu vecumā paziņoja par karjeras beigām. Ungārijas izlasē Kirājs debitēja 1998. gada 25. martā 3—2 uzvarā pārbaudes spēlē pret Austriju, jau spēles sākumā atvairot 11 metru soda sitienu. Pēc 2—1 zaudējuma Maltai 2006. gada 11. oktobrī, Kirājs trīs gadus netika saukts uz izlasi, atgriežoties tajā 2009. gada septembrī. Savu 100 spēli Ungārijas izlasē Kirājs aizvadīja 2015. gada 12. novembrī 1—0 uzvarā pār Norvēģiju. Viņš kļuva par otro Ungārijas futbolistu, kas ir sasniedzis 100 spēļu robežu, aiz Jožefa Božika. Kirājs bija Ungārijas izlases sastāvā 2016. gada Eiropas čempionātā, aizvadot visas četras spēles, Ungārijai izkļūstot no grupas. Šī čempionāta laika Kirājs kļuva par vecāko futbolistu Eiropas čempionātu vēsturē, astotdaļfināla spēlē pret Beļģiju esot 40 gadus un 74 dienas vecs, pārspējot Lotāra Mateusa rekordu. 2016. gada 2. augustā Kirājs paziņoja par karjeras beigām izlasē, tomēr 2016. gada 15. novembrī viņš piedalījās savā atvadu spēlē pret Zviedriju, nospēlējot pirmās 30 minūtes. Kirājs Ungārijas izlasē ir aizvadījis 108 spēles, kas ir valsts rekords. Kirājs ir zināms ar to, ka karjeras laikā gandrīz visas spēles ir aizvadījis garās pelēkās treniņbiksēs, nevis šortos kā lielākā daļa vārtsargu. Viņš tās izvēlējās ērtības dēļ pēc spēlēšanas uz smagiem laukumiem (māla, sasalušas zāles). Par tām Kirājs ir izteicies, ka viņš "esot vārtsargs, nevis supermodelis". Treniņbikšu pelēko krāsu viņš pamato ar to, ka sākotnēji viņš esot vilcis melnas treniņbikses, bet vienu reizi uz spēli tās netika izmazgātas un viņam esot nācies vilkt pelēkas, un tās viņam sākušas nest veiksmi. Barry J. (ed) Hugman. The PFA Footballers' Who's Who 2008–09. Mainstream, 2008. ISBN 978-1-84596-324-8. Nemzeti Sport Online - Király Gábor Londonba repült, és ma aláírja a szerződését «Burnley recruit goalkeeper Kiraly». BBC Sport. 2007. gada 30. maijs. Skatīts: 2007. gada 30. maijs. «Kiraly Looks Set for Loan to Bayer Leverkusen». Vital Burnley. Arhivēts no oriģināla, laiks: 2016. gada 8. augustā. Skatīts: 2010. gada 15. augusts. Arhivēts 2016. gada 8. augustā, Wayback Machine vietnē. «Three Released As Retained List Announced». www.BurnleyFootballClub.com (Burnley FC). 2009. gada 1. jūnijs. Arhivēts no oriģināla, laiks: 2009. gada 5. jūnijs. Skatīts: 2009. gada 1. jūnijs. «tz.de Löwen-Spieler feierten nach FCK-Pleite bis in die Nacht» (German). Skatīts: 2014. gada 11. augusts. «Gabor Kiraly: Fulham sign ex-Crystal Palace goalkeeper». BBC Sport. 2014. gada 28. augusts. Skatīts: 2014. gada 23. septembris. «Hongrie : Gabor Kiraly prend sa retraite à 43 ans». L'Équipe. 2019. gada 22. maijā. Skatīts: 2019-05-22. «Norway 0–1 Hungary». BBC Sport. 2015. gada 12. novembris. Skatīts: 2015. gada 12. novembris. «Kleinheisler gives Hungary win in Norway». UEFA.com. 2015. gada 12. novembris. «Europeo, Norvegia-Ungheria 0–1 Kleinheisler condanna i padroni di casa» [European, Norway 0–1 Hungary: Kleinheisler condemns the hosts]. La Gazzetta dello Sport (Italian). 2015. gada 12. novembris. Skatīts: 2015. gada 12. novembris. «Király joins EURO's greatest oldies». UEFA.com (Union of European Football Associations). 2016. gada 14. jūnijs. Skatīts: 2016. gada 12. jūlijs. «Játékossors: 107 – Király Gábor lemondta a válogatottságot». Nemzeti Sport. «Hungary - Record International Players». Roberto Mamrud. Rec.Sport.Soccer Statistics Foundation. Skatīts: 2019-05-09. «Gabor Kiraly could become oldest player to feature at Euros». «Sportsworld – Euro 2016: Gabor Kiraly – Hungary's record breaker & his tracksuit bottoms? – BBC World Service». Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)