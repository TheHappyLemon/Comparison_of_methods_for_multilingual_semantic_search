"Melnais Ādams" (angļu: Black Adam) ir 2022. gada ASV supervaroņu filma par DC Comics tēlu Melno Ādamu, ko atveido Dveins Džonsons. Tas ir filmas "Šezam!" (2019) atvasinājums un vienpadsmitā filma DC Extended Universe (DCEU). Filmas režisors ir Žaume Kulets-Serra, scenārija autori ir Ādams Štikels, Rorijs Heinss un Sorabs Noširvani. Džonsons ir arī viens no producentiem. Pārējās lomās filmējas Eldiss Hodžs, Noa Sentineo, Sāra Šahi, Marvans Kenzari, Kvintesa Svindela, Mo Amers, Bodi Sabongui un Pīrss Brosnans. Filmu veidojušas studijas New Line Cinema, DC Films, Seven Bucks Productions un FlynnPictureCo., bet izplata studija Warner Bros. Pictures. Džonsons jau bija izvēlēts lomai jau filmas "Šezam!" izstrādes sākumā un 2014. gada septembrī apstiprināja, ka atveidos ļaundari Melno Ādamu, tomēr vēlāk producenti nolēma varonim izveidot atsevišķu filmu. Līgumu ar Štikelu noslēdza 2017. gada oktobrī. Kolets-Serra projektam pievienojās 2019. gada jūnijā. Sākotnējā filmas pirmizrāde bija ieplānota 2021. gada decembrī, taču to atlika COVID-19 pandēmijas ierobežojumu dēļ. Nākamajā gadā veica papildu aktieru atlasi, tostarp četrus Amerikas Taisnības sabiedrības locekļus, un scenāriju pārrakstīja Heinss un Noširvani. Filmēšana ilga no 2021. gada aprīļa līdz augustam Trilith Studios Atlantā, Džordžijas štatā, kā arī Losandželosā. Filmas "Melnais Ādams" pasaules pirmizrāde notika 2022. gada 3. oktobrī Mehiko. Latvijas kinoteātros filmu demonstrēja no 2022. gada 20. oktobra, bet ASV — dienu vēlāk, no 21. oktobra. Filmas pasaules kases ieņēmumi ir vairāk nekā 391 miljons ASV dolāru un tā ir saņēmusi dažādas kritiķu atsauksmes, kas slavē vizuālos efektus un Džonsona tēlojumu, bet kritizē scenāriju. «Black Adam». BBFC. Cinema 124m 44s Jordan Moreau. «Box Office: 'Black Adam' Flies to $7.6 Million in Previews». Variety, 2022. gada 24. oktobris. Skatīts: 2022. gada 21. oktobris. Todd McCarthy. «Film Review: Dwayne Johnson In New Line/DC's 'Black Adam'». Deadline Hollywood, 2022. gada 18. oktobris. Skatīts: 2022. gada 24. oktobris. «Black Adam (2022)». Box Office Mojo. Skatīts: 2022. gada 21. decembrī. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)