Ni Hua (ķīniešu: 倪華, piņjiņs: Ni Hua; dzimis 1983. gada 31. maijā Šanhajā) ir Ķīnas starptautiskais lielmeistars šahā (2003). Vairākkārt pārstāvējis savu valsti Pasaules junioru šaha čempionātos, kuros lielāko panākumu guvis 1999. gadā Spānijā, kad U16 vecuma grupā izcīnījis bronzas medaļu. 2000. gadā uzvarējis starptautiskajos šaha turnīros Ungārijas pilsētās Tapolcā un Budapeštā. 2003. gadā Čuncjinā uzvarējis Pasaules šaha čempionāta izcīņas cikla zonas turnīrā. 2004. gadā Tripolē Pasaules šaha čempionātā pēc izslēgšanas sistēmas zaudējis 2. kārtā. 2004. gadā Taijuaņā ieņēmis 2. vietu aiz Naidžela Šorta starptautiskajā šaha turnīrā Sanjin Hotel Cup un uzvarējis šaha turnīrā Kolkatā. 2005. gadā piedalījies Pasaules kausa šahā izcīņā, kurā zaudējis 1. kārtā. 2006. gadā uzvarējis Ķīnas šaha čempionātā, kā arī Lagosā izcīnījis sudraba medaļu Pasaules studentu šaha čempionātā. 2007. gadā Maskavā dalījis 2. vietu starptautiskajā šaha turnīrā Aeroflot Open. Divas reizes pēc kārtas uzvarējis Eiropas šaha kluba kausā Saratovas komandas Ekonomist SGSEU sastāvā (2009, 2010). 2009. gadā uzvarējis starptautiskajā šaha turnīrā Redžo Emīlijā. 2010. gadā Filipīnās kļuvis par Āzijas individuālā šaha čempionāta uzvarētāju. 2011. gadā uzvarējis starptautiskajā šaha turnīrā Bīlē. 2014. gadā Šardžā (Apvienotie Arābu Emirāti) izcīnījis bronzas medaļu Āzijas individuālajā šaha čempionātā. 2015. gadā uzvarējis Austrālijas atklātajā šaha čempionātā. Sekmīgi pārstāvējis Ķīnas komandu lielākajos komandu šaha turnīros: Pasaules šaha olimpiādēs piedalījies 5 reizes (2000-2002, 2006-2008, 2014). Komandu vērtējumā izcīnījis zelta (2014) un sudraba (2006) medaļas. Individuālajā vērtējumā izcīnījis bronzas (2014) medaļu; Pasaules komandu šaha čempionātos piedalījies 2 reizes (2005, 2019). Komandu vērtējumā izcīnījis sudraba (2005) un bronzas (2019) medaļas, bet individuālajā vērtējumā izcīnījis bronzas medaļu (2005); Āzijas valstu komandu šaha čempionātā piedalījies 1999. gadā; Āzijas spēļu komandu šaha čempionātā piedalījies 2010. gadā. Komandu vērtējumā izcīnījis zelta medaļu; Āzijas spēļēs telpās komandu šaha čempionātos piedalījies 2 reizes (2007-2009) un abas reizes komandu vērtējumā izcīnījis zelta medaļas. Par panākumiem turnīros FIDE 1999. gadā Ni Hua piešķīrusi starptautiskā meistara (IM), bet 2003. gadā - starptautiskā lielmeistara (GM) nosaukumu. «World Youth Championships 1999». Arhivēts no oriģināla, laiks: 2016. gada 1. oktobrī. Skatīts: 2016. gada 11. novembrī. «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 11. novembrī. «International Open Chess Tournament, Calcutta 2004». Arhivēts no oriģināla, laiks: 2016. gada 5. martā. Skatīts: 2016. gada 11. novembrī. 2005 World Cup OlimpBase :: 25th European Chess Club Cup, Ohrid 2009, Ekonomist SGSEU Saratov OlimpBase :: 26th European Chess Club Cup, Plovdiv 2010, Ekonomist SGSEU Saratov Unstoppable Ni Hua crushes the Australian Open OlimpBase :: Men's Chess Olympiads :: Ni Hua OlimpBase :: World Men's Team Chess Championship :: Ni Hua OlimpBase :: Men's Asian Team Chess Championship :: Ni Hua «OlimpBase :: Asian Games (chess) :: Ni Hua». Arhivēts no oriģināla, laiks: 2014. gada 20. oktobrī. Skatīts: 2014. gada 16. oktobrī. OlimpBase :: Asian Indoor Games (chess) :: Ni Hua Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)