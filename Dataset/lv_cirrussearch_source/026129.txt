Tēbas (sengrieķu: Θῆβαι, Thēbai, izrunā: [tʰɛ̂ːbai̮]; grieķu: Θήβα, Thíva, izrunā: [ˈθiva]) ir pilsēta Biotijā, Grieķijā. Tēbu pilsētā 2011. gadā dzīvoja 36,4 tūkstoši iedzīvotāju. Pilsētai ir nozīmīga loma grieķu mitoloģijā, ar Tēbām saistīti stāsti par Edipu, Dionīsu, Kadmu (Tēbu dibinātājs un pirmais valdnieks) un citiem. Senās Grieķijas laikā Tēbas bija nozīmīga pilsētvalsts. Senās Biotijas reģiona lielākā pilsēta. No 6. līdz 2. gadsimta p.m.ē. šis bija Biotijas grieķu pilsētu savienības centrs. Pilsēta ieguva hegemonijas stāvokli visā Grieķijā 371. gadā p.m.ē., kad tēbiešu karaspēks uzvarēja spartiešus, hegemonija tika saglabāta līdz 362. gadam p.m.ē. 338. gadā p.m.ē. Tēbas iekaroja Maķedonija. Pēc trim gadiem tās tika sagrautas tēbiešu sacelšanās apspiešanas laikā. 315. gadā p.m.ē. Tēbas tika atjaunotas, tomēr vairs neieņēma lielu nozīmi politiskajā dzīvē. Q62023493. Latvijas padomju enciklopēdija. 9. sējums. Rīga : Galvenā enciklopēdiju redakcija. 550. lpp. Vikikrātuvē par šo tēmu ir pieejami multivides faili. Skatīt: Tēbas. Encyclopædia Britannica ieraksts (angliski)