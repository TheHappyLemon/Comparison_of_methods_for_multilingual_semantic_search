AB Energijos skirstymo operatorius (ESO) ir Lietuvas enerģētikas uzņēmums. Tas nodarbojas ar dabasgāzes izplatīšanu un elektroenerģijas piegādi un izplatīšanu. Uzņēmums ir dibināts 2015. gadā, Lietuvos dujos apvienojoties ar LESTO. Tā galvenais birojs atrodas Viļņā. Uzņēmuma lielākais īpašnieks ir Lietuvas valstij piederošs uzņēmums AB Ignitis grupė (97,66 %). Uzņēmums AB Energijos Skirstymo Operatorius (ESO) tika dibināts 2015. gada 11. decembrī. 2016. gada 1. janvārī tajā iekļāva dabasgāzes uzņēmumu AB Lietuvos Dujos un elektrības sadales tīkla operatoru AB LESTO. Kapitāldaļu sadalījums jaunajā uzņēmumā starp bijušajiem Lietuvos Dujos un LESTO akcionāriem bija šāds: 26,276942 : 73,723058. Par vienu LESTO akciju saņēma 1,09206846 ESO kapitāldaļas, bet par vienu Lietuvos Dujos akciju saņēma 0,80871354 ESO kapitāldaļas. 2019. gada 11. novembrī tika paziņots, ka tiek plānota Ignitis grupė meitas uzņēmumu Ignitis gamyba un Energijos Skirstymo Operatorius akciju kotēšanas pārtraukšana Viļņas biržā, šo nodomu pamatojot ar akciju zemo likviditāti. 2020. gada 18. maijā Ignitis grupė īpašumā bija 97,66 % ESO akciju, un tika sākta ESO akciju obligātā izsole, Ignitis grupė maksājot par vienu akciju 0,880 eiro. Jūlijā tika pabeigta Energijos skirstymo operatorius un Ignitis gamyba akciju kotēšanas pārtraukšana Nasdaq Vilnius biržā. Energijos skirstymo operatorius, AB rekvizitai.lt Merger of companies LESTO and Lietuvos Dujos Nasdaq Ignitis gamyba un Energijos skirstymo operatorius aizies no Viļņas biržas LETA--BNS, 2019. gada 12. novembris Energijos skirstymo operatorius Arhivēts 2020. gada 11. decembrī, Wayback Machine vietnē.