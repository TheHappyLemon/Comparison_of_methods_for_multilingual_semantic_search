Skots Endrū Spīds (angļu: Scott Andrew Speed; dzimis 1983. gada 24. janvārī, Mantekā, ASV) ir bijušais Formula 1 pilots. Viņš ir pirmais amerikānis, kurš ir braucis Formula 1 sacensībās kopš 1991. gada. Spīds kopš 2003. gada bija iesaistīts Red Bull talantu meklēšanas programmā un tādējādi 2005. gadā kļuva par komandas testpilotu. 2006. gadā, kad Red Bull nopirka Minardi un padarīja par Scuderia Toro Rosso viņš kļuva par tās pilotu un Vitantonio Liuci komandas biedru. Viņš ne reizi neizcīnīja punktus, lai gan reiz viņš finišēja astotais, taču tika pazemināts par vienu vietu sakarā ar incidentu ar Deividu Kulthārdu. 2007. gada augustā viņš tika atlaists no komandas. Vikikrātuvē par šo tēmu ir pieejami multivides faili. Skatīt: Skots Spīds. Driver Database profils (angliski) Racing-Reference driver profils (angliski)