Bartošs Socko (poļu: Bartosz Soćko; dzimis 1978. gada 10. novembrī Pjasečno) ir Polijas starptautiskais lielmeistars šahā (1999). Divas reizes uzvarējis Polijas junioru šaha čempionātos: 1994. gadā U16 vecuma grupā un 1995. gadā U18 vecuma grupā. Kopš 1995. gada regulāri piedalās Polijas šaha čempionātu finālos, kuros izcīnījis 3 zelta (2008, 2013, 2023), 4 sudraba (2003, 2005, 2006, 2007) un 2 bronzas (2019, 2021) medaļas. Polijas komandu šaha čempionātos deviņas reizes (1996–2006) uzvarējis Varšavas šaha kluba Polonia Warszawa sastāvā, bet trīs reizes (2010–2013) Katovices šaha kluba Hetman Katowice sastāvā. Divas reizes ir uzvarējis Polijas čempionātā šaha ātrspēlē (2011, 2012) un trīs reizes ir bijis labākais Polijas ātrā šaha čempionātos (1998, 2002, 2004). Daudzu starptautisko šaha turnīru uzvarētājs. 1995. gadā uzvarējis turnīrā Krakovā. 2002. gadā Berlīnē uzvarējis Emanuela Laskera memoriālā. Divas reizes piedalījies Pasaules šaha kausa izcīņas turnīros pēc izslēgšanas sistēmas, taču 2007. gadā zaudējis 2. kārtā, bet 2011. gadā jau 1. kārtā piekāpies Viktoram Bologanam. 2012. gadā Sanktpēterburgā kopā ar Aleksandru Areščenko dalījis pirmo vietu Mihaila Čigorina memoriālā Sanktpēterburgā. 2013. gadā Rīgā uzvarējis starptautiskajā šaha turnīrā RTU Open. 2014. gadā dalījis pirmo vietu šaha turnīrā Lisabonā. 2015. gadā uzvarējis šaha turnīrā Grācā. Pārstāvējis Polijas komandu lielākajos komandu šaha turnīros: Pasaules šaha olimpiādēs piedalījies 8 reizes (2000-2014). Individuālajā vērtējumā izcīnījis bronzas (2000) medaļu; Eiropas komandu šaha čempionātos piedalījies 8 reizes (1999-2013). Individuālajā vērtējumā izcīnījis sudraba (2003) medaļu. Par panākumiem turnīros FIDE 1995. gadā Socko piešķīrusi starptautiskā meistara (IM), bet 1999. gadā - starptautiskā lielmeistara (GM) nosaukumu. Precējies ar Polijas šaha lielmeistari Moniku Socko. Ģimenē ir trīs bērni. Divas reizes (2008, 2013) pāris ir uzstādījis savdabīgu sasniegumu Polijas šaha čempionātos, izcīnot uzvaru gan sieviešu, gan vīriešu konkurencē. Mistrzostwa Polski Mężczyzn w Szachach 2023 «LOTTO IMP MOKATE IMPK 2019 10-20.05.2019 Warszawa». Arhivēts no oriģināla, laiks: 2019-05-22. Skatīts: 2019-05-22. LOTTO Indywidualne Mistrzostwa Polski w Szachach - ChessManager «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 19. septembrī. 2011 World Cup M.Chigorin Memorial 2012 Riga Technical University Open 2013 - Tournament A «Five players share first place in Lisbon Christmas Open». Arhivēts no oriģināla, laiks: 2016. gada 1. jūlijā. Skatīts: 2016. gada 19. septembrī. «GM Bartosz Socko first in Graz». Arhivēts no oriģināla, laiks: 2016. gada 5. janvārī. Skatīts: 2016. gada 19. septembrī. «OlimpBase :: Men's Chess Olympiads :: Bartosz Soćko». Arhivēts no oriģināla, laiks: 2016. gada 3. martā. Skatīts: 2016. gada 19. septembrī. OlimpBase :: European Men's Team Chess Championship :: Bartosz Soćko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)