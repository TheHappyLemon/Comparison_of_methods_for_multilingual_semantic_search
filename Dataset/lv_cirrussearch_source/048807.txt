Gruzija piedalījās 2008. gada vasaras olimpiskajās spēlēs, kas notika Ķīnas galvaspilsētā Pekinā no 2008. gada 8. līdz 24. augustam. Gruzijai šīs bija ceturtās vasaras olimpiskās spēles, kopš Padomju Savienības sabrukuma. Gruzijas dalībai spēlēs bija dramatisks sākums, jo dienu pirms olimpisko spēļu atklāšanas ceremonijas Krievija iebruka Dienvidosetijā, aizsākot Krievijas—Gruzijas karu. Gruzijas olimpisko komandu 2008. gada vasaras olimpiskajās spēlēs veidoja 35 sportisti (27 vīrieši un 8 sievietes), kuri startēja 10 olimpiskajos sporta veidos. Vsivairāk sportistu, 10 sportisti, no Gruzijas bija pārstāvēti cīņas sportā. Gruzija pirmo reizi bija pārstāvēta pludmales volejbolā. Gruzija šavās vasaras olimpiskajās spēlēs izcīnīja 7 olimpiskās medaļas (3 zelta, 2 sudraba un 2 bronzas medaļas), tādējādi ierindojoties 26. vietā pēc iegūto medaļu kopskaita. Šī bija pirmā reize, kad Gruzija izcīnīja tik daudz olimpiskās medaļas. No 7 medaļām 4 medaļas tika izcīnītas cīņas sportā, savukārt pa vienai medaļai džudo, svarcelšanā un šaušanā. Zelta medaļas izcīnīja džudists Iraklijs Cirekidze un cīkstoņi Manučars Kvirkvelija un Revazi Mindorašvili. Sudraba medaļas izcīnīja cīkstonis Giorgijs Gogšelidze un svarcēlājs Arsens Kasabijevs, bet bronzas medaļas cīkstonis Otars Tušišvili un sporta šāvēja Nino Salukvadze. Skatīt arī: 2008. gada vasaras olimpisko spēļu medaļu tabula un 2008. gada vasaras olimpisko spēļu medaļnieki Dāvids Bedinadze ( Cīņas sports) Iraklijs Cirekidze ( Džudo) Rauls Cirekidze ( Svarcelšana) Saba Gavašelišvili ( Džudo) Iļja Giorgadze ( Vingrošana) Besarions Gočašvili ( Cīņas sports) Laša Gogitadze ( Cīņas sports) Giorgijs Gogšelidze ( Cīņas sports) Renato Gomešs ( Pludmales volejbols) Laša Gudžedžiani ( Džudo) Badri Hasaja ( Cīņas sports) Nestors Hergiani ( Džudo) Dāvids Ilariani ( Vieglatlētika) Nikolozs Izorija ( Bokss) Arsens Kasabijevs ( Svarcelšana) Zaza Kedelašvili ( Džudo) Dāvids Kevhišvili ( Džudo) Alberts Kuzilovs ( Svarcelšana) Manučars Kvirkvelija ( Cīņas sports) Revazi Mindorašvili ( Cīņas sports) Ramazs Nozadze ( Cīņas sports) Iraklijs Revišvili ( Peldēšana) Gela Sagirašvili ( Cīņas sports) Horhe Terseiro ( Pludmales volejbols) Otars Tušišvili ( Cīņas sports) Kahabers Zvanija ( Bokss) Levans Žoržoliani ( Džudo) Kristīna Esebua ( Loka šaušana) Ļuba Golovina ( Vingrošana) Mariama Kevhišvili ( Vieglatlētika) Andresa Martinsa ( Pludmales volejbols) Hatuna Narimanidze ( Loka šaušana) Nino Salukvadze ( Šaušana) Anna Saļņikova ( Peldēšana) Kristīne Santanna ( Pludmales volejbols) Georgia at the 2008 Beijing Summer Games