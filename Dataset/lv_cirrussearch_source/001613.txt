Džordža V krasts (angļu: George V Coast) ir dabas apgabals Austrumantarktīdā, D'Irvila jūras krastā. Stiepjas no Eldena raga rietumos (142°02′E﻿) līdz Hadsona ragam austrumos (153° 45' E). Krasts austrumos robežojas ar Otsa krastu, rietumos — ar Adelijas krastu un tiek pieskaitīts Viktorijas Zemei. Galvenie Džordža V krasta ģeogrāfiskie objekti ir Kuka šelfa ledājs rietumos no Mosona pussalas, kā arī divi ievērojami šļūdoņi ar to veidotām ledāju mēlēm — Ninisa glečers un Merca glečers. Krastu izpētīja un aprakstīja austrāliešu antarktiskā ekspedīcija Daglasa Mosona vadībā (1911—1914) un nosauca Lielbritānijas karaļa Džordža V vārdā par Karaļa Džordža V Zemi (King George V Land). Vēlāk reģiona ģeogrāfisko nosaukumu sakārtošanas rezultātā to pārdēvēja par Džordža V krastu. Krasta rietumos Denisona ragā atrodas austrāliešu vasaras lauka nometne Keipdenisona (saukta arī «Komonveltbeja» vai «Mosona būdas»). USGS GNIS Across King George V Land Koordinātas: 68°30′S 148°0′E﻿ / ﻿68.500°S 148.000°E﻿ / -68.500; 148.000