Šabtajs fon Kalmanovičs (lietuviešu: Šabtajus Kalmanovičius; dzimis 1947. gada 18. decembrī Kauņā, Lietuvā, miris 2009. gada 2. novembrī Maskavā, Krievijā) bija ebreju izcelsmes PSRS VDK aģents, Krievijas uzņēmējs, basketbola patrons un funkcionārs. Precējies ar bijušo Krievijas sieviešu basketbola izlases kapteini Annu Arhipovu. Krievijā bijis pazīstams kā daudzu slavenību, piemēram, Maikla Džeksona, Laizas Minelli, koncertu sponsors. Š. Kalmanovičs piedzima Kauņā, Lietuvas PSR, 1949. gadā. 1971. gadā pabeidza Kauņas Politehnisko institūtu. Tajā pašā gadā kopā ar savu ģimeni emigrēja uz Izraēlu, kur pabeidza Jeruzalemes Universitāti, vēl ir ieguvis inženieru diplomu. 1988. gadā tika apcietināts un notiesāts uz septiņiem gadiem ieslodzījumā par spiegošanu PSRS labā, taču izcietis tikai 5 gadus no piespriestā soda veselības problēmu dēļ. Saskaņā ar apsūdzības datiem Š. Kalmanovičs piegādāja informāciju PSRS vairāk nekā 17 gadus. Viņš bija aktīvs Izraēlas darba partijas loceklis, strādāja valdības preses dienestā. Pirms apcietināšanas viņš dzīvoja un strādāja Āfrikā, kur bija Izraēlas pārstāvis. Pēc tam pārcēlās uz dzīvi Krievijas Federācijā, bija izcili veiksmīgs basketbola patrons un funkcionārs. Ģenerālmenedžera amatā kopā ar dažādiem klubiem 5 reizes uzvarēja Eirolīgā — 1999. gadā vīriešu basketbola klubam Kauņas "Žalgiris", 2003. gadā Krievijas sieviešu basketbola klubam Jekaterinburgas UMGK, no 2007. līdz 2009. gadam 3 reizes Krievijas vīriešu basketbola klubam Maskavas apgabala "Spartak". Pēc panākuma ar "Žalgiris" Lietuvas prezidents viņam piešķīra dižciltīgā titulu un kopš tā laika viņa uzvārds tika papildināts ar fon. Kopš 2008. gada viņš bija arī Krievijas sieviešu basketbola izlases ģenerālmenedžeris. Š. Kalmanovičs bija vienīgais basketbola klubu īpašnieks, kas Eirolīgā bija spējis uzvarēt gan ar sieviešu, gan ar vīriešu komandām. Bija ievērojams kolekcionārs, kura īpašumā bija viena no ievērojamākām Latvijas porcelāna kolekcijām, kuras daļa tika izmantota, izdodot katologu "Riga Art Ceramics" 2009. gadā. 2009. gada 2. novembrī atentātā Šabtaju Kalmanoviču nošāva. Šāvēji Kalmanoviča Mercedes automašīnas virzienā raidīja 10 automāta šāvienus, no gūtajiem ievainojumiem Kalmanovičs notikumā vietā mira, bet viņa šoferis ar smagiem ievainojumiem tika ievietots slimnīcā. Par nozieguma galveno versiju tika uzskatīta pasūtījuma slepkavība, kas bija vērsta pret Kalmanoviču kā basketbola kluba vadītāju. Strauss, Ēriks (2009. gada 10. novembrī). "Asiņainā Krievija". Sporta Avīze (Rīga: SIA "Mediju nams") 44 (719). ISSN 1691-0451. «Ex-KGB spy gunned down in Moscow». BBC. 2009. gada 3. novembrī. Skatīts: 2010. gada 16. jūnijā. (angliski) «Former KGB spy shot dead in Moscow». Yahoo! News. 2009. gada 2. novembrī. Arhivēts no oriģināla, laiks: 2009. gada 5. novembrī. Skatīts: 2010. gada 16. jūnijā. (angliski) «Shabattai Kalmanovich Dead: Former KGB Spy Killed In Moscow». The Huffington Post. 2009. gada 2. novembrī. Arhivēts no oriģināla, laiks: 2009. gada 4. novembrī. Skatīts: 2010. gada 16. jūnijā. (angliski) «Ex-spy Kalmanovich murdered in Moscow». Ynetnews. 2009. gada 2. novembrī. Skatīts: 2010. gada 16. jūnijā. (angliski) «Former KGB spy shot dead in Moscow». The Guardian. 2009. gada 3. novembrī. Skatīts: 2010. gada 16. jūnijā. (angliski) Māris Noviks. «"Spartak" otrdien nebrauks uz Eirolīgas spēli Ungārijā (papildināts 21:00)». sportacentrs.com, 2009. gada 2. novembrī. Skatīts: 2010. gada 16. jūnijā. «Maskavā nošauts uzņēmējs un basketbola patrons Kalmanovičs». delfi.lv. 2009. gada 2. novembrī. Skatīts: 2010. gada 16. jūnijā. «Ex-KGB spy gunned down in Moscow». BBC. 2009. gada 2. novembrī. Skatīts: 2010. gada 16. jūnijā. (angliski)