Internet Assigned Numbers Authority (IANA) ir ICANN nodaļa, ASV privāta bezpeļņas organizācija, kas pārrauga pasaules IP adrešu piešķiršanu, autonomo sistēmu numuru piešķiršanu, saknes zonas pārvaldību domēnu nosaukumu sistēmā (DNS), interneta medija tipus, un citus ar interneta prookolu saistītus simbolus un numurus. IANA ir atbildīga par globāli unikāliem nosaukumiem un numuriem, kas tiek izmantoti interneta protokolos, kas tiek publicēti kā Request for Comments (RFC) dokumenti. IANA sadarbojas saites ar Internet Engineering Task Force (IETF), lai pildītu šo funkciju. IANA piešķir IP adrešu blokus reģionālajām interneta reģistrācijas organizācijām (angļu: Regional Internet registry (RIR)). Katra RIR organizācija piešķir adreses noteiktā reģionā. RIR sadala adrešu blokus mazākos blokos un piešķir tos savas darbības reģionu interneta pakalpojumu sniedzējiem un citām organizācijām. Kopš bezklases starpdomēnu maršrutēšanas ieviešanas, IANA Reģionālajām interneta reģistrācijas organizācijām parasti piešķir adrešu bloku ar /8 prefiksu IPv4 un bloku ar /23 līdz /12 prefiksu no apgabala 2000::/3 IPv6. IANA pārvalda datus DNS saknes zonas serveros, kas veido augstāko līmeni DNS hierarhijā. Tas tiek veikts, sadarbojoties ar augšējā līmeņa domēna operatoriem, saknes zonas vārdserveru operatoriem, un saskaņā ar ICANN noteikto politiku. IANA administrē daudzu IETF protokolu parametrus. Kā piemērus var minēt vienoto resursu identifikatoru (URI) shēmas un rakstzīmju kodējumus, kas ieteicami lietošanai internetā. IANA laika josla datubāze satur informāciju par laika joslām dažādos pasaules reģionos, un ļauj šo informāciju izmantot datoros un citās elektroniskajās ierīcēs. RIPE DNS Domēna nosaukums Augšējā līmeņa domēns Internets Par IANA Arhivēts 2017. gada 20. septembrī, Wayback Machine vietnē. (angliski) Mueller, Milton. Ruling the Root: Internet Governance and the Taming of Cyberspace. MIT Press, 2002. ISBN 9780262263795.(angliski) IANA oficiālā mājaslapa (angliski) RIPE (angliski)