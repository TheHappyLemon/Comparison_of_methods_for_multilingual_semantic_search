"Piektais elements" (angļu: The Fifth Element) ir 1997. gada Francijas fantastikas piedzīvojumu filma angļu valodā, kuras režisors ir Liks Besons. Galvenajās lomās filmējušies Brūss Viliss, Gērijs Oldmens, Milla Jovoviča. Filmas darbība pārsvarā notiek 23. gadsimtā. Tās pirmizrāde notika 1997. gada 7. maijā Kannu kinofestivālā. Filma nominēta 8 Cēzara balvām, no kurām ieguva trīs: "Labākais režisors" (Liks Besons), "Labākais operatora darbs" (Tjerī Arbogasts) un "Labākais mākslinieka darbs" (Dens Veils). Katrus 5000 gadus Zemi un visu dzīvo uz tās mēģina iznīcināt ļaunums. 23. gadsimtā visa dzīvā glābēja misiju ir jāuzņemas taksometra šoferim Korbenam Dallasam (Brūss Viliss) kopā ar kādu meiteni — Lilū (Milla Jovoviča), kura pavisam negaidīti uzradās Korbena taksometra aizmugurējā sēdeklī. Tomēr Lilū nav parasta meitene — viņa ir galvenais (piektais) elements, bez kura ļaunumu apturēt nav iespējams. Oficiālā tīmekļa vietne (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)