WebGL (Web Graphics Library) ir JavaScript API 3D grafikas attēlu renderēšanai jebkurā saderīgā tīmekļa pārlūkprogrammā, neizmantojot spraudņus. WebGL ir integrēts pilnīgi visos tīmekļa pārlūka standartos, ļaujot paātrināt GPU darbību fizikas un attēlu apstrādes laikā. WebGL elementi var tikt izmantoti kopā ar citiem HTML elementiem, un izvietoti dažādās vietās. WebGL programmas sastāv no kontroles koda, kas rakstīts JavaScript valodā, un no ēnotāja koda, kas rakstīts OpenGL Shading valodā (GLSL). Šī valoda ir līdzīga C vai C++ un tiek izpildīta uz datora grafiskā procesora. WebGL izstrādājusi un uztur bezpeļņas organizācija Khronos Group. WebGL 1.0 ir balstīts uz OpenGL ES 2.0 un nodrošina 3D grafikas saskarni. Tas izmanto HTML5 canvas elementu un tam var piekļūt, izmantojot Dokumentu Objektu Modeļa (DOM) saskarni. WebGL 2.0 ir balstīts uz OpenGL ES 3.0 un nodrošina daudzu WebGL 1.0 paplašinājumu pieejamību. Gregg Tavares. «WebGL Fundamentals». HTML5 Rocks, 2012-02-09. Tony Parisi. «WebGL: Up and Running». O'Reilly Media, Incorporated, 2012-08-15. Arhivēts no oriģināla, laiks: 2013-02-01. Skatīts: 2013-02-01.