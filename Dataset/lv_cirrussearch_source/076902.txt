Dugijs Pointers ir basists un vokālists britu pop roka / pop panka grupā McFly. Kopā ar viņu grupā spēlē Toms Flečers(ģitāra, balss), Denijs Džouns(ģitāra, balss) un Harijs Džads(bungas). Grupa slavu ieguva 2004. gadā ar albumu Room On The Third Floor. Dugijs Pointers ir grupas jaunākais dalībnieks. Viņš bija tikai 15 gadus vecs, kad pievienojās grupai. Dugijs Pointers ir dzimis Orsetas slimnīcā, netālu no Koringemas. Viņš uzauga kopā ar savu māti Semu un jaunāko māsu Džeziju. Viņu tēvs ģimeni pameta neilgi pirms Dugija pievienošanās McFly. Dugijs brīvi runāja grieķu valodā, kad bija jaunāks. Viņam ir daudz dažadu mājdzīvnieku, ieskaitot ķirzakas un iguānas. 12 gadu vecumā, vēlēdams līdzināties saviem elkiem Tomam Delondžam un Markam Hopusam no Blink - 182, sāka mācīties spēlēt basģitāru. 15 gadu vecumā viņš nolēma iesaistīties kādā grupā. mūzikas žurnālā NME viņš ieraudzīja sludinājumu, ka kāda grupa meklē basistu un bundzinieku. Atlasi grupai rīkoja Denijs Džouns un Toms Flečers. Dugijam tika basģitārista vieta, bet Harijs Džads kļuva par grupas bundzinieku. Vēlāk grupa pieņēma nosaukumu McFly. Dugijs ir grupas basists un fona vokālists. Dažreiz viņš dzied arī solo. Viņš ir līdzautors ļoti daudzām McFly dziesmām. Kopā ar grupu viņš ir saņēmis dažādus apbalvojumus, kā arī uzstājis kopā gan ar Rodžeru Daltriju no The Who un Braienu Meju no Queen. Dugijs ir grupas klusākais dalībnieks, maz runājot intervijās. Viņa grupas biedri viņu bieži vien par to izsmej, sakot, ka viņš bieži runā nedomājot, tāpēc ir labāk, ka viņš uzvedas klusi. 2006. gadā viņš saņēma Virgin Award balvu kā pievilcīgākais vīrietis. Kopš 2009. gada maija viņš satiekas ar Frenkiju Stefordu no The Saturdays. Dugijs kopā ar saviem grupas biedriem ir piedalījies daudz dažādos TV šovos. 2005. gada janvārī viņi bija viesmākslinieki Britu TV seriāla Casualty sērijā. Tāpat grupa atveidoja paši sevi filmā jauniešu komēdijā Just My Luck.