Leinjers Domingess Peress (spāņu: Leinier Domínguez Pérez; dzimis 1983. gada 23. septembrī Havanā) ir Kubas un ASV (kopš 2018. gada) starptautiskais lielmeistars šahā (2001). Daudzkārtējais Kubas junioru šaha čempionātu uzvarētājs dažādās vecuma grupās. 1999. gadā pirmo reizi piedalījies Kubas pieaugušo šaha čempionātā un savā debijas turnīrā izcīnījis 3. vietu. Tajā pašā gadā bijis otrais starptautiskajā šaha turnīrā Kubas pilsētā Santaklārā. 2000. gadā izcīnījis sudraba medaļu Kubas šaha čempionātā un Venecuēlā uzvarējis Pasaules šaha čempiona nosaukuma izcīņas cikla Dienvidamerikas zonas turnīrā. 2001. gadā Meksikā uzvarējis Karlosa Torres Repeto memoriālā un Meridas starptautiskajā šaha turnīrā, bet Kali izcīnījis bronzas medaļu Amerikas valstu šaha čempionātā. 2002. gadā uzvarējis Kubas šaha čempionātā un kopā ar Lasaro Brusonu uzvarējis Esbjergas turnīrā The North Sea Cup. 2002. gadā Maskavā piedalījies Pasaules šaha čempionātā pēc izslēgšanas sistēmas, kurā 2. kārtā piekāpies Borisam Gelfandam. 2003. gadā atkārtoti uzvarējis Kubas šaha čempionātā, kā arī pēc uzvaras Dienvidamerikas zonas turnīrā Gvajakilā izcīnījis tiesības piedalīties Pasaules šaha čempionātā pēc izslēgšanas sistēmas, kurā 2004. gadā Tripolē iekļuvis ceturtdaļfinālā, kurā zaudējis Teimuram Radžabovam. 2004. gadā bijis otrais Veikanzē (Nīderlande) šaha festivāla B turnīrā, kā arī uzvarējis Hosē Raula Kapablankas memoriālā Havanā. 2005. gadā Kubas šaha čempionātā bijis otrais, bet pēc gada šajā turnīrā izcīnījis savu trešo uzvaru. 2006. gadā uzvarējis Barselonas starptautiskajā šaha turnīrā, apsteidzot Vasiļu Ivančuku. 2007. gadā Santaklārā izcīnījis sudraba medaļu Kubas šaha čempionātā, kā arī Santodomingo uzvarējis Dienvidamerikas zonas turnīrā. 2008. gadā otro reizi uzvarējis Hosē Raula Kapablankas memoriālā, kā arī Bīlē kopā ar Jevgeņiju Aleksejevu uzvarējis šaha festivāla galvenajā turnīrā. Tajā pašā gadā Almati uzvarējis Pasaules čempionātā šaha ātrspēlē. 2013. gadā Salonikos uzvarējis starptautiskajā šaha turnīrā Thessaloniki Grand Prix. Kopš 2018. gada šaha turnīros pārstāv ASV. 2019. gadā dalījis 2.-3. vietu ASV šaha čempionātā. 2021. gada oktobrī izcīnījis 4. vietu ASV šaha čempionātā. 2022. gada oktobrī Sentluisā izcīnījis 3. vietu ASV šaha čempionātā. 2023. gada oktobrī Sentluisā izcīnījis 3. vietu ASV šaha čempionātā. Pārstāvējis Kubas komandu lielākajos komandu šaha turnīros: Pasaules šaha olimpiādēs piedalījies 9 reizes (2000-2016); Pasaules komandu šaha čempionātos piedalījies 3 reizes (2001-2005, 2015). Individuālajā vērtējumā izcīnījis bronzas (2015) medaļu; Panamerikas komandu šaha čempionātos piedalījies 4 reizes (2000-2013). Komandu vērtējumā izcīnījis 2 zelta (2000, 2003) un 2 sudraba (2009, 2013) medaļas. Individuālajā vērtējumā 2 zelta (2000, 2013) un 2 bronzas (2003, 2009) medaļas. Par panākumiem turnīros FIDE 2001. gadā Domingesam piešķīrusi starptautiskā lielmeistara (GM) nosaukumu. Transfers in 2018 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 23. martā. «Cuban Championship 2007». Arhivēts no oriģināla, laiks: 2016. gada 1. jūnijā. Skatīts: 2017. gada 23. martā. «Zonal 2.3 Santo Domingo 2007». Arhivēts no oriģināla, laiks: 2016. gada 1. jūnijā. Skatīts: 2017. gada 23. martā. Dominguez-Perez wins World Blitz Championship 2008 «Dominguez Perez scores best result of his career in winning Thessaloniki Grand Prix 2013». Arhivēts no oriģināla, laiks: 2016. gada 13. aprīlī. Skatīts: 2017. gada 23. martā. Results | www.uschesschamps.com 2021 U.S. Chess Championship Pairings & Results | www.uschesschamps.com 2023 U.S. Championships OlimpBase :: Men's Chess Olympiads :: Leinier Domínguez Pérez OlimpBase :: World Men's Team Chess Championship :: Leinier Domínguez Pérez OlimpBase :: Panamerican Team Chess Championship :: Leinier Domínguez Pérez Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)