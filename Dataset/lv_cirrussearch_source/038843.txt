"Dzirnavas" ir tipiska kombinācija šaha spēlē, kurā kombināciju izdarošā puse pārmaiņus uzbrūk ar šahu un atklāto šahu, pie tam izdarot atklāto šahu parasti ņem vienu no pretinieka figūrām. Pēdējais atklātais šahs tiek izdarīts ar mērķi ņemt neaizsargātu vai vērtīgu figūru. Parasti kombinācija "dzirnavas" nodrošina uzbrūkošai pusei vismaz neizšķirtu ar gājienu atkārtošanos, bet gadījumā, kad ir iespējams iegūt izšķirošu materiālo pārsvaru, dod uzvaru. Bieži šī kombinācija ir saistīta ar dāmas upuri, kas palielina tās estētisko vērtību. Klasiskais šīs kombinācijas piemērs ir partijas K. Torre — Em. Laskers (Maskava, 1925) nobeigums. 1. Lf6!! Dxh5 2. Txg7+ Kh8 3. Txf7+ Kg8 4. Tg7+ Kh8 5. Txb7+ Kg8 6. Tg7+ Kh8 7. Tg5+ Kh7 8. Txh5+ un baltie uzvarēja. Atklātais uzbrukums Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 252. lpp. ISBN 5-85 270-005-3. (krieviski) Н. И. Журавлев. Шаг за шагом (krievu). Москва : ФиС, 1986. 191.—194. lpp. «Windmill» (angļu). chess.com. Arhivēts no oriģināla, laiks: 2013-11-21. Skatīts: 2017-06-24. «Windmills» (angļu). chessgames.com. Skatīts: 2017-06-24.