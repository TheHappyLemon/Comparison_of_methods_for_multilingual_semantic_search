"Jaunkundze" (korejiešu: 아가씨; Agassi) ir 2016. gada Dienvidkorejas psiholoģiska trillera filma, kuras režisors ir Paks Čanvuks. Filmā galvenās lomas atveido Kima Minhī, Kima Tēri, Ha Džungvū un Čo Džinvons. Filma balstīta uz 2002. gada velsiešu rakstnieces Sāras Votersas grāmatu Fingersmith. Filmas darbības vieta un laiks mainīts no Viktorijas laikmeta Lielbritānijas un Koreju Japānas koloniālajā varā. Filma stāsta par jaunu sievieti, ko nolīgst darbā par kalponi, bagātās japāņu dāmas, lēdijas Hideko namā. Taču viņa slepus ir iesaistīta plānā, lai viņu apkrāptu un atņemtu visu bagātību. Filmas "Jaunkundze" pirmizrāde notika 2016. gada 14. maijā Kannu kinofestivālā, kur tā sacentās par Zelta palmas zaru. Filma saņēma plašu kritiķu atzinību, izceļot aktierspēli, režiju, mūziku, operatora un mākslinieka darbu, kā arī scenāriju. "Jaunkundze" nokļuva arī daudzu kritiķu 2016. gada labāko filmu sarakstos. Filma bija arī finansiāli veiksmīga, nopelnot 38,6 miljonus ASV dolāru. Filma saņēma BAFTA kino balvu kategorijā "Labākā filma svešvalodā". 2019. gadā The Guardian to iekļāva savā 21. gadsimta 100 labāko filmu saraksta 41. vietā. «The Handmaiden». Box Office Mojo. Skatīts: 2023. gada 18. janvārī. «Best of 2016: Film Critic Top Ten Lists». Metacritic (angļu). Arhivēts no oriģināla, laiks: 2016-12-06. Skatīts: 2023-01-18. «The 100 best films of the 21st century». the Guardian (angļu). 2019-09-13. Skatīts: 2023-01-18. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)