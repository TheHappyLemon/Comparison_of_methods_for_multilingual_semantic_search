Jūliuss Perliss (vācu: Julius Perlis; dzimis 1880. gada 19. janvārī, miris 1913. gada 11. septembrī) bija austriešu šaha problēmists. Perliss dzimis 1880. gadā Bjalistokā. Jaunībā emigrēja uz Vīni un no 1898. līdz 1902. gadam studēja Vīnes Universitātē tieslietas. 1903. gadā aizstāvēja doktora (Dr. jur.) disertāciju. No 1905. līdz 1908. gadam strādāja stažieri advokātu firmā. Pēc tam bija advokāts Vīnē. Perliss bija biežs šaha kafejnīcas Café Central apmeklētājs. 1905. gadā Barmenā viņš ieguva 10,5 punkti no 17 un izpildīja meistara normu. Pēc tam viņš veiksmīgi spēlēja vēl vairākos citos turnīros: Ostende (1906) — 9. vieta; Sanktpēterburga (1909) — 7. vieta; Karlsbāde (1911) — 13. vieta; Sansevastjana (1911) — 5. vieta. Viņš nodarbojās arī ar šaha kompozīciju. Perlisa aizraušanās bija arī alpīnisms. "Kad kāp kalnā, izbaudi mīklainu neziņas sajūtu, līdzīgu tai, kas dažkārt rodas āķīgā šaha pozīcijā." (Perliss) 1913. gada 10. septembra rītā J. Perliss devās pārgājienā uz Hohtoru un, acīmredzot, miglā apmaldījās. Vakarā viņa saucienu pēc palīdzības dzirdēja divi tūristi, kuri nespēja palīdzēt sliktās redzamības dēļ. Glābšanas komanda atrada viņa ķermeņi, bez redzamiem ievainojumiem divas dienas vēlāk, 12. septembrī. Tika secināts: nāves cēlonis — nosalšana. Hohtors ir kalns (2369 m) Austrumalpos. Игорь Бердичевский. Шахматная еврейская энциклопедия (krievu). Москва : Russian Chess House, 2016. 185. lpp. ISBN 978-5-94693-503-6. «Perlis, Julius». Österreichisches Biographisches Lexikon 1815–1950. Band 7 (vācu). Verlag der Österreichischen Akademie der Wissenschaften. 1978. Arhivēts no oriģināla, laiks: 2016-10-20. Skatīts: 2017-12-10. Barmenas turnīra rezultāti Ostendes turnīra rezultāti. Sanktpēterburgas turnīra rezultāti. Karlsbādes turnīra rezultāti Sansevastjanas turnīra rezultāti. «Dr. Julius Perlis» (angļu). http://tartajubow.blogspot.com. 3013-09-24. Arhivēts no oriģināla, laiks: 2017-12-24. Skatīts: 2017-12-10. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Jūliusa Perlisa šaha kompozīcijas mājas lapā PDB