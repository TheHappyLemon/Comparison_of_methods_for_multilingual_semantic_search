Nezināma vērtība "žanrs" Džordans Makampa (angļu: Jordan Mackampa; dzimis 1994. gada 26. aprīlī Kongo Demokrātiskajā Republikā) ir angļu soulmūzikas dziesmu autors un mūziķis, kurš savu darbību uzsāka 2016. gadā. Makampa kopā ar māti pārcēlās uz Londonu 1995. gadā, kur 12 gadu vecumā sāka spēlēt ģitāru un komponēt dziesmas. Makampa mācījās Koventrijas kardināla Visemana katoļu skolā. Pusaudža gados ierakstīja mūziku studijā, tuvākās apkaimes jauniešu centrā. Tālāk viņš turpināja studēt mūziku Nortemptonas Universitātē. Par saviem soulmūzikas elkiem Makampa uzskata Mārvinu Geju un Billu Vitersu. 2016. gadā Makampa pats izdeva savu pirmo minialbumu Physics un 2017. gadā izdeva otro minialbumu Tales from the Broken. Viņa dziesma Battlecry izmantoja kā sākuma tēma britu televīzijas drāmas seriāla Our Girl trešajā un ceturtajā sezonā no 2017. līdz 2020. gadam. Dziesmu izmantoja arī ASV apģērbu uzņēmuma Levi's 2019. gada vispasaules reklāmas kampaņā Use Your Voice un Intel 2020. gada televīzijas reklāmā. Makampa 2017. gadā parakstīja ierakstu līgumu ar uzņēmumu AWAL Recordings un 2020. gada martā izdeva savu pirmo studijas albumu Foreigner. Albums stāsta par to, kāda bijusi Makampas pieredze, uzaugot kā Kongo imigrantam Apvienotajā Karalistē. Lai gan 2020. gadā bija plānots, ka Makampa dosies starptautiskajā turnejā un uzstāties South by Southwest festivālā Amerikas Savienotajās Valstīs, abus pasākumus atcēla COVID-19 pandēmijas dēļ. 2021. gadā viņš izdeva savu trešo minialbumu Come Around. Tā paša gada decembrī Makampa laida klajā ierobežotu vinila tirāžu, kurā bija ierakstīts minialbums Come Around dzīvajā izpildījumā, kuru nosauca par minialbumu Live from Studio 2. Viņa dziesmu Magic izmantoja 2021. gada Apvienotās Karalistes televīzijas reklāmā Boots Pharmacy un tiešsaistes Ziemassvētku J.Crew reklāmās, kurās piedalās Džodija Tērnere-Smita un viņas vīrs Džošua Džeksons. «Jordan Mackampa: Foreigner». Relix Media. 2020. gada 23. aprīlis. Skatīts: 16. oktobris 2023. Pete Chambers. «Backbeat: Coventry singer-songwriter Jordan Mackampa creating a big stir». CoventryLive (angļu), 2015. gada 9. marts. Skatīts: 16. oktobris 2023. Joe Sharratt. «Jordan Mackampa builds on stunning debut album with new EP Come Around». Music Talkers - Latest Music News & Artist Exposure (en-gb), 2021. gada 28. janvāris. Skatīts: 16. oktobris 2023. Luke Pettican. «Interview with Jordan Mackampa: A Timeless Soul Singer with a Modern Sensibility». Atwood Magazine, 2019. gada 4. decembris. Skatīts: 16. oktobris 2023. Stephen Thompson. «The Austin 100: Jordan Mackampa». NPR (angļu), 2020. gada 17. marts. Skatīts: 16. oktobris 2023. Amar Mehta. «Jordan Mackampa - Foreigner». Clash Magazine (angļu), 2020. gada 18. marts. Skatīts: 16. oktobris 2023. «Jordan Mackampa Shares the Video for 'Magic'». Broadway World (angļu). 2020. gada 5. februāris. Skatīts: 16. oktobris 2023. «Jordan McKampa via The British Music Embassy Sessions». WNYC Studios (angļu). 2020. gada 16. aprīlis. Skatīts: 16. oktobris 2023. «Jordan Mackampa: Live from Studio 2». Music Glue. 2021. gada 28. oktobris. Skatīts: 16. oktobris 2023. Vikikrātuvē par šo tēmu ir pieejami multivides faili. Skatīt: Džordans Makampa. Oficiālā tīmekļa vietne