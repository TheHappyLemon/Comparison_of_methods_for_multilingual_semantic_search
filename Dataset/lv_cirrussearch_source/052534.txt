Georgi Nikolovs Dermendžijevs (bulgāru: Георги Николов Дерменджиев; dzimis 1955. gada 4. janvārī Plovdivā) ir bulgāru futbola treneris un bijušais futbolists. Spēlējis aizsarga pozīcijā. No 2019. līdz 2020. gadam bija Bulgārijas izlases galvenais treneris. Spēlējis Sofijas "Slavia", Gabrovas "Jantra" un Plovdivas "Spartak". 1979.—1980. gada sezonā ar Slavia uzvarēja Bulgārijas kausa izcīņā. Trenera karjeru sācis Plovdivas "Spartak". Vēlāk bijis trenera asistents Lovečas "Litex", Plovdivas "Botev" un Sliven. 2010.—2011. gada sezonā kļuva par Sliven galveno treneri, bet nespēja glābt no izkrišanas no A grupas. 2011. gadā kļuva par Razgradas "Ludogorets" trenera asistentu, bet 2014. gadā par komandas galveno treneri. 2014.—2015. gada sezonā uzvarēja Bulgārijas augstākajā līgā. Tika atzīts par 2014. gada labāko treneri Bulgārijā. Sezonas beigās amatu atstāja, tomēr, kad komanda bija neveiksmīgi iesākusi nākamo sezonu, tā paša gada novembrī atgriezās galvenā trenera amatā. Dermendžijevs ar "Ludogorets" izcīnīja vēl divus Bulgārijas čempiontitulus. 2018. gadā kļuva par Kazahstānas kluba Ordabasy galveno treneri. 2019. gada janvārī stājās Sofijas "Levski" galvenā trenera amatā, nomainot Slavišu Stojanoviču, kurš vēlāk kļuva par Latvijas izlases galveno treneri. 2019. gada 21. oktobrī Dermendžijevs tika apstiprināts par Bulgārijas futbola izlases galveno treneri. Izlase nespēja kvalificēties 2020. gada Eiropas čempionāta finālturnīram un ieņēma pēdējo vietu 2020.—2021. gada UEFA Nāciju līgas grupā, izkrītot no B līgas. Noslēdzoties Nāciju līgas turnīram, Bulgārijas Futbola savienība paziņoja, ka viņš neturpinās darbu izlases galvenā trenera amatā. «Владислав Стоянов е най-добрият български футболист за 2014 година!». topsport.bg (bulgāru). 2015. gada 17. februārī. Skatīts: 2020. gada 11. aprīlī. «Topošais Latvijas treneris Stojanovičs un "Levski" šķīrās pēc abpusējas vienošanās». sportacentrs.com. 2019. gada 22. janvārī. Skatīts: 2020. gada 11. aprīlī. «Bulgaria to name Dermendzhiev as new coach». reuters.com (angļu). 2019. gada 21. oktobrī. Skatīts: 2020. gada 11. aprīlī. Transfermarkt spēlētāja profils (angliski) Transfermarkt trenera profils (angliski)