Ueļena (krievu: Уэлен, čukču: Увэлен — ‘melnā zeme’, naukaniešu: Олыӄ, unazigmita: Улыӄ — ‘applūdusī vieta’) ir ciems Krievijas ziemeļaustrumos, Čukotkas autonomā apvidus Čukotkas rajonā. Izvietojies Čukču pussalas ziemeļaustrumos uz smilšu strēles Čukču jūras krastā pie Ueļenas lagūnas. Lielākā daļa ciema iedzīvotāju ir čukči un eskimosi. Āzijas un Krievijas vistālāk austrumos izvietotā apdzīvotā vieta. Sena apdzīvota vieta, sākotnēji apdzīvojuši eskimosi, bet 17.—18. gadsimtu mijā tos izspieduši čukči. Eiropiešu kartēs pirmoreiz apzīmēta 1792. gadā. 1912. gadā no Provideņijas līča uz Ueļenu tika pārcelta Čukotkas apriņķa pārvalde. Līdz 1946. gadam Čukotkas rajona centrs. Pirmā skola ciemā atvērta 1916. gadā. 1958. gadā uz Ueļenu pārcēla daļu eskimosu no likvidētā Naukanas ciema pie Dežņova raga. Ciemā darbojas skola, bērnudārzs, slimnīca, bibliotēka, kultūras centrs, pasts, novadpētniecības muzejs. Kopš 1928. gada ciema rietumu nomalē darbojas Ueļenas polārā meteostacija. Меновщиков Г. А. Местные названия на карте Чукотки. Краткий топонимический словарь ПОСЕЛЕНИЯ ЧУКОТСКОГО РАЙОНА Полярная Почта. Уэлен, МГ-2 Vikikrātuvē par šo tēmu ir pieejami multivides faili. Skatīt: Ueļena. basov_chukotka Уэлен-кокетка