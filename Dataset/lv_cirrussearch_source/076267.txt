Glens Antons "Doks" Riverss (angļu: Glen Anton "Doc" Rivers; dzimis 1961. gada 13. oktobrī Čikāgā, Ilinoisas štatā, ASV) ir bijušais amerikāņu basketbolists, tagad strādā par basketbola treneri. Pašlaik (2024) ir Nacionālās basketbola asociācijas kluba Milvoki "Bucks" galvenais treneris. Pēc ASV basketbola izlases izcīnītās sudraba medaļas 1982. gada Pasaules čempionātā, viņu Atlantas "Hawks" 1983. gada NBA draftā izraudzījās ar kopējo 31. kārtas numuru. Nākamās septiņas sezonas Riverss pārstāvēja "Hawks" vienību un kopā ar Dominiku Vilkinsu spēja gūt panākumus. "Dokam" īpaši veiksmīga izvērtās 1986./1987. gada sezona, kurā viņš vidēji spēlē guva 12,4 punktus un atdeva tieši 10 rezultatīvas piespēles. Kā spēlētājs Riverss vēl spēlēja Losandželosas "Clippers", Ņujorkas "Knicks" un Sanantonio "Spurs". Riverss trenera karjerai pievērsās 1999. gadā, kad strādāja ar Orlando "Magic". Tur viņš pavadīja 4 sezonas. Jau 2000. gadā viņš saņēma NBA atzinību kā gada labākais treneris. Togad viņš "Magic" pietuvināja izslēgšanas spēlēm, lai gan sākotnēji komandai prognozēja pēdējo vietu čempionātā. Riverss tika atlaists 2003. gada sezonas sākumā ļoti sliktu rezultātu dēļ. Gadu nostrādājis kā NBA maču komentētājs telekanālā ABC, viņš pieņēma Bostonas "Celtics" darba piedāvājumu. 2008. gadā "Celtics" un Riversa panākumi bija ļoti atzīstami, tādēļ viņš tika izvēlēts kā Zvaigžņu spēles Rietumu konferences galvenais treneris. Tā paša gada 17. junijā Riverss izcīnīja savu pirmo NBA čempiontitulu. 2020. gada 3. oktobrī Filadelfijas "76ers" paziņoja, ka ir nolīgusi Riversu par savu galveno treneri. 76ers uzvarēja savās pirmajās divās spēlēs 2020.–2021. gada sezonā, kas nodrošināja Riversam 945. uzvaru karjerā, apsteidzot Slavas zāles pārstāvi Bilu Fiču un iegūstot 10. vietu visu laiku treneru regulārās sezonas uzvaru sarakstā. Turpinājumā "76ers" nodrošināja pirmo numuru Austrumu konferencē un izslēgšanas spēļu pirmajā kārtā piecos mačos uzvarēja Vašingtonas "Wizards", bet pusfinālā septiņās spēlēs zaudēja Atlantas "Hawks". 2023. gada 16. maijā 76ers atlaida Riversu, dažas dienas pēc komandas zaudējuma konferences pusfināla 7. spēlē Bostonai, tādējādi pārtraucot Riversa trīs gadus ilgo līgumu 76ers galvenā trenera amatā. Sākot ar 2023. gada decembri, Riverss pēc komandas pieprasījuma sāka strādāt par Milvoki "Bucks" galvenā trenera Adriana Grifina neformālu konsultantu. 2024. gada 26. janvārī pēc Grifina atlaišanas pēc 43 nospēlētām spēlēm "Bucks" komandas vadība paziņoja, ka Riverss ir nolīgts par komandas jauno galveno treneri. Riverss ir bijušā basketbolista Džima Brūera brāļadēls. "Doks" dzīvo Orlando pilsētā Floridas štatā. Viņam ir sieva Kristena un četri bērni. Viņa vecākais dēls Džeremaia spēlē basketbolu Indiānas Universitātē, savukārt Floridas Universitātē to dara arī jaunākais dēls Ostins, kuram tiek prognozēta spoža saspēles vadītāja karjera. Riverss ir brālēns bijušajam NBA spēlētājam Bironam Īrvinam un bijušajam MLB spēlētājam Kenam Singltonam. https://www.sportazinas.com/bucks-ar-riversu-parakstis-naudigu-ligumu-klubs-maksas-algu-tris-treneriem-vienlaicigi/ Doc Rivers to Coach East in 2008 All-Star Game Arhivēts 2009. gada 5. martā, Wayback Machine vietnē., NBA.com, January 21, 2008. Celtics crush Lakers, 131-92, for NBA championship https://www.nba.com/sixers/news/team-names-doc-rivers-head-coach https://www.nba.com/news/doc-rivers-climbs-to-10th-on-all-time-coaching-regular-season-wins-list https://www.cbssports.com/nba/news/76ers-secure-top-seed-in-eastern-conference-for-first-time-since-2001-but-know-the-real-work-starts-now/ https://eu.usatoday.com/story/sports/nba/2021/06/02/sixers-eliminate-wizards-without-joel-embiid-right-knee-injury/7517997002/ https://www.inquirer.com/sixers/sixers-hawks-nba-playoffs-game-7-recap-joel-embiid-trae-young-20210620.html https://www.nba.com/sixers/news/76ers-part-ways-with-head-coach-doc-rivers https://theathletic.com/5223446/2024/01/24/doc-rivers-hired-bucks-coach/ https://www.nba.com/bucks/news/milwaukee-bucks-hire-doc-rivers-as-head-coach Doc Rivers Coaching Info Arhivēts 2009. gada 7. martā, Wayback Machine vietnē. at NBA.com Doc Rivers' son to transfer from Georgetown «Rivals.com Top Ten for the class of 2011». Arhivēts no oriģināla, laiks: 2009. gada 13. aprīlī. Skatīts: 2009. gada 15. aprīlī. 2011 bigs could be moving up InsideHoops.com - Doc Rivers NBA profils (angliski) Basketball Reference profils (angliski) databaseBasketball.com: Doks Riverss (treneris) databaseBasketball.com: Doks Riverss (spēlētājs)