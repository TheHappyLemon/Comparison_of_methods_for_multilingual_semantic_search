Latvijas Olimpiskā komiteja (LOK) ir bezpeļņas par sportu atbildīgā organizācija Latvijā. Komitejas sastāvā ir olimpisko sporta veidu federāciju pārstāvji un ievēlēti individuālie locekļi. LOK galvenā pārvaldes institūcija ir Ģenerālā asambleja. Olimpiskā komiteja saņem valsts finansējumu, ar ko nodrošina dažādu sporta veidu attīstību un sportistu treniņus un dalību sacensībās. LOK tika dibināta 1922. gada 23. aprīlī Rīgā. 1923. gadā saņemtais SOK paziņojums par Latvijas uzņemšanu SOK saimē bija apliecinājums atļaut Latvijas sportistiem startēt Olimpiskajās spēlēs. 1940. gadā LOK darbību pārtrauca Latvijas okupācija un iekļaušana PSRS sastāvā. 1988. gada 17. septembrī tika izplatīts aicinājums atjaunot LOK darbību, ko parakstīja 25 sabiedrībā pazīstami cilvēki, tai skaitā Jānis Ķipurs un Dainis Kūla. Pēc Latvijas neatkarības atgūšanas LOK tika atjaunota 1988. gada 19. novembrī un Starptautiskajā Olimpiskajā komitejā uzņemta 1991. gada 18. septembrī kopā ar Lietuvas un Igaunijas nacionālajām Olimpiskajām komitejām. Pirmais LOK prezidents pēc tās atjaunošanas bija Vilnis Baltiņš. 1989. gadā tika reģistrēta himna un emblēma. Pašreizējais organizācijas prezidents ir Jānis Buks, ģenerālsekretārs — Kārlis Lejnieks. LOK galvenais uzdevums, kas tika izvirzīts organizācijas dibināšanas brīdī, ir nodrošināt Latvijas sportistu startus Olimpiskajās spēlēs. Priekšsēdētāji Jānis Dikmanis (1922—1933) Roberts Plūme (1933—1934) Marģers Skujenieks (1934—1938) Alfreds Jēkabs Bērziņš (1938—1940) Prezidenti Vilnis Baltiņš (1988—2004) Aldons Vrubļevskis (2004—2020) Žoržs Tikmers (2020—2023) Jānis Buks (2023—pašlaik) Latvija Olimpiskajās spēlēs Latvijas enciklopēdija. 4. sējums. Rīga : Valērija Belokoņa izdevniecība. 2007. 607. lpp. ISBN 978-9984-9482-4-9. «Latvijas Olimpiskā komiteja apņemas īstenot Valsts kontroles revidentu sniegtās norādes». www.lsm.lv (latviešu). Skatīts: 2022-02-03. «Gadsimts olimpiskajā kustībā». Arhivēts no oriģināla, laiks: 2012. gada 2. maijā. Skatīts: 2011. gada 18. septembrī. «LOK prezidents Žoržs Tikmers: ”Laiks, kad visi vienoti strādājām komandā, ir noslēdzies.”». www.olimpiade.lv (latviešu). Skatīts: 2023-05-17. «LOK prezidenta amatā ievēl Jāni Buku». www.olimpiade.lv (latviešu). Skatīts: 2023-07-11. Latvijas Olimpiskās komitejas mājaslapa Olimpiskās kustības profils (angliski) LOK vēsture Latvijas Sporta vēsture. LIF, 1994. 330 lpp.