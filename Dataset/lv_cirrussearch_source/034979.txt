Ģulāne Križāna–Bileka (ungāru: Krizsán-Bilek Gyuláné; dzimusi 1938. gada 24. janvārī) ir Ungārijas starptautiskā meistare šahā (1965). No 1950. gadu beigām līdz 1960. gadiem bijusi viena no Ungārijas spēcīgākajām šahistēm. Sešas reizes izcīnījusi medaļas Ungārijas sieviešu šaha čempionātos: zelta (1958), sudraba (1961) un 4 bronzas (1955, 1959, 1965, 1966). Pārstāvējusi Ungārijas komandu Pasaules šaha olimpiādēs, kurās piedalījusies 3 reizes (1963-1966, 1972). Komandu vērtējumā izcīnījusi bronzas (1972) medaļu, bet individuālajā vērtējumā izcīnījusi sudraba (1966) medaļu. Pazīstama arī kā korespondencšahiste. Ungārijas izlases sastāvā piedalījusies Starptautiskā Korespondencšaha federācijas (ICCF) 2. sieviešu šaha olimpiādē (1980-1982). Par panākumiem turnīros FIDE 1965. gadā viņai piešķīra starptautiskās meistares (WIM) nosaukumu. Bijusi precējusies ar ungāru šaha lielmeistaru Ištvānu Bileku. OlimpBase :: Women's Chess Olympiads :: Gyuláné Krizsán «ICCF Correspondence Chess Olympiad». Arhivēts no oriģināla, laiks: 2015. gada 24. septembrī. Skatīts: 2016. gada 16. augustā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)