Manowar ir 1980. gadā dibināta amerikāņu smagā metāla mūzikas grupa. Lai ar ASV grupa, tās muzicēšanas stils ir tuvāks Eiropas smagā metāla skolai, tāpat arī grupai ir lielāka popularitāte tieši Eiropā, nevis ASV. Grupa izveidojās 1980. gadā Ņūkāslā (Anglija) kāda Black Sabbath koncerta laikā, kurā iepazinās iesildītājgrupas Shakin' Street ģitārists Ross Frīdmens un basģitārists Džouijs Dimaijo, kurš tolaik strādāja par Black Sabbath pirotehniķi. Par jaunās grupas vokālistu kļuva Dimaijo skolas laika draugs Ēriks Adamss, bet par bundzinieku Karls Kenedijs. 1982. gadā grupa ierakstīja savu debijas albumu Battle Hymns, kurā dziesmas "Dark Avenger" tekstu ierunāja tolaik slavenais Holivudas aktieris Orsons Velss. Nākamajā gadā Manowar ierakstīja savu nākamo albumu Into Glory Ride jau ar jaunu bundzinieku Skotu Kolumbusu ierindā. Tika arī uzņemts pirmais grupas videoklips dziesmai "Gloves of Metal". 1984. gadā Manowar izdeva veselus divus albumus. Pirmais bija Heil to England, kura dziesmu tematika bija leģenda par karali Arturu, un tas guva lielu piekrišanu Apvienotajā Karalistē. Otrais bija Sign of the Hammer, kas nostiprināja grupas popularitāti Eiropā. Līdz pat 1986. gadam grupa atradās koncerttūrēs, tai skaitā spēlējot uz vienas skatuves ar Motörhead. 1987. gadā iznāk Manowar nākamais albums Fighting the World, kas pēc pārdošanas apjomiem pārspēj visus līdzšinējos grupas albumus. Tiek arī uzņemts otrais grupas videoklips dziesmai "Blow Your Speakers". Albuma ierakstā atkal piedalās Orsons Velss, kurš šoreiz ierunā vārdus dziesmai "Defender". Šai gadā arī grupa uzstāda Ginesa rekordu kā pasaules skaļākā mūzikas grupa. Skaņu līmenis viņu koncerta laikā sasniedza 129,5 decibelus. Lai to sasniegtu, tika pasūtīta speciāla skaņu aparatūra, kas svēra 10 tonnas un aizņēma 12 metrus garumā un 6 metrus augstumā. 1988. gadā grupa izdod albumu Kings of Metal, ko daudzi uzskata par klasisku smagā metāla mūzikas paraugu. Pēc albuma ierakstīšanas no grupas aiziet Ross Frīdmens, kurš vēlas turpmāk muzicēt nedaudz citā stilā. Viņa vietā grupā tiek pieņemts vācu ģitārists Deivids Šenkls. Grupu nākas atstāt arī bundziniekam Skotam Kolumbusam, jo smagi saslimst viņa dēls. Viņa vietā nāk Kenijs Ērls Edvardss. Battle Hymns (1982) Into Glory Ride (1983) Hail to England (1984) Sign of the Hammer (1984) Fighting the World (1987) Kings of Metal (1988) The Triumph of Steel (1992) Louder Than Hell (1996) Hell on Wheels (koncertieraksts, 1997) Hell on Stage (koncertieraksts, 1999) Warriors of the World (2002) Gods of War (2007) Battle Hymns MMXI (2010) The Lord of Steel (2012) Kings of Metal MMXIV (2014) Manowar Kills (1992) The Hell of Steel: Best of Manowar (1994) Iron and Steel Dick Torture (1995) Anthology (1997) The Kingdom of Steel (1998) Steel Warriors (1998) "Defender" (1983) "All Men Play On Ten" (1984) "Blow Your Speakers" (1987) "Herz Aus Stahl" (1988) "Metal Warriors" (1992) "Defender" (1994) "Return of the Warlord" (1996) "Courage" (1996) "Courage Live" (1996) "Number 1" (1996) "Live in Spain" (1998) "Live in Portugal" (1998) "Live in France" (1998) "Live in Germany" (1998) "Warriors of the World United" (2002) "Warriors of the World United Part 2" (2002) "An American Trilogy/The Fight for Freedom" (2002) "Dawn of Battle" (2002) "King of Kings" (iekļauts "Hell on Earth Part IV") (2005) "The Sons of Odin" (pirmais minialbums) (2006) "Thunder in the Sky" (2009) Secrets of Steel (VHS) (1993) Hell on Earth Part I (DVD) (2001) Fire and Blood (DVD) (2002) Warriors of the World United (Mini DVD/CD) (2002) Hell on Earth Part III (DVD) (2003) Hell on Earth Part IV (DVD) (2005) The Day the Earth Shook - The Absolute Power (DVD) (2006) Magic Circle Festival Volume 1 (DVD) (2007) Magic Circle Festival Volume 2 (DVD) (2008) Hell on Earth Part V (2009)