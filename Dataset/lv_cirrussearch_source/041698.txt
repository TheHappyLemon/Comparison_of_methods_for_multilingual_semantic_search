Rasmuss Dālīns (zviedru: Rasmus Dahlin; dzimis 2000. gada 13. aprīlī) ir zviedru hokejists, aizsargs, Zviedrijas hokeja izlases dalībnieks. Pašlaik (2023) Dālīns spēlē Nacionālā hokeja līgas kluba Bufalo "Sabres" rindās. Profesionāļa karjeru Dālīns uzsāka jau 16 gadu vecumā, kad debitēja Zviedrijas hokeja līgas kluba Frölunda HC sastāvā. Pirmajā sezonā tās rindās viņš aizvadīja 26 spēles. 2018. gada NHL draftā Dalīnu ar kopējo pirmo numuru izvēlējās Bufalo "Sabres". Savā debijas sezonā "Sabres" rindās aizvadīja 82 spēles, tajās gūstot 44 rezultativitātes punktus. Zviedrijas hokeja izlases rindās debitēja 2017.—18. gada sezonā un tika iekļauts komandas sastāvā startam 2018. gada olimpiskajās spēlēs. Vikikrātuvē par šo tēmu ir pieejami multivides faili. Skatīt: Rasmuss Dālīns. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)