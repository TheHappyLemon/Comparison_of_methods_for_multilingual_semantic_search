Viktors Rasks (zviedru: Victor Rask, dzimis 1993. gada 1. martā) ir zviedru hokejists, spēlē uzbrucēja pozīcijā. Pašlaik (2019) Rasks pārstāv NHL komandu Minesotas "Wild". Karjeru Rasks sāka Leksands IF junioru sistēmā, 2009.—10. gada sezonā debitējot arī tās Allsvenskan līgā spēlējošajā pamatkomandā. Nākamajā sezonā tās rindās aizvadīja jau 37 spēles, taču tad tika draftēts un pārcēlās uz Ziemeļameriku. Turpmākās trīs sezonas spēlēja WHL un AHL, līdz 2014.—15. gada sezonas sākumā debitēja NHL vienības Karolīnas "Hurricanes" sastāvā. Rasks tās rindās aizvadīja pilnu sezonu un ar 33 punktiem bija ceturtais rezultatīvākais komandas spēlētājs. Zviedrijas hokeja izlases sastāvā spēlējis 2015. gada un 2017. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)