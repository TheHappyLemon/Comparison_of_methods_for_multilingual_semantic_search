Schwalbe (vācu: Die Schwalbe — 'bezdelīga') ir vācu šaha problēmistu biedrība. Tā izdod šaha kompozīcijas žurnālu Die Schwalbe. Biedrība "Schwalbe" dibināta 1924. gada 10. februārī Esenē kā šaha problēmistu apvienība, ar mērķi veicināt šaha uzdevumu sastādīšanas mākslu. Tās dibinātāji bija 15 Rūras problēmisti ar Vilhelmu Masmani vadībā. Par pirmo priekšsēdētāju tika ievēlēts Antons Trillings. 1972. gadā pēc Gerharda Jenša ierosinājuma un Vernera Špekmaņa atbalsta tā kļuva par Vācijas šaha federācijas locekli un ieguva nacionālās biedrības statusu. Biedrības nosaukums tika aizgūts no Koca un Kokelkorna četrvilča, kas šaha problēmistu vidū pazīstams ar nosaukumu "bezdelīga". J. Kocs, K. Kokelkorns Minhenes Šaha kluba jub. konkurss 1911 Autori uzdevumu publicēja ar epigrāfu: "Viena bezdelīga pavasari nenes". Mēģinājumu 1. Dh7? ar draudu 2. Db1#, atspēko Te4!, bet 1.Da7? Ta4!. 1. Df7! draud 2. Zd3+ Kd1 3. Db3# 1. ... Ld5 2. Da7 draud 3. Da1# 2. ... Ta4 3. Dh7 3. ... Te4 4. Dh1# 3. ... Le4 4. Dh4# Žurnāls Die Schwalbe pirmais numurs iznāca 1924. gada jūlijā. Kopš šī datuma to izdod reizi divos mēnešos. Tikai starp 1943. un 1946. gadu bija ar karu saistīts pārtraukums. Die Schwalbe tiek tirgots visā pasaulē. Žurnāls publicē šaha kompozīcijas un to risinājumus, izziņo šaha uzdevumu sastādīšanas konkursus, iespiež rakstus par šaha kompozīciju. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 492. lpp. ISBN 5-85 270-005-3. (krieviski) Wolfgang Dittmann: Der Flug der Schwalbe. Geschichte einer Problemschach-Vereinigung. Schwalbe – Deutsche Vereinigung für Problemschach, Wegberg 1988, ISBN 3-922392-20-2. (vāciski) Schwalbe – deutsche Vereinigung für Problemschach (vāciski) Problemschach auf TeleSchach (vāciski)