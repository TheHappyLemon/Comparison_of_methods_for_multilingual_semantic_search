HipHop for PHP (no angļu: HipHop PHP) jeb HipHop ir vairākas Facebook izstrādātas PHP izpildes vides un uzlabojumi. Iemesls HipHop izstrādei bija vēlme samazināt sociālā tīkla Facebook serveru noslodzi. Sākotnēji tas tika izstrādāts kā programma, kas no PHP koda uzģenerēja C++ kodu, kuru nokompilējot tika iegūts izpildāmais fails, kas darbojas kā patstāvīgs tīmekļa serveris. Pašreizējā izpildījumā tā ir virtuālā mašīna (HHVM jeb HipHop Virtual Machine) PHP un pašā Facebook izstrādātās valodas Hack izpildei, kas var tikt lietota standarta PHP vietā kopā ar jebkuru tīmekļa serveri, kas atbalsta FastCGI protokolu, piemēram, Apache vai nginx. HipHop kods šobrīd sastāv no aptuveni 2,7 miljoniem koda rindu, galvenokārt C, C++ un PHP valodā, un tas ir brīvi pieejams kā atvērtais pirmkods ar PHP licenci vietnē Github. Fred Emmott. «HHVM 3.3.0». Facebook, 2014-09-19. Arhivēts no oriģināla, laiks: 2014-09-24. Skatīts: 2014-10-06. facebook. «Building HHVM». Github.com, 2014-04-15. Skatīts: 2014-04-16. Oficiālā mājaslapa