Kīrens Pērkinss (angļu: Kieren John Perkins; dzimis 1973. gada 14. augustā) ir bijušais austrāliešu peldētājs, specializējies brīvā stila peldēšanā garajās distancēs. Piedalījies trijās Olimpiskajās spēlēs (1992, 1996, 2000). 1992. gadā Barselonā viņš kļuva par čempionu 1500 m distancē un izcīnīja sudrabu 400 m brīvā stila distancē, 1996. gadā Atlantā atkārtoja panākumu 1500 m distancē, 2000. gadā Sidnejā K. Pērkinss ieņēma otro vietu 1500 m brīvā stila peldējumā. Izcīnījis vairākas medaļas Pasaules čempionātos gan garajā, gan īsajā baseinā. K. Pērkinsam ir piederējuši vairāki pasaules rekordi (visi uzstādīti garajā baseinā). 1994. gadā K. Pērkinss tika atzīts par gada labāko peldētāju pasaulē. Olympedia profils (angliski) Munzüger Sport profils (vāciski) Swimrankings profils (angliski) Starptautiskās peldēšanas slavas zāles profils (angliski) Biogrāfija Arhivēts 2011. gada 27. septembrī, Wayback Machine vietnē. (angliski)