Jenakijeve (ukraiņu: Єнакієве) ir pilsēta Ukrainas austrumos Doneckas apgabalā. Izvietojusies apgabala austrumos Krinkas upes krastos, pieskaitāma Horļivkas—Jenakijeves aglomerācijai. Pilsētas municipalitātei pakļautas Vuhlehirskas un Bunhes pilsētas, 8 pilsētciemati un lauku teritorija (425 km², 161 535 iedzīvotāji). Apdzīvotā vieta sākusi veidoties 1783. gadā kā Razdoļskas un Sofijevkas ciemi. 1858. gadā atklātas Sofijevkas akmeņogļu raktuves, bet netālu izveidota čuguna lietuve. 1895. gadā inženieri Fjodors Jenakijevs un Boļeslavs Jaloveckis kopīgi ar beļģu uzņēmējiem dibina Krievu-beļģu metalurģisko biedrību. 1898. gadā pie rūpnīcām un šahtām izveidojušos ciematus apvieno un nosauc par godu inženierim Jenakijevam. Mūsdienās ievērojams akmeņogļu ieguves un metalurģijas centrs. Pilsētas tiesības kopš 1925. gada. 1928. gadā pārdēvēta par Rikovu par godu komunistu partijas funkcionāram Aleksejam Rikovam. Pēc Rikova aresta 1937. gadā pilsētu pārdēvē par Ordžonikidzi par godu citam komunistu funkcionāram Grigorijam Ordžonikidzem. 1943. gadā pilsētai atgriezts sākotnējais nosaukums. http://www.ukrstat.gov.ua/druk/publicat/kat_u/2017/zb/06/zb_chnn_0117pdf.zip. Vikikrātuvē par šo tēmu ir pieejami multivides faili. Skatīt: Jenakijeve. Encyclopædia Britannica raksts (angliski) Krievijas Lielās enciklopēdijas raksts (krieviski)