PCD ir amerikāņu meiteņu grupas Pussycat Dolls debijas albums, kas tika izdots 2005. gada 13. septembrī. Tas ierindojās top 10 tādās valstīs kā Austrālija, Kanāda, Lielbritānija. ASV albums sasniedza 5. vietu ar pārdotiem 2.9 miljoniem kopiju, pasaulē albums tika pārdots 9 miljonos kopiju. Albums sevī iekļāva sešus singlus. PCD ir vienīgais albums, kuru ir ierakstījušas visas sešas grupas oriģinālās dalībnieces. PCD tika izdots 2005. gada 13. septembrī ASV, vēlāk tas tika izdots atkal, kopā ar vēl vienu disku PCD Tour Edition (Explicit version). Komplekts iekļauj 10 standarta izdevuma dziesmas, Don’t Cha oriģinālo (necenzēto) versiju, dziesmu “Hot Stuff (I Want You Back)” un “Stickwitu” (piedaloties Avant) remiksus, dziesmas “Buttons” (piedaloties Snoop Dogg) versiju, kas tika izmantota singla izdošanā, kā arī dziesmas “Sway” un “Flirt”. “Don’t Cha” bija pirmais grupas Pussycat Dolls singls, tas sasniedza 1. vietu vairākās valstīs, ieskaitot Vāciju, Īriju un Jaunzēlandi, kā arī sasniedza 2. vietu Billboard Hot 100 topā. Līdz šim brīdim, Don’t Cha ir grupas visveiksmīgākais singls. “Stickwitu” kļuva par albuma otro singlu. Dziesma kļuva par hitu un sasniedza 1. vietu Lielbritānijā un Rumānijā, kā arī iekļuva top 3 Austrālijā, Īrijā un Norvēģijā. ASV singls sasniedza piekto vietu un saņēma Grammy balvas nomināciju. “Beep” (piedaloties will.i.am) kļuva par albuma trešo singlu. ASV singls guva vidējus panākumus, sasniedzot trīspadsmito vietu, bet kļuva par numur viens hitu Okeānijā, sasniedzot 1. vietu Jaunzēlandē un trešo vietu Austrālijā. Par PCD albuma ceturto singlu kļuva “Buttons”. Tajā kā viesu vokālists piedalās Snoop Dogg. Piektais albuma singls “I Don’t Need a Man” neguva tik lielus panākumus kā pirmie albuma singli. Dziesma sasniedza 93. vietu ASV, tomēr Austrālijā tā saņēma zelta statusu un sasniedza sesto vietu. Tā kļuva par top 20 hitu Vācijā, Francijā un Šveicē. Par pēdējo albuma singlu kļuva dziesma “Wait a Minute” (kopā ar Timbaland). Rumānijā dziesma kļuva par hitu, kļūstot par vienu no visvairāk atskaņotajām dziesmām. http://www.billboard.com/#/news/all-dolled-up-1003853103.story