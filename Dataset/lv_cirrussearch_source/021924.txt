Marija Jaremčuka (ukraiņu: Марія Назарівна Яремчук; dzimusi 1993. gada 2. martā Černivcos, Ukrainā) ir ukraiņu dziedātāja. 2012. gadā viņa ieguva trešo vietu Latvijas festivālā Jaunais Vilnis. 2013. gadā viņa uzvarēja Ukrainas Eirovīzijas dziesmu konkursa finālā ar dziesmu Tick-tock un pārstāvēja Ukrainu 2014. gada Eirovīzijā, kur ierindojās 6. vietā. Marija piedzima 1993. gada 2. martā ukraiņu pilsētā Černivcos. Marijas tēvs bija pazīstams ukraiņu dziedātājs Nazārijs Jaremčuks, bet viņš nomira, kad meitai bija 2 gadi. Marija Kijevā ir beigusi Estrādes un cirka māksla akadēmiju (estrādes vokāls) un līdztekus mācījās Černivcu Nacionālajā universitātē starptautisko attiecību nodaļā. 2012. gadā piedalījās Ukrainas televīzijas raidījumā "Dzimtenes balss" ("The Voice"), kur meitene dziedāja tēva leģendāros hitus un veiksmīgi nokļuva konkursa finālā, kur palika ceturtajā vietā.