Ruses apgabals (bulgāru: Област Русе) jeb Rusenskas apgabals (bulgāru: Русенска област) ir apgabals Bulgārijas ziemeļu daļā, nosaukts tā galvenās pilsētas — Ruses — vārdā. Tas ziemeļrietumos robežojas ar Rumāniju; pa šo robežu tek Donava. Dienvidrietumos tas robežojas ar Veliko Tarnovas apgabalu, dienvidaustrumos ar Targovištes un Razgradas apgabalu, bet austrumos ar Silistras apgabalu. Apgabals sadalīts astoņās pašvaldībās, bet tā kopējais iedzīvotāju skaits ir 235 252 (2011. gada februāris). Ruses apgabalā atrodas Donavas tilts, kas ir viens no diviem tiltiem, kas savieno Bulgāriju un Rumāniju. Ruses apgabalā atrodas UNESCO Pasaules mantojuma objekts — Ivanovas akmenī izcirstās baznīcas. Šī vieta atrodas Ruses upes ielejā, kompleksā ir akmenī izcirstas baznīcas, kapelas, klosteri, kas atrodas netālu no Ivanovas ciema. Pirmie veidojumi šajā vietā datēti ar 12. gadsimtu. 14. gadsimta gleznojumi liecina par māksliniecisko prasmi, kas pārstāv Tarnovas glezniecības skolu. Kandidātu sarakstā ir arī Rusenski Lomas nacionālais parks. (angliski) Bulgarian Provinces area and population 1999 — National Center for Regional Development — page 90-91 Arhivēts 2011. gada 13. janvārī, Wayback Machine vietnē. (angliski) Bulgarian National Statistical Institute - Bulgarian provinces and municipalities in 2009 Arhivēts 2010. gada 13. novembrī, Wayback Machine vietnē. (angliski) „WorldCityPopulation“ „pop-stat.mashke.org“ Rock-Hewn Churches of Ivanovo, UNESCO Vikikrātuvē par šo tēmu ir pieejami multivides faili. Skatīt: Ruses apgabals. Oficiālā tīmekļa vietne