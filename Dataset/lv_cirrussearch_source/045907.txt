Ārtije Ramasvamī (angļu: Aarthie Ramaswamy; dzimusi 1981. gada 8. jūnijā Madrasā) ir Indijas starptautiskā lielmeistare šahā (2003). Daudzkārtējā Indijas jauniešu šaha čempionātu uzvarētāja dažādās vecuma grupās: 1993. gadā U12 meiteņu vecuma grupā, 1995. gadā U14 un U16 meiteņu vecuma grupās, 1998. un 1999. gadā U18 meiteņu vecuma grupā. No 1993. līdz 2001. gadam pārstāvējusi Indiju Pasaules jauniešu šaha čempionātos, kuros lielāko panākumu guvusi 1998. gadā, kad uzvarējusi U18 meiteņu vecuma grupā. 2002. gadā izcīnījusi sudraba medaļu Indijas sieviešu šaha čempionātā, bet 2003. gadā Mumbajā uzvarējusi šajā turnīrā. 2001. gadā Āzijas individuālajā šaha čempionātā sievietēm kopā ar Nišu Mohotu un Vanu Jui dalījusi trešo vietu Āzijas individuālajā šaha čempionātā sievietēm aiz uzvarētājām Li Žuofaņas un Subaramanas Vijajalakšmi. Piedalījusies 2001. gada Pasaules šaha čempionātā sievietēm pēc izslēgšanas sistēmas Maskavā, kurā 1. kārtā zaudējusi Nino Hurcidzei. 2007. gadā dalījusi trešo vietu Barselonas starptautiskajā šaha turnīrā Open Int. de Figueres. Pārstāvējusi Indiju lielākajos komandu šaha turnīros: Pasaules šaha olimpiādēs piedalījusies (2002. gadā; Āzijas komandu šaha čempionātos sievietēm piedalījusies 2 reizes (2003, 2008). Komandu vērtējumā izcīnījusi sudraba (2008) un bronzas (2003) medaļas. Individuālajā vērtējumā izcīnījusi zelta (2008) medaļu. Par panākumiem turnīros FIDE 2003. gadā viņai piešķīrusi starptautiskās lielmeistares (WGM) nosaukumu. «The Hindu : Vijayalakshmi keeps tryst with history». Arhivēts no oriģināla, laiks: 2013. gada 26. aprīlī. Skatīts: 2018. gada 14. novembrī. «Nisha Mohota Crowned Eleventh Champion: List of previous champions». Arhivēts no oriģināla, laiks: 2016. gada 4. martā. Skatīts: 2016. gada 4. martā. Li Ruofan wins Asian women's chess 2001 2001-02 FIDE Knockout Matches VIII Open Int. de Figueres 2007 OlimpBase :: Women's Chess Olympiads :: Aarthie Ramaswamy OlimpBase :: Women's Asian Team Chess Championship :: Aarthie Ramaswamy Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)