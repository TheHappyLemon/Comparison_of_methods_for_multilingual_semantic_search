„Vikingi” (angļu: Vikings) ir Maikla Hersta izveidots Īrijas un Kanādas vēsturiskās drāmas seriāls. Seriāla pirmizrāde notika 2013. gada 3. martā ASV un Kanādā. Tas ir vairākkārt ticis nominēts Emmy balvai. „Vikingu” galvenais varonis ir Ragnārs Lodbroks, viens no pazīstamākajiem vikingu teiksmainajiem varoņiem, kurš kļuva bēdīgi slavens ar saviem 9. gadsimta vidū rīkotajiem sirojumiem Anglosakšu un Rietumfranku karalistēs. Seriāla pirmajās 4 sezonās parādīts Ragnāra ceļš uz slavu, no parasta zemnieka kļūstot par savas dzimtās apmetnes Kategatas jārlu un vēlāk visas Dānijas karali, bet, sākot ar 5. sezonu, galvenā darbība norisinās ap viņa dēliem. Seriālā atainoti Skandināvijas iedzīvotāju agrīno viduslaiku sirojumi, tirgošanās un atklājumi, kas balstīti uz 13. gadsimta sāgām Ragnars saga Loðbrókar un Ragnarssona þáttr, kā arī Sakša Gramatiķa 12. gadsimtā sarakstītajos „Dāņu darbos” (Gesta Danorum) aprakstītajiem teiksmainā vikingu virsaiša Ragnāra Lodbroka, viņa karadraudzes un dzimtas piedzīvojumiem. Skandināvu leģendārās sāgas bija daļēji izdomātas teikas, kuru pamatā bija skandināvu mutvārdu tradīcijas, kas pierakstītas aptuveni 200 līdz 300 gadus pēc tajās aprakstītajiem notikumiem. Papildus izmantoti ir arī dažādi tā laika vēsturiskie avoti, piemēram, otrajā sērijā atainotajā Lindisfārnas izlaupīšanā vai Ahmeda ibn Fadlāda 10. gadsimta liecība par Rusas kaganātu. Seriāla darbība sākas īsi pirms t.s. vikingu laikiem, par kuru sākumu uzskata 793. gada uzbrukumu Lindisfārnai. Treviss Fimmels — Ragnārs Lodbroks (1.—4. sezona) Ketrīna Vinnika — Lagerta Klaivs Stendens — Rollo Džesalīna Gilsiga — Sigija (1.—3. sezona) Gustavs Skārsgords — Floki Džordžs Blagdens — Atelstāns (1.—3. sezonā viens no galvenajiem aktieriem, 4. sezonā — viesaktieris) Geibriels Bairnss — jārls Haraldsons (1. sezona) Elisa Sazerlenda — Aslēga (1.—4. sezona) Donals Lougs — karalis Horiks (1.—2. sezona) Aleksandrs Ludvigs — Bjērns Dzelzssāns (2.—6. sezona) Lainass Roučs — Egberts no Veseksas (2.—4. sezona) Bens Robsons — Kalfs (3.—4. sezona) Kevins Durāns — Hārbards (3.—4. sezona) Lotērs Bluto — Rietumfrankijas imperators Karls (3.—4. sezona) Džons Kavanags — gaišreģis un pāvests Leons IV (4. sezonā — viesaktieris) Pīters Francens — Haralds Skaistmatis (4.—6. sezona) Jaspers Pēkenens — Halvdans Melnais (4.—6. sezona) Mo Denfords — Ētelvulfs (2.—5. sezona) Alekss Hūgs — Ivars Bezkaulainais (4.—6. sezona) Marko Ilsū — Hvitserks (4.—6. sezona) Deivids Lindstrēms — Sigurds Čūskacs (4. sezona) Džordans Smits — Ube (4.—6. sezona) Džonatans Raiss Meijers — bīskaps Hīmunds (4.—5. sezona) Daņila Kozlovskis — Oļegs (kņazs) (6. sezona) «Vikingi». Take 5 Productions. Arhivēts no oriģināla, laiks: 2015. gada 19. februārī. Skatīts: 2014. gada 19. decembrī. «VIKINGI reitingu virsotnē ar 8,3 miljoniem skatītāju» (angliski). Īrijas Filmu padome. 2013. gada 5. marts. Arhivēts no oriģināla, laiks: 2013. gada 7. Aprīlis. Skatīts: 2013. gada 14. martā. http://www.imdb.com/title/tt2306299/awards Oficiālā tīmekļa vietne (angliski) IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski) Gerda Pulkstene. „Ko tu nezināji par vikingiem jeb seriāls „Vikingi” šķērsgriezumā!” (latviski). tvnet.lv. 2014. gada 29. marts. Skatīts: 2015. gada 13. novembrī. „„Troņu spēlēm” konkurents? Seriāls „Vikingi””. tvnet.lv 2013. gada 7. marts. Skatīts: 2015. gada 13. novembrī.