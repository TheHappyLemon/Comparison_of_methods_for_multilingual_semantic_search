Šveices kantoni (franču: Canton Suisse, vācu: Kanton Schweiz, itāļu: Cantoni della Svizzera, retoromāņu: Chantuns da la Svizra) ir Šveices otrā līmeņa administratīvais iedalījums, kas ir izveidots saskaņā ar Šveices konstitūciju. Šveice sastāv no 26 kantoniem, kuriem ir piešķirts pašnoteikšanās tiesības. Lai gan Šveici pārvalda centrālā valdība, lielu daļu no funkcijām veic vietējās valdības. No Vestfālenes miera līguma parakstīšanas līdz 1848. gadam, kad tika izveidota Šveices federatīvā republika, kantoni bija suverēnas valstis ar savu robežkontroli, armiju un naudu. Jaunākais no kantoniem ir Juras kantons, kurš 1979. gadā atdalījās no Bernes kantona.