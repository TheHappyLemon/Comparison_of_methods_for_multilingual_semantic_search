Dubnica pie Vāhas (slovāku: Dubnica nad Váhom) ir pilsēta Slovākijā, Trenčīnas apgabala Ilavas apriņķī pie Vāhas upes. Pilsētā atrodas kompānijas Sauer-Danfoss ražotne. Tradicionālās vieglatlētikas sacensības Atletický Most. Rakstos pirmoreiz minēta 1193. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums kopš 1899. gada bija Māriatelģeša (ungāru: Máriatölgyes). Pēc Pirmā pasaules kara iekļāvās Čehoslovākijā. 1936. gadā šeit tika uzcelta kompānijas Škoda munīcijas rūpnīca, un līdz 20. gadsimta beigām Dubnica pie Vāhas bija ievērojams militārās rūpniecības centrs. Pēc licences ar nosaukumu BVP-1 šeit tika ražotas kājnieku kaujas mašīnas BMP-1. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (96,6 %). Pēc reliģiskās piederības - katoļi (76,7 %), nereliģiozi (16,4 %). Dubnica ir hokejista Pavola Demitras (Pavol Demitra, 1974-2011) dzimtā pilsēta. Vikikrātuvē par šo tēmu ir pieejami multivides faili. Skatīt: Dubnica pie Vāhas.