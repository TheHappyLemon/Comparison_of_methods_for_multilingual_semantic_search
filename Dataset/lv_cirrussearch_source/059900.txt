Lakmuss ir ūdenī šķīstošs krāsvielu maisījums, ko iegūst no dažu sugu ķērpjiem. Ar lakmusa šķīdumu piesūcinātu papīru sauc par lakmusa papīru. Dažkārt par lakmusa papīriem tradicionāli dēvē arī citus pH indikatorpapīrus. Pārnestā nozīmē par "lakmusa papīru" mēdz dēvēt jebko, kas viennozīmīgi nosaka kaut kā piederību vienai no divām alternatīvām grupām. Lakmuss ir viens no vissenāk izmantotajiem pH indikatoriem, ar kura palīdzību iespējams noteikt aptuvenu vielas pH līmeni. Mūsdienās tam ir vairāk vēsturiska nozīme. Skābā vidē lakmuss krāsojas sarkans, bet bāziskā vidē — zils. Encyclopædia Britannica raksts (angliski) Krievijas Lielās enciklopēdijas raksts (krieviski)