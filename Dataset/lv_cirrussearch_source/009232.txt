Jefimijs Klementjevs (dzimis 1963. gada 17. martā Jēkabpils novada Mežāres pagastā) ir bijušais PSRS un Latvijas kanoe airētājs. Arī viņa brālis Ivans Klementjevs ir bijis profesionāls kanoe airētājs, izcīnīja vairākas Olimpisko spēļu medaļas. Latvijas izlases sastāvā piedalījās divās Olimpiskajās spēlēs (1992, 2000). 1992. gadā Barselonā viņš izcīnīja 11. vietu vieniniekos 500 m distancē, 2000. gadā Sidnejā izcīnīja 7. vietu vieniniekos 1000 m distancē. Pasaules čempionātos viņa labākais sasniegums bija 6. vieta vieniniekā 10 000 m distancē 1993. gadā, kā arī 1998. gadā 1000 m vieniniekā. Kopumā piedalījies 11 pasaules čempionātos. Pēc sportista karjeras beigām Klementjevs strādāja par treneri un sporta funkcionāru, pievērsās politiskajai darbībai. Pašlaik ir 14. Saeimas deputāts, pārstāv partiju Stabilitātei!. «Saskaņas centra profils». Arhivēts no oriģināla, laiks: 2011. gada 15. oktobrī. Skatīts: 2011. gada 21. septembrī. «Stabilitātei!». www.partijastabilitatei.lv. Arhivēts no oriģināla, laiks: 2022-09-10. Skatīts: 2022-08-14. LOK profils Arhivēts 2012. gada 23. maijā, Wayback Machine vietnē. Sports-Reference profils (angliski)