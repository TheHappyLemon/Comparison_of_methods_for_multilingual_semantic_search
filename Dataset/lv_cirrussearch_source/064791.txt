Ezana Palsija (franču: Euzhan Palcy; dzimusi 1958. gada 13. janvārī) ir kinorežisore, scenāriste un producente no Martinikas. Viņas filmas aizskar rasu, dzimumu un politikas tēmas, liekot uzsvaru uz koloniālisma iemūžinātajām sekām. Palsijas pirmā pilnmetrāžas filma La Rue Cases-Nègres (1983) saņēma vairākas balvas, tostarp Cēzara balvu par labāko pirmo pilnmetrāžas filmu. 1989. gadā viņa režisēja filmu A Dry White Season, kļūstot par pirmo melnādaino sieviešu kārtas režisori, kuras filmu producējusi lielākā Holivudas studija, proti, MGM. 1992. gadā viņa režisēja neatkarīgo filmu Siméon (1992). Vēlāk viņa sāka režisēt dokumentālās filmas un televīzijas projektus, piemēram, Aimé Césaire, A Voice For History (1994). Režisējusi The Wonderful World of Disney sērijas filmu Ruby Bridges (1998), kuras pamatā ir persona ar tādu pašu vārdu. Pēc tam režisēja televīzijas filmu The Killing Yard (2001), kuras pamatā ir patiesi notikumi saistībā ar 1971. gada sacelšanos Atikas cietumā. Palsija režisējusi arī dokumentālo filmu The Journey of the Disidents (2005), kas stāsta par Martinikas un Gvadelupas vīriešiem un sievietēm, kas pameta savas salas laikā no 1940. līdz 1943. gadam, un vēsturisko televīzijas miniseriālu The Brides of Bourbon Island (2007). Savas karjeras laikā viņa darbojusies dažādos kino žanros, bieži kļūstot par pirmo melnādaino režisori, kas to darījusi. Viņa ir pirmā melnādainā režisore, kas ieguvusi Cēzara balvu un Venēcijas kinofestivāla Sudraba lauvu par filmu La Rue Cases-Nègres (1983). 2022. gadā viņa saņēma Kinoakadēmijas goda balvu par mūža ieguldījumu. «17 Women Who Revolutionized Hollywood». 2016. gada 1. marts. «ABOUT | Euzhan Palcy | Director, Screenwriter, Producer». euzhan-palcy (angļu). Skatīts: 2021-12-05. Pete Hammond. «Governors Awards: Michael J. Fox, Diane Warren, Peter Weir & Euzhan Palcy Set For Academy Honors», 2022. gada 21. jūnijs. Vikikrātuvē par šo tēmu ir pieejami multivides faili. Skatīt: Ezana Palsija. IMDb profils (angliski) AllMovie profils (angliski)