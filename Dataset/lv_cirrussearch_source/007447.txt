Albānijas futbola izlase ir nacionālā futbola komanda, kas pārstāv Albāniju starptautiskās futbola sacensībās. Albānijas futbola izlasi pārvalda Albānijas Futbola asociācija. Izlase nekad nav piedalījusies Pasaules kausa finālturnīros. Eiropas čempionāta finālturnīrā pirmoreiz piedalījās 2016. gadā, uzvarot vienā spēlē (pret Rumāniju), bet neizkļūstot no grupas. Lai arī Albānijas izlase ilgi tika uzskatīta par vienu no Eiropas vājākajām izlasēm, tomēr tai ir izdevies atsevišķās spēlēs sīvi cīnīties ar spēcīgākajām izlasēm. 1968. gada Eiropas čempionāta kvalifikācijas turnīrā tieši dēļ neizšķirta 0-0 ar Albānijas izlasi, VFR izlase nekvalificējās finālturnīram. Kopš astoņdesmitajiem gadiem Albānijas izlasi uzskata par pietiekami konkurētspējīgu. 1986. gada Pasaules čempionāta kvalifikācijas turnīrā Albānija spēja nospēlēt neizšķirti ar spēcīgo Polijas izlasi, kā arī uzvarēja nākamos šā čempionāta pusfinālistus Beļģijas izlasi ar 3-1. 2006. gada Pasaules čempionāta kvalifikācijas turnīrā albāņi ar 2-1 pieveica Eiropas čempionus grieķus. 1930-1962 - Nepiedalījās 1966 - Nekvalificējās 1970 - Nepiedalījās 1974 - Nekvalificējās 1978 - Nepiedalījās 1982-2010 - Nekvalificējās 2014 - Nekvalificējās 2018 - Nekvalificējās 2022 - Nekvalificējās 1960 - Nepiedalījās 1964-1972 - Nekvalificējās 1976 - Nepiedalījās 1980-2008 - Nekvalificējās 2012 - Nekvalificējās 2016 - Grupu turnīrs 2020 - Nekvalificējās Šāds sastāvs tika izsaukts 2022. gada FIFA Pasaules kausa kvalifikācijas spēlēm pret Poliju (02.09.2021), Ungāriju (05.09.2021) un Sanmarīno (08.09.2021). Vikikrātuvē par šo tēmu ir pieejami multivides faili. Skatīt: Albānijas futbola izlase. Transfermarkt komandas profils (angliski)