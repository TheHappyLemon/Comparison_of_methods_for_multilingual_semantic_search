Adatu jeb matricprinteris (angļu: dot matrix printer) ir datoru drukājošā iekārta, kas veido attēlu uz papīra no atsevišķiem sīkiem punktiņiem ar triecienu metodi. Adatu printeri ir senākie no pašlaik ekspluatējamajiem printeriem. To mehānismu izgudroja 1964. gadā Seiko Epson korporācijā. Matricprinteriem, salīdzinājumā ar citiem printeru veidiem, ir zemas izmaksas un tie var drukāt uz garām lentēm, bet tie ir skaļi, zema izšķirtspēja un nav iespējams drukāt krāsainus attēlus. Printera drukājošā galviņa sastāv no 9 vai 24 stienīšiem, kas izvietoti vienas vertikālas kolonnas veidā. Drukājošā galviņa pārvietojas horizontāli gar krāsojošu lenti, un uz papīra veidojas attēls no apaļiem punktiem. Vikikrātuvē par šo tēmu ir pieejami multivides faili. Skatīt: Matricprinteris. Flatbed matricprinteri[novecojusi saite] (angliski) Printek (angliski)