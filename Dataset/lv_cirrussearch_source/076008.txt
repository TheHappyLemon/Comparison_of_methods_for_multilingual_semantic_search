Sojuz TMA-14 (krievu: Союз ТМА-14; angļu: Soyuz TMA-14) bija pilotējams kosmosa kuģis apkalpes nogādāšanai uz Starptautisko kosmisko staciju (SKS). Apkalpes sastāvā augšupceļā ietilpa arī kosmiskais tūrists Čārlzs Simoni, kurš veica otro lidojumu kosmosā (pirmais notika 2007. gadā ar kuģi Sojuz TMA-10 / Sojuz TMA-9). Savukārt lejupceļā pamatapkalpei pievienojās Gijs Lalibertē. Kuģa Sojuz TMA-14 apkalpe augšupceļā un lejupceļā: Sākotnēji Sojuz TMA-14 atpakaļceļā uz zemi bija paredzēts Kazahstānas kosmonauta Muhtara Aimahanova lidojums (augšup to nogādātu ar Sojuz TMA-16), tomēr finansiālu apsvērumu dēļ Kazahstāna no tā atteicās. Šo izdevību izmantoja Space Adventures, nosūtot Giju Lalibertē. Starts notika 2009. gada 26. martā 11:49 UTC no Baikonuras kosmodroma ar nesējraķeti Sojuz-FG. 2009. gada 28. martā Sojuz TMA-14, tuvojoties pie SKS automātiskā režīmā, sistēma deva signālu, ka ir kļūme vienā no dzinējiem. Tuvošanās tika atcelta, un kosmosa kuģis sāka atiet atpakaļ. Kuģa komandieris Genādijs Padalka novērtēja, ka dzinēji darbojas normāli, un viņš veica saslēgšanos rokas režīmā. Sojuz TMA-14 ar staciju saslēdzās 13:04:49 UTC pie Zvezda moduļa. 2. jūlijā tika veikta Sojuz TMA-14 pārvietošana no Zvezda moduļa saslēgšanās mezgla uz Pirs moduli. Kosmosa kuģī operācijas laikā atradās kosmonauti Genādijs Padalka, Maikls Berets un Koiči Vakata, jo viņi ne uz īsu brīdi nedrīkst palikt bez glābšanas kuģa. Atvienošanās notika 21:29 UTC, saslēgsanās pie Pirs — 21:55, autonomā lidojumā kugis atradās 26 minūtes. Operācija tika veikta, lai atbrīvoju vietu kravas kuģim Progress M-67, kas stacijā ieradīās augustā. 2009. gada 11. oktobrī 01:07 UTC Sojuz TMA-14 atvienojās no SKS. 03:40:43 tika iedarbināti dzinēji bremzēšanas manevram, kas ilga 260 sekundes. 04:31 UTC nolaišamais aparāts nolaidās Kazahijā, 90 km attālumā no Arkalikas. G. Padalka un M. Bereta lidojums ilga 198 dienas 16 stundas 42 minūtes, G. Lalibertē kosmosā pabija 10 dienas 21 stundu 17 minūtes. Sojuz TMA-13 Sojuz TMA-15 Sojuz TMA-16