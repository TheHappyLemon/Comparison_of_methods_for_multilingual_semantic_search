Marija Fominiha (krievu: Мария Владимировна Фоминых; dzimusi 1987. gada 6. februārī Krasnojarskā) ir Krievijas starptautiskā lielmeistare šahā (2017). Šahu iemācījusies spēlēt septiņu gadu vecumā. Divas reizes uzvarējusi Krievijas jauniešu šaha čempionātos: 2001. gadā U14 meiteņu vecuma grupā un 2003. gadā U16 meiteņu vecuma grupā. No 1997. līdz 2004. gadam pārstāvējusi Krieviju Eiropas un Pasaules jauniešu šaha čempionātos dažadās vecuma grupās, kuros izcīnījusi četras medaļas: zelta (2003. gadā Eiropas jauniešu šaha čempionātā U16 vecuma grupā), sudraba (2001. gadā Pasaules jauniešu šaha čempionātā U14 vecuma grupā) un divas bronzas (2002. gadā Pasaules jauniešu šaha čempionātā U16 vecuma grupā; 2004. gadā Eiropas jauniešu šaha čempionātā U18 vecuma grupā). 2006. gadā ieņēmusi trešo vietu Krievijas kausa izcīņā šahā sievietēm. 2010. gadā dalījusi trešo vietu Maskavas sieviešu šaha čempionātā. Daudzu starptautisko šaha turnīru laureāte, tajā skaitā 2010. gadā izcīnījusi otrās vietas Ļvivas un Maskavas starptautiskajos sieviešu šaha turnīros. Par panākumiem turnīros FIDE 2009. gadā Fominihai piešķīra starptautiskās meistares (WIM), bet 2017. gadā - starptautiskās lielmeistares (WGM) nosaukumu. Pēc profesijas - žurnāliste. Vadījusi vairākas šaham veltītas pārraides dažādos Krievijas televīzijas kanālos. 2nd quarter Presidential Board 2009, 15-18 June 2009, Krakow, POL Woman Grand Master (WGM) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)