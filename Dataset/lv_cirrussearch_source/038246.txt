Jelena Luminica Kosma (rumāņu: Elena-Luminiţa Cosma; dzimusi kā Radu (rumāņu: Radu) 1972. gada 22. janvārī) ir Rumānijas starptautiskā lielmeistare šahā (1994). Sekmīgi piedalījusies Eiropas un Pasaules junioru šaha čempionātos. 1988. gadā bijusi otrā Pasaules junioru šaha čempionātā U16 vecuma grupā. 1989. gadā atkārtojusi šo panākumu Pasaules junioru šaha čempionātā U18 vecuma grupā. 1990. gadā uzvarējusi Pasaules junioru šaha čempionātā U18 vecuma grupā. 1992. gadā bijusi otrā Pasaules junioru šaha čempionātā U20 vecuma grupā. 1995. gadā Kišiņevā piedalījusies Pasaules sieviešu šaha čempiones nosaukuma izcīņas cikla starpzonu turnīrā, kuru beigusi 44. vietā. Daudzkārtēja Rumānijas sieviešu šaha čempionātu laureāte, kuros izcīnījusi 2 zelta (1992, 2010), 3 sudraba (1991, 1994, 2012) un 2 bronzas (2000, 2014) medaļas. Daudzu starptautisko šaha turnīru dalībniece. Trīs reizes uzvarējusi Bukarestes starptautiskajos sieviešu šaha turnīros: 1991. gadā kopā ar Andu Šafransku, 1993. gadā, 1994. gadā kopā ar Tatjanu Šumjakinu. 2006. gadā kopā ar Annu Zatonskihu un Kristinu-Adeli Foišoru dalījusi pirmo vietu Marseļas starptautiskajā sieviešu šaha turnīrā. Pārstāvējusi Rumānijas komandu lielākajos komandu šaha turnīros: Pasaules šaha olimpiādēs piedalījusies 11 reizes (1990-2000, 2008-2016). Individuālajā vērtējumā izcīnījusi sudraba (1998) medaļu; Eiropas komandu šaha čempionātos piedalījusies 8 reizes (1992-2001, 2009-2015). Komandu vērtējumā izcīnījusi sudraba (1997) un bronzas (1999) medaļas. Individuālajā vērtējumā izcīnījusi 2 zelta (abas 1999) medaļas; Pasaules komandu šaha čempionātā piedalījusies 2013. gadā. Par panākumiem turnīros FIDE 1994. gadā Kosmai piešķīra starptautiskās lielmeistares (WGM) nosaukumu. 1995 Kishinev Interzonal Tournament «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2017. gada 20. aprīlī. OlimpBase :: Women's Chess Olympiads :: Elena-Luminiţa Cosma OlimpBase :: European Women's Team Chess Championship :: Elena-Luminiţa Cosma OlimpBase :: World Women's Team Chess Championship :: Elena-Luminiţa Cosma Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)