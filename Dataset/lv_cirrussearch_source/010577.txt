Nāciju Sadraudzības spēles ir starptautiskas daudzu sporta veidu sacensības, kas notiek ik 4 gadus un kurās piedalās sportisti no Nāciju Sadraudzības valstīm. Pirmās šāda veida sacensības notika 1930. gadā Hamiltonā, Kanādā. Sākotnēji to nosaukums bija Britu impērijas spēles, 1954. gadā nosaukums tika nomainīts uz Britu impērijas un Nāciju Sadraudzības spēles, 1970. gadā — Britu Nāciju Sadraudzības spēles un 1978. gada tās ieguva pašreizējo nosaukumu. Mūsdienās tās pārrauga Nāciju Sadraudzības spēļu federācija, kas arī izraugās iekļaujamos sporta veidus un norises pilsētas. Līdz šim 7 valstu 18 pilsētas ir organizējušas šīs sacensības. Lai arī Nāciju Sadraudzībā ietilpst 54 valstis, šajās sacensībās piedalās 71 valsts komanda. The Complete Book of The Commonwealth Games (Gold Coast Edition) by Graham Groom (2017) Vikikrātuvē par šo tēmu ir pieejami multivides faili. Skatīt: Nāciju Sadraudzības spēles. Mājaslapa (angliski)