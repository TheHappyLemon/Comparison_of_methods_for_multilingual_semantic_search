Reičela Kroto (angļu: Rachel Crotto; dzimusi 1958. gada 25. decembrī) ir ASV starptautiskā meistare šahā (1978), divkārtēja ASV sieviešu šaha čempionātu uzvarētāja (1978, 1979). No 1970. līdz 1980. gadiem bijusi viena no vadošajām ASV šahistēm. Pirmo reizi ASV sieviešu šaha čempionāta finālā piedalījusies divpadsmit gadu vecumā. Divas reizes pēc kārtas uzvarējusi ASV sieviešu šaha čempionātos: 1978. (kopā ar Daienu Seivereidu) un 1979. gadā. Piecas reizes pārstāvējusi ASV Pasaules šaha olimpiādēs (1976, 1980, 1982, 1984, 1986) un 1984. gadā izcīnījusi individuālo sudraba medaļu. Reičela Kroto ir divas piedalījusies Pasaules sieviešu šaha čempiones nosaukuma cikla izcīņas starpzonu turnīros: 1979. gadā starpzonu turnīrā Riodežaneiro, kurā kopā ar Rohini Kadilkaru dalījusi 12.-13. vietu; 1982. gadā starpzonu turnīrā Bādkisingenā, kurā kopā ar Džovannu Arbuniču dalījusi 15.-16. vietu. Par panākumiem turnīros FIDE 1978. gadā viņai piešķīrusi starptautiskās meistares (WIM) nosaukumu. Kopš 1986. gada reti piedalās šaha turnīros. SBC. «The US Woman's Chess Champions». www.edochess.ca. Wojciech Bartelski. «OlimpBase :: Women's Chess Olympiads :: Rachel Crotto». www.olimpbase.org. «1979 Rio de Janeiro Interzonal Tournament : World Chess Championship (women)». www.mark-weeks.com. «1982 Bad Kissingen Interzonal Tournament : World Chess Championship (women)». www.mark-weeks.com. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)