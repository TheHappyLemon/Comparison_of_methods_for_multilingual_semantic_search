Redžinalds (Redžijs) Raiedels Buloks (angļu: Reginald (Reggie) Ryedell Bullock; dzimis 1991. gada 16. martā Baltimorā, Mērilendas štatā) ir amerikāņu basketbolists, spēlē uzbrūkošā aizsarga un vieglā uzbrucēja pozīcijā. 2024. gadā pārstāv Nacionālās basketbola asociācijas (NBA) klubu Hjūstonas "Rockets". R. Buloks aizvadīja izcilu vidusskolas basketbola karjeru, pēc tās nonākot Ziemeļkarolīnas Universitātē. Pēc trim sezonām NCAA R. Buloku 2013. gada NBA draftā izvēlējās Losandželosas "Clippers" pirmajā kārtā ar kopējo 25. numuru. Karjeras sākumā regulāri spēlējis pārstāvēto NBA klubu G-Līgas komandās, pamatkomandā nostiprinoties Detroitas "Pistons" sastāvā. Vairākkārt mainījis komandas maiņas darījumos: 2015. gada janvārī aizmainīts no "Clippers" uz Fīniksas "Suns" triju komandu maiņas darījumā, 2015. gada jūlijā aizmainīts uz Detroitas "Pistons" (pret nākotnes drafta izvēli "Suns" deva arī Deniju Grendžeru un Markusu Morisu, šis darījums bija saistīts ar algas limita atbrīvošanu), 2019. gada februārī "Pistons" aizmainīja R. Buloku uz Losandželosas "Lakers" pret Svjatoslavu Mihaiļuku un nākotnes drafta izvēli. Karjeras rezultatīvāko spēli aizvadījis "Pistons" sastāvā, gūstot 33 punktus spēlē pret Minesotas "Timberwolves". 2019. gada vasarā R. Buloks kā brīvais aģents noslēdza līgumu ar Ņujorkas "Knicks", bet 2021. gada vasarā pievienojās Dalasas "Mavericks". 2023. gada jūlijā R. Buloks tika aizmainīts uz Sanantonio "Spurs" trīs komandu maiņas darījumā, kura rezultātā Grants Viljamss pārcēlās no Bostonas "Celtics" uz "Mavericks". Septembrī "Spurs" atbrīvooja spēlētāju no līgumsaistībām un 2023. gada oktobrī viņš kā brīvais aģents pievienojās Hjūstonas "Rockets". Griffin, Bullock lead Pistons past Timberwolves in OT ESPN «Rockets Sign Free Agent Reggie Bullock». www.nba.com (angļu). Skatīts: 2024-02-09. Vikikrātuvē par šo tēmu ir pieejami multivides faili. Skatīt: Redžijs Buloks. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)