Nasdaq Helsinki Oy (agrāk — Helsinku birža) ir Somijas fondu birža. Tā atrodas Helsinkos. Birža ietilpst Nasdaq grupas Nasdaq Nordic tirgus segmentā. Helsinku biržā tiek apkopots biržas indekss OMX Helsinki 25, kas rāda 25 uzņēmumus ar pārdotākajām akcijām. Helsinku birža (somu: Helsingin Pörssi, zviedru: Helsingforsbörsen) pirmo transakciju veica 1912. gada 7. oktobrī. Kopš tā laika birža bija "brīvas formas" finanšu asociācija. 1984. gadā Helsinku birža tika pārveidota kooperatīvā, kas piederēja galvenokārt bankām, biržas mākleriem, citiem uzņēmumiem un asociācijām. 1990. gadā tika ieviesta jauna biržas tirdzniecības ciparu sistēma HETI (Helsinki Stock Exchange Automated Trading and Information System). Tā ļāva mākleriem veikt transakcijas attālināti. 1995. gadā kooperatīvs kļuva par kapitālsabiedrību ar nosaukumu Helsinku fondu birža (Helsingin Arvopaperipörssi, HAP). 1997. gadā tā apvienojās ar vairākiem klīringa un biržas depozīta uzņēmumiem un asociācijām. 1997. un 1998. gadā Helsinku fondu birža iegādājās Somijas abas derivatīvās biržas, izveidojot HEX (Helsinki Stock Exchange). 1998. gada novembrī HEX apvienojās ar Somijas Centrālo depozitāriju (Arvopaperikeskus), izveidojot Helsinki Exchanges Group. 2001. un 2002. gadā HEX ieguva vairākumu Tallinas fondu biržā un Rīgas fondu biržā. 2003. gada 3. septembrī HEX apvienojās ar Zviedrijas OM AB, kuram pieder Stokholmas fondu birža, kļūstot par OM HEX. 2004. gadā OM HEX pārdēvēts par OMX. Helsinku birža pārdēvēta par OMX Helsinki. 2007. gadā tika panākta vienošanās par OMX pārdošanu ASV bāzētajam NASDAQ. 2008. gada 27. februārī darījums tika pabeigts, izveidojot NASDAQ OMX Group. OMX Helsinki tika pārdēvēts par NASDAQ OMX Helsinki. 2015. gada 1. decembrī NASDAQ OMX Helsinki tika pārdēvēts par Nasdaq Helsinki. Biržā kotētie uzņēmumi. Iekavās — saīsinājums. About NASDAQ OMX Legal name change: Nasdaq Nordic entities GlobeNewswire NASDAQ OMX Nordic