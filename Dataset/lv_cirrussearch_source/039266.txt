2017. gada Eiropas čempionāts basketbolā (EuroBasket 2017) bija 40. kontinenta čempionāts. Tajā piedalījās 24 Eiropas basketbola valstsvienības. Šis bija pēdējais Eiropas čempionāts, kas notika pēc divu gadu pārtraukuma; nākamais notiks 2021. gadā, un turpmāk tie tiks rīkoti ik pēc četriem gadiem. Apakšgrupu turnīri notika Stambulā (Turcija), Helsinkos (Somija), Telavivā (Izraēla) un Klužā-Napokā (Rumānija), savukārt izslēgšanas spēles notika Stambulā. Pirmo reizi par Eiropas čempioniem kļuva Slovēnijas basketbola izlase, kas finālā uzvarēja Serbiju, savukārt bronzas medaļu izcīnija Spānijas izlase. Latvijas basketbola izlase ieguva piekto vietu, kas ir augstākais rezultāts kopš Latvijas neatkarības atjaunošanas. Turnīra pirmajā posmā — pirmajā kārtā — visas 24 izlases tika sadalītas četrās grupās pa sešām izlasēm kārtā. Pirmajā kārtā tika aizvadīts viena apļa turnīrs, pēc kura izslēgšanas spēlēm kvalificējās katras grupas četras labākās izlases, savukārt pēdējās divas vietas ieņēmušās izlases beidza dalību turnīrā. Izslēgšanas spēlēs bija četras kārtas: astotdaļfināli, ceturtdaļfināli, pusfināli un fināli. Tika aizvadīta arī spēle par trešo vietu. Avots: EuroBasket (H) Mājinieki. Avots: EuroBasket (H) Mājinieki. Avots: EuroBasket (H) Mājinieki. Avots: EuroBasket (H) Mājinieki. Norises vieta: Stambula, Turcija Vikikrātuvē par šo tēmu ir pieejami multivides faili. Skatīt: 2017. gada Eiropas čempionāts basketbolā. FIBAEurope.com (angliski)