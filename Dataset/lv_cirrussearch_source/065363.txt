Jamdena (indonēziešu: Pulau Yamdena) ir sala Indonēzijā, Moluku salu arhipelāgam piederošo Tanimbaras salu galvenā sala. Administratīvi ietilpst Moluku provinces Tanimbaras salu apriņķī. Lielākā apdzīvotā vieta ir apriņķa centrs Saumlaki salas dienvidu galā. Sala izvietojusies Indonēzijas austrumdaļā. Ziemeļrietumos to apskalo Bandas jūra, dienvidaustrumos — Arafuru jūra. Rietumu piekrastē daudzas mazākas salas. Sala zema, veidota no Terciāra nogulumiežiem, apjozta ar koraļļu rifiem. Salā valda tropiskais klimats. Ainavā dominē tropiskie lietusmeži. Vikikrātuvē par šo tēmu ir pieejami multivides faili. Skatīt: Jamdena. Encyclopædia Britannica raksts (angliski)