Roberts Jarni (horvātu: Robert Jarni, dzimis 1968. gada 26. oktobrī) ir Horvātijas futbola treneris un bijušais futbolists, spēlēja kreisās malas aizsarga pozīcijā, bijis Dienvidslāvijas un Horvātijas futbola izlases dalībnieks. Savu karjeru sācis Horvātijas klubā Hajduk Split 1986. gadā. 1991. gadā Jarni pārcēlās uz Itāliju, kur viņš spēlēja Bari, Torino un Juventus. 1995. gadā ar Juventus komandu uzvarējis Serie A. 1995. gadā pievienojies Spānijas komandai Real Betis, kur viņš spēlēja trīs gadus, līdz nokļuva Real Madrid komandā. Vēlāk spēlējis arī Las Palmas, bet savu karjeru noslēdzis Panathinaikos komandā Grieķijā. Regulāri pārstāvējis Horvātijas futbola izlasi, kopumā nospēlējot 80 mačus no 1990. līdz 2002. gadam. Pirms Horvātijas neatkarības, nospēlējis dažus mačus Dienvidslāvijas izlasē. Ar Dienvidslāviju piedalījies 1990. gada FIFA Pasaules kausā, bet ar Horvātiju 1998. un 2002. gada FIFA Pasaules kausā, kā arī 1996. gada Eiropas čempionātā. Pēc spēlētāja karjeras beigām kļuvis par treneri. Vadījis vairākas komandas Horvātijā, Bosnijā un Hercegovinā, Ungārijā un Indijā. Hajduk Split Dienvidslāvijas kauss: 1990–91 Juventus Itālijas A sērija: 1994–95 Coppa Italia: 1994–95 Real Madrid Starpkontinentālais kauss: 1998 Las Palmas Segunda Division: 1999–2000 WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)