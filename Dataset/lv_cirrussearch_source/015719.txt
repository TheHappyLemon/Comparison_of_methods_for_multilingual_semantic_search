Laduškina (krievu: Ладушкин, līdz 1946. gadam - Ludvigsorta (vācu: Ludwigsort)) ir pilsēta Kaļiņingradas apgabala rietumos, netālu no Vislas lagūnas. Laduškina ir municipālā veidojuma "Laduškinas pilsētas rajons" (Ладушкинский городской округ) centrs. Bez pilsētas tajā ietilpst arī divi ciemati - Ladigina (Ладыгино), Uļjanovka (Ульяновка). Atrodas netālu no 1239. gadā dibinātās Balgas pilsdrupām Vislas lagūnas krastā. Šī pils, kas esot uzcelta 5. gadsimta prūšu virsaiša Videvuda Honedes pils vietā, bija pirmā Vācu ordeņa pils Prūsijā. Ludvigsorta radusies 1314. gadā, pilsētā saglabājies dižozols, kurš attēlots pilsētas ģerbonī. Šis 800 gadu vecais ozols bijis prūšu svētozols, bet mūsdienās ir vieta, uz kuru tradicionāli atbrauc jaunlaulātie. Pēc Austrumprūsijas ziemeļdaļas pievienošanas KPFSR 1946. gadā Ludvigsortu pārdevēja Padomju Savienības Varoņa leitnanta Ivana Laduškina vārdā, kurš kritis netālu no pilsētas. http://www.gks.ru/free_doc/doc_2019/bul_dr/mun_obr2019.rar. Vikikrātuvē par šo tēmu ir pieejami multivides faili. Skatīt: Laduškina. Krievijas Lielās enciklopēdijas raksts (krieviski) Laduškina enciklopēdijā Мой Город (krieviski)