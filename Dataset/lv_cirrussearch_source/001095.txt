Martēns Furkads (franču: Martin Fourcade; dzimis 1988. gada 14. septembrī) ir bijušais franču biatlonists. Septiņkārtējs Pasaules kausa sezonas kopvērtējuma uzvarētājs, pieckārtējs olimpiskais čempions, 13 pasaules čempionāta zelta medaļu īpašnieks. Viņa brālis Simons Furkads arī ir bijis biatlonists. Ar biatlonu nodarbojas kopš 2002. gada. Francijas izlasē kopš 2006.—2007. gada sezonas, tomēr Pasaules kausa posmos piedalās tikai kopš 2008. gada pavasara. Savās pirmajās ziemas olimpiskajās spēlēs 2010. gadā Vankūverā kļuva par vicečempionu 15 km masu startā (uzvarēja Jevgeņijs Ustjugovs no Krievijas). 2014. gada ziemas olimpiskajās spēlēs izcīnīja savu pirmo olimpisko spēļu zelta medaļu — iedzīšanā, tāpat svinēja uzvaru 20 km distancē un masu startā. 2011.—2012. gada Pasaules kausa sezonā uzvarēja kopvērtējumā, tāpat uzvaru izcīnīja arī nākamajās sešās sezonās pēc kārtas, kļūdams par pirmo biatlonistu ar šādu sasniegumu. Izcīnījis 13 zelta medaļas pasaules čempionātā. 2018. gada ziemas olimpiskajās spēlēs bija Francijas delegācijas karognesējs atklāšanas ceremonijā un izcīnīja zelta medaļas iedzīšanas un masu starta distancēs, kā arī jauktajā stafetē. 2020. gada martā M. Furkads paziņoja par profesionālā biatlona karjeras beigām. Martin Fourcade, France’s most decorated Winter Olympian, retiring from biathlon Arhivēts 2020. gada 17. martā, Wayback Machine vietnē. NBC Sports Brāļu Furkadu oficiālā mājaslapa (franciski) Olympedia profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)