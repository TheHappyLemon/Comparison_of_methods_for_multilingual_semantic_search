AS Postimees Grupp (agrākie nosaukumi AS Eesti Meedia, AS Postimees) ir Igaunijas plašsaziņas līdzekļu grupas uzņēmums. Tā mātes uzņēmums ir mediju pārvaldītājsabiedrība Media Investments & Holding OÜ, kas ietilpst uzņēmēja Margusa Linnamē kontrolē esošajā UP Invest grupā. Uzņēmums ir dibināts 1991. gadā. Tā galvenais birojs atrodas Tallinā. Postimees Grupp izdod laikrakstus, žurnālus un uztur interneta portālus, televīzijas un radio kanālus, veic izdevniecības, drukāšanas un pasta pakalpojumus. Tas darbojas Igaunijā, Latvijā un Lietuvā. Uzņēmums tika dibināts 1991. gadā ar nosaukumu AS Postimees. 1998. gadā tas tika pārdēvēts par AS Eesti Meedia un izveidots jauns meitas uzņēmums AS Postimees, kas nodarbojās tikai ar laikraksta Postimees izdošanu. 1998. gada jūnijā Eesti Meedia tika pārdots Norvēģijas mediju uzņēmumam Schibsted. 2011. gada martā Eesti Meedia ar Baltic Media Group starpniecību nopirka Latvijas interneta portālu uzņēmumu SIA TV NET. 2013. gada septembrī Schibsted pārdeva tai piederošo Eesti Media jaunam uzņēmumam, ko izveidoja Eesti Media vadība. Pārdodamā uzņēmuma vērtība bija 30 miljoni eiro. 2015. gada maijā tika paziņots, ka uzņēmums OÜ MM Grupp ar OÜ UP Invest starpniecību pērk Eesti Meedia 20 % akciju. MM Grupp meitas uzņēmumi nodarbojās ar farmaceitisko un medicīnas izstrādājumu tirdzniecību, kā arī tam piederēja ziņu aģentūra BNS. Latvijas Konkurences padome šo darījumu atļāva 14. maijā. 2017. gada aprīlī AS Eesti Meedia pievienoja sev vienotā uzņēmumā mediju meitas uzņēmumus Igaunijā: AS Kanal 2, AS Postimees Grupp, OÜ Raadio Elmar, AS Trio LSL, BNS Group OÜ, BNS Akadeemia OÜ un White Wizard OÜ. Reklāmas portāls Allepal OÜ palika kā atsevišķs meitas uzņēmums. Maijā tika nopirkts Igaunijā lielākais veselības konsultāciju portāls Kliinik.ee. 2017. gada 1. septembrī tika paziņots, ka Eesti Meedia iegādāsies nekustamo īpašumu portālu City24 Igaunijā un Latvijā (uzņēmumi AS Kinnisvaraportaal un SIA City24. 2018. gadā laikraksts Valgamaalane mainīja nosaukumu uz Lõuna-Eesti Postimees. 21. augustā Eesti Meedia iegādājās Igaunijas filmu uzņemšanas uzņēmuma Apollo Film Productions 55 % kapitāldaļu. 2019. gada 8. februārī grupas mātes uzņēmuma nosaukums tika mainīts uz AS Postimees Grupp. Par tā mātes uzņēmumu kļuva Media Investments & Holding OÜ, kas bija UP Invest grupas mediju pārvaldītājsabiedrība. Igaunijā: Valsts mēroga laikraksti: Postimees (100 %), nedēļas laikraksti: Maa Elu Den za Dnjom (День за Днём, krievu valodā) vietējie laikraksti: Tartu Postimees, Pämu Postimees, Viruma Teataja, Sakala, Järva Teataja, Lõuna-Eesti Postimees žurnāli: 60+ Interneta vietnes: Elu24 (izklaides un ziņu portāls) Limon (izklaides krievu valodā) vairak nekā 10 tematiskie portāli Radio stacijas: Kuku, Elmar, MyHits, Narodnoe Radio un DFM; Televīzijs kanāli: Kanal 2, Kanal 11, Kanal 12, MyHits; ziņu aģentūra BNS; izdevniecība Postimees Kirjastus; pasta sūtīšanas pakalpojumi Target Master; Latvijā: TV NET — interneta portāls www.tvnet.lv (tajā iekļauti agrākie portāli apollo.lv, spoki.lv); LETA — ziņu aģentūra; Lietuvā: UAB 15min; ziņu aģentūra UAB BNS. Portālu TVNET iegādājies mediju koncerns "Schibsted" TVNET, 2011. gada 15. martā «Schibsted» paziņo, ka pārdos Baltijas struktūrvienības, arī «TvNet» Apollo, 2013. gada 11. septembris Lieta Nr. 965/15/7.2.2./3 Par OÜ „MM Grupp” izšķirošās ietekmes iegūšanu pār AS „Eesti Meedia” Arhivēts 2016. gada 4. martā, Wayback Machine vietnē. Konkurences padome, 2015. gada 14.maijā Postimees Grupp