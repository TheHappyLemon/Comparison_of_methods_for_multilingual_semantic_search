Abdelmaliks Ibn Marvāns (arābu: عبد الملك بن مروان ‘Abd al-Malik ibn Marwān, dzimis 646. gadā, miris 705. gada 8. oktobrī) jeb vienkārši Maliks bija piektais Umajādu kalifs, dzimis Medīnā, Hidžāzas reģionā Arābijā. 14. gadsimta islāmu vēsturnieks Ibn Haldūns apgalvojis, ka Maliks bijis starp dižākiem arābu iekarotājiem un rīkojies kā Umars Ibnelhatābs. Maliks atjaunoja impērijas vienotību, izveidoja jaunu valsts pārvaldes sistēmu, rakstus tulkoja arābu valodā, sāka kalt islāma monētas un karoja ar Bizantijas impēriju. Viņa valdīšanas laikā uzcēla Klints kupolu Jeruzalemē. Abdelmaliks bērnību pavadīja Medīnā un studēja šariātu Damaskā. 16 gada vecumā kalifs Muāvija II Maliku iesaistīja valdīšanā, bet 683. gadā Medīnas iedzīvotāji viņus padzina no pilsētas. Ceļā uz Damasku viņš sastapa "Sīrijas armiju" un piedalījās nemieru apspiešanā. Kad 684. gadā Malika tēvs kļuva kalifs, ziemeļu un dienvidu arābu ciltis sašķēlās. Maliks nomira 705. gadā, bet viņa četri dēli viens pēc otra kļuva kalifi. Abdelmaliks kļuva kalifs tā saukto "otro fitnu" (pilsoņu karu un nemieru) laikos un vispirms "pakļāva" Basras valdnieku. Irākā viņam pretojās trīs grupējumi (haridžīti, Alī spēki un Abd-Allah ibn al-Zubayr piekritēji), kuri cīnījās savā starpā, kā arī pret Umajādu virskundzību. Pēc vairākiem gadiem Maliks veica karagājienu pret "kalifu" Abd-Allah ibn al-Zubayr, Hidžāzas valdnieku un 689. gadā guva uzvaru piekukuļojot pretinieku karaspēku. Malika sīriešu karapūlis aplenca Meku 692. gadā un pēc neveiksmīgām sarunām Hadža laikā bombardēja Meku ar katapultu. Pēc septiņu mēnešu aplenkuma ar 10 000 kaujniekiem Abd-Allah ibn al-Zubayr kaujās ap Kaabu nogalināja, un Malika karavadoni "Hadžadžu" al-Hajjaj ibn Yusuf (arābu: الحجاج بن يوس) nozīmēja par Irākas valdnieku un Malika sabiedroto. «'Abd al-Malik». Encyclopedia Britannica. I: A-Ak - Bayes (15th izd.). Chicago, IL : Encyclopedia Britannica, Inc. 2010. 14–15. lpp. ISBN 978-1-59339-837-8. Dr. Eli Munif Shahla, "Al-Ayam al-Akhira fi Hayat al-Kulafa", Dar al-Kitab al-Arabi, 1st ed., 1998, pp 236-238. 646. vai 647. gadā. Leons Taivans, Tuvo Austrumu civilizācija: arābi, islāms, halifāts, 113. lpp., ISBN 978-9984-46-309-4. Classical Islam G.Gunebam Mehrunisha Suleman, Afaaf Rajbee. «The Lost Female Scholars of Islam». Emel magazine. Emel magazine. Skatīts: 2015. gada 23. februāris. Masudul Hasa, History of Islam Bacharach in Necipogulu, 1996, p. 38. Vikikrātuvē par šo tēmu ir pieejami multivides faili. Skatīt: Abdelmaliks Ibn Marvāns.