"Sapņotāji" (The Dreamers) ir Lielbritānijas, Itālijas un Francijas kopražojuma drāma. Filmas pirmizrāde notika Venēcijas kinofestivālā, kur tā kļuva par vienu no kinofestivāla centrālajiem notikumiem. "Sapņotājos" ir ļoti daudz atklāti erotisku, pat šokējošu ainu: homoseksuāls akts, nevainības zaudēšana, incesta mēģinājums. Filma tāpēc tika vērtēta pretrunīgi, īpaši ASV. ASV filmas pilnā versija tika vērtēta ar NC-17. Uzmanību! Turpmākajā tekstā var tikt atklātas nozīmīgas detaļas par filmas saturu! Filma stāsta par 1968. gada Parīzi, kur norisinās politiskie nemieri un ir seksuālās brīvības laiks. Demonstrācijas laikā Metjū iepazīstas ar Teo un Izabellu — bagātu intelektuāļu bērniem. Kaislīgie kino mīļotāji pierunā Metjū dzīvot kopā ar viņiem. Lepnajā dzīvoklī Teo un Izabella guļ kopā vienā gultā, kopā iet vannā un izspēlē dažādas epizodes no savām mīļākajām filmām. Metjū šeit sastopas ne tikai ar diskusijām par kino, bet arī ar Izabellas vēlmi iepazīt mīlestības pasauli. Brālis un māsa eksperimentē ar kārdinājumiem un jūtām, un drīz vien šokētais Metjū tiek iesaistīts dīvainajās izpriecās. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)