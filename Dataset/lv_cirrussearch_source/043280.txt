Adams Navalka (poļu: Adam Nawałka; dzimis 1957. gada 23. oktobrī Krakovā, Polijā) ir poļu futbola treneris un bijušais futbolists, spēlējis pussarga pozīcijā, bijis Polijas futbola izlases dalībnieks. No 2013. līdz 2018. gadam bija Polijas izlases galvenais treneris. Lielāko daļu spēlētāja karjeras aizvadīja klubā Krakovas "Wisła". 1978. gada rudenī Navalku sāka vajāt traumas, kas liedza turpmāk pilnvērtīgi aizvadīt profesionālo karjeru. Futbolista karjeru noslēdza ASV pusprofesionālā komandā Polish-American Eagles. Polijas izlasē debitēja 1977. gada 13. aprīlī draudzības spēlē pret Ungāriju un jau savā pirmajā spēlē guva vārtus. Izlases sastāvā piedalījās 1978. gada FIFA Pasaules kausa finālturnīrā. Pēdējo spēli izlases rindās aizvadīja 1980. gada jūlijā pret Kolumbiju. Kopumā izlases rindās nospēlēja 34 spēles un guva vienus vārtus. Trenera karjeru sāka 1996. gadā Polijas trešās līgas komandā Kšešovices "Świt". 1998. gadā uzsāka darbu Krakovas "Wisła", vairākas reizes nonākot arī galvenā trenera amatā. Karjeras turpinājumā pildīja galvenā trenera pienākumus arī citos Polijas klubos. 2013. gada oktobrī kļuva par Polijas izlases galveno treneri. Navalkas vadībā Polija sasniedza ceturtdaļfinālu 2016. gada Eiropas čempionātā. 2018. gada FIFA Pasaules kausa finālturnīrā izlase nespēja izkļūt no grupas un pēc turnīra Navalka atkāpās no amata. «Adam Nawałka - national football team player». eu-football.info (angļu). Skatīts: 2018. gada 4. jūnijā. «Nawałka selekcjonerem reprezentacji Polski!». pzpn.pl (poļu). 2013. gada 26. oktobrī. Arhivēts no oriģināla, laiks: 2014-10-12. Skatīts: 2018. gada 4. jūnijā. «Polijas treneris Navalka pēc neveiksmīgā Pasaules kausa atkāpjas no amata». sportacentrs.com. 2018. gada 3. jūlijā. Skatīts: 2018. gada 9. jūlijā. Vikikrātuvē par šo tēmu ir pieejami multivides faili. Skatīt: Adams Navalka. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)