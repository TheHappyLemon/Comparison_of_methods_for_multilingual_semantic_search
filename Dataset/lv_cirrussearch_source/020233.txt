Aleksandrs Burmistrovs (krievu: Александр Олегович Бурмистров; dzimis 1991. gada 21. oktobrī) ir krievu hokejists, centra uzbrucējs. Pašlaik (2023) Burmistrovs spēlē KHL kluba Kazaņas "Ak Bars" rindās. Profesionāļa karjeru Burmistrovs sāka 2008.—09. gada sezonā, kad aizvadīja savu debijas spēli KHL kluba Kazaņas "Ak Bars" rindās. Iepriekšējās divas sezonas hokejists bija aizvadīja kluba otrajā sastāvā Krievijas Augstākajā līgā. 2009.—10. gada sezonu uzbrucējs aizvadīja Ontārio hokeja līgas klubā Berijas "Colts", taču 2010.—11. gada sezonu aizvadīja jau NHL kluba Atlantas "Thrashers" vienībā. 2011. gada vasarā kopā ar franšīzi Burmistrovs pārcēlās uz Vinipegas "Jets", tās rindās aizvadot nākamās divas sezonas. 2012.—13. gada sezonā "Jets" sastāvā Burmistrovs gan aizvadīja vien 44 spēles. 2013. gada jūlijā Burmistrovs noslēdza divu gadu līgumu ar Kazaņas "Ak Bars". 2013.—14. gada sezonā ar 38 punktiem viņš bija "Ak Bars" rezultatīvākais spēlētājs. 2015. gada vasarā noslēdza divu gadu līgumu ar Vinipegas "Jets" un atgriezās NHL. 2017. gada janvāra sākumā tika aizmainīts uz Arizonas "Coyotes", taču jūlijā noslēdza viena gada līgumu ar Vankūveras "Canucks". Tiesa, jau sezonas gaitā atgriezās Krievijā, pievienojoties Kazaņas "Ak Bars". Krievijas hokeja izlases rindās kļuvis par 2014. gada Pasaules čempionu. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)