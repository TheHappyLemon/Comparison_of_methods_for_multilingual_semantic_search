Komodo (indonēziešu: Pulau Komodo) ir Indonēzijai piederoša vulkāniska sala Mazo Zunda salu grupā. Administratīvi pieder Austrumu Nusa Tengaras provincei. Izvietojusies starp Floresas jūru ziemeļos un Sumbas šaurumu dienvidos. Sala mazapdzīvota, tajā dzīvo ap 2000 iedzīvotājiem. Sala slavena ar tajā mītošo lielāko mūsdienās dzīvojošo ķirzaku Komodo varānu. Sala izvietojusies Mazo Zunda salu grupā; Sapes šaurums rietumos to atdala no Sumbavas, bet Lintahas šaurums austrumos — no Padaras un Rinčas salām. Krasta līnija stipri izrobota ar daudziem līčiem un pussalām, piekrastē daudz sīku saliņu. Reljefs kalnains, augstākā virsotne ir Araba kalns 823 m vjl. Visa sala kopā ar kaimiņos esošajām mazākajām salām iekļauta Komodo nacionālajā parkā. «Komoda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 371. lpp. World Heritage List. Komodo National Park Vikikrātuvē par šo tēmu ir pieejami multivides faili. Skatīt: Komodo. Encyclopædia Britannica raksts (angliski)