Valentīna Gotovska (dzimusi Tolstika 1965. gada 3. septembrī Krāslavā) ir bijusī Latvijas vieglatlēte, startējusi tāllēkšanas un augstlēkšanas sacensībās. Pēc karjeras beigām strādā par viegatlētikas un fiziskās sagatavotības treneri. V. Gotovska ir pašreizējā Latvijas rekordiste augstlēkšanā (1,97 m) un ilgu laiku bija rekordiste arī tāllēkšanā (6,91 m). Izglītību ieguvusi Krāslavas 2. vidusskolā un Rīgas 34. profesionāli tehniskajā skolā, pirms nopietnās sportistes karjeras sākšanas bijusi friziere. V. Gotovskas brālis Andrejs Tolstiks arī ir bijušais vieglatlēts, arī startēja tāllēkšanas disciplīnā. Piedalījusies četrās Olimpiskajās spēlēs (1992, 1996, 2000, 2004). 1992. gadā Barselonā izcīnījusi savu augstāko vietu šajās sacensībās — 13. vietu augstlēkšanā, 1996. gadā Atlantā viņa ieņēma 28. vietu tāllēkšanā. 2000. gadā Sidnejā V. Gotovska bija 20. tāllēkšanā un Olimpisko spēļu karjeru noslēdza ar 24. vietu tāllēkšanā 2004. gadā Atēnās. Tāpat startējusi vairākos Pasaules čempionātos, augstāko vietu (5.) ieņēma 2001. gadā tāllēkšana ar rezultātu 6,84 m. 2003. gadā viņa kļuva par visu laiku vecāko tāllēkšanas sacensību dalībnieci (un finālisti) Pasaules čempionātos. Vairāk nekā 30 reizes izcīnījusi Latvijas čempiones titulu. Pēc karjeras beigām strādā par treneri. 2006. gada absolvējusi Latvijas Sporta pedagoģijas akadēmiju kā vieglatlētikas trenere. Andris Staģis. Latvijas vieglatlēti olimpiskajos 100 gados. RaKa, 1998. 189. lpp. ISBN 9984558657. «VALENTĪNA GOTOVSKA». Bibliotekakraslava.lv. Skatīts: 2013. gada 29. aprīlī. «Kāda būs trešā olimpiāde Valentīnai Gotovskai?». Latgaleslaiks.lv. Arhivēts no oriģināla, laiks: 2016. gada 5. martā. Skatīts: 2013. gada 29. aprīlī. «Ēriks Rags tūdaļ aiz pjedestāla». www.diena.lv. Skatīts: 2019-04-21. «LOK profils». Olimpiade.lv. Arhivēts no oriģināla, laiks: 2012. gada 23. maijā. Skatīts: 2012. gada 19. maijā. IAAF Statistics Book «Gribētu lekt visu dzīvi». Sporto.lv. Arhivēts no oriģināla, laiks: 2016. gada 4. martā. Skatīts: 2012. gada 19. maijā. «LSFP». lsfp.lv. Skatīts: 2019-04-21. Latvijas Sporta Pedagoģijas akadēmijas absolventi. Rīga : Latvijas Sporta Pedagoģijas akadēmija. 2016. Olympedia profils (angliski) LOK profils IAAF profils (angliski) Trach and Field vieglatlētes profils (angliski) Latvijas vieglatlēta(-es) profils