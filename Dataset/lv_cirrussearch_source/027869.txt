Larss Ellers (dzimis 1989. gada 12. jūlijā) ir dāņu hokejists, centra uzbrucējs, Dānijas hokeja izlases dalībnieks. Pašlaik (2021) Ellers spēlē Nacionālās hokeja līgas kluba Vašingtonas "Capitals" sastāvā. Spēlēt sācis dzimtajā Rodovrē, 2005. gadā hokejists pievienojās zviedru kluba Frölunda HC sistēmai. Tās sastāvā 2007.—08. gada sezonā Ellers debitēja Zviedrijas Elitsērijā, uzsākot profesionālo karjeru. Frölunda HC rindās Ellers aizvadīja arī 2008.—09. gada sezonu, pēc kuras pārcēlās uz Ziemeļameriku. 2009.—10. gada sezonu uzbrucējs uzsāka Amerikas hokeja līgas vienībā Peorijas "Rivermen". Sezonas gaitā gan viņš tika izsaukts uz Sentluisas "Blues", aizvadot septiņas spēles NHL. 2010. gada vasarā Ellers tika aizmainīts uz Monreālas "Canadiens", kuras sastāvā uzbrucējs uzreiz arī nostiprinājās. 2012.—13. gada NHL sezonas lokauta laikā Ellers spēlēja SM līgas vienībā Jiveskiles JYP, taču tad atgriezās "Canadiens". Ellers aizvadīja rezultatīvu saīsināto NHL sezonu, 46 spēlēs atzīmējoties ar 30 rezultativitātes punktiem. 2014. gada vasarā hokejists ar "Canadiens" pagarināja līgumu uz nākamajiem četriem gadiem, taču 2016. gada vasarā tika aizmainīts uz Vašingtonas "Capitals". 2018. gadā kopā ar "Capitals" izcīnīja Stenlija kausu, bija finālsērijas izšķirošo vārtu autors. 2023. gada 1. martā Capitals aizmainīja Eleru uz Kolorādo Avalanche apmaiņā pret otrās kārtas izvēli 2025. gada NHL draftā. Dānijas hokeja izlases rindās Ellers spēlējis 2008., 2010. un 2012. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.nhl.com/avalanche/news/avalanche-acquires-lars-eller/c-341681464