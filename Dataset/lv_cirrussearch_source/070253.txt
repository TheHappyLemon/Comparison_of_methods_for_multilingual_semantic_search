Kristians Maikls Leonards Sleiters (angļu: Christian Michael Leonard Slater; dzimis 1969. gada 18. augustā) ir amerikāņu aktieris un producents. Savu kino debiju piedzīvojis filmā The Legend of Billie Jean (1985), bet kļuvis atpazīstams pēc lomas komēdijā Heathers (1989). Par lomu seriālā Mr. Robot (2015—2019) 2016. gadā saņēmis Zelta globusa balvu. 1990. gados atveidojis lomas vairākās lielbudžeta filmās, kā "Robins Huds, zagļu princis" (Robin Hood: Prince of Thieves, 1991), "Intervija ar vampīru: Vampīra hronikas" (1994), "Salauztā bulta" (Broken Arrow, 1996) un Hard Rain (1998), kā arī kulta filmās, kā Gleaming the Cube (1989), Pump Up the Volume (1990) un "Īstā mīlestība" (1993). Citas Sleitera pazīstamākās lomas ir filmās "Rozes vārds" (1986), Tucker: The Man and His Dream (1988), "Ar vēju runājošie" (Windtalkers, 2002), Alone in the Dark (2005), "Bobijs" (2006), He Was a Quiet Man (2007), "Nimfomāne" (Nymphomaniac, 2013), King Cobra (2016), "Neviens nav ideāls" (2017), We Can Be Heroes (2020) un "Dēkas ar diktatoru" (Freelance, 2023). Vikikrātuvē par šo tēmu ir pieejami multivides faili. Skatīt: Kristians Sleiters. IMDb profils (angliski) Internet Broadway Database profils (angliski) AllMovie profils (angliski)