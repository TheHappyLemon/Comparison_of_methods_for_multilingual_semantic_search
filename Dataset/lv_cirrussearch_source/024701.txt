Monpeljē (franču: Montpellier) ir pilsēta Francijas dienvidos apmēram 10 kilometrus no Vidusjūras. Langdokas-Rusijonas reģiona un Ero departamenta centrs. Pilsētā atrodas 1220. gadā dibinātā Monpeljē universitāte - viena no senākajām Francijā. Tomēr jāņem vērā, ka Lielās franču revolūcijas laikā universitāti slēdza, un darbību atjaunoja tikai 1896. gadā. Pilsētā atrodas 1593. gadā dibināts botāniskais dārzs - vecākais Francijā. Pilsētā ir bāzēts profesionāls futbola klubs Monpeljē HSC. Pilsēta pirmoreiz rakstos minēta 985. gadā un atradās Tulūzas grāfu pakļautībā. X gadsimtā tā strauji attīstījās kā tirdzniecības centrs. 1204. gadā Monpeljē ieguva pilsētas tiesības. 1213. gadā pilsēta kļuva par Aragonas karaļa Pedro II īpašumu, bet 1349. gadā nonāca Francijas karaļa Filipa VI valdījumā. Viduslaikos Monpeljē attīstījās kā svarīgs tirdzniecības centrs ar Levanti, tomēr XV gadsimta beigās to izkonkurēja Marseļa. Reformācijas laikos XVI gadsimtā Monpeljē bija hugenotu centrs. 1622. gadā Francijas karalis Luijs XIII aplenca un ieņēma pilsētu. Vēlāk Luijs XIV izvēlējās Monpeljē par Langdokas centru, tomēr pēc Lielās franču revolūcijas Monpeljē kļuva par daudz mazākā Ero departamenta galveno pilsētu. XX gadsimtā pēc Alžīrijas neatkarības iegūšanas Monpeljē apmetās daudzi Alžīrijas franču iedzīvotāji. EPITECH Montpellier Business School Nacionālā civilās aviācijas skola Monpeljē dzimuši: Antuāns Žeroms Balārs (Antoine-Jérôme Balard, 1802 - 1876) - ķīmiķis Frederiks Bazills (Frédéric Bazille, 1841 - 1870) - gleznotājs Žans Liks Deāns (Jean-Luc Dehaene, 1940 - ) - beļģu politiķis Žuljeta Greko (Juliette Gréco, 1927 - ) - aktrise, dziedātāja Haime I Iekarotājs (Jaime I el Conquistador, 1208 - 1276) - Aragonas karalis Aleksandrs Kabanēls (Alexandre Cabanel, 1823 - 1889) - gleznotājs Žans Žaks Režī Kambaserēss (Jean-Jacques-Régis de Cambacérès, 1753 - 1824) - politiķis Ogists Konts (Auguste Comte, 1798 - 1857) - filozofs Leo Malē (Léo Malet, 1909 - 1996) - rakstnieks Eduārs Rošs (Édouard Roche, 1820 - 1883) - astronoms Svētais Rohs (Rochus/Roch, 1295 - 1327) - svētais Emīlija Simona (Émilie Simon, 1978 - ) - mūziķe Vikikrātuvē par šo tēmu ir pieejami multivides faili. Skatīt: Monpeljē. Oficiālā mājaslapa (angliski), (franciski) Q124036546.