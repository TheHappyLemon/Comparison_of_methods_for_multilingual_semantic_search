Plakanā glīvene (latīņu: Potamogeton compressus) ir mainīga izskata glīveņu dzimtas suga. Savvaļā tā ir plaši sastopama Āzijā (Japānā, Kazahstānā, Krievijā, Ķīnā, Mongolijā) un Eiropā (Austrijā, Dānijā, Francijā, Īrijā, Krievijā, Lielbritānijā, Nīderlandē, Polijā, Somijā, Spānijā, Šveicē, Vācijā, Zviedrijā, Ukrainā), tostarp nereti, bet nevienmērīgi, sastopama Latvijā stāvošos un lēni tekošos ūdeņos. Plakanā glīvene ir daudzgadīgs, liels (ga 0,5—2 m garš) lakstaugs. Stublājs ir pilnīgi iegremdēts, plakans, divšķautņains, tievs (diametrā 0,2—0,3 cm) un zaro. Ir tikai iegremdētas lineāras, sēdošas (garumā 5—25 cm, plakanas 0,2—0,6 cm) lapas. Lapas gals ir strups ar īsu dzeloņsmaili. Uz stublāja pie lapu pamata nekad nav kārpiņu; tas ir gluds. Lapām ir 5 izteiktas dzīslas, kas galā gandrīz savienojas un daudzām sīkām gareniskām dzīsliņām. Ziedi ir izvietoti īsās (1,5—3,5 cm) vārpās, ziedkopas kāts ir garāks (3—8 cm) nekā vārpa. Auglis ir ieapaļš (0,2—0,35 cm garš) riekstiņš ar grumbuļainu malu un īsu, resnu, piespiestu knābi. Zied no jūnija beigām līdz augusta vidum. «Potamogeton perfoliatus in Flora of China @ efloras.org». www.efloras.org. Skatīts: 2022-07-25. «plakanā glīvene - Potamogeton compressus L. - Augi - Latvijas daba». www.latvijasdaba.lv. Skatīts: 2022-07-23. Vikikrātuvē par šo tēmu ir pieejami multivides faili. Skatīt: Plakanā glīvene. Encyclopædia of Life raksts (angliski)