Nauris Miezis (dzimis 1991. gada 31. martā Rīgā) ir latviešu basketbolists, kas startē 3x3 basketbola disciplīnā. Olimpiskās zelta medaļas ieguvējs 2020. gada vasaras olimpiskajās spēlēs Tokijā. Dzimis 1991. gadā Rīgā, viņa māte spēlēja basketbolu, bet tēvs bija vieglatlēts un volejbolists. Abi vecāki ir nedzirdīgi un piedalījās nedzirdīgo sporta turnīros. Septiņu gadu vecumā Purvciemā, ejot ar vecmammu uz tirgu, Nauri notrieca automašīna, traumas dēļ viņš pirmajā klasē gāja divreiz. Kad vecāki izšķīrās, dzīvoja pie tēva Ķekavā. Vēlāk trenējās Alfrēda Kraukļa VEF Basketbola skolā pie trenera Jāņa Rimbenieka. Klasisko basketbolu spēlējis arī Latvijas Basketbola līgā, pārstāvēja Latvijas jaunatnes izlases. 3x3 basketbola karjeru uzsāka 2011. gadā. Komandas sastāvā uzvarēja 2020. gada Pasaules tūres finālā, viņu atzina par 2020. gada Pasaules tūres sezonas vērtīgāko spēlētāju. Pasaules tūres finālā izcīnījis arī 2. un 3. vietu. Bija 3x3 basketbola spēlētāju pasaules ranga līderis no 2019. gada oktobra līdz 2020. gada janvārim, ir arī pašreizējais ranga līderis. N. Miezis pārstāvēja Latviju 2020. gada vasaras olimpiskajās spēlēs, kopā ar Agni Čavaru, Edgaru Krūmiņu un Kārli Lasmani izcīnot zelta medaļu. Šīs bija pirmās olimpiskās zelta medaļas šī sporta veida vēsturē, kā arī pirmās olimpiskās zelta medaļas Latvijai vasaras olimpiskajās spēlēs 9 gadu laikā, kopš Māra Štromberga zelta BMX riteņbraukšanā 2012. gada Londonas olimpiskajās spēlēs. Olimpiskajā turnīrā desmit spēlēs N. Miezis guva 61 punktu. 2022. gada janvārī pēc vairāku gadu pārtraukuma N. Miezis atgriezās oficiālā spēlē klasiskajā basketbolā, pārstāvot "Ķekavas" komandu "Ramirent" Nacionālajā basketbola līgā (pēc spēka otrā Latvijā), demonstrējot izcilu sniegumu laukumā un gūstot 41 punktu, 13 atlēkušās bumbas un 6 rezultatīvas piespēles uzvarētā spēlē pret "Bausku" (100:85). 2022. gada septembrī pārcēlies no "Ķekavas" komandas, kuru pārstāvēja kopš 2016. gada, uz citu Nacionālās basketbola līgas klubu BK "Jelgava", kurā jau spēlēja viņa 3x3 basketbola biedrs Edgars Krūmiņš. 2021 Proballers SARL «Nauris Miezis». play.fiba3x3.com. Skatīts: 2021. gada 24. jūlijā. Nauris Miezis Player Profile basketball.eurobasket.com Asfalta laukumu karaļi Arhivēts 2021. gada 1. augustā, Wayback Machine vietnē. sporto.lv Nr. 369 02.2021 «Nauris Miezis. Gepards uz asfalta». Jauns.lv (latviešu). Skatīts: 2021. gada 24. jūlijā. «3x3 Basketball MIEZIS Nauris - Tokyo 2020 Olympics». olympics.com (en-us). Arhivēts no oriģināla, laiks: 2021. gada 24. jūlijā. Skatīts: 2021. gada 24. jūlijā. «Miezis atkal nokļuvis pasaules labākā 3×3 basketbolista godā | Sportazinas.com». www.sportazinas.com. 2021. gada 1. aprīlī. Skatīts: 2021. gada 24. jūlijā. «Latvia beats ROC to inaugural men's 3x3 basketball gold; Serbs bag bronze». Tokyo 2020 (en-US). Arhivēts no oriģināla, laiks: 2021-07-28. Skatīts: 2021-07-28. 3×3 basketbola zvaigzne Miezis klasiskajā basketbolā atgriežas ar galvu reibinošu “double-double” Sportazinas «Olimpiskais čempions Miezis pievienojas Krūmiņam un pārstāvēs "Jelgavu"». Sportacentrs.com (latviešu). 2022-09-11. Skatīts: 2022-09-12. Olympedia profils (angliski) Eurobasket spēlētāja(-s) profils (angliski) FIBA ARCHIVE profils (angliski) RealGM Basketball profils (angliski)