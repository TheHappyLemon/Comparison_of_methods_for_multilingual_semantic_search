Aleksejs Cvetkovs (krievu: Алексей Сергеевич Цветков; dzimis 1981. gada 28. augustā Ribinskā) ir krievu hokejists, centra uzbrucējs. Pašlaik (2017) Cvetkovs spēlē Kontinentālās hokeja līgas klubā HK Soči. Savu spēlētāja karjeru Cvetkovs uzsāka Čerepovecā, 1998.—99. sezonā spēlējot "Severstal" otrajā komandā, kas tolaik spēlēja Krievijas Augstākajā līgā. 1999.—2000. sezonā Aleksejs aizvadīja arī savas pirmās spēles Krievijas Superlīgā. 2000. gada vasarā Cvetkovs pievienojās Sanktpēterburgas "SKA" sastāvam, tās rindās spēlējot līdz pat 2003.—04. sezonas noslēgumam. Savu karjeru Aleksejs turpināja Balašihas "HK MVD" rindās. 2009.—10. sezonā komanda tika līdz Gagarina kausa izcīņas finālam, kurā gan septiņās spēlēs piekāpās Kazaņas "Ak Bars", bet Cvetkovs ar lielisku sniegumu bija visas līgas izslēgšanas spēļu visvairāk rezultatīvas piespēles atdevušais spēlētājs. Pēc sezonas beigām Cvetkovs pievienojās Čerepovecas "Severstal" sastāvam. "Severstal" rindās Cvetkovs aizvadīja nākamās divas sezonas, taču 2012. gada vasarā hokejists pievienojās Maskavas "Dinamo" rindām, kopā ar komandu izcīnot Gagarina kausu. 2015.—16. gada sezonā ar 39 rezultativitātes punktiem Cvetkovs bija rezultatīvākais komandas spēlētājs. 2017. gada vasarā pārcēlās uz HK Soči rindām. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)