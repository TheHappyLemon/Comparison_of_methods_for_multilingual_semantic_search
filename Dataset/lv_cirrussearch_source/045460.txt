Konrads Vilhelms Megi (igauņu: Konrad Vilhelm Mägi; dzimis 1878. gada 1. novembrī Hellenurmes muižā netālu no Tartu, Krievijas impērijā, miris 1925. gada 15. augustā Tartu, Igaunijā) bija igauņu mākslinieks ainavists. Megi darbi ar Sāremā salas motīviem ir pirmie mūsdienu igauņu dabas gleznojumi. Konrads Megi dzimis 1878. gada 1. novembrī netālu no Tartu. Pamatizglītību mākslā guva Tartu vācu amatnieku biedrības zīmēšanas kursos. 1903. gadā viņš iestājās Sanktpēterburgas Štiglica Centrālajā tehniskās zīmēšanas skolā, bet bija spiests pārtraukt mācības sakarā ar piedalīšanos 1905. gada revolucionārajos notikumos. 1906. gada vasaru mākslinieks pavadīja Ālandu salās, kuru gleznainā daba iedvesmoja viņu radīt vairākas ainavas. 1907. gadā Megi pārcēlās uz Parīzi, laikā no 1908. līdz 1910. gadam viņš uzturējās Norvēģijā, no kurienes atkal devās uz Francijas galvaspilsētu. Parīzē Megi ietekmēja impresionisms un fovisms, kas atstāja būtisku iespaidu uz viņa krāsu gammu. 1910. gadā viņš pirmo reizi iepazīstināja Igaunijas mākslas kopienu ar saviem darbiem, nosūtot vairākas gleznas no Norvēģijas ("Norvēģijas ainava ar priedēm", "Norvēģijas ainava" u.c). 1912. gadā viņš atgriezās dzimtenē un 1913. — 1914. gada vasaru pavadīja Sāremā salā, tur radot gleznu "Jūras kāposti" un citus darbus. No 1918. gada viņa darbos jūtama spēcīga ekspresionisma ietekme. Viņš bija viens no Tartu Mākslas biedrības Pallas dibinātājiem un iedvesmotājiem. 2004. gadā notika dramaturga Marta Kivastika lugas Külmetava kunstniku portreed pirmizrāde, kas bija veltīta mākslinieka dzīvei un vēlāk ieguva daudzas balvas. Konrada Megi medaļu ik gadu piešķir Igaunijas labākajam gleznotājam. Tartu, Rātslaukuma laukumā (Raekoja plats) tajā pašā telpā, kur 20. gadsimta sākumā strādāja mākslinieks, tagad darbojas Konrada Megi ateljē. 2008. gada 1. decembrī salona "E" rīkotajā izsolē Konrada Megi gleznu "Sievietes portrets" (Naise portree, Madonna) pārdeva par 1 010 000 Igaunijas kronām un "Kapri ainavu" (Capri maastik) — par 2 miljoniem kronu. Konrada Megi vārdā kādu laiku bija nosaukta Tartu mākslas koledža. Capri tänav. 1922-1923. Ainava ar sarkanu mākoni (Maastik punase pilvega). 1913-1914 Norra maastik. 1908-1910. Obersdorfi maasti. 1922-1923. Sergei Grigorjev. «архив газеты "Молодежь Эстонии"». www.moles.ee. Skatīts: 2018-10-22. Trükised - Külmetava kunstniku portreed : Viinistu triloogia. «Художник Мяги и его мифы». Rus.Postimees.ee (krievu). Skatīts: 2018-10-22. Vikikrātuvē par šo tēmu ir pieejami multivides faili. Skatīt: Konrads Megi.