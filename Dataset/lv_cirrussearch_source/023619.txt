Parīzes Ziemeļu kapi jeb Monmartras kapsēta (franču: Cimetière de Montmartre) ir kapsēta Parīzē, Francijā. Šī ir trešā lielākā kapsēta Parīzē pēc Perlašēza (Cimetière du Père-Lachaise) un Monparnasas (Cimetière du Montparnasse) kapiem. Par Monmartras kapsētu mazāka ir Pasi kapsēta (Cimetière de Passy). Monmartras kapsētu oficiāli atklāja 1825. gada 1. janvārī. Tās platība ir 11 hektāri, te ir sastādīti 783 koki. Pāri kapsētai ir 1888. gadā būvētais Kolankūra metāla tilts (Pont de Caulaincourt). Kapsēta atrodas avenue Rachel 20, Parīzes 18. apgabalā, kas atrodas tā saucamajā augšējā pilsētā, vēsturiskajā centrā netālu no Svētās Sirds bazilikas (La Basilique du Sacré Cœur de Montmartre). 20 000 kapavietu starpā ir tādu slavenu cilvēku kā Heinriha Heines, Stendāla, Zolā, Berlioza, Vaclava Ņižinska pieminekļi. Vispopulārākā tūristu un pielūdzēju vidū ir franču dziedātājas Dalidas atdusas vieta, kas visu gadu ir noklāta ar ziediem. Official website A more comprehensive list Cimetiere de Montmartre franču: {{{2}}} «Paris.fr, site officiel de la ville de Paris – Paris.fr». www.paris.fr (franču). Arhivēts no oriģināla, laiks: 2014-04-02. Skatīts: 2018-08-09.