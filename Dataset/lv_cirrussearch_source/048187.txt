Freds Brimmers (angļu: Fred Bruemmer), dzimis kā Frīdrihs Kārlis fon Brimmers (vācu: Friedrich Karl von Brümmer, 1929–2013), bija Latvijas vācbaltiešu cilmes Kanādas fotogrāfs un rakstnieks. Cēlies no Veckalsnavas muižas (Alt Kalzenau) īpašnieku Brimmeru dzimtas. Dzimis 1929. gada 26. jūnijā Rīgā Arista Aleksandra fon Brimmera un viņa sievas Dorotejas Bertas, dzimušas fon Vālas (von Wahl), ģimenē. Pēc Otrā pasaules kara sākuma 1939. gadā kopā ar vecākiem pārcēlās uz dzīvi okupētajā Polijā, 1945. gadā nokļuva Sarkanās armijas gūstā un tika nosūtīts spaidu darbos uz Ukrainas ogļraktuvēm. Pēc atbrīvošanas 1951. gadā pārcēlās uz dzīvi Ontārio provinces ziemeļos Kanādā. Strādāja par zeltraci, 1956. gadā ieguva Kanādas pilsonību un kopš 1963. gada neilgi bija laikraksta The Gazette reportieris. Katru gadu viņš līdz pat sešiem mēnešiem pavadīja ceļojumos Kanādas arktiskajā daļā, gada atlikušo daļu dzīvoja Monreālā, kur rakstīja un sūtīja dabas aprakstus ar fotografējijām žurnāliem International Wildlife, Natural History, National Geographic, Smithsonian, Canadian Geographic. No 1969. līdz 2008. gadam viņš publicēja 24 grāmatas par Ziemeļkanādas dabu. Miris 2013. gada 17. decembrī Monreālā. The Long Hunt, 1969 Seasons of the Eskimo, 1971 Encounters with Arctic Animals, 1972 The Arctic, 1974 The Life of the Harp Seal, 1977 Children of the North, 1979 Summer at Bear River, 1980 The Arctic World, 1985 Arctic Animals, 1986 Seasons of the Seal, 1988 World of the Polar Bear, 1989 Seals, 1991 (mit Eric S. Grace) Land of Dark, Land of Light, 1993 Les Animaux du Grand Nord, 1993 The Narwhal: Unicorn of the Sea, 1993 Arctic Memories: Living with the Inuit, 1993 Nanook and Naoya: The Polar Bear Cubs, 1995 Kotik: The Baby Seal, 1995 Polar Dance: Born of the North Wind, 1997 Seals in the Wild, 1998 Glimpses of Paradise, 2002 Survival: A Refugee Life, 2005 Islands of Fate, 2006 Arctic Visions: Pictures from a Vanished World, 2008 Kanādas ordenis, 1983 Ņūbransvikas Universitātes goda doktors (Dr.h.c.), 1989 Ziemeļamerikas Dabas fotogrāfu asociācijas balva par mūža ieguldījumu, 2003 Ziemeļamerikas Arktiskā institūta loceklis Kanādas Karaliskās mākslas akadēmijas loceklis Fred Bruemmer Pictures and Images Bruemmer (Friedrick Karl von dit Fred) memoireduquebec.com (franciski) The Globe and Mail on December 20, 2013 «Members since 1880». Royal Canadian Academy of Arts. Arhivēts no oriģināla, laiks: 2011. gada 26. maijs. Skatīts: 2019. gada 13. aprīlis. Arhivēts 2011. gada 26. maijā, Wayback Machine vietnē.