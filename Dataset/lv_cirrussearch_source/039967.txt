Nazems Kadri (angļu: Nazem Kadri; dzimis 1990. gada 6. oktobrī) ir Libānas arābu izcelsmes Kanādas hokejists, centra uzbrucējs. Pašlaik (2023) Kadri spēlē Nacionālās hokeja līgas kluba Kalgari "Flames" sastāvā. Juniora vecumā Kadri spēlēja Ontario hokeja līgas klubu Kičeneras "Rangers" un Landonas "Knights" sastāvā. 2008. gadā "Rangers" sastāvā kļuva par līgas čempionu, taču divus gadus vēlāk "Knights" rindās spēlēja arī līgas Zvaigžņu spēlē. Lai gan jau 2009. gada NHL draftā uzbrucēju izvēlējās Toronto "Maple Leafs", pēc dalības tās pirmssezonas nometnē Kadri atgriezās "Knights" sastāvā. 2010. gada februārī Kadri tika izsaukts uz NHL, "Maple Leafs" rindās aizvadot debijas spēli NHL. Arī 2010.—11. gada sezonas pirmssezonas nometnē Kadri neizcīnīja vietu "Maple Leafs" sastāvā, tiekot nosūtīts uz Amerikas hokeja līgas vienību Toronto "Marlies". Sezonas turpinājumā uzbrucējs NHL gan aizvadīja 21 spēli. Toronto "Maple Leafs" sastāvā uzbrucējam izdevās nostiprināties vien 2012.—13. gada sezonā. 2013.—14. gada sezonu Kadri noslēdza ar 50 rezultativitātes punktiem, tādējādi kļūdams par vienu no komandas rezultatīvākajiem spēlētājiem. 2017. gada janvārī guva savas NHL karjeras 100. vārtus. 2019. gada vasarā tika aizmainīts uz Kolorādo "Avalanche". Kadri 2022. gadā izcīnīja Stenlija kausu ar Kolorado "Avalanche", kļūstot par pirmo islāmticīgo un otro arābu tautības spēlētāju, kurš izcīnījis kausu aiz Džastina Abdelkadera, kurš to ieguva 2008. gadā Detroitas "Red Wings" sastāvā. 2022. gada 18. augustā Kadri ar Kalgari "Flames" parakstīja līgumu uz septiņiem gadiem par 49 miljoniem ASV dolāru. Eliteprospects profils (angliski) Internet Hockey Database profils (angliski) Hockey-Reference profils (angliski) https://www.delfi.lv/sports/news/hokejs/kolorado-avalanche-pirmo-reizi-kops-2001-gada-izcina-stenlija-kausu.d?id=54488852 https://www.sportsnet.ca/nhl/article/back-home-muslim-hockey-community-beaming-after-kadris-historic-moment/