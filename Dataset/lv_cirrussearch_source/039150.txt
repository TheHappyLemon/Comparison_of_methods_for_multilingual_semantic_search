Texas ir 90. gadu beigās plašu popularitāti Lielbritānijā un citviet Eiropā iemantojusi skotu rokgrupa, kuru 1986. gadā Glāzgovā izveidoja bijušais grupas Altered Images ģitārists Džons Makelhons un vokāliste Šarlīna Spiteri. Grupas pirmā uzstāšanās notika 1988. gada martā Skotijā Dandī universitātē, bet pirmais singls I Don't Want a Lover iznāca 1989. gada janvārī, sasniedzot 8. vietu Apvienotās Karalistes hitparādē. "Ziedu laikos” divi Texas studijas albumi - White on Blonde un The Hush - sasniedza britu pārdotāko albumu saraksta pirmo vietu, populārākās dziesmas - tādas kā Say What You Want, Insane un Summer Sun - tika pastāvīgi atskaņotas radio, bet videoklipi raidīti MTV. Texas izdevusi desmit studijas albumus, četras labāko dziesmu izlases, kā arī vienu ar grupas muzicēšanu radio BBC studijās. Southside (1989) Mothers Heaven (1991) Ricks Road (1993) White on Blonde (1996) The Hush (1999) Careful What You Wish For (2003) Red Book (2005) The Conversation (2013) Jump On Board (2017) Hi (2021) The Greatest Hits (2000) I Don't Want a Lover: The Collection (2004) The BBC Sessions (2007) Texas 25 (2015) The Very Best of 1989–2023 (2023)