Leopolda un Astridas krasts (angļu: Leopold and Astrid Coast; norvēģu: Kong Leopold og Dronning Astrid Land) ir Austrumantarktīdas piekrastes daļa gar Rietumu šelfa ledāju krastiem Princeses Elizabetes Zemē. Stiepjas no Penka raga austrumos (66°43′S 87°55′E) līdz šelfa ledāja rietumu malai pie Berjera līča. Kopējais piekrastes garums ap 300 km. Austrumos robežojas ar Vilhelma II krastu, rietumos — ar Ingridas Kristensenas krastu. Krastā noplūst vairāki nelieli šļūdoņi, kas baro šelfa ledāju. Krastu 1934. gada 17. janvārī atklāja norvēģu izpētes ekspedīcija Lāša Kristensena vadībā ar kuģi Thorshavn un nosauca to par godu tā laika Beļģijas karaļpārim. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Leopolda un Astridas krasts Koordinātas: 67°20′S 84°30′E﻿ / ﻿67.333°S 84.500°E﻿ / -67.333; 84.500