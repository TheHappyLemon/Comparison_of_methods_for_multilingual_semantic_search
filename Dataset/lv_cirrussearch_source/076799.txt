Franks de Būrs (nīderlandiešu: Frank de Boer; dzimis 1970. gada 15. maijā Hornā) ir bijušais Nīderlandes futbolists, tagad — futbola treneris. Viņš ir jaunākais no dvīņu brāļiem, viņa brālis Ronalds de Būrs arī bija profesionāls futbolists un daļu karjeras viņi aizvadīja vienos klubos. Franks bija aizsargs ar labu piespēļu prasmi un standartsituāciju izpildi. No 2020. gada septembra līdz 2021. gada jūnijam bija Nīderlandes futbola izlases galvenais treneris. De Būrs savu karjeru sāka kā kreisais malējais aizsargs Amsterdamas "Ajax", bet tad sāka spēlēt centra aizsarga pozīcijā, kur spēlēja arī nacionālās izlases rindās. Pēc tam, kad viņš ar Ajax ieguva Čempionu līgas un UEFA kausu, viņš pievienojās FC Barcelona, kur viņam panākumus atkārtot neizdevās. Turklāt viņam nācās piedzīvot negodu sakarā ar pozitīviem testiem ar aizliegto preparātu nandrolonu. Viņš pavadīja nepilnu sezonu Stambulas "Galatasaray", pievienojoties klubam 2003. gada vasarā. 2004. gada janvārī viņš pārcēlās uz Glāzgovas "Rangers". Rangers komandu viņš kopā ar dvīņubrāli Ronaldu pameta pēc 2004. gada Eiropas čempionāta (viņi spēlēja kopā Ajax, Barcelona un Rangers komandā), lai karjeru noslēgtu Katarā Al-Rayyan klubā. Par spēlētāja karjeras beigšanu viņš paziņoja 2006. gada aprīlī. Nīderlandes izlasē debitēja 1990. gada 26. septembrī spēlē pret Itāliju. Pirmos vārtus izlases rindās guva 1991. gada 5. jūnijā pret Somiju. Piedalījies divos FIFA Pasaules kausa finālturnīros — 1994. un 1998. gadā, kā arī trīs Eiropas čempionātos (1992, 2000, 2004). Visas trīs reizes komanda sasniedza Eiropas čempionāta pusfinālu, bet 1998. gada Pasaules kausā izcīnīja 4. vietu. Ilgus gadus bijis izlases kapteinis. Karjeru izlasē noslēdza pēc 2004. gada Eiropas čempionāta finālturnīra. Kopumā izlases rindās aizvadījis 112 spēles un guvis 13 vārtus. Kopš 2007. gada viņš darbojās kā Ajax kluba jauniešu treneris, kā arī Nīderlandes futbola izlases trenera asistents kopā ar citu bijušo futbolistu Filipu Koku. No 2010. līdz 2016. gadam bija Ajax galvenais treneris. 2016. gada augustā kļuva par Milānas "Internazionale" galveno treneri. 2017. gadā vadījis Anglijas futbola Premjerlīgas klubu Crystal Palace. No 2018. līdz 2020. gadam strādāja ASV — bija MLS komandas Atlanta United galvenais treneris. 2020. gada 23. septembrī tika apstiprināts par Nīderlandes izlases galveno treneri. 2020. gada Eiropas čempionātā Nīderlandes izlase izstājās astotdaļfinālā, ar 0:2 piekāpjoties Čehijai. Drīz pēc tam pēc apbusējas vienošanās ar Nīderlandes Futbola asociāciju de Būrs galvenā trenera amatu atstāja. Ajax Eredivisie: 1989–90, 1993–94, 1994–95, 1995–96, 1997–98 KNVB beker: 1992–93, 1997–98 Johan Cruijff Schaal: 1993, 1994, 1995 UEFA Čempionu līga: 1994–95 UEFA kauss: 1991–92 UEFA Superkauss: 1995 Starpkontinentālais kauss: 1995 Barcelona Spānijas La Liga: 1998–99 Ajax Eredivisie: 2010–11, 2011–12, 2012–13, 2013–14 Johan Cruijff Schaal: 2013 «Frank de Boer, footballer». eu-football.info (angļu). Skatīts: 2020. gada 11. oktobrī. «Frank de Boer confirmed as new Head Coach» (angļu). Milānas "Internazionale". 2016. gada 9. augustā. Arhivēts no oriģināla, laiks: 2016. gada 12. augustā. Skatīts: 2016. gada 21. augustā. «De Būrs pārņem Nīderlandes futbola izlases grožus». diena.lv. 2020. gada 24. septembrī. Skatīts: 2020. gada 11. oktobrī. «De Būrs neizpildītā uzdevuma dēļ atstāj Nīderlandes izlases trenera amatu». sportacentrs.com. 2021. gada 29. jūnijā. Skatīts: 2021. gada 14. jūlijā. Vikikrātuvē par šo tēmu ir pieejami multivides faili. Skatīt: Franks de Būrs. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)