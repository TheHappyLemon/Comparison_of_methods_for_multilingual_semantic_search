Bearna (franču: Béarn, basku: Bearno) ir vēsturisks reģions Francijas dienvidrietumos. Izvietojusies Pireneju ziemeļrietumu priekškalnēs un līdzenumā Adūras ielejā, dažkārt tiek uzskatīta par daļu no vēsturiskās Gaskoņas. Mūsdienās ietilpst Akvitānijas reģiona Atlantijas Pireneju (lielākā daļa) un Landas departamentos. Veidojusies ap seno Benearnumas pilsētu, no kuras arī cēlies Bearnas nosaukums. 9. gadsimtā, atdaloties no Vaskonijas grāfistes, izveidojās Bearnas grāfiste. Kā patstāvīga grāfiste pastāvēja līdz 1607. gadam, kad tika apvienota ar Fuā grāfisti un iekļauta Francijā. Bearnas galvaspilsētas dažādos laikos bija Benearnuma (līdz 841. gadam), Morlā (no aptuveni 1100. gada), Ortēza (no 13. gadsimta otrās puses) un Po (no 15. gadsimta vidus). Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 100. lpp.