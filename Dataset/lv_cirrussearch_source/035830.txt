Aleksejs Vižmanavins (krievu: Алексей Борисович Выжманавин; 1960. gada 1. janvāris Maskava — 2000. gada 6. janvāris Maskava) bija Krievijas starptautiskais lielmeistars šahā (1989). Divas reizes uzvarējis Maskavas pilsētas šaha čempionātos (1984, 1986). 1986. gadā Nalenčovā uzvarējis starptautiskajā šaha turnīrā. 1989. gadā Sočos uzvarējis Mihaila Čigorina memoriālā. 1990. gadā Sanktpēterburgā kopā ar Aleksandru Beļavski, Leonīdu Judasinu un Jevgeņiju Barejevu dalījis 1.-4. vietu PSRS šaha čempionātā finālā. Par panākumiem turnīros FIDE 1987. gadā Vižmanavinam piešķīrusi starptautiskā meistara (IM), bet 1989. gadā - starptautiskā lielmeistara (GM) nosaukumu. 1993. gadā Groningenā piedalījies Profesionālā šaha asociācijas (PŠA) rīkotajā Pasaules šaha čempiona nosaukuma izcīņas starpzonu turnīrā, kurā dalījis 22. vietu. Pārstāvējis Krievijas komandu lielākajos komandu šaha turnīros: Pasaules šaha olimpiādēs piedalījies 1992. gadā. Komandu vērtējumā izcīnījis zelta medaļu; Eiropas komandu šaha čempionātos piedalījies 1992. gadā. Komandu vērtējumā izcīnījis zelta medaļu. Individuālajā vērtējumā izcīnījis sudraba medaļu. Kopš 1997. gada šaha turnīros piedalījies reti. Mūža pēdējos gados pārdzīvojis savas ģimenes izjukšanu, dzīvojis viens un cietis no alkoholisma. Vižmanavina pāragrās nāves oficiālais iemesls bija sirdstrieka. USSR Championship 1990 1993 Groningen PCA Qualifying Tournament OlimpBase :: Men's Chess Olympiads :: Alexei Vyzmanavin OlimpBase :: European Men's Team Chess Championship :: Alexei Vyzmanavin Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)