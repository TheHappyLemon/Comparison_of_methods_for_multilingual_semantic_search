Sojuz TMA-01M (krievu: Союз ТМА-01М) jeb Sojuz TMA-M bija pilotējams Krievijas kosmosa kuģis apkalpes nogādāšanai uz Starptautisko kosmisko staciju (SKS). Šis bija pirmais Sojuz kuģis ar jaunu ciparu vadības sistēmu, kura pirms tam tika izmēģināta septiņos bezpilota kravas kuģos Progress M-M. Kosmosa kuģis startēja 2010. gada 7. oktobrī. Nolaišanos veica 2011. gada 16. martā. Par jauna kuģa pirmā lidojuma komandieri tika izvēlēts viens no pieredzējušākajiem Krievijas kosmonautiem ar četru kosmisko lidojumu stāžu Aleksandrs Kaleri. Kuģa Sojuz TMA-01M apkalpe augšupceļā un lejupceļā: Rezerves apkalpe: Sergejs Volkovs (Сергей Волков), komandieris  Krievija Oļegs Konoņenko (Олег Кононенко), lidojuma inženieris  Krievija Ronalds Gerens (Ronald Garan), lidojuma inženieris, NASA,  ASV Sākotnēji par Sojuz rezerves apkalpes lidojuma inženieri bija nozīmēts Sergejs Revins, bet 2010. gada janvārī viņš tika nomainīts uz Oļegu Konoņenko. Starts notika 2010. gada 7. oktobrī 23:10:55 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. Ar SKS kosmosa kuģis saslēdzās 10. oktobrī 00:01 UTC pie Poisk moduļa. Tuvošanās un saslēgšanās operācijas notika automātiskā režīmā. Oktobra beigās kļuva zināma informācija par vairākām kļūmēm pirmam modernizētajam kuģim. Neilgi pirms starta nolaižamajā aparātā kāpis spiediens. To izraisīja sūce skābekļa piegādes regulējošajā vārstā. Pēc vairākkārtējām vārsta atvēršanām un aizvēšanām problēma tika novērsta. Līdzīga situācija ir bijusi arī ar Sojuz TMA-18. Otrajā lidojuma dienā sabojājās analogciparu pārveidotājs, līdz ar to displejā vairs nepienāca dati no vairākiem analogajiem sensoriem. 10. oktobrī, pirms saslēgšanās bez iemesla pārstartējās viens no diviem displejiem apkalpes pultī. 2011. gada 16. martā 04:27:08 UTC Sojuz TMA-01M atvienojās no stacijas. Pēc tam stacijas tuvumā tika veikti jaunā kuģa sistēmu testi dažādos režimos. 07:03 UTC Sojuz dzinēji tika ieslēgti bremzēšanas manevram. Kuģis nogāja no orbītas un veica nolaišanos 86 km uz ziemeļiem no Arkalikas Kazahstānā. На новом российском космическом корабле происходят массовые отказы техники[novecojusi saite] Vesti.kz pēc Interfax, 2010-10-29 (krieviski) Sojuz TMA-M lapa SKS Lidojumu vadības centrā Arhivēts 2010. gada 23. decembrī, Wayback Machine vietnē. (krieviski)