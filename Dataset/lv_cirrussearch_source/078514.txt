Mazpolija (poļu: Małopolska, latīņu: Polonia Minor) ir vēsturisks Eiropas reģions Polijas dienvidos Vislas augštecē. Vēsturiskā galvenā pilsēta - Krakova. Nosaukums jāsaprot kā Jaunā Polija, pretēji Vecajai Polijai - Lielpolijai. Mazpolija ir senās poļu cilts visļānu areāls. No XI gs. kļuva par Polijas valsts kodolu ar Krakovu kā valsts galvaspilsētu. Poliju sadalot, Mazpolijas lielākā daļa kļuva par Austrijas sastāvdaļu kā daļa no Galīcijas un Lodomērijas karalistes. Pēc Pirmā pasaules kara, atkal nodibinoties Polijas valstij, Mazpolija iekļāvās tās sastāvā. Mazpolijas novads mūsdienās ietver sevī Polijas Ļubļinas, Mazpolijas, Piekarpatu un Sventokšiskas vojevodistes, kā arī no Silēzijas vojevodistes austrumdaļu, Mazovijas vojevodistes dienviddaļu.