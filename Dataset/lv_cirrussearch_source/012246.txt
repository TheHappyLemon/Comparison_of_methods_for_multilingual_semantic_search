Jaroslavļa (krievu: Ярославль) ir pilsēta Krievijas Eiropas daļā, 282 kilometrus uz ziemeļaustrumiem no Maskavas pie Kotorosļas upes ietekas Volgā. Tajā atrodas naftas pārstrādes rūpnīca, autoriepu rūpnīca un dīzeļdzinēju rūpnīca. Kaut arī leģenda saista pilsētas rašanos ar Jaroslava Vladimiroviča vārdu, vēsturiski pierādījumi tam nav. Pilsēta pirmoreiz minēta rakstos 1071. gadā. 11. un 12. gadsimtā — Rostovas-Suzdaļas kņazistes robežcietoksnis, bet no 1218. gada Jaroslavļa bija Jaroslavļas kņazistes galvaspilsēta. No 1463. gada — Maskavijas sastāvā. 17. gadsimtā Jaroslavļa bija otra lielākā Krievijas pilsēta un Juku laikos 1612. gadā bija Krievijas de facto galvaspilsēta — Miņina un Požarska zemessardzes bāzes pilsēta. 1658. gadā pilsēta gandrīz pilnībā nodega. 18. gadsimtā tā kļuva par ievērojamu rūpniecības centru. 1750. gadā Jaroslavļā tika nodibināts pirmais profesionālais teātris Krievijā. Krievijas pilsoņu kara laikā 1918. gada vasarā Jaroslavļa bija viens no antiboļševistiskā Borisa Savinkova dumpja centriem, kuru apspieda ar latviešu strēlnieku palīdzību. Kopš 1936. gada tā ir apgabala centrs. Jaroslavļā bāzēts Kontinentālās hokeja līgas klubs Jaroslavļas "Lokomotiv". Tas savas mājas spēles aizvada Arena 2000 hallē. Jaroslavļā vai tās apkārtnē dzimuši: Aleksandrs Ļapunovs (1857—1918) — matemātiķis; Mihails Kuzmins (1872–1936), dzejnieks un prozaiķis; Aleksandrs Jakovļevs (1923—2005) — politiķis; Valentīna Tereškova (1937) — kosmonaute; Andrejs Homutovs (1961) — hokejists; Sergejs Okrugins (1963) — starptautiskais meistars šahā; Iļja Gorohovs (1977) — hokejists; Mihails Birjukovs (1985) — hokejists; Oļegs Piganovičs (1985) — hokejists; Aleksandrs Lazušins (1988) — hokejists; Kirils Kapustins (1993) — hokejists; Ivans Provorovs (1997) — hokejists. Vladimirs Tarasenko (krievu: Влади́мир Андре́евич Тарасе́нко; 1991) – krievu hokejists; https://www.citypopulation.de/en/russia/cities/central/; pārbaudes datums: 27 septembris 2022. Vikikrātuvē par šo tēmu ir pieejami multivides faili. Skatīt: Jaroslavļa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski)