Valentīns Lobaņovs (dzimis 1971. gada 23. oktobrī, Rīgā) ir bijušais Latvijas futbolists. Lobaņovs savu karjeru sāka Skonto FC sastāvā, bet vēlāk spēlēja Krievijas un Ukrainas klubos, izņemot nelielus pārtraukumus, kad atkal spēlēja Skonto. 2005. gadā Lobaņovs atgriezās Latvijā, šoreiz FK Venta sastāvā, bet, tā kā klubs bankrotēja, viņš pārcēlās uz FK Jūrmala. Savas karjeras laikā Valentīns Lobaņovs ir kļuvis par deviņkārtēju Latvijas čempionu, kā arī piecreiz ieguvis Latvijas kausu. Par karjeras beigām Lobaņovs paziņoja pēc 2007. gada sezonas. Latvijas izlasē Lobaņovs debitēja 1994. gada septembrī spēlē pret īriem. Izlasē viņš spēlēja līdz pat 2005. gadam, šo gadu laikā aizvadot 58 spēles un gūstot 1 vārtus. 2004. gada vasarā Valentīns Lobaņovs kopā ar Latvijas izlasi piedalījās Eiro-2004 finālturnīrā Portugālē. Latvijas čempions - 9 (1992-1996, 1998, 2000, 2001, 2003) Latvijas kausa ieguvējs - 5 (1992, 1995, 1998, 2000, 2001) Latvijas čempionāta labākais pussargs - 1 (2003) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) Profils national-football-teams.com vietnē