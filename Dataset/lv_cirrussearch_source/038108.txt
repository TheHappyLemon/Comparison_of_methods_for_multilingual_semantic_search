Irma Rauša (krievu: Ирма Яковлевна Рауш; dzimusi Saratovā 1938. gada 21. aprīlī) ir krievu un padomju aktrise un kinorežisore, Andreja Tarkovska pirmā sieva. Zināma ar Muļķītes lomu filmā "Andrejs Rubļovs" un Ivana mātes lomu filmā "Ivana bērnība". Irma Rauša dzimusi 1938. gadā Saratovā, Pievolgas vāciešu ģimenē. 1954. gadā viņa iestājās Vissavienības Valsts kinematogrāfijas institūta (VGIK) režisoru kursā pie Mihaila Romma. Tur viņa iepazinās ar Andreju Tarkovski, kurš arī studēja režiju. 1957. gada aprīlī viņi apprecējās. 1962. gada 30. septembrī viņiem piedzima dēls, kuru nosauca tāpat kā Andreja Tarkovska tēvu — par Arsēniju. 1970. gada jūnijā viņi izšķīrās. Irma Rauša spēlējusi vairākas lomas Tarkovska pirmajās filmās. 1962. gadā uzņemtajā filmā "Ivana bērnība" viņa tēloja Ivana māti, bet filmā "Andrejs Rubļovs" — Muļķīti. Par šo lomu viņa 1970. gadā saņēma Étoile de Cristal balvu kā labākā ārzemju aktrise. 1979. gadā viņa sāka strādāt kā režisore Gorkija kinostudijā, kur, veidojot filmas un kinopasakas bērniem, nostrādāja vairāk nekā 20 gadus. Pēc aiziešanas no darba kinostudijā I. Rauša joprojām palika uzticīga mākslai, rakstot bērnu grāmatas. Viņas grāmata Мальчик и домовой, ko Maskavas Bērnu fonds izdeva 2008. gadā, uzvarēja konkursā par labāko grāmatu lasīšanai ģimenē. 2013. gada jūlijā Irma Rauša-Tarkovska ar dēla Arsēnija piekrišanu uzdāvināja Maskavā topošajam muzejam "Tarkovsku nams" (Дом Тарковских) arhīva materiālus, kas atspoguļo Andreja Tarkovska māksliniecisko izaugsmi un pirmos kinodarbus. Šis dāvinājums būs muzeja ekspozīcijas pamatā. 1962 - Ivana bērnība (Ivana māte) 1966 - Andrejs Rubļovs (Muļķīte - Дурочка) 1967 - Доктор Вера (galvenajā lomā) 1969 - Женя 1974 - Пусть он останется с нами 1975 - Крестьянский сын 1981 - Сказка, рассказанная ночью 1983 - Приключения Незнайки (Незнайка с нашего двора, TV) 1986 - Степная эскадрилья "Kristāla zvaigzne" (Étoile de Cristal), Francijas Kinoakadēmijas balva par Muļķītes (Дурочка) lomu filmā "Andrejs Rubļovs" (nominācija "Labākā ārzemju aktrise", 1978. gads) Zelta medaļa XIX neoreālistisko filmu kinofestivālā Avellīno (kā režisorei-inscenētājai, 1978. gads) Тарковский был «разрешённым контрреволюционером». IMDb profils (angliski) AllMovie profils (angliski)