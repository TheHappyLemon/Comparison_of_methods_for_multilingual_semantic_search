Mein Herz Brennt ir vācu grupas Rammstein divdesmit piektais singls. Dziesma pirmo reizi parādījās grupas trešajā albumā Mutter. 2011. gadā dziesma tika iekļauta grupas labāko dziesmu izlasē Made in Germany 1995–2011, šī bija vienīgā dziesma, kas iekļauta izlasē un kurai uz izlases izdošanas brīdi nebija izdots singls un videoklips. 2012. gadā tika paziņots, ka divi iepriekš neizdoti videoklipi šai dziesmai tiks prezentēti īsi pirms video izlases Videos 1995—2012 izdošanas. Singls tika izdots 2012. gada 7. decembrī. Dziesma "Mein Herz Brennt" ir internacionāla nakts briesmoņa vēstījums. Dziesmas sākotnējās versijas nosaukums bija "Sandmann", kuras pamatdoma bija konkrēts briesmonis — Smilšu vīrs. Šim izdomātajam tēlam ir vairāki simti gadu. 18. gadsimta tautas nostāstos, Smilšu vīrs iemidzināja bērnus, berot viņiem acīs smiltis. Pagājušā gadsimta 50. gados Vācijas televīzijā sāka rādīt bērnu raidījumu "Das Sandmannchen", analogs latviešu raidījumam "Miedziņš nāk", kurā bērniem pirms gulēšanas stāstīja pasakas Smilšu vīrs. Katru raidījumu viņš uzsāka ar vārdiem "Nun, liebe Kinder, gebt fein Acht. Ich habe euch etwas mitgebracht" (Tā, mīļie bērni, pievērsiet uzmanību! Es jums esmu kaut ko atnesis). Smilšu vīrs nevēlēja bērniem ļaunu, savukārt Tila Lindemana dziesmas tekstā viss ir otrādi. Dziesmai ir uzfilmēti divi videoklipi. Pirmā videoklipa (piano version) režisors ir spānis Euhenio Rekuenco, pazīstams ar fotosesijām albumam Liebe ist für alle da un singlam Amerika.. Filmēšana notika pamestā slimnīcā. Klipu filmēšana tika uzsākta 2011. gada 17. decembrī un ilga divas dienas. Videoklipa prezentācija notika 2012. gada 7. decembrī, savukārt otrs videoklipa pirmizrāde notika tieši pēc nedēļas 14. decembrī. Otras versijas režisors ir Zorans Bihačs, kurš iepriekš filmējis videoklipus dziesmām Rosenrot, Mein Teil, Links 2 3 4. Single "Mein Herz brennt" + video collection Arhivēts 2012. gada 6. decembrī, Wayback Machine vietnē. (angliski) RAMMSTEIN: Videokollektion und neue Single Arhivēts 2012. gada 28. novembrī, Wayback Machine vietnē. (vāciski) RAMMSTEIN announce DVD collection, new single Arhivēts 2012. gada 4. decembrī, Wayback Machine vietnē. (angliski) Par dziesmu grupas Krievijas fanu mājaslapā Arhivēts 2012. gada 16. decembrī, Wayback Machine vietnē. (krieviski) Mein Herz Brennt videoklips vietnē crew-united Arhivēts 2012. gada 21. decembrī, Wayback Machine vietnē. (angliski) Par klipu Arhivēts 2012. gada 5. jūlijā, Wayback Machine vietnē. (vāciski) Singls grupas mājaslapā Arhivēts 2012. gada 30. novembrī, Wayback Machine vietnē. (angliski)