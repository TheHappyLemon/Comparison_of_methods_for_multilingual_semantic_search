Vensāns d'Endī (franču: Vincent d'Indy; dzimis 1851. gada 27. martā, miris 1931. gada 2. decembrī) bija franču komponists un pedagogs. Dzimis Parīzē aristokrātisku rojālistu un katoļu ģimenē. Bērnību pavadījis dzimtas īpašumā Sevennos. Mūziku apguvis jau no bērnības. Piedalījies Franču-prūšu karā. Pēc kara iestājās Parīzes konservatorijā, kur kļuva par Sezāra Franka audzēkni. 1894. gadā kopā ar Šarlu Bordu un Aleksandru Gilmānu nodibināja Schola Cantorum de Paris. Mūsdienās, iespējams, visbiežāk izpildītais d'Endī skaņdarbs ir "Simfonija par franču kalniešu dziesmas tēmu" (Symphonie sur un chant montagnard français). Vikikrātuvē par šo tēmu ir pieejami multivides faili. Skatīt: Vensāns d'Endī. Vensāna d'Endī profils AllMusic (angliski) Vensāna d'Endī notis IMSLP (angliski)