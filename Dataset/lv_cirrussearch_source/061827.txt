Korejas Universitāte (korejiešu: 고려대학교) ir 1905. gadā dibināta privāta pētniecības universitāte Dienvidkorejā, kuras galvenā pilsētiņa atrodas valsts galvaspilsētā Seulā. Universitāte dibināta kā Bosunas koledža (Bosung College), 1922. gadā tā kļuva par Bosunas profesionālo koledžu, bet 1945. gadā ieguva mūsdienu nosaukumu. Korejas Universitāte vēsturiski ir pirmā, kas ieviesa valstī apmācību vairākās disciplīnās, piemēram, tieslietās, ekonomikā un žurnālistikā. Konkurss uz iestāšanos universitātē ir visai augsts, piemēram, 2010. gadā tajā spēja iestāties 6% no gribētājiem. Universitātes bijušo un esošo studentu un pasniedzēju vidū ir aktrise Čona Dejina (Jeon Do-yeon, 1973), politiķis Čons Segins (Chung Sye-kyun, 1950), politiķis Ho Džons (Heo Jeong, 1896—1988), futbolists Hons Mjonbo (1969), politiķis I Mjonbaks (1945), daiļslidotāja Kima Jona (1990), mūziķis un aktieris Oks Tekjons (Ok Taec-yeon, 1988). Vikikrātuvē par šo tēmu ir pieejami multivides faili. Skatīt: Korejas Universitāte. Oficiālā tīmekļa vietne