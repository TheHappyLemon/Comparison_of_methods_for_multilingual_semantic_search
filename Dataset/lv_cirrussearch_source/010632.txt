Takaši Ono (japāņu: 小野 喬, Ono Takashi; dzimis 1931. gada 26. jūlijā) ir bijušais japāņu vingrotājs. Viņš ir viens no visu laiku veiksmīgākajiem Olimpisko spēļu dalībniekiem — četrās Olimpiskajās spēlēs ir izcīnījis 15 medaļas (5 zelti, 4 sudrabi un 4 bronzas). Piedalījies četrās Olimpiskajās spēlēs (1952, 1956, 1960, 1964). 1952. gadā Helsinkos izcīnīja bronzas medaļu atbalsta lēcienā. 1956. gadā Melburnā viņš kļuva par čempionu vingrojumā uz stieņa, izcīnīja trīs sudraba (individuālā daudzcīņa, vingrojums uz zirga, komandu sacensības) un vienu bronzas medaļu līdztekās. 1960. gadā Romā T. Ono izcīnīja trīs zelta (vingrojums uz stieņa, komandu sacensības, atbalsta lēciens), vienu sudraba (individuālā daudzcīņa) un divas bronzas medaļas (līdztekas, apļi). 1964. gadā Tokijā viņš deva sportistu zvērestu, sacensībās izcīnīja zelta medaļu komandu sacensībās. Pasaules čempionātos izcīnījis divas zelta, piecas sudraba un vienu bronzas medaļu. Sasniegumi Arhivēts 2016. gada 3. martā, Wayback Machine vietnē. (angliski) Olympedia profils (angliski) Munzüger Sport profils (vāciski) FIG profils (angliski) Gymn Forum profils (angliski) Vingrošanas slavas zāles profils (angliski)