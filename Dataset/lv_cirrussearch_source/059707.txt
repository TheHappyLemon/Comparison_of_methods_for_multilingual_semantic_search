Anja Džozefīne Marija Teilore-Džoja (angļu: Anya-Josephine Marie Taylor-Joy, dzimusi 1996. gada 16. aprīlī) ir ASV dzimusi britu-argentīniešu aktrise un modele. Dzimusi Maiami, uzaugusi Buenosairesā un Londonā, Teilore-Džoja 16 gados pameta skolu, lai uzsāktu aktrises karjeru. Pēc mazām lomām televīzijā, viņa piedzīvoja savu kinodebiju šausmu filmā "Ragana" (2015), par savu tēlojumu iegūstot Gotham balvu un Empire balvu. Pēc tam piedalījusies M. Naita Šjāmalāna šausmu filmā "Sašķeltais" (2016) un melnajā komēdijā Thoroughbreds (2017). Vēlāk piedalījusies miniseriālā The Miniaturist (2017), seriāla Peaky Blinders (2019—2022) piektajā un sestajā sezonā, seriālā The Dark Crystal: Age of Resistance 2019), filmas "Sašķeltais" turpinājumā "Misters Stikls" (Glass, 2019), romantiskajā komēdijā "Emma" (Emma, 2020), supervaroņu filmā "Jaunie mutanti" (2020), Edgara Raita šausmu filmā "Vakarnakt Soho" (2021), vēsturiskajā drāmā "Ziemeļnieks" (2022) un komēdijās "Amsterdama" (2022) un "Ēdienkarte" (2022). Par lomu Netflix miniseriālā "Dāmas gambīts" (2020), Teilore-Džoja ieguva Zelta globusa balvu, Ekrāna aktieru ģildes balvu, kā arī tika nominēta Emmy balvai. IMDb profils (angliski) AllMovie profils (angliski)