Šņibīši jeb šņībīši (Calidris) ir sloku dzimtas (Scolopacidae) tārtiņveidīgo putnu ģints, kurā apvieno 24 sugas. Šņibīši ligzdo arktiskajā joslā, un visas to sugas ir gājputni, kas ziemas periodā dodas dienvidu virzienā. Tie ir mazi vai vidēji lieli putni, ar proporcionāli gariem spārniem un relatīvi īsiem knābjiem. Knābja galā ir taustes receptori, kas palīdz šņibīšiem atrast barību, nemitīgi skraidot un pārmeklējot mitro augsni. Latvijā var novērot, galvenokārt caurceļojot, 10 šņibīšu ģints sugas: dūņšņibīti (Calidris falcinellus), gaišo šņibīti (Calidris alba), gugatni (Calidris pugnax), jūras šņibīti (Calidris maritima), lielo šņibīti (Calidris canutus), līkšņibīti (Calidris ferruginea), parasto šņibīti (Calidris alpina), Temminka šņibīti (Calidris temminckii), trulīti (Calidris minuta) un tundras šņibīti (Calidris melanotos). Rets ligzdotājs Latvijā ir gugatnis. Retumis ir ligzdojusi arī parastā šņibīša pasuga — Šinca šņibītis (Calidris alpina schinzii). Tomēr kopš 21. gadsimta sākuma drošu ziņu par ligzdošanu vairs nav. Šņibīšu ģints (Calidris) Aļaskas šnibītis (Calidris mauri) Bairda šņibītis (Calidris bairdii) Baltvēdera šņibītis (Calidris fuscicollis) Beringa šņibītis (Calidris ptilocnemis) Dūņšņibītis (Calidris falcinellus) Gaišais šnibītis (Calidris alba) Garkāju šņibītis (Calidris himantopus) Garknābja šņibītis (Calidris tenuirostris) Garpirkstu šņibītis (Calidris subminuta) Gugatnis (Calidris pugnax) Jūras šņibītis (Calidris maritima) Lāpstknābītis (Calidris pygmea) Lielais šņibītis (Calidris canutus) Līkšņibītis (Calidris ferruginea) Mazais gugatnis (Calidris subruficollis) Mazais šņibītis (Calidris pusilla) Mazais trulītis (Calidris minutilla) Parastais šņibītis (Calidris alpina) Raibais tārtiņš (Calidris virgata) Sarkankakla šņibītis (Calidris ruficollis) Smailastes šņibītis (Calidris acuminata) Temminka šņibītis (Calidris temminckii) Trulītis (Calidris minuta) Tundras šņibītis (Calidris melanotos) «Latvijas daba: Sloku dzimta». Arhivēts no oriģināla, laiks: 2016. gada 1. jūlijā. Skatīts: 2013. gada 21. maijā. IOC World Bird List: Sandpipers, snipes, courser, 2020 «Functional association of bill morphology and foraging behaviour in calidrid sandpipers». Arhivēts no oriģināla, laiks: 2011. gada 10. jūnijā. Skatīts: 2009. gada 20. septembrī. «Parastais šņibītis Calidris alpina alpina». Arhivēts no oriģināla, laiks: 2013. gada 24. aprīlī. Skatīts: 2013. gada 21. maijā. «Latvijas putnu sistemātiskais saraksts». Arhivēts no oriģināla, laiks: 2013. gada 18. septembrī. Skatīts: 2013. gada 21. maijā. Šņibīšu noteikšana