Jerve (igauņu: Järve) ir dzelzceļa stacija Igaunijā, Tallinā, Kristīnes pilsētas daļā, dzelzceļa iecirknī Tallina—Keila un tā atrodas 5 km attālumā no Tallinas Baltijas stacijas, 6 km attālumā no Pēskilas un 21,8 km attālumā no Keilas. Jervē pietur lielākā daļa Pēskilas, Keilas, Paldiski, Rīziperes un Kloga-Rannas virzienā kursējošo elektrovilcienu (izņemot Keilas ekspresi). Lai gan pieturas punkts pašreizējā vietā tika atklāts jau 1923. gadā, Jerves stacijas ēka tika pabeigta vien trīs gadus vēlāk. Saskaņā ar ievērojamā jūgendstila arhitekta Kārļa Burmaņa (igauņu: Karl Burman) ieceri ēka tika ieturēta nacionālā romantisma stilistikā. Oriģinālā stacijas ēka var lepoties ar izsmalcinātām fasādes aprisēm — augstiem pusaploces formas logiem un īpašas formas jumtu. 1999. gadā stacijas ēka tika iekļauta valsts kultūras pieminekļu sarakstā. Kopš 2008. gada vēsturiskajā stacijas ēkā darbojas jauniešu centrs. Perons Stacijas ēka AS EVR Infra raudteerajatistel võimaldatavad operatsioonid 2011/2012 Muinas • Mälestised • 8740 Järve laiarööpmelise raudtee jaamahoone, 1926. a