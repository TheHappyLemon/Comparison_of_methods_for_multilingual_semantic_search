Horramābāda (persiešu: خرم‌آباد) ir pilsēta Irānas rietumos, Luristānas ostāna administratīvais centrs. Izvietojusies Zāgrosa kalnos Horramrūdas upes ielejā 460 km no valsts galvaspilsētas Teherānas. Lielākā luru apdzīvotā pilsēta valstī. Pilsēta zināma kopš 3. gadu tūkstoša p.m.ē. kā viens no Elamas Simašku dinastijas cietokšņiem Simaša. Sasanīdu impērijas laikā (3.—7. gadsimts) kā Šāpūrhāsta (شاپورخواست) bija viena no svarīgākajām un attīstītākajām pilsētām; impērijas laikā tika uzbūvēts Falakolaflākas (Šāpūrhāstas) cietoksnis. 7. gadsimtā pilsētu iekaroja un stipri nopostīja arābi. Sefevīdu dinastijas laikā Horramābāda kļuva par ostāna (provinces) centru. Mūsdienu pilsēta sāka augt 20. gadsimta sākumā. https://www.citypopulation.de/Iran-MajorCities.html. «Horremabada». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 263. lpp. Vikikrātuvē par šo tēmu ir pieejami multivides faili. Skatīt: Horramābāda. Encyclopædia Britannica raksts (angliski)