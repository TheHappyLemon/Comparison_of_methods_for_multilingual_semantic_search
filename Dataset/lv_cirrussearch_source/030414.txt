Markuss Kanns (vācu: Marcus Kann; 1820. gads Vīne — 1886. gada 3. februāris Vīne) bija Austrijas šahists. Piedalījies dažādos šaha turnīros, tostarp arī Vācijas šaha kongresos, bet nozīmīgus panākumus nav guvis. Iegājis vēsturē kā šaha atklātnes autors — 1. e4 c6. 1886. gadā īsi pirms savas nāves kopā ar angļu šahistu Horeišio Karo publicējis kopīgās analīzes Vācijas žurnālā Bruederschaft, un atklātne vēlāk nosaukta abu šahistu vārdā — Karo—Kana aizsardzība. Mūsdienās tā ir viena no populārākajām un biežāk izmantojamām atklātnēm. Chess Games profils (angliski)