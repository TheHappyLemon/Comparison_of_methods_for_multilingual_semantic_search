Temetriuss Džamels (Dža) Morants (angļu: Temetrius Jamel "Ja" Morant; dzimis 1999. gada 10. augustā Dalzellā, Dienvidkarolīnā, ASV) ir amerikāņu basketbolists, spēlē saspēles vadītāja pozīcijā. 2023. gadā pārstāv Nacionālās basketbola asociācijas (NBA) klubu Memfisas "Grizzlies", kurā aizvadījis visu karjeru. 2020. gada NBA labākais debitants. Pēc divām izcilām sezonām Murray State University komandā NCAA Dža Morants pieteicās NBA draftam un 2019. gada NBA draftā Memfisas "Grizzlies" viņu izraudzījās ar kopējo 2. numuru, uzreiz aiz Zaiona Viljamsona. Jau pirmajā sezonā Dža Morants ieņēma svarīgu vietu komandā, dodamies sākumsastāvā visās spēlēs, kurās piedalījās, un tā tas ir noticis arī visās vēlākajās viņa karjeras sezonās. Debijas sezonas noslēgumā viņš tika atzīts par gada labāko debitantu un iekļauts NBA simboliskajā debitantu pirmajā izlasē. 2022. gadā Dža Morants pirmo reizi tika izraudzīts piedalīties NBA Visu Zvaigžņu spēlē, atkārtojot to pašu nākamajā sezonā. 2021.—2022. gada NBA sezonas noslēgumā atzīts par līgas progresējušāko spēlētāju. Dža Morants vairākkārt vainots neētiskā uzvedībā, kā arī atkarībā no alkohola. Nopietnākais incidents notika 2023. gada martā, kad spēlētājs naktsklubā demonstrēja šaujamieroci. Par to viņš saņēma vairāku spēļu diskvalifikāciju. «Ja Morant wins 2019-20 Kia NBA Rookie of the Year Award». NBA.com (angļu). Skatīts: 2023-03-10. «Ja Morant Tops Garland And Murray To Win NBA’s Most Improved Player Award». UPROXX (en-US). 2022-04-25. Skatīts: 2023-03-10. «Kolorādo policija nesāk krimināllietu pret Morantu, nespēlēs vēl vismaz četrās spēlēs». Sportacentrs.com (latviešu). 2023-03-09. Skatīts: 2023-03-10. Vikikrātuvē par šo tēmu ir pieejami multivides faili. Skatīt: Dža Morants. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)