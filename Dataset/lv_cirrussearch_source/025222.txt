Kristiāns Gotfrīds Ērenbergs (vācu: Christian Gottfried Ehrenberg; dzimis 1795. gada 19. aprīlī, miris 1876. gada 27. jūnijā) bija vācu dabaszinātnieks. Dzimis tiesneša ģimenē. Studēja teoloģiju Leipcigā, kā arī medicīnu un dabaszinības Berlīnē. 1818. gadā aizstāvēja disertāciju par sēnēm. Veica dabas pētniecības ekspedīcijas Tuvajos Austrumos un Krievijā. Īpaši pētīja dažādu veidu mikroorganismus. Savācis lielu kolekciju, veicis to klasifikāciju. Ieviesa vārdu baktērijas. Atklāja, ka daži ieži sastāv no mikroorganismu atliekām. Vikikrātuvē par šo tēmu ir pieejami multivides faili. Skatīt: Kristiāns Gotfrīds Ērenbergs.