Džeremijs Čārlzs Roberts Klārksons (angļu: Jeremy Charles Robert Clarkson, dzimis 1960. gada 11. aprīlī Donkasterā, Dienvidjorkšīrā, Lielbritānijā) ir britu televīzijas raidījumu vadītājs un žurnālists, kurš specializējies automobiļu jomā. Plašāk pazīstams kā ilggadējs televīzijas šova "Gāzi grīdā!" vadītājs un pašreizējais televīzijas šova The Grand Tour, ko veido kanāls Amazon Prime, vadītājs. Klārksons savu jauno šovu vada no 2016. gada. Agrāk, kad Klārksons vēl filmējās "Gāzi grīdā!", viņš 2005. gadā saņēma Emmy balvu. Avīžu Sunday Times un The Sun iknedēļas slejas autors. Kopā ar Džeimsu Meju bija pirmais, kurš ar automobili sasniedza Zemes ziemeļu magnētisko polu, kas tika iekļauts arī vienā no "Gāzi grīdā!" raidījumiem. Uzsācis vietējā žurnālista karjeru Ziemeļanglijā, Klārksons izauga par sabiedrībā pazīstamu personību, 1988. gadā kļūstot par raidījuma "Gāzi grīdā!" vadītāju. No 1990. gadu vidus Klārksons ir atzīta publiskā figūra, kas regulāri parādās britu televīzijā ar savu šovu un kā viesis citos šovos. Bez automobiļu tēmām Klārksons veido programmas un raksta grāmatas par vēsturi un tehniku. No 1998. līdz 2000. gadam viņš vadīja savu tokšovu. Viņa rīcība un izteicieni dažreiz noveduši pie nopietnas kritikas no plašsaziņas līdzekļu, politiķu un sabiedrības puses. Diemžēl tas arī noveda līdz Džeremija Klārksona atlaišanai no TV šova "Gāzi grīdā!". 2007. gadā Džeremijs Klārksons saņēma National Television Awards balvu. Vikikrātuvē par šo tēmu ir pieejami multivides faili. Skatīt: Džeremijs Klārksons. Džeremija Klarksona slejas Jeremy Clarkson Arhivēts 2015. gada 5. jūlijā, Wayback Machine vietnē. Top Gear mājaslapā