Karloss Enrike Gimars (spāņu: Carlos Enrique Guimard; 1913. gada 6. aprīlis Santjāgo del Estero — 1998. gada 11. septembris) bija Argentīnas starptautiskais lielmeistars šahā (1960). No 1930. gadu vidus līdz 1950. gadu beigām bijis viens no Argentīnas spēcīgākajiem šahistiem. Trīs reizes uzvarējis Argentīnas šaha čempionātos (1936, 1937, 1941). Daudzu starptautisko šaha turnīru laureāts: 1937. gadā Berlīnē dalījis pirmo vietu ar Ludvigu Relštābu, bet 1938. gadā Montevideo bijis otrais (aiz Aleksandra Aļehina). Par panākumiem turnīros FIDE 1950. gadā Gimaram kā vienam no pirmajiem piešķīrusi starptautiskā meistara (IM), bet 1960. gadā - starptautiskā lielmeistara (GM) nosaukumu. 1950. gadā Gēteborgā piedalījies Pasaules šaha čempiona izcīņas cikla starpzonu turnīrā, kurā ierindojies 13. vietā. Pārstāvējis Argentīnas komandu Pasaules šaha olimpiādē, kurās piedalījies 4 reizes (1937-1950, 1954). Komandu vērtējumā izcīnījis 2 sudraba (1950, 1954) medaļas, bet individuālajā vērtējumā izcīnījis sudraba (1937) medaļu. «Todos los campeones Argentinos». Arhivēts no oriģināla, laiks: 2012. gada 25. oktobrī. Skatīts: 2012. gada 25. oktobrī. «1955 Goteborg Interzonal Tournament». Arhivēts no oriģināla, laiks: 2016. gada 6. maijā. Skatīts: 2016. gada 25. maijā. OlimpBase :: Men's Chess Olympiads :: Carlos Enrique Guimard< Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)