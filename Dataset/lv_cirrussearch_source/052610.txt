Diska mešana vīriešiem bija viena no vieglatlētikas disciplīnām, kas bija iekļautas 1896. gada vasaras olimpisko spēļu programmā. Šī bija viena no sešām laukuma disciplīnām un viena no divām mešanas disciplīnām vieglatlētikā. Sacensības tika aizvadītas 6. aprīlī Panatinaiko stadionā. Tajās startēja 9 sportisti no 6 valstīm. Šī bija pirmā reize, kad diska mešana tika aizvadīta starptautiskās sacensībās. Visi sportisti disku varēja mest 3 reizes, bet trīs labāko rezultātu īpašnieki to varēja mest vēl divas reizes. Diska mešana bija otrās sacensības, kurās tika sadalītas olimpiskās medaļas mūsdienu olimpiskajās spēlēs. Par pirmo olimpisko čempionu šajā disciplīnā kļuva ASV sportists Roberts Garets. Sudraba medaļu izcīnīja Grieķijas sportists Panajotis Paraskevopuls, bet bronzas medaļu ieguva Grieķijas sportists Sotirijs Versis. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika pasniegtas sudraba un bronzas medaļas. Par olimpisko rekordu diska mešanā kļuva ASV sportista Roberta Gareta rezultāts. Tas bija 29 metri un 15 centimetri. Šis rekords pastāvēja līdz 1900. gada Parīzes vasaras olimpiskajām spēlēm. Iekavās norādīts sportistu skaits no attiecīgās valsts.  ASV (1)  Dānija (2)  Francija (1)  Grieķija (3)  Lielbritānija (1)  Zviedrija (1) Pamatraksts: Sportistu uzskaitījums 1896. gada vasaras olimpiskajās spēlēs#Vieglatlētika «Athletics at the 1896 Athens Summer Games: Men's Discus Throw». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 15. aprīlī. «Athens 1896 Discus Throw Men». Starptautiskā Olimpiska komiteja. Lambros, S. P., Polites, N.G., De Coubertin, Pierre, Philemon, Timoleon J., Anninos, C. The Olympic Games: BC 776 – AD 1896. Athens and London : Charles Beck; H. Grevel, 1896–1897. OCLC 64612505. Arhivēts no oriģināla, laiks: 2008. gada 27. maijā. Skatīts: 2020. gada 15. aprīlī. Mallon, Bill, Widlund, Ture. The 1896 Olympic Games: Results for All Competitors in All Events, with Commentary. Jefferson, NC : McFarland, 1998. ISBN 978-0-7864-0379-0. Excerpt available at [1] Arhivēts 2008. gada 11. aprīlī, Wayback Machine vietnē.. Michael Llewellyn Smith. Olympics in Athens 1896: The Invention of the Modern Olympic Games. London : Profile Books, 2004. ISBN 978-1-86197-342-9.