Svētās Katrīnas klosteris (grieķu: Μονὴ τῆς Ἁγίας Αἰκατερίνης, Monì tìs Agìas Ekaterìnis, arābu: دير القدّيسة كاترينا) ir Grieķijas Pareizticīgās baznīcas vīriešu klosteris, kas atrodas Sīnaja kalnā vairāk nekā 1500 m v.j.l. Sentketrīnā. Uzcelts no 548. līdz 565. gadam, šis ir viens no vecākajiem kristiešu klosteriem pasaulē, kas vēl darbojas. Pašu klosteri 527. gadā dibinājis Bizantijas imperators Justiniāns I. 7. gadsimtā klosteris sniedza patvērumu kristiešiem, kurus apdraudēja islāma izplatība. Līdz 1575. gadam klosteris atradies Jeruzalemes patriarha jurisdikcijā, pēc tam tika atzīta tā neatkarība. Lielākie klostera dārgumi ir ikonas, no kurām dažas gleznotas pirms 8. gadsimta, un manuskripti. 2002. gadā klosteris iekļauts UNESCO Pasaules mantojuma sarakstā. Official Website of the Holy Monastery of St. Catherine at Mount Sinai Saint Catherine Area/ World Heritage Listing on UNESCO's Website Saint Catherine Foundation Encyclopædia Britannica raksts (angliski) Krievijas Lielās enciklopēdijas raksts (krieviski) Katoļu enciklopēdijas raksts (angliski) Pareizticīgo enciklopēdijas raksts (krieviski) Vikikrātuvē par šo tēmu ir pieejami multivides faili. Skatīt: Svētās Katrīnas klosteris.