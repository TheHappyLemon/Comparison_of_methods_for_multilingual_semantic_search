Balstenis jeb kronšteins (no vācu Kragstein — 'izvirzīts akmens'), agrāk arī balsteklis, ir detaļa vai konstrukcija, ar kuru pret vertikālu virsmu tiek atbalstīta horizontāla virsma. Arhitektūrā kronšteins tiek saukts arī franču vārdā par konsoli, tam var būt visdažādākās formas un tas balsta ēku izvirzītās daļas: karnīzes, sandrikus, balkonus, erkerus. Celtniecībā kronšteini tiek izmantoti ventilējamās fasādes mūrēšanā, kad kronšteins tiek piestiprināts monolītam pārsegumam un uz kronšteina tiek likti fasādes ķieģeļi. Balsteņi tiek izmantoti elektrotehnikā, piemēram, kabeļkanālu stiprināšanai, mašīnbūvē un citur. Vikikrātuvē par šo tēmu ir pieejami multivides faili. Skatīt: Balstenis.