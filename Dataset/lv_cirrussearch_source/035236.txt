Syzygium guehoi ir miršu dzimtas koks, kas endēms Maurīcijai. Tas ir rets augs, kam Sarkanajā grāmatā piešķirts kritiski apdraudētas sugas statuss. Syzygium jeb sūkļāboli ir dzimtas lielākā ģints, kas ietver 1200—1800 Rietumu puslodes tropos un subtropos atrodamas sugas. Maskarēnu salās zināmas 18 sugas, no kurām Maurīcijai endēmas 15 sugas. Syzygium guehoi atklāja 1989. gadā, zinātniski aprakstīja — 2000. gadā. Līdzīgi citiem Maurīcijā sastopamajiem sūkļāboliem, vietējiem iedzīvotājiem suga pazīstama kā Bois de pomme ("ābeles koks"). Augstums līdz 15 m. Miza gaiši pelēka. Ziedi nelieli, zvaniņveidīgi, spilgti sārti. Aug tieši no stumbra, to pārklājot no lejasdaļas līdz galotnei. Ziedus apputeksnē putni un kukaiņi. Lokalizēto sugas pārstāvju kopskaits nepārsniedz 50 augus. Mazāk nekā 7 pieauguši un 7 jauni kociņi zināmi Magentas kalna nogāzēs salas rietumu daļā. Lielāko apdraudējumu rada invazīvo augu konkurenti un ievestie zīdītāji kā pērtiķi un brieži, kas izēd augļus un nograuž atvasītes. «The Plant List. A working list of all plant species: Syzygium guehoi Bosser & Florens». Arhivēts no oriģināla, laiks: 2023. gada 10. aprīlī. Skatīts: 2016. gada 1. septembrī. iNaturalist: Syzygium guehoi, a member of Myrtle Family (Family Myrtaceae) Kew Royal Botanic Gardens. World Checklist of Selected Plant Families: Syzygium guehoi Bosser & Florens Syzygium guehoi. Sarkanā grāmata. The Native Plants and Animals of Mauritius. The Mauritian Wildlife Foundation. ISBN 978-999493802-5 Augu ģeogrāfija un daudzvedība. Normunds Priedītis. Apgāds Zvaigzne ABC, 2009. ISBN 978-9934-0-0829-0