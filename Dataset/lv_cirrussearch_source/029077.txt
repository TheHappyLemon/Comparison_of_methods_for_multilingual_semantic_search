När en vacker tanke blir en sång (latviešu: Kad skaista doma kļūst par dziesmu) ir zviedru popzvaigznes un ABBA dalībnieces Angnētas Feltskūgas ceturtais studijas albums. Tas tika izdots Zviedrijā 1971. gadā, caur Cupol Records. Kopš izdošanas albums ir atkārtoti izdots gan CD, gan iTunes. Atšķirība no mūziķes iepriekšējā albuma Som Jag Är, kad Angnētas Feltskūgas toreizējais līgavainis Bjērns Ulveuss bija producējis lielu daļu albuma kopā ar Karlu Lundkvistu, šī albuma producēšanā piedalījās tikai Bjērns, kā arī šis albums sastāvēja lielākoties no jaunām, oriģinālām dziesmām (vienīgais izņēmums bija dziesma Dröm är dröm, och saga saga), bet Som Jag Är saturēja tikai pāris jaunas dziesmas, bet pārējās bija kaverversijas. Šī albuma dziesma Dröm är dröm, och saga saga bija viena no pirmajām reizēm, kad visu nākotnes ABBA dalībnieku balsis bija dzirdamas vienā ierakstā, kā arī Benni Andešons un Anni Frida Lingstade piedalījās citu albuma dziesmu veidošanā. Benni spēlēja taustiņinstrumentus dziesmās Många gånger än, Nya ord,Jag skall inte fälla några tårar un Då finns du hos mig, bet viņš kopā ar Frīdu dzied bekvokālu dziesmās Kanske var min kind lite het, Sången föder dig tillbaka, Tågen kan gå igen and Dröm är dröm, och saga saga. Trīs gadus pēc albuma pirmās izdošanas LP formātā, 1974. gadā tas tika atkalizdots ar nosaukumu Agnetha caur Zviedrijas ierakstu kompāniju Embassy. När en vacker tanke blir en sång pirmo reizi CD formātā tika izdots 2004. gadā, kā daļa no De första åren bokseta. No visām albuma dziesmām tika izvēlēti 3 singli izdošanai Zviedrijā (viens tika izdots kā popularizēšanas singls pārraidei radio). Singli neieguva panākumus Kvällstoppen radio topā, bet guva panākumus Svensktoppen topā. Augstāko vietu topā ieguva vienīgā kaverversija albumā Dröm är dröm, och saga saga, lai gan tas tika izdots tikai kā albuma popularizēšanas singls pārraidei radio. Många gånger än ieguva piekto vietu topā, bet Sången föder dig tillbaka desmito. Pirmā puse: Många Gångar Än 2:37 Jag Vill Att Du Skall Bli Lycklig 3:08 Kungens Vaktparad 2:47 Mitt Sommarland'v 2:24 Nya Ord 2:15 Jag Ska Inte Fälla Några Tårar 2:00 Otrā puse: Då Finns Du Hos Mig 2:32 Han Lämnar Mig För Att Komma Till Dig 3:04 Kanske Var Min Kind Lite Het 3:09 Sången Föder Dig Tillbaka 3:13 Tågen Kan Gå Igen 3:04 Dröm Är Dröm, Och Saga Saga 3:24 Albuma När En Vacker Tanke Blir En Sång informācija discogs.com Albuma informācija iTunes Albuma Som jag är informācija discogs.com The Complete Recording Sessions, Karls Magnuss Palms, 1994. gads, 22 Century Albuma 1974. gada atkalizdevuma informācija De första åren bokseta albumu saraksts «ABBA mūziķu panākumi Zviedrijas topos». Arhivēts no oriģināla, laiks: 2012. gada 5. aprīlī. Skatīts: 2012. gada 5. maijā. Svensktoppen arhīvs Apmeklēts 2011. gada 20. maijā