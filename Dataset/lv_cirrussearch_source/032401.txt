Laura Dālmeiere (vācu: Laura Dahlmeier; dzimusi 1993. gada 22. augustā) ir bijusī vācu biatloniste. Viņa ir divu olimpisko zelta medaļu un 7 Pasaules čempionāta zelta medaļu īpašniece. Pasaules kausā debitējusi 2013. gadā. 2014.—2015. gada sezonas kopvērtējumā ierindojās 8. vietā. 2014. gada ziemas olimpiskajās spēlēs Sočos augstākā ieņemtā vieta individuālajās sacensībās bija 13. vieta 15 km distancē. Kopš 2013. gada piedalījās Pasaules čempionātā. 2015. gadā Kontiolahti izcīnījusi sudraba medaļu iedzīšanā un zelta stafetē, 2016. gadā Holmenkollenē tika pie piecām dažāda kaluma medaļām, bet 2017. gada čempionātā Hohfilcenē pie sešām medaļām, no kurām piecas bija zelta (pirmā biatloniste, kam izdevies šāds sasniegums). 2016.—2017. gada sezonā uzvarēja Pasaules kausa kopvērtējumā. 2018. gada ziemas olimpiskajās spēlēs Phjončhanā kļuva par divkārtēju olimpisko čempioni, uzvarot gan sprintā, gan iedzīšanā, kā arī ieguva bronzas medaļu 15 km individuālajā distancē. 2019. gada Pasaules čempionātā Estešundā ieguva divas bronzas medaļas — sprintā un iedzīšanā. 2019. gada maijā, 25 gadu vecumā, L. Dālmeiere paziņoja par profesionālā sporta karjeras beigām. Vikikrātuvē par šo tēmu ir pieejami multivides faili. Skatīt: Laura Dālmeiere. Oficiālā tīmekļa vietne Olympedia profils (angliski) The Sport.org profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)