Pauls Hindemits (vācu: Paul Hindemith; dzimis 1895. gada 16. novembrī, miris 1963. gada 28. decembrī) bija vācu 20. gadsimta komponists, diriģents, mūzikas pedagogs, mūzikas teorētiķis, vijolnieks un altists. Pretēji daudziem tā laika komponistiem, atzina tonalitāti. Attīstīja arī t.s. pielietojamo mūziku (Gebrauchsmusik). Mācījās Frankfurtes pie Mainas Hoha konservatorijā (Dr. Hoch’s Konservatorium). 1927. gadā kļuva par Berlīnes Augstākās mūzikas skolas profesoru. Pēc nacistu nākšanas pie varas, kad viņa mūzika netika atbalstīta, darbojās Turcijā, 1938. gadā emigrēja uz Šveici, bet 1940. gadā - uz ASV, kur pasniedza Jeila Universitātē. 1946. gadā Hindemits kļuva par ASV pilsoni, tomēr 1953. gadā atgriezās Eiropā, apmezdamies Cīrihē. Komponista populārāko darbu vidū ir dziesmu cikls Das Marienleben (1923, 1948), operas Mathis der Maler (1938) un Die Harmonie der Welt (1957), kā arī ASV radītais Symphonic Metamorphosis of Themes by Carl Maria von Weber (1943). Vikikrātuvē par šo tēmu ir pieejami multivides faili. Skatīt: Pauls Hindemits. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Honademitam veltīta lapa Pauls Hindemits Petrucci Music Library Hindemits allmusic.com