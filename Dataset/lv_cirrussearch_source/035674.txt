Puntlenda (somāļu: Buntlaand, arābu: أرض البنط), oficiāli Somālijas Puntlendas Valsts (somāļu: Dowlad Goboleedka Buntlaand ee Soomaaliya, arābu: بونتلاند دولة الصومال), ir reģions ziemeļaustrumu Somālijā, ar centru Garouē, Nugālas provincē. Tās līderi izsludināja teritoriju par autonomu valsti 1998. gadā. Puntlenda robežojas ar strīdīgo reģionu Hātumo Valsti rietumos no tās, ar Adenas līci ziemeļos, Indijas okeānu dienvidaustrumos, centrālo Galmudugas reģionu dienvidos un Etiopiju dienvidrietumos. Atšķirībā no kaimiņu Somālilendas, Puntlenda, tāpat kā pārējie valsts reģioni, necenšas gūt pilnīgu neatkarību no Somālijas. Tomēr 2024. gada aprīlī Puntlenda paziņoja, ka tā darbosies kā funkcionāli neatkarīga valsts strīdā par Somālijas konstitucionālajām izmaiņām. Vārds "Puntlenda" ir atvasināts no Puntas zemes, kas minēta seno ēģiptiešu avotos. Precīza tās atrašanās vieta joprojām nav noskaidrota. Daudzi pētījumi liecina, ka Punta atradās mūsdienu Somālijā, taču pastāv uzskati, ka tā atradās citur. Varsangaļi sultanāts bija valdošais nams galvenokārt Somālijas ziemeļaustrumos, ar dažām daļām dienvidaustrumu Somālijā. Tas bija viens no lielākajiem sultanātiem, kādi jebkad izveidojās šajā teritorijā, un, pieaugot tā spēkam, tas iekļāva sevī Sanāgas reģionu un daļu no valsts ziemeļaustrumu Bari reģiona, apgabalā, kas vēsturiski pazīstama kā Māhira vai Māhiras Krasts. Sultanātu XIII gadsimta beigās Somālijas ziemeļos dibināja somāliešu grupa no Varsangaļi daļas Darodu klana, un tur valdīja Gerada Didina pēcteči. XIX gadsimta beigās tur valdīja ietekmīgais sultāns Mohamuds Ali Šīrs, noturot kontroli pār to dažus no sultanāta visvētrainākajiem gadiem. Madžīrtīnas sultanāts tika dibināta XVIII gs. vidū. Tas sasniedza augstu statusu nākamajā gadsimtā, kad tur valdīja veiklais bokors (karalis) Osmans Mahamūds. Ar centru Alūlā, tas kontrolēja lielu daļu no ziemeļu un centrālās Somālijas XIX gs. un XX gadsimta sākumā. Politikā uzturēja stabilu tirdzniecības tīklu, noslēdza līgumus ar ārvalstīm un radīja spēcīgu centralizētu varu iekšējā frontē. Madžīrtīnas sultanāts tika gandrīz pilnībā iznīcināts XIX gs. vidū cīņā par varu starp bokoru Osmanu un viņa ambiciozo brālēnu Jusufu Ali Kenadidu. Pēc gandrīz piecu gadu cīņas jaunais pretendents bija spiests doties trimdā uz Jemenu. Desmit gadus vēlāk Kenadids atgriezās no Arābijas pussalas ar Hadrami musketieru bandu un uzticamiem leitnantiem. Ar to palīdzību viņam izdevās uzveikt vietējo Havije klanu un 1878. gadā nodibināt Hobijo sultanātu. 1889.g. beigās bokors Osmans noslēdza līgumu ar Itāliju, pakļaujot savu valstiņu Itālijas protektorātam. Viņa sāncensis sultāns Kenadids bija parakstījis līdzīgu nolīgumu savam sultanātam pirms gada. Abi valdnieki parakstīja protektorātu līgumus, lai sekmētu savu ekspansiju,- tā bokors Osmans meklēja Itālijas atbalstu viņa toreizējai cīņai ar Kenadidu dēļ varas pār Madžīrtīnas sultanātu. Bokors Osmans un sultāns Kenadids arī cerēja izmantot interešu konfliktu starp Eiropas lielvarām, kas vēlējās kontrolēt Somālijas pussalu, taču vairījās no tiešas teritorijas okupācijas ar spēku. Ar pakāpenisku Eiropas koloniju virzību uz Somālijas ziemeļiem visi trīs sultanāti tika pievienoti Itālijas Somālilendai un Britu Somālilendai XX gadsimta sākumā. Liela daļa no trīs bijušo ziemeļu sultanātu teritorijas tagad ir iekļauta autonomajā Puntlendas reģionā. Pēc Somālijas pilsoņu kara uzliesmojuma 1991. gadā, pašmāju satversmes konference notika Garouē 1998. gadā un ilga vairāk nekā trīs mēnešus. Piedaloties apgabala politiskajai elitei, tradicionālajiem klanu vecākajiem (isimiem), uzņēmējiem, inteliģences un citiem sabiedrības pārstāvjiem, tika izveidota autonomā Somālijas Puntlendas Valsts. Kā noteikts 1. pantā Somālijas Republikas Pārejas laika federālajā hartijā, Puntlenda ir daļa no Somālijas Federālās Valsts. Attiecīgi, reģions tiecas uz somāliešu vienotību un ievēro federālo valdības sistēmu. Atšķirībā no separātiskā Somālilendas reģiona tās rietumu pusē, Puntlenda nav mēģinājusi iegūt starptautisku atzīšanu kā atsevišķa nācija. Tomēr abos reģionos ir viena kopīga iezīme: tie balsta savu varu uz klanu vecākajiem un to organizatoriskā struktūra iet pa līnijām, kas pamatojas uz klanu attiecībām un radniecību. Kopš 1998. gada Puntlendai ir arī ar klanu un vēsturiskās ietekmes sfērām pamatoti teritoriāli strīdi ar Somālilendu par Sūlas un Sanāgas reģioniem, kas reizēm pārauguši asiņainās sadursmēs. 2006.-2009. gadu Somālijas karā Puntlenda nostājās pretislāmistu koalīcijas pusē un ļāva izmantot savu lidostu Galkajo Etiopijas lidmašīnām, kuras bombardēja islāmistu kontrolētos Somālijas dienvidu rajonus. Puntlenda pazīstama pasaulē galvenokārt ar jūras pirātismu, jo tai pieder visgarākais Somālijas jūras piekrastes posms un tā visai vāji to kontrolē. Juridiskās struktūras Puntlendā sastāv no tiesu varas, likumdošanas varas (Pārstāvju palāta) un izpildvaras (Prezidents un viņa norīkotā Ministru padome). Lai gan iekšēji salīdzinoši mierīgs, reģions pieredzējis īsus politiskos nemierus 2001. gadā, kad toreizējais Puntlendas vadītājs Abdullahs Jusufs Ahmeds, viens no Puntlendas Valsts dibinātājiem un tās pirmais prezidents, gribēja savu termiņu pagarināt. Ahmeds un Džama Ali Džama cīnījās par kontroli pār reģionu, Ahmeds guva uzvaru nākamajā gadā. Ahmeds pildīja savu otro pilnvaru termiņu kā prezidents līdz 2004. gada oktobrim, kad viņš tika ievēlēts par Somālijas prezidentu. Viņam amatā sekoja Mohameds Haši, kurš strādāja līdz 2005. gada janvārim, kad viņš parlamentā zaudēja atkārtotu ievēlēšanu ģenerālim Mohamudam Muse Hersi. 2024. gada aprīlī Puntlenda paziņoja, ka tā darbosies kā funkcionāli neatkarīga valsts strīdā par Somālijas konstitucionālajām izmaiņām. 2005. gada martā jaunais prezidents Muse aizsāka ambiciozu plānu uzbūvēt lidostu Puntlendas tirdzniecības galvaspilsētā Bosaso, šis projekts tagad ir pabeigts un saucas Bender Kasimas starptautiskā lidosta 2007. gada aprīlī Muse tikās ar šeihu Saudu bin Sakru Al Kasimi, kroņprinci un valdnieka vietnieku Rāselhaimā, Apvienotajos Arābu Emirātos, kad abi līderi parakstīja vienošanos par gaļas eksporta veicināšanu no Somālijas uz AAE, izveidojot speciālu lauksaimniecības dzīvnieku karantīnu. 2008. gada oktobrī Muse parakstīja arī 170 miljonu dirhemu vērtu līgumu ar Dubaijas Lootah Group, lai atbalstītu lidostas, ostas un brīvās ekonomiskās zonas būves Bosaso. Muse norādīja, ka "es uzskatu, ka tad, kad mēs pabeigsim visus šos projektus, mūsu cilvēki iegūs labus veselības pakalpojumus, izglītību un vispārēju labklājību." 2009. gada janvārī Abdirahmans Farole tika ievēlēts par nākamo Puntlendas prezidentu. Stājoties amatā, Farole administrācija sāka vairākas reformas, īpaši drošības un tiesu nozarēs. Lai atbalstītu reģiona tiesu sistēmu, tika pieņemti un apmācīti daudzi jauni prokurori, tiesneši un citi tiesas darbinieki, kā arī papildu cietumsargi. 2010. gada jūlijā Puntlendas Ministru Padome vienbalsīgi apstiprināja jauno pretterorisma likumu, lai efektīvāk rīkotos pret terorismā aizdomās turētajiem un viņu līdzdalībniekiem; tam tika paredzēts izveidot īpašu tiesu reģionā jau esošajā krimināllietu tiesu sistēmā. Fiskālajā sfērā tika izveidota caurspīdīga, uz budžeta balstīta valsts finanšu sistēma, kura palīdzēja palielināt sabiedrības uzticību valdībai. Ir izstrādāta jaunā reģionālā konstitūcija, kuru pieņēma 2009. gada 15. jūnijā, kas bija solis uz pirmo reizi iespējamo daudzpartiju politiskās sistēmas ieviešanu Puntlendā; šāda sistēma jau pastāv blakus Somālilendas reģionā. Pieticīgākas bija reformas sociālajā nozarē, īpaši izglītības un veselības aprūpes jomās. Reģionālā valdība ir pieņēmusi darbā vairāk veselības aprūpes darbinieku un skolotāju, ar lieliem plāniem skolu un slimnīcu renovācijā. Viena no nozīmīgākajām reformu iezīmēm notika, kad Puntlendas administrācija 2009. gada maijā radīja Puntlendas Sociālās Labklājības Aģentūru (PASWE), pirmo šāda veida organizāciju Somālijas vēsturē. Aģentūra piedāvā medicīnisku, izglītības un konsultāciju atbalstu neaizsargātajām sabiedrības grupām un indivīdiem, piemēram, bāreņiem, invalīdiem un aklajiem. PASWE uzrauga valde, kas sastāv no teologiem (ulemiem), biznesmeņiem, inteliģences pārstāvjiem un klanu vecākajiem. 2012. gada 15. aprīlī Puntlendas valdība sāka četru dienu satversmes sapulci, oficiāli ieviešot jauno Puntlendas konstitūciju. Puntlendas Vēlēšanu Komisijas pārraudzīta, konstitūcija bija beidzamais solis reģiona demokratizācijas procesā, un bija plānots, ka tam sekos politisko partiju veidošanās. 2012. gada 12. septembrī Puntlendas Vēlēšanu Komisija paziņoja, ka politisko partiju reģistrācijas process Puntlendā tiek atklāts. 2012. gada 14. novembrī prezidents Farole pavēstīja par jaunas savas partijas Horseed izveidi. Tajā bija vairāk nekā 200 dalībnieku un pārstāvība Puntlendas valdībā, tostarp viceprezidents Abdisamads Ali Šīrs un valsts ministri. Saskaņā ar Faroles teikto, plašāka sabiedrība varēšot pretendēt uz dalību šajā organizācijā, kad tā būs atzīta kā oficiāla partija. Piecas citas politiskas apvienības tika izveidotas pēc mēneša, tostarp Reģionu Ļaužu Apvienība (Ururka Gobolada Umadaha Bahoobey jeb UGUB), Attīstības un Tiesiskuma Partija (Xisbiga Horumarinta iyo Cadaalada jeb Hor-Cad), Midnimo, Saskaņas būve (Talowadaag), un Izglītības Padomes un Attīstības uz Patieso Mērķi Pamats (GAHAYR vai Golaha Aqoonta iyo Horumarinta ee Asaaska Yoolka Runta). Vēlēšanas tika ieplānotas 2014. gada janvārī, taču tās nenotika. Parlamenta deputātus ievēlēja klanu vecākie, pēc tam deputāti izvēlēja spīkeru un prezidentu. 2014. gada 8. janvārī bijušais Somālijas premjerministrs Abdiveli Mohameds Ali parlamentā tika ievēlēts par Puntlendas 5. prezidentu, apsteidzot Faroli tikai ar vienas balss pārsvaru. Abdihakims Abdullahs Hadži Omars vienlaikus tika ievēlēts par Puntlendas viceprezidentu. 2016. gada pavasarī Somālija un Puntlenda noslēdza vienošanos par turpmāko vēlēšanu kārtību Somālijā. 2009. gada 22. decembrī Puntlendas parlamenta sesijā Garouē apstiprināja jaunu valsts karogu. Ar 38 no 41 balsīm likumdevēji atbalstīja maiņu, kas ļāva arī izveidot jaunu valsts himnu. Puntlendas jaunais reģionālais karogs sastāv no trīs krāsām: baltās, zilās un zaļās. Augšpusē: zila svītra ar baltu zvaigznīti centrā norāda uz Somālijas karogu. Vidū: baltā josla vidū sola mieru un stabilitāti reģionā Apakšā: zaļā josla simbolizē dabas bagātības Somālijas Puntlendas Valstī. Puntlendas ģerbonis sastāv no vairoga vertikāli novietotās Puntlendas karoga krāsās, kura vidū atrodas dīls (tradicionālais trauks piena glabāšanai), simbolizējošs mieru un pienu. Vairogu ietver zeltīta apmale, virs tā zelta vainagkronis, zem tā divi zaļojoši zari. Vairogu tur divi uz pakaļkājām stāvoši zirgi uz līmeniski noliktiem šķēpiem. Šķēpus apvij zelta lente ar uzrakstu angliski "Puntlenda". Kā noteikts 3. pantā Somālijas Republikas Pārejas laika federālajā hartijā, Puntlenda sastāv no šādiem reģioniem (uzrādot vēlāk izdalītos) 2009. gada janvārī Māhira tika oficiāli iekļauta Puntlendā. Kontroli pār rietumu Sūlas, Sanāgas un Ainas (SSC) provincēm apstrīd autonomā Hātumo Valsts (agrāk HBM-SSC jeb Hoggaanka Badbaadada iyo Mideynta SSC) un Somālilendas reģions. Arī dienvidos, Galmudugas reģionā pie Galkajo turpinās sadursmes starp Puntlendas un islāmistu atbalstītajiem vietējiem spēkiem. 2013. gada 8. aprīlī Puntlendas valdība izveidoja jaunu reģionu Gardafūla. Izdalīta no Bari reģiona, tā sastāv no trim rajoniem un tās galvaspilsēta ir Alūla. Jau pirms tam iepriekšējā valdība Puntlendā izveidoja trīs jaunus reģionus, sadalot esošos: Karkāra tika nodalīta no Bari, Hailāna no Sanāgas, un Aina no pārsvarā Somālilendas kontrolētā Togdīras reģiona. Puntlenda ģeogrāfiski atrodas Somālijas ziemeļaustrumu daļā. Ieskaitot strīdus teritorijas, tā aizņem kopējo zemes platību ap 200.000 km2 jeb aptuveni trešdaļu no visas Somālijas. Reģionā ir pussauss, karsts klimats un vidējā dienas temperatūra svārstās no 27 līdz 37 °C. Šādos klimatiskos apstākļos ganības kļūst par visefektīvāko zemes izmantošanu lielākajā reģiona daļā. Vērtīgākās ganības ietver Haudas reģionu augstajā plato uz rietumiem no Somālijas Mudugas un Sūlas reģioniem, un zemo Nugālas ieleju. Mērenāka temperatūra, savukārt, ir atrodama tikai ap augstajām kalnu grēdām Bari. Visās citās vietās Puntlendai parasti raksturīgs tropu tuksneša karstums. Nokrišņu daudzums ir neliels un mainīgs, nav tāda rajona, kas saņemtu vairāk nekā 400 mm lietus gadā. Nomadi galvenokārt paļaujas uz aku ūdens avotiem nekā uz virszemes ūdeni. Ir četri galvenie gadalaiki, ap kuriem grozās lopkopju un zemkopju dzīve, un tos diktē valdošo vēju maiņas. Puntlendas gadalaiki ir: Jilal (džilals) — no janvāra līdz martam; gada bargākā sausā sezona. Gu (gu) — no aprīļa līdz jūnijam; galvenā lietus sezona. Xagaa (hagā) — no jūlija līdz septembrim; otrā sausā sezona. Deyr (deirs) — no oktobra līdz decembrim; vājāka un mazāk droša lietus sezona. Ar pilsoņu kara sākšanos Somālijā radās problēmas ar izglītības pieejamību laukos un sievietēm, izglītības kvalitāti un tās finansējumu. Lai risinātu šīs problēmas, Puntlendas valdība izstrādā izglītības politiku. Tā ietveršot abu dzimumu izglītības līniju, kas atbildīšot pasaules standartiem un starptautiskajām konvencijām. Puntlendas Izglītības Ministrija ir atbildīga par reģiona izglītības vajadzību attīstību un vadību. To vada ministrs Mohamuds Bile Dube. Puntlendas izglītības sistēma ietver divu gadu Agrīno Bērnības Attīstību (ABA), astoņu gadu pamatizglītību (četru gadu ilgu zemāko un četru gadu augstāko pamatskolu) un četrus gadus ilgu vidējo izglītību. Augstākā izglītība ilgst vidēji četrus gadus, reģionā šobrīd ir septiņas galvenās universitātes: Puntlendas Valsts Universitāte Garouē, Puntlendas Valsts Universitāte Galkajo, Bosaso Koledža, Austrumsomālijas Universitāte Kardo, Mogadīšu Universitātes Puntlendas filiāle Bosaso, Māhiras Universitāte, Badanas, Sanāgas un Nugālas Universitāte Lasanodā. Austrumāfrikas Universitātei arī ir sešas filiāles Puntlendā, ar kampusiem Bosaso, Erigavo, Galdogobā, Galkajo, Garouē un Kardo. Tādējādi, izveidota 2-4-4-4 gadu apmācības sistēma. Puntlendas Izglītības Ministrija atzīst arī neformālo izglītību un tehnisko/profesionālo izglītību un kursus kā neatņemamu daļu no reģiona izglītības sistēmas. No 2005./2006. gada līdz 2006./2007. gadam skolu skaits Puntlendā ievērojami palielinājās — par 137 mācību iestādēm gada laikā. Tajā pašā laikā, klašu skaits reģionā pieauga par 504, par 762 vairāk kļuva skolotāju. Kopējais studējošo skaits palielinājās par 27% salīdzinot ar iepriekšējo gadu, meitenēm tikai nedaudz atpaliekot no zēniem lielākajā daļā reģionu. Augstākā skolēnu reģistrācija bija vērojama ziemeļu Bari reģionā, bet zemākais pieaugums tika novērots mazapdzīvotajā Ainas reģionā. Skolēnu daudzums klasēs un skolās bija gandrīz vienmērīgi sadalīts starp pilsētu un lauku teritorijām, ar nedaudz vairāk skolēniem un skolotājiem pilsētās. 2015. gadā iedzīvotāju skaitu Puntlendā vērtēja uz aptuveni 4,3 miljoniem cilvēku. Reģionu galvenokārt apdzīvo ļaudis no somāliešu etniskās grupas, īpaši no Harti Darodu klaniem. Ir arī nedaudz Mehri pārstāvju. Puntlendas iedzīvotāju skaita pieauguma temps ir diezgan augsts, kas daļēji saistīts ar cilvēku pieplūdumu no ilgstošas vardarbības skartajiem Somālijas dienvidiem un no tuvējām ziemeļaustrumu Āfrikas valstīm. 2015. gadā 34% no reģiona iedzīvotājiem dzīvoja strauji augošajās pilsētās, galvenās no kurām ir Bosaso, Kardo, Garoue un Galkajo. 22% ir laucinieki un 42% — klejotāji. Aptuveni 70% no iedzīvotāju skaita ir jaunāki par 30 gadiem. Divi procenti skaitās kara bēgļi. Iedzīvotāju blīvums Puntlendā tiek lēsts uz ap 20 cilvēkiem uz km2. Tāpat kā pārējā Somālijā, islāms ir galvenā reliģija Puntlendas reģionā. Ar dažiem izņēmumiem, visi iedzīvotāji Puntlendā ir musulmaņi. Islāms Puntlendā ir valsts reliģija, aizliegta pāriešana citās reliģijās vai to propagandēšana un likumi tiek saskaņoti ar šariatu. Autobusu satiksme darbojas Bosaso, Garouē, Lasanodā, Galkajo un Kardo. Starp reģiona lielākajām pilsētām un tuvākajiem ciemiem ir pieejami arī citāda veida transportlīdzekļi, kā vieglās kravas mašīnas. 2015. gada maijā Puntlendas Darba un transporta ministrijā bija reģistrēti vairāk nekā 70.000 transportlīdzekļu. Puntlendu ziemeļu—dienvidu virzienā šķērso 750 km gara šoseja. Tā savieno galvenās Somālijas pilsētas ziemeļu daļā, ieskaitot Garoui, Bosaso un Galkajo, ar dienvidiem. 2012. gadā Puntlendā tika pabeigta šosejas atjaunošana, kas savieno Garoui ar Galkajo. 2012. gada jūnijā uzsāka šosejas renovācijas projektu starp reģiona galvaspilsētu un Bosaso. Plānos ir arī jaunu ceļu izveide, kuri savienos piekrastes pilsētas ar galveno šoseju. Bosaso atrodas liela osta, kuru uzbūvēja 1980. gadu vidū lopu sūtīšanai uz Tuvajiem Austrumiem. 2012. gada janvārī tika uzsākts tās renovācijas projekts. Iniciatīvas pirmajā posmā notika attīrīšana no atkritumiem un tā tika pabeigta mēneša laikā. Otrais posms būs jūras gultnes padziļināšana ostas rajonā, lai uzņemtu lielākus kuģus, un reāli tas tika uzsākts 2016. gadā ar AAE atnalstu. Pēc ministra Saīda Mohameda Rages vārdiem 2012. gadā, Puntlendas valdība plāno uzsākt ostas attīstības projektu arī Somālilendas apstrīdētajā Lashorejā, kuras antīko ostu bija rekonstrējusi un izmantojusi par bāzi PSRS, līdz 1972. gadā to izpostīja vētra. Gaisa pārvadājumos vietējās kompānijas piedāvā lidojumus uz dažādām iekšzemes un starptautiskām lidostām, piemēram, Džibuti, Adisabebu, Dubaiju un Džidu; tās arī nodrošina lidojumus hadža un umras svētceļojumiem. Pazīstamākās aviokompānijas Puntlendā ir Jubba Airways, Osob Air un Daallo Airlines, kas darbojas no Bender Kasimas starptautiskās lidostas Bosaso un Abdullaha Jusufa starptautiskās lidostas (agrāk Galkajo lidosta) Galkajo, kā arī citās vietās. 2013. gada septembra beigās uzsāka konkursu Bosaso lidostas atjaunošanas darbiem. Atjaunošana paredz pagarināt lidostas grants skrejceļu no 1800 m uz 2650 m. Skrejceļa platums arī tiks palielināts no 30 m līdz 45 m, un izveidotas 7,5 m platas grants apmales abās pusēs. Puntlendas valdība plāno veikt līdzīgus uzlabojumus arī Garoues starptautiskajā lidostā, Abdullaha Jusufa starptautiskajā lidostā Galkajo un Kardo lidostā. Puntlendas Drošības Spēki (PDS) ir autonomā Puntlendas reģiona bruņotie spēki. Komandierus un augstākā līmeņa virsniekus ieceļ kvalifikācijas komisija un apstiprina Ministru Padome. Puntlendas drošības aparātam ir sava neatkarīga militāro tiesu sistēma. PDS ietver Puntlendas Dervišu Spēkus, to oficiālo paramilitāro nodaļu. Tie darbojas kā policijas spēki, ieskaitot Speciālās aizsardzības vienību. Puntlendas Izlūkošanas pārvalde (PIP) ir armijas izlūkošanas birojs. Tas tika dibināts 2001. gadā kā Puntlendas Izlūkošanas Dienests prezidenta Abdullaha Ahmeda Jusufa laikā ar ASV palīdzību. Līdz 2016. gada martam to finansēja AAE, bet pēc tam tika pārtrauktas algas izmaksas uz vairākiem mēnešiem un PIP 2016. gada rudenī ieplānojusi samazināt štatus par 80%, kas varētu radīt drošības problēmas reģionā. Puntlendas Jūras Policijas Spēki ir uz vietas savervētu profesionālu jūrnieku drošības spēki, kuri izveidoti ar AAE atbalstu. To uzdevumi ir galvenokārt novērst, atklāt un izskaust pirātismu, nelegālu zveju un citas nelikumīgas darbības pie Somālijas krastiem, un tie pamatā sargā valsts jūras resursus. To efektivitāte cīņā ar pirātismu ir ļoti maza valstī valdošās korupcijas dēļ. Vēl Spēki nodrošina civilo atbalstu, ieskaitot aku remontu, slimnīcu un hospitāļu atjaunošanu, kā arī ceļu, lidostu un citas infrastruktūras uzlabošanu. Tie piedāvā arī prasmju apmācības programmas vietējām kopienām. Puntlendai ir ap 1500 km gara krasta līnija, kas bagāta ar zivīm un citiem jūras resursiem. Citas ekonomikas aktivitātes reģionā dod lopus, vīraku, mirres, gumiarābiku, pastāv neliela rūpniecība un lauksaimniecība. Vislielākā nozīme ekonomikā ir lopkopībai, kas dod 80% no eksporta vērtības, 40% no IKP un 60% nodarbinātības. 2011. gada decembrī tika atvērts jauns tirgus Dajaha ("Zvaigzne") pie Bosaso ostas pēc iepriekšējā nodegšanas. Bosaso ir arī mājvieta Golis Telecom Somalia, lielākajam telekomunikāciju operatoram ziemeļaustrumu Somālijā. Tas dibināts 2002. gadā ar mērķi apgādāt valsti ar GSM mobilajiem sakariem, fiksētām līnijām un Interneta servisiem, tam ir plašs tīkls, kas aptver visas valsts lielākās pilsētas un vairāk nekā 40 rajonu gan Puntlendā, gan Somālilendā. Vēl pilsētā ir mītne arī Netco. Citi telekomunikāciju uzņēmumi, kas apkalpo reģionu, ir Telcom un NationLink. 2013. gada aprīlī Puntlendas Zivsaimniecības un jūras resursu ministrija oficiāli atklāja jauno zivju tirgu Garouē. Veidots kopā ar Lielbritānijas iestādēm un ANO attīstības programmu, tā ir daļa no lielāka reģionālās attīstības plāna, kurā paredzētas vēl divu būvējamu līdzīgu tirgus vietu aizsākšana gada laikā Galkajo un Kardo. Neviena no šīm pilsētām neatrodas jūras tuvumā. 2014. gada augustā, sadarbībā ar Džibutijas valdību un starptautisku būvniecības uzņēmumu ar galveno mītni Ķīnā, Puntlendas Transporta un jūras ostu ministrija uzsākusi projektu, lai uzbūvētu jaunas jūras ostas. 2000. gados Puntlendas valdība sāka oficiālas pārrunas ar ārvalstu naftas kompānijām par izpētes tiesībām. Reģiona varas iestādes 2005. gada oktobrī piešķīra Range Resources vairākuma akcijas divām lielām licencēm sauszemes minerālu un ogļūdeņražu bloku izpētei, un papildus tam jūras izpētes tiesības. Sauszemes Nugālas un Daroras ielejas bloki aizņem attiecīgi vairāk nekā 14,424 km2 un 24,908 km2. Divus gadus vēlāk Range Resources pārpirka 100% no abiem blokiem un vienlaicīgi nodeva 80% šo akciju Canmex Minerals. 2007. gada janvārī Puntlendas administrācija, kuru tolaik vadīja prezidents Mohamuds Muse Hersi, parakstīja Puntlendas produktu koplietošanas līgumu ar Range Resources Limited un Canmex Minerals meitas kompāniju Canmex Holdings (Bermuda) II Limited. Pēc pārmaiņām vadībā 2009. gadā, Puntlendas prezidents Abdirahmans Mohamuds Farole centās izmainīt peļņas sadales līgumu ar Range Resources, lai panāktu reģionam izdevīgākus nosacījumus. 2012. gadā Puntlendas valdība deva zaļo gaismu pirmajam oficiālajam naftas izpētes projektam Puntlendā, un Somālijā vispār. Puntlendai ir savs televīzijas kanāls un studijas. Puntlendas TV un Radio ir sabiedriskās apraides tīkls. Tā galvenā mītne atrodas reģiona galvaspilsētā Garouē. Tīkls arī uztur biroju Londonā. Dibināts 2013. gada aprīlī, Puntlendas TV un Radio apraida teritoriju ar virszemes līdzekļiem. Tas arī raida programmas pasaulei caur satelītu. Radio Puntlenda Eiropā dzirdams īsviļņos 13800 kHz frekvencē. Standarta programmā ir galvenokārt reģionālās attīstības ziņas, sports un izklaide. Privātās stacijas Eastern Television Network (ETN TV) un Somali Broadcasting Corporation (SBC TV) raida no Bosaso. 2004. gadā dibinātā Radio Garowe ir vietēja radiostacija, kas atrodas Garouē. Stacija raida FM diapazonā un vēsta jaunākās Somālijas ziņas politikā un sabiedrībā. Tā gatavo arī speciālas programmas tiešsaistes lapai Garowe Online. Radio Gālkajo ir valsts radiostacija. Atrodas Galkajo un agrāk bija pazīstama kā Radio Brīvā Somālija. Horseed Media 2002. gadā izveidoja somāliešu intelektuāļu grupa Nīderlandē un Somijā. Stacija raida no Bosaso un ieguvusi auditoriju ap 80 000 cilvēku, ar noklājumu 150 km2. Tā uztur arī mājas lapu, kas dienā saņem vairāk nekā 10 000 apmeklējumu. Stacija vairākkārt cietusi no uzbrukumiem un Puntlendas varas iestāžu cenzūras.. Garouē bāzētā Puntland Post tika izveidota 2001. gadā ar Dānijā mītošo Somālijas pilsoņu pūlēm. Savā tīmekļa vietnē publicē ikdienas iekšzemes un starptautisko ziņu atskaites un analīzi, gan somāliešu, gan angļu valodā, ar uzsvaru uz Puntlendas lietām. «Puntland Issues Report of population». Arhivēts no oriģināla, laiks: 2016. gada 7. februārī. Skatīts: 2016. gada 8. oktobrī. «Puntland State of Somalia». Arhivēts no oriģināla, laiks: 2018. gada 5. novembrī. Skatīts: 2016. gada 5. oktobrī. "Range Resources: Speculative Buy at 25.5p — Target price 56p" (PDF). Puntland to Operate Independently From Somalia After Law Change, Bloomberg Dan Richardson, Egypt, (Rough Guides: 2003), p. 404 ISBN 1858281881 Ian McMahan, Secrets of the Pharaohs, (HarperCollins: 1998), p. 92 ISBN 0380797208 David B. O'Connor, Stephen Quirke, Quir O'Connor, Mysterious lands, (UCL Press: 2003), p. 64 ISBN 1598742078 Warsangeli Sultanate Arhivēts 2018. gada 19. maijā, Wayback Machine vietnē.. Helen Chapin Metz, Somalia: a country study, (The Division: 1993), p. 10 ISBN 0844407755. Horn of Africa, Volume 15, Issues 1—4, (Horn of Africa Journal: 1997), p. 130. Transformation towards a regulated economy, (WSP Transition Programme, Somali Programme: 2000) p. 62. Lee V. Cassanelli, The shaping of Somali society: reconstructing the history of a pastoral people, 1600—1900, (University of Pennsylvania Press: 1982), p. 75 ISBN 0812278321. The Majeerteen Sultanates Istituto italo-africano, Africa: rivista trimestrale di studi e documentazione, Volume 56, (Edizioni africane: 2001), p. 591. «Puntland marks 18th anniversary of establishment». Arhivēts no oriģināla, laiks: 2016. gada 2. augustā. Skatīts: 2016. gada 8. oktobrī. Local and Global Norms: Challenges to "Somaliland's" Unilateral Secession Arhivēts 2013. gada 6. jūnijā, Wayback Machine vietnē. (PDF). Over 20 People Killed in Fresh Fighting Between Somaliland And Puntland Islamist and Ethiopian fighting starts fresh areas in central regions The pirate kings Puntland to Operate Independently From Somalia After Law Change, Bloomberg "The President Tours the Bossaso Airport Construction Site". "Puntland: The land of opportunity". Counterterrorism Law Proposed "Domestic reforms". "Somaliland women prepare strategy for election". "Somalia: Puntland leader launches welfare agency". "New political party launched in Puntland". "Two new Puntland political associations declared in Garowe". Puntland at the polls (PDF) "Somalia: Former PM Abdiweli Ali Gas wins in the Puntland Presidential Elections" Arhivēts 2014. gada 8. janvārī, Wayback Machine vietnē.. "Cabdixakiin Cabdullaahi Camey oo loo doortey Madaxweyne kuxigeenka Puntland" Arhivēts 2014. gada 8. janvārī, Wayback Machine vietnē.. Agreement Between the Federal Government of Somalia and the Government of Puntland State of Somalia SOMALIA: Puntland to hold referendum in two years. Garowe Puntland Parliament Will Decide on New Constitution, Says Speaker. Somalia: Puntland Parliament approves new Cabinet. "Somalia: Former Cabinet minister elected as new Puntland Parliament Speaker". "Somalia: Second time as the Speaker of Puntland Parliament" Arhivēts 2015. gada 23. novembrī, Wayback Machine vietnē.. "Somalia: Puntland parliament endorse new flag". Flag of Puntland "Puntland constitution" Arhivēts 2018. gada 13. aprīlī, Wayback Machine vietnē. «Map of Puntland State of Somalia». Arhivēts no oriģināla, laiks: 2016. gada 5. janvārī. Skatīts: 2013. gada 6. jūnijā. "Somalia — Maakhir". "Somaliland痴 Quest for International Recognition and the HBM-SSC Factor" Arhivēts 2012. gada 28. maijā, Wayback Machine vietnē.. Puntland government condemns provoked attacks in Galkayo «Second day clashes in Galkaayo». Arhivēts no oriģināla, laiks: 2019. gada 28. oktobrī. Skatīts: 2016. gada 8. oktobrī. "Puntlandpost.com — All About Somalia and Puntland" Arhivēts 2015. gada 13. jūnijā, Wayback Machine vietnē.. "Puntland State Of Somalia" Arhivēts 2014. gada 21. decembrī, Wayback Machine vietnē.. «"2. Geography and climate"». Arhivēts no oriģināla, laiks: 2014. gada 21. decembrī. Skatīts: 2016. gada 5. oktobrī. «"2.4 Rainfall"». Arhivēts no oriģināla, laiks: 2014. gada 21. decembrī. Skatīts: 2016. gada 5. oktobrī. "Education". "The Ministry". "Hon. "Educational System". East Somalia University Arhivēts 2016. gada 26. janvārī, Wayback Machine vietnē.. "Tertiary Education". "A programme for improving governance, leadership and management capacity of the three health authorities in Somalia".(DOC) Basic education survey. «Puntland estimation of population». Arhivēts no oriģināla, laiks: 2023. gada 30. aprīlī. Skatīts: 2016. gada 8. oktobrī. Africa Confidential, Volume 48. Farah, Mohamed I. (April 1994). «Ministry of planning report about the estimation of population». Arhivēts no oriģināla, laiks: 2023. gada 30. aprīlī. Skatīts: 2016. gada 8. oktobrī. BBC Puntland profile «2014 Report on International Religious Freedom — Somalia». Arhivēts no oriģināla, laiks: 2016. gada 22. oktobrī. Skatīts: 2016. gada 8. oktobrī. "Puntland sends caveat to drivers without legal driving license". «The First 100 Days in Office». Arhivēts no oriģināla, laiks: 2013. gada 23. februārī. Skatīts: 2012. gada 22. februārī. "Puntland to upgrade Bosaso-Garowe highway". «Port expansion equipment arrives at Bosaso». Arhivēts no oriģināla, laiks: 2017. gada 22. septembrī. Skatīts: 2016. gada 8. oktobrī. "Somalia: Puntland Minister of Ports visits Lasqoray". «"Brief Geography and History of Lasqoray"». Arhivēts no oriģināla, laiks: 2016. gada 4. aprīlī. Skatīts: 2016. gada 8. oktobrī. "Somalia: 20 companies compete for Bossaso Airport runway bid". Puntland Constitution Arhivēts 2018. gada 13. aprīlī, Wayback Machine vietnē.. Intelligence profile — Somalia Arhivēts 2013. gada 5. jūnijā, Wayback Machine vietnē.. Puntland's govt blasts VOA report as 'appeasing Al Shabaab' in Somalia. Puntland plans to slash Intelligence despite security concerns «UAE pledges continued support Puntland marine forces». Arhivēts no oriģināla, laiks: 2016. gada 20. decembrī. Skatīts: 2016. gada 8. oktobrī. "President Speech at Constitutional Conference". "About — Puntland Maritime Police Force" Arhivēts 2012. gada 11. augustā, Wayback Machine vietnē.. Puntland is for pirates "SomaliaReport: Puntland Government Delivers Food and Water" Arhivēts 2016. gada 22. martā, Wayback Machine vietnē.. "Puntland State Of Somalia". «7. Livestock». Arhivēts no oriģināla, laiks: 2014. gada 21. decembrī. Skatīts: 2016. gada 5. oktobrī. "New market opens in Bossaso". "Golis Telecom Somalia Profile". "New Fish Market opens in Garowe". "SOMALIA: Puntland to establish new seaports as part of the "Boost Puntland Economy" campaign" Arhivēts 2015. gada 18. aprīlī, Wayback Machine vietnē.. "Canmex Takes Stake in Range Resources' Puntland Acreage" "2007 Annual Report" (PDF). Mark Hawthorne (4 February 2009). Red Emperor, Range rally on Puntland drilling update Arhivēts 2015. gada 13. jūnijā, Wayback Machine vietnē.. Radio Puntland "Somali Media Mapping — Radio Stations" Arhivēts 2015. gada 21. martā, Wayback Machine vietnē.. "Radio Puntland from Somalia testing on 13800 kHz shortwave". Planning and Statistics Department, Puntland Ministry of Planning and International Cooperation (2006). "Radio Garowe — FM Frequencies". Open letter to Puntlands president about radio stations closure Puntland State Of Somalia Puntland Post — news in English Garowe online Media map of Puntland (PDF) Goobjoog — Somalian news site Arhivēts 2016. gada 2. oktobrī, Wayback Machine vietnē.