Anatolijs Fedoruks (ukraiņu: Анатолій Петрович Федорук; dzimis 1972. gada 10. maijā) ir ukraiņu politiķis, kopš 1998. gada 7. aprīļa Kijivas apgabala Bučas pilsētas mērs. Viņš ir Ukrainas Pilsētu asociācijas Kijivas reģionālās nodaļas valdes priekšsēdētājs. 1992. un 1993. gadā A. Fedoruks bija vēstures skolotājs vidusskolā savā dzimtajā Veļika Medvedivkā, Hmeļņickas apgabalā. No 1993. līdz 1997. gadam viņš bija vietējās pašvaldības mērs. 1997. un 1998. gadā A. Fedoruks bija skolotājs Bučas bērnunamā. Pirmo reizi ievēlēts par Bučas mēru 1998. gadā; atkārtoti ievēlēts 2006., 2010., 2015. un 2020. gadā. 2010. gadā viņš ievēlēts par prokrieviskās "Reģionu partijas" kandidātu. 2015. gadā ievēlēts "Jaunajās sejās" un 2020. gadā kā "Tautas kalpa" kandidāts. 2011. gadā A. Fedoruks kļuva par Ukrainas Pilsētu asociācijas Kijivas reģionālās nodaļas valdes priekšsēdētāju. 2014. gada Ukrainas parlamenta vēlēšanās kā paša izvirzītais kandidāts 95. vēlēšanu apgabalā neieguva vietu parlamentā, zaudējot Mihailo Havriļukam. 2017. gadā A. Fedoruku turēts aizdomās par varas ļaunprātīgu izmantošanu. A. Fedoruks piesaistīja starptautisku uzmanību pēc Bučas kaujas, kas ilga no 2022. gada 27. februāra līdz 2022. gada 31. martam; šajā laikā notika Bučas slaktiņš. 2022. gada 5. aprīlī publicētajā intervijā Itālijas laikrakstam Corriere della Sera viņš sacīja, ka Krievijas karavīri Bučas iedzīvotājus nogalinājuši "dusmu vai prieka pēc". Tajā pašā dienā viņš video ziņojumā mudināja īpaši ārstus un komunālo pakalpojumu uzņēmumu darbiniekus atgriezties pilsētā. Mychael Schnell. «Mayor of Bucha on slain civilians: We 'get the impression' Russian troops had 'green light from Putin'». MSN, 2022. gada 4. aprīlis. Skatīts: 2022. gada 4. aprīlis. Greta Privitera. «Il sindaco di Bucha: "I russi ci hanno uccisi per rabbia o per divertimento"». Corriere della Sera (itāļu), 2022. gada 5. aprīlis. Skatīts: 2022. gada 5. aprīlis. «Weder Strom noch Gas in der Stadt: Bürgermeister von Butscha bittet um Hilfe». RedaktionsNetzwerk Deutschland (vācu). 2022. gada 5. aprīlis. Skatīts: 2022. gada 5. aprīlis.