Kemerons Tomass Talbo (Cameron Thomas Talbot; dzimis 1987. gada 5. jūlijā) ir kanādiešu hokejists, vārtsargs. Pašlaik (2024) spēlē Nacionālās hokeja līgas kluba Losandželosas "Kings" sastāvā. Pēc vairākām NCAA čempionātā aizvadītām sezonām, profesionāļa karjeru Talbo sāka 2009.—10. gada sezonas noslēgumā, kad noslēdza līgumu ar NHL vienību Ņujorkas "Rangers" un aizvadīja vienu spēli AHL kluba Hārtfordas "Wolf Pack" sastāvā. Nākamās trīs sezonas Talbo aizvadīja AHL klubā Konektikutas "Whale". 2013.—14. gada sezonā Talbo kļuva par Ņujorkas "Rangers" otro vārtsargu aiz Henrika Lundkvista, sezonas gaitā NHL aizvadot 21 spēles. 2015. gada vasarā "Rangers" aizmainīja Talbo uz Edmontonas "Oilers". Sezonas ievadā bija plānots, ka Talbo kopā ar Andersu Nilsonu dalīs spēles laiku uz pusēm, taču ne pārlieku veiksmīgais sniegums Talbo padarīja par otro numuru. Sezonas gaitā gan viņa sniegums uzlabojās, un Nilsons tika aizmainīts uz Sentluisas "Blues", Talbo kļūstot par komandas pamatvārtsargu. 2019. gada februārī tika aizmainīts uz Filadelfijas "Flyers". 2019. gada jūlijā Talbo kā brīvais aģents pievienojās Kalgari "Flames", taču gadu vēlāk noslēdza līgumu ar Minesotas "Wild". 2022. gada 12. jūlijā Talbo tika aizmainīts uz citu NHL komandu Otavas "Senators" https://www.nhl.com/news/2022-nhl-all-star-game-rosters-captains-announced/c-329733482 «Talbot traded to Flyers by Oilers». NHL.com (en-US). Skatīts: 2019-02-25. https://www.nhl.com/senators/news/ottawa-senators-acquire-goaltender-cam-talbot-from-minnesota/c-334946082 Eliteprospects profils (angliski) Internet Hockey Database profils (angliski) Hockey-Reference profils (angliski)