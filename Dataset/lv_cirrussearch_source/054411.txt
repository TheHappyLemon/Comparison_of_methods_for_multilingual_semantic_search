Minskas pasažieru stacija (baltkrievu: Мінск-Пасажырскі, krievu: Минск-Пассажирский ) ir galvenā pasažieru dzelzceļa stacija Minskā, Baltkrievijā. Tā atrodas Minskas centrā. Dažkārt to sauc par Minskas Ļeņina laukuma staciju (blakus ir metro stacija) vai vienkārši par Minsku. Stacija tika uzcelta 1872. gadā kā Viļņas stacija (baltkrievu: Віленскі вакзал; krievu: Виленский вокзал). Tā bija daļa no jaunatklātās dzelzceļa līnijas Liepāja—Romni. Sākotnējā koka ēka tika nojaukta 1890. gadā un uzbūvēta vēlreiz kā mūra ēka. Otrā pasaules kara laikā Minskas dzelzceļa stacija tika pilnībā iznīcināta. 1945.–1946. gadā tā tika no jauna uzbūvēta un kalpoja līdz 1991. gadam. Jaunā dzelzceļa stacijas ēka tika celta no 1991. līdz 2002. gadam. Tās būvniecība aizkavējās finansiālu grūtību dēļ. Tomēr tagad Minska lepojas ar vienu no mūsdienīgākajām NVS valstu dzelzceļa stacijām. Minskas centrālā stacija ir nacionālā pasažieru transporta centrs. To izmanto arī vairāki starptautiski vilciena maršruti uz dažādām Eiropas valstīm, galvenokārt uz Krievijas un Ukrainas galamērķiem. Daži no starptautiskajiem maršrutiem ir Parīzes—Maskavas ekspresis, ātrvilciens Berlīne—Maskava, Minskas—Novosibirskas ekspresis un Varšava—Maskava. Stacija kopā ar netālo Kultūras institūta staciju ir arī piepilsētas dzelzceļa centrs, savienojot Minsku ar vairākām piepilsētām un ārpilsētas apkaimēm. Staciju apkalpo Minskas metro stacija "Ļeņina laukums", kas ir daļa no Maskavas līnijas. Staciju apkalpo arī tramvajs un trolejbuss . Железнодорожные станции СССР. Справочник. – М.: Транспорт, 1981 Timetable plan of Paris-Moscow train[novecojusi saite] on the ржд website Timetable plan of "Berlin-Moscow" train[novecojusi saite] on the ржд website Timetable plan of "Minsk-Novosibirsk" train[novecojusi saite] on the ржд website Timetable plan of "Polonez" train[novecojusi saite] on the ржд website «Map of Minsk suburban railways on www.parovoz.com» (krievu). Minskas dzelzceļa termināļa attēli Ēkas attēli no iekšpuses Fototūre: Minskas dzelzceļa stacija naktī