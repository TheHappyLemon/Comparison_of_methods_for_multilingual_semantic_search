Matjenso (spāņu: Base Antártica Matienzo) ir Argentīnas vasaras polārstacija Antarktīdā. Izvietojusies uz Larsena nunataka Nordenšelda krastā Antarktīdas pussalas piekrastē. Pieder Argentīnas Gaisa kara spēkiem, pētniecības darbus koordinē Argentīnas Antarktikas institūts. 1959. gada 23. martā uz Larsena nunataka tika izveidots argentīniešu patvērums (refugio) Sanantonio (San Antonio). Staciju patvēruma vietā izveidoja kopējā Argentīnas armijas un Gaisa spēku operācijā un atklāja 1961. gada 15. martā ar nosaukumu Leitnanta Matjenso Savienotā bāze (Base Conjunta Teniente Matienzo). Nosaukta par godu argentīniešu virsniekam un aviācijas pionierim Benhaminam Matjenso (Benjamín Matienzo). 1963. gadā to savā pārziņā pārņēma Gaisa spēki un pārdēvēja par aviācijas posteni (Destacamento Aeronáutico Teniente Matienzo). Stacija tika slēgta 1972.—1973. gada un 1984.—1985. gada ziemā; vēlāk stacija darbojās tikai vasaras sezonā. 1990. gadā pārdēvēta tagadējā nosaukumā. 2009. gadā pirmo reizi Argentīnas polārās izpētes vēsturē stacijas komanda tika nokomplektēta tikai no sievietēm. Galvenās izpētes nozares ir meteoroloģija, klimatoloģija un glacioloģija. «SCAR Composite Gazetteer. Larsen Nunatak». Arhivēts no oriģināla, laiks: 2012. gada 14. jūnijā. Skatīts: 2012. gada 26. decembrī. Fundación Marambio. Base Matienzo «La Nación. Una base antártica exclusiva para mujeres». Arhivēts no oriģināla, laiks: 2011. gada 6. jūnijā. Skatīts: 2012. gada 25. decembrī. Vikikrātuvē par šo tēmu ir pieejami multivides faili. Skatīt: Matjenso.