Lāslo Sabo (ungāru: Szabó László; dzimis 1917. gada 19. martā Budapeštā, Austroungārijā, miris 1998. gada 8. augustā Budapeštā, Ungārijā) bija Ungārijas starptautiskais lielmeistars šahā (1950), kas aptuveni 20 gadus bija labākais Ungārijas šahists, kā arī viens no 12 labākajiem šahistiem pasaulē. Šahu sācis spēlēt 6 gadu vecumā, no 14 gadu vecuma piedalījies sacensībās, bet 17 gadu vecumā kļuvis par nacionālo meistaru. Pirmais lielais panākums tika sasniegts 1935. gadā, kad izcīnīja uzvaru Ungārijas šaha čempionātā. Pēc šī panākuma tika iekļauts savas valsts komandā Pasaules 6. šaha olimpiādē Varšavā. Šajā laikā Sabo strādāja par bankas darbinieku. 1938./39. gadā uzvarēja Hastingsas starptautiskajā turnīrā. 1939. gadā piedalās arī 2. Ķemeru - Rīgas starptautiskajā turnīrā, kur dala 2.-3. vietu. Otrā Pasaules kara laikā iesaukts darba vienībās un nokļuvis padomju armijas gūstā. Pēc atbrīvošanas kļuvis par šaha profesionāli un Ungārijas spēcīgāko šahistu. Trīs reizes piedalījies pretendentu turnīros - 1950. gadā Budapeštā palicis 9. vietā(iekļuvis turnīrā pēc 2. vietas Saltšobādenas starpzonu turnīrā), 1953. gadā Cīrihē bijis 12. vietā, 1956. gadā Amsterdamā dalījis 3.-7. vietu. 11 reizes spēlējis Ungārijas komandas sastāvā Pasaules šaha olimpiādēs, tajā skaitā 5 reizes pie pirmā galdiņa. 1937. gadā izcīnījis individuālo un komandas sudraba medaļas, 1952. gadā - individuālo bronzu, 1956. gadā - komandas bronzu, bet 1966. gadā - komandas bronzu un individuālo sudrabu. Savas karjeras laikā uzvarējis vairāk nekā 20 starptautiskajos šaha turnīros. 1950. gadā Starptautiskā šaha federācija FIDE kā vienam no pirmajiem piešķīra Sabo starptautiskā lielmeistara nosaukumu, bet 1954. gadā viņš kļuva arī par starptautisko šaha tiesnesi. Sabo daudzus gadus bija ungāru šaha žurnāla "Magyar Sakkelet" galvenais redaktors, tāpat viņš ir vairāku šaha grāmatu autors. OlimpBase :: 6th Chess Olympiad, Warsaw 1935, Hungary Premier Winners - Hastings Intl Chess Congress Kemeri 1939 - 365Chess.com Tournaments World Chess Championship : 1949-51 cycle : 1950 Budapest Candidates World Chess Championship : 1949-51 cycle : 1948 Saltsjobaden Interzonal «World Chess Championship : 1952-54 cycle : 1953 Zurich Candidates». Arhivēts no oriģināla, laiks: 2013. gada 27. maijā. Skatīts: 2012. gada 14. septembrī. World Chess Championship : 1955-57 cycle : 1956 Amsterdam Candidates OlimpBase :: 7th Chess Olympiad, Stockholm 1937, Hungary OlimpBase :: 10th Chess Olympiad, Helsinki 1952, Hungary OlimpBase :: 12th Chess Olympiad, Moscow 1956, Hungary OlimpBase :: 17th Chess Olympiad, Havana 1966, Hungary «László Szabó - Chess Online Shop Niggemann». Arhivēts no oriģināla, laiks: 2012. gada 17. jūlijā. Skatīts: 2012. gada 14. septembrī. Lāslo Sabo šahista profils vietnē chessgames.com Lāslo Sabo šahista profils vietnē 365chess.com Lāslo Sabo šahista profils vietnē olimpbase.org (Šaha olimpiādes) Lāslo Sabo šahista profils vietnē olimpbase.org (Eiropas komandu čempionāti)