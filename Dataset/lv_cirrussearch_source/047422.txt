Rafaēla stancas (itāļu: Stanze di Raffaello) ir četras apmēram 9 x 6 metrus lielas telpas Apustuliskajā pilī Vatikānā. Sienas freskas no 1508. gada apgleznoja Rafaēls ar skolniekiem, bet pēc Rafaēla nāves 1520. gadā — viņa skolnieki Džanfrančesko Penni, Džulio Romano un Rafaelle Kolli pēc Rafaēla skicēm. Viena no pazīstamākajām stancu freskām ir Parakstu zālē (Stanza della Segnatura) atrodamā Atēnu skola. Telpas bija izbūvētas jau pāvesta Nikolaja V laikā. Pāvesta Jūlijs II, vēlēdamies tajās ierīkot savus apartamentus, pēc Donato Bramantes rekomendācijas ataicināja uz Romu 25 gadus veco Rafaēlu. Pēc Jūlija nāves telpu izbūvi turpināja pāvests Leons X. Vikikrātuvē par šo tēmu ir pieejami multivides faili. Skatīt: Rafaēla stancas.