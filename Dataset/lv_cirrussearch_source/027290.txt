Dankova (krievu: Данков) ir pilsēta Krievijā, Ļipeckas apgabalā, Dankovas rajona centrs. Izvietojusies apgabala ziemeļdaļā Donas upes krastā. Liels transporta mezgls, ķīmiskās, būvmateriālu un pārtikas rūpniecības centrs. Dankova vai Donkova ir viena no vecākajām Donas augšteces pilsētām, kas pastāvējusi netālu no tagadējās pilsētas vēl pirms mongoļu iebrukuma. Tagadējā pilsēta dibināta 1586. gadā kā aizsardzības līnijas garnizons. 17. gadsimtā pilsētas militārā nozīme samazinājās un tā panīka. 1778. gadā tā kļuva par apriņķa pilsētu. Dankova stipri cieta 1791. gada ugunsgrēkā, kad tika iznīcināta visa vecās pilsētas daļas koka apbūve. 19. gadsimta beigās pilsēta bija ievērojams labības tirdzniecības centrs. 1890. gadā pilsēta savienota ar dzelzceļa satiksmi. 1925. gadā Dankova kļuva par ciemu, bet atkal sāka attīstīties 1940. gados, kad tika uzbūvēta kaučuka rūpnīca. 1959. gadā Dankovai atkal piešķirts pilsētas statuss. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. «Данков.ру». Arhivēts no oriģināla, laiks: 2014. gada 17. decembrī. Skatīts: 2015. gada 18. janvārī. «История города». Arhivēts no oriģināla, laiks: 2014. gada 26. septembrī. Skatīts: 2015. gada 18. janvārī. Vikikrātuvē par šo tēmu ir pieejami multivides faili. Skatīt: Dankova. Krievijas Lielās enciklopēdijas raksts (krieviski)