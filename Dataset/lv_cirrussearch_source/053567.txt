Luiss Suberkasiuks Erazuriss (spāņu: Luis Subercaseaux Errázuriz; dzimis 1882. gada 10. maijā, miris 1973. gadā) bija Čīles diplomāts un vieglatlēts. Tiek apgalvots, ka viņš ir pirmais Čīles un Latīņamerikas sportists, kurš piedalījies olimpiskajās spēlēs. Suberkasiuks ir dzimis Čīles galvaspilsētā Santjago. Viņa vecāki ir Ramons Suberkasiuks Vikuņa (čīliešu mākslinieks, politiķis un diplomāts) un Amālija Erazurisa Urmeneta. Viņi abi ir pazīstamu un turīgu ģimeņu locekļi. Luisam bija arī brālis Huans Suberkasiuks (Čīles Romas katoļu arhibīskaps). Saskaņā ar Čīles Olimpisko komiteju Luiss Suberkasiuks startēja trijās vieglatlētikas skriešanas disciplīnās — 100 metru, 400 metru un 800 metru skriešanā. Precīzi iegūtie viņa rezultāti un ieņemtās vietas nav zināmas. Spēļu brīdī viņš varētu būt bijis 13–14 gadus vecs. Olimpisko spēļu laikā viņš mācījās Colegio Benedictino, Ziemeļu basku zemēs, Francijā, kur uzstādīja vairākus rekordus augstlēkšanā. Viņš bija arī viens no Čīles futbola komandas Club de Deportes Santiago Morning dibinātājiem un veiksmīgs futbolists. Līdz 1928. gadam viņš bija Čīles vēstnieks Peru, Spānijā un Vatikānā. Luis Subercaseaux Olympedia.org Luiss Suberkasiuks (Olympedia profils) (angliski)