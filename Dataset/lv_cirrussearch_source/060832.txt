Cirtainā skābene (latīņu: Rumex crispus) skābeņu suga. Savvaļā tā ir plaši sastopama Eirāzijā, tostarp Latvijā — visdažādākajās atklātās un mēreni mitrās līdz sausās vietās: pļavās, gar ūdenstilpēm, ceļmalās, nezālienēs. Cirtainā skābene ir daudzgadīgs, 60—130 cm garš lakstaugs ar stāvu, zaļganbrūnu stublāju, kurš zaro ziedkopā. Lapas ir lancetiskas, 10—25 cm garas un 2—4 cm platas, to kāts ir īsāks nekā plātne, lapas mala ir cirtaina, pamats ir ķīļveida un gals — smails. Ziedu skara ir šauri piramidāla un vidēji blīva. Iekšējās apziedņa lapas ir olveida, ar augonīti. Auglis visplatākais ir zem vidusdaļas. Zied no jūnija līdz augustam. «cirtainā skābene - Rumex crispus L. - Augi - Latvijas daba». www.latvijasdaba.lv. Skatīts: 2022-03-23. Vikikrātuvē par šo tēmu ir pieejami multivides faili. Skatīt: Cirtainā skābene. Encyclopædia of Life raksts (angliski)