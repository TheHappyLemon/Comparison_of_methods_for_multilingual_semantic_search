Radims Vrbata (čehu: Radim Vrbata; dzimis 1981. gada 13. jūnijā) ir čehu hokejists, malējais uzbrucējs, Čehijas hokeja izlases dalībnieks. Pašlaik (2017) Vrbata spēlē Nacionālās hokeja līgas kluba Floridas "Panthers" sastāvā. Vrbata profesionāļa karjeru sāka 2001.—02. gada sezonā, kad debitēja NHL kluba Kolorādo "Avalanche" rindās. 2002.—03. gada sezonas otrajā pusē tika aizmainīts uz Karolīnas "Hurricanes" vienību. 2004.—05. gada NHL sezonas lokauta laikā spēlēja Čehijas Ekstralīgas kluba Liberecas "Bili Tygri" rindās, taču tad atgriezās "Hurricanes". 2005.—06. gada sezonā tika aizmainīts uz Čikāgas "Blackhawks", taču pēc sezonas beigām nonāca Fīniksas "Coyotes" rindās. 2008.—09. gada sezonu uzsāka Tampabejas "Lightning" sastāvā, taču sezonu noslēdza Čehijas Ekstralīgā. 2009. gada vasarā Vrbata pievienojās Fīniksas "Coyotes" vienībai, tās rindās aizvadot nākamās piecas sezonas. 2014. gada jūlijā noslēdza divu gadu līgumu ar Vankūveras "Canucks". 2014.—15. gada sezonā ar 63 punktiem bija trešais rezultatīvākais komandas spēlētājs aiz brāļiem Sedīniem. 2016. gada vasarā pievienojās Arizonas "Coyotes" rindām, taču gadu vēlāk noslēdza līgumu ar Floridas "Panthers". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)