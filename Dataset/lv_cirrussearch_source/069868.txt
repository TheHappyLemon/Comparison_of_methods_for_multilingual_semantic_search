Radošā šķira (angļu: creative class) ir cilvēku grupa, ko ASV sociālais zinātnieks PhDr Ričards Florida uzskata par ekonomiskās attīstības virzītājspēku ASV postindustriālajās pilsētās. R. Florida radošo šķiru dala divās daļās: radošie profesionāļi, “zināšanu darbinieki” (angļu: knowledge workers) — visi, kas darbā izmanto specifiskas zināšanas un radošu pieeju (piemēram, IT speciālisti, ārsti, juristi); superradošais kodols (angļu: super-creative core) — tie, kuru nodarbošanās saistīta ar jaunradi, piemēram, mākslinieki, dizaineri, arhitekti, mācībspēki, datorprogrammētāji, žurnālisti (pēc R. Floridas domām, tie ir aptuveni 12 procenti no visiem ASV nodarbinātajiem). Bez šīm divām galvenajām radošo cilvēku grupām radošajā šķirā tiek ieskaitīta arī skaitliski mazākā bohēmistu (angļu: bohemians) grupa. Radošās šķiras koncepcijai un R. Floridas pētījumu metodēm ir daudz kritiķu. Oficiālā mājaslapa