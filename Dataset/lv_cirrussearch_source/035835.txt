Džins ir no kadiķogu un graudu spirta maisījuma (Anglijā, Skotijā, ASV) vai kadiķogu un iesala spirta maisījuma (Nīderlandē) iegūts stiprais spirtotais dzēriens, ko, atkarībā no džina šķirnes, papildina ar dažādu garšvielu (piemēram, apelsīnu mizu vai lielās zirdzenes sakņu) uzlējumiem. Pēc pārtvaices džinu atšķaida līdz pieņemamajam dzeršanas stiprumam, kas parasti ir 38—45 etilspirta tilpumprocenti. Zigurds Zariņš, Lolita Neimane, Edgars Bodnieks. Uztura mācība (6. pārstrādātais un papildinātais izd.). Rīga : LU Akadēmiskais apgāds, 2015. 255.—256. lpp. ISBN 978-9984-45-932-5. Pēters Bormans. Kokteiļi. Rokasgrāmata. 1444 receptes ar alkoholu un bez tā. Tulkojusi Everita Jansone (2. izd.). Rīga : Zvaigzne ABC, 2004. 19. lpp. ISBN 978-9934-0-0965-5.