Vitantonio "Tonio" Liuci (itāļu: Vitantonio "Tonio" Liuzzi; dzimis 1981. gada 6. augustā Lokorotondo, Itālijā) ir itāļu sacīkšu braucējs, pazīstams pateicoties savai Formula 1 karjerai. Kopš 2009. gada pārstāv Force India komandu. Savu Formula 1 pilota karjeru viņš uzsāka 2005. gadā dalot otrā pilota vietu Red Bull Racing ar Kristianu Klīnu. Liuci sezonā nobrauca 4 sacīkstes, bet Klīns — 15. Pēc gada, kad tika izveidota Red Bull satelītkomanda Toro Rosso, pilotiem vairs nebija jādala vieta. Klīns palika RBR, bet Liuci devās uz jauno komandu. Vitantonio izcīnīja pirmos punktus itāļu komandai 2006. gada ASV Grand Prix. 2007. gadā, kad tika prezentēta jaunā komandas formula, tika apstiprināts tas, ka Liuci būs komandā vēl uz vienu sezonu. Tā paša gada vidū noskaidrojās, ka Liuci karjera Toro Rosso vienībā beigsies līdz ar sezonas pēdējo sacīksti, jo līgums netiks pagarināts. 2008. gadā Liuci bija kandidāts uz vietu Force India. Lai arī vietām komandā tika izvēlēti Džankarlo Fizikella un Adrians Sutils, ar Liuci tika noslēgts testu un rezerves pilota līgums. Pēc gada tas tika pagarināts. Kad Fizikella 2009. gada sezonas gaitā pameta Force India un kļuva par Ferrari pilotu, Liuci paaugstināja par pamatsastāva pilotu līdz sezonas beigām. Vēlāk tika parakstīts līgums par vietu komandā 2010. gadā. Sacīkstes treksnrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. † - nefinišēja, bet ieskaitīts klasifikācijā, jo paveica vismaz 90% no distances Oficiālā mājaslapa (angliski)