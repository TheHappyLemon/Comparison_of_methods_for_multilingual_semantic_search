Terāmo (itāļu: Teramo, izrunā: [ˈtɛːramo], neapoliešu: Tèreme, izrunā: [ˈtɛːrəmə]) ir pilsēta Itālijā, Abruco reģionā, Terāmo provinces administratīvais centrs. 2018. gadā Terāmo dzīvoja 54,3 tūkstoši iedzīvotāju. Terāmo atrodas Tordino un Veraco upju satekvietā. Senajos laikos šajā vietā dzīvoja pretuči. 260. gadā p.m.ē. vietu, kur mūsdienās atrodas Terāmo, iekaroja Senā Roma. Tās nosaukums latīņu valodā bija Interamnia Praetuttiorum. Pilsētu vēlāk nopostīja barbari. No jauna tā tika uzcelta 12. gadsimtā. Vikikrātuvē par šo tēmu ir pieejami multivides faili. Skatīt: Terāmo. Encyclopædia Britannica raksts (angliski) https://demo.istat.it/?l=it.