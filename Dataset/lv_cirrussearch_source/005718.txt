Mamerts Stankevičs (poļu: Mamert Stankiewicz; 1889. gada 22. janvāris — 1939. gada 26. novembris) bija Krievijas un Polijas jūras kara flotes virsnieks. Dzimis 1889. gadā Jelgavā. Absolvēja Jūras kadetu korpusu Sanktpēterburgā un dienēja Krievijas Impērijas jūras kara flotē. Piedalījās Pirmajā pasaules karā. 1918. gadā tika nosūtīts uz ASV kā kara flotes atašejs Krievijas konsulātā Pitsburgā. Pēc atgriešanās Padomju Krievijā tika apcietināts un turēts čekas cietumā. 1921. gadā pārcēlās uz Poliju, kur viņam piešķīra komandleitnanta (komandor podporucznik) pakāpi. Pasniedza Tčevas un Toruņas flotes skolās. No 1930. gadu sākuma bija transatlantisko kuģu «Pułaski», «Polonia» un «Piłsudski» kapteinis. Gājis bojā Otrā pasaules kara laikā 1939. gadā, kad kuģis «Piłsudski» uzskrēja uz mīnas un nogrima Ziemeļjūrā pie Anglijas krastiem. Karol Olgierd Borchardt. Znaczy Kapitan. Gdynia: Miniatura, 2005, s. 377. ISBN 83-89915-01-4. (poliski) Mamert Stankiewicz. Z floty carskiej do polskiej. Warszawa: Iskry, 1997, s. 350. ISBN 83-207-1554-7. (poliski) Jan Ruszkowski. Śladami Znaczy Kapitana. (poliski) Стрельбицкий К. Б. Судьбы офицеров польского ВМФ — выпускников военно-морских учебных заведений России в период Второй Мировой войны (1939—1945). (krieviski)