Sonja Henije (norvēģu: Sonja Henie; dzimusi 1912. gada 8. aprīlī, mirusi 1969. gada 12. oktobrī) bija norvēģu daiļslidotāja un aktrise. Henije kļuva par trīskārtēju ziemas olimpisko spēļu čempioni, desmitkārtēju Pasaules čempioni (pirmo reizi — 15 gadu vecumā) un seškārtēju Eiropas čempioni. Henija izcīnījusi vairāk olimpisko un pasaules titulu nekā jebkura cita daiļslidotāja. Pēc sportistes karjeras beigām viņa kļuva par naturalizētu ASV pilsoni. Pēc 1936. gada Pasaules čempionāta daiļslidošanā pievērsās aktrises karjerai. Viņa bija viena no vislabāk apmaksātajām aktrisēm Holivudā. Filmējusies vairākos kases grāvējos, tai skaitā filmās Thin Ice (1937), Happy Landing, My Lucky Star (1938), Second Fiddle (1939) un "Saules ielejas serenāde" (Sun Valley Serenade, 1941). 1960. gadā Henije saņēma zvaigzni Holivudas Slavas alejā. Vikikrātuvē par šo tēmu ir pieejami multivides faili. Skatīt: Sonja Henije. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Olympedia profils (angliski) The Sport.org profils (angliski) Munzüger Sport profils (vāciski) IMDb profils (angliski) Internet Broadway Database profils (angliski) AllMovie profils (angliski)