Tārgale ir ciems Ventspils novada Tārgales pagastā, pagasta centrs. Izvietojusies pie autoceļa P122 13 km no novada domes Ventspilī un 185 km no Rīgas. Tārgales nosaukums vēstures dokumentos minēts jau 1230. gadā. Apdzīvotā vieta veidojusies pēckara gados ap bijušās Tārgales muižas (Tergeln) centru. Muižas pilī bija ierīkota skola (1942-1985), vēlāk — kolhoza kantoris. Tārgalē atrodas pagasta pārvalde, pamatskola, kultūras nams, bibliotēka, pasts. Apskates objekti ir muižas pils ar parku. 2022. gada septembrī netālu no Tārgales tika atklāts vēja parks ar 14 turbīnām un kopējo jaudu 58,8 MW, tobrīd lielākais Latvijā. Esošajās robežās, pēc CSP un OSP datiem. «Vietvārdu datubāze: Informācija par Tārgali». Latvijas Ģeotelpiskās informācijas aģentūra. LĢIA vietvārdu datubāze Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. «Pilis.lv Tārgales muiža». Arhivēts no oriģināla, laiks: 2014. gada 2. martā. Skatīts: 2011. gada 5. jūlijā. «Nākamnedēļ Ventspils novadā atklās vēja parku “Tārgale” - KURAMO» (latviešu). 2022-09-11. Skatīts: 2022-09-15. OSP