Gustavs Rogmans (vācu: Gustav Rogmann; 1909. gada 8. maijs — 1947. gada jūlijs) bija Vācijas šahists. No 1930. gadu beigām līdz 1940. gadu vidum bijis viens no Berlīnes šaha meistariem. 1937. gadā Veidenavas šaha turnīrā ieņēmis 2. vietu aiz Vilhelma Ernsta, bijis 9. vietā Bohumas šaha turnīrā, dalījis 6.-7. vietu Berlīnes BSG šaha turnīrā (uzvarējis Frīdrihs Zēmišs). 1938. gadā Krēfeldes šaha turnīrā dalījis 4.-7. vietu (uzvarējuši Erihs Eliskazess un Ludvigs Engelss). Otrā pasaules kara laikā piedalījies šaha turnīros tagadējās Polijas teritorijā. 1940. gadā dalījis 3. vietu Pozenes šaha turnīra (uzvarējuši Kārlis Ahuess un Rūdolfs Elstners), Dancigas šaha turnīrā bijis 2. vietā aiz uzvarētāja Valtera Jona, kā arī uzvarējis četru šahistu turnīrā Pozenē. 1943. gadā Pozenes šaha turnīrā bijis 3. vietā (uzvarējis Pauls Keress). Pēc kara 1947. gada Limburgas šaha turnīrā ieņēmis 3. vietu. Berlin BSG 1937 Krefeld 1938 Šahista profils chessgames.com mājaslapā (angliski) Šahista profils 365chess.com mājaslapā (angliski)