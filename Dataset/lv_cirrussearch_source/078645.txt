Krimas tatāri (Krimas tatāru: qırımtatarlar) ir viena no tjurku tautām, Krimas pamatiedzīvotāji. Krimas tatāri runā Krimas tatāru valodā. Krimas tatāri cēlušies no tādām tjurku etniskajām grupām kā bulgāri, hazāri, pečeņegi un kumani. Krimas tatāru etnoģenēzē piedalījušās arī citas tautas (alāni, armēņi, slāvi, rumāņi, grieķi, turki, Krimas goti, čerkesi, venēcieši un dženovieši), kas agrāk apdzīvojuši Krimas pussalu un tuvumā esošās Melnās jūras ziemeļu piekrastes teritorijas. No 15. līdz 18. gadsimtam pastāvēja spēcīga Krimas tatāru valsts — Krimas haniste. 1783. gadā hanisti anektēja Krievijas impērija. 19. gadsimta vidū Krievijas īstenotās represīvās politikas, Krimas kara un Krievu-turku kara rezultātā, apmēram 200 000 no 300 000 Krimas tatāru emigrēja uz Osmaņu impēriju, kā rezultātā ievērojama daļa Krimas tatāru dzīvo Turcijā, Bulgārijā un Rumānijā. Otrā pasaules kara nobeigumā no 1944. gada 18. līdz 20. maijam faktiski visa Krimas tatāru tauta tika izsūtīta uz Vidusāziju, kā arī citām attālām PSRS vietām. Tikai 20. gadsimta 80. gadu vidū Krimas tatāriem atļāva atgriezties tēvzemē. «Results / General results of the census / National composition of population». All-Ukrainian Census, 2001. December 5 2001. Arhivēts no oriģināla, laiks: 2004-10-31. Skatīts: 2007-08-05. Atsaucē izmantots novecojis parametrs |month= «Recensamant Romania 2002». Agentia Nationala pentru Intreprinderi Mici si Mijlocii (Romanian). 2002. Arhivēts no oriģināla, laiks: 2007-05-13. Skatīts: 2007-08-05. Vikikrātuvē par šo tēmu ir pieejami multivides faili. Skatīt: Krimas tatāri. Encyclopædia Britannica raksts (angliski) Ukrainas Interneta enciklopēdijas raksts (angliski) Austrumeiropas enciklopēdijas raksts (vāciski)