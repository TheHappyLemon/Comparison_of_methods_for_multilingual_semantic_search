Ričards Frānsiss Deniss "Riks" Berijs III (angļu: Richard Francis Dennis Barry III; dzimis 1944. gada 28. martā) ir bijušais amerikāņu basketbolists, spēlējis vieglā uzbrucēja pozīcijā. Universitātes laikā studējis Maiami universitātē. 1965. gada ABA draftā viņu Sanfrancisko "Warriors" izraudzījās pirmajā kārtā ar kopējo 2. kārtas numuru. Karjeras laikā spēlējis NBA klubu Sanfrancisko "Warriors" (vēlāk arī Goldensteitas "Warriors") un Hjūstonas "Rockets" klubos, kā arī ABA līgas Oklendas "Oaks", Vašingtonas "Caps" un Ņujorkas "Nets" klubu sastāvos. 1975. gadā Goldensteitas "Warriors" sastāvā kļuva par NBA čempionu, viņš tika atzīts par finālsērijas vērtīgāko spēlētāju (MVP). 1969. gadā "Oaks" sastāvā izcīnīja ABA čempiontitulu. Kopumā piedalījies 12 Visu zvaigžņu spēlēs (8 NBA un 4 ABA). Vairākkārt ticis iekļauts līgu simboliskajās izlasēs. R. Berijs ir vienīgais spēlētājs, kurš bijis NCAA, ABA un NBA sezonas rezultatīvākais spēlētājs. 1996. gadā tika nosaukts par vienu no 50 izcilākajiem NBA spēlētājiem. 1987. gadā ticis uzņemts Basketbola slavas zālē. R. Berijam ir četri dēli un visi kļuva par profesionāliem basketbolistiem: Skūters (vecākais brālis, vienīgais nav spēlējis NBA), Džons, Brents un Drjū. B. Berijs ar iegūtiem diviem NBA čempiontituliem ir veiksmīgākais no viņiem. «Hall of Famers». Basketball Hall of Fame. Arhivēts no oriģināla, laiks: 2012-10-16. Skatīts: 2009-08-02. Basketball Reference profils (angliski) Džeimsa Neismita piemiņas Basketbola slavas zāles profils (angliski)