Bellingcat (stilizēts kā bell¿ngcat) ir Nīderlandē bāzēta pētnieciskās žurnālistikas grupa, kas specializējas faktu pārbaudē un izlūkošanā ar atklāti pieejamu informācijas avotu palīdzību (OSINT). To 2014. gada jūlijā dibināja britu žurnālists un bijušais blogeris Eliots Higinss. Bellingcat publicē gan profesionāļu, gan pilsoniskās žurnālistikas izmeklēšanas rezultātus par kara zonām, cilvēktiesību pārkāpumiem un noziedzīgo pasauli. Vietnes līdzstrādnieki arī publicē skaidrojumus par savām metodēm, kā arī situācijas pētījumus. Bellingcat sākās kā izmeklēšana par ieroču izmantošanu Sīrijas pilsoņu karā. Tās ziņojumi par Krievijas—Ukrainas karu (tostarp Malaysia Airlines reisa 17 notriekšanu), El Junquito reidu, Jemenas pilsoņu karu, Skripaļu saindēšanu un Kamerūnas bruņoto spēku veikto civiliedzīvotāju nogalināšanu ir piesaistījuši starptautisku uzmanību. Muhammad Idrees Ahmad. «Bellingcat and How Open Source Reinvented Investigative Journalism». New York Review of Books, 2019. gada 10. jūnijs. Skatīts: 2019. gada 10. jūnijs. «Bellingcat, Netherlands». Global Investigative Journalism Network. Arhivēts no oriģināla, laiks: 2021-07-09. Skatīts: 2021-07-03. Vikikrātuvē par šo tēmu ir pieejami multivides faili. Skatīt: Bellingcat. Oficiālā tīmekļa vietne