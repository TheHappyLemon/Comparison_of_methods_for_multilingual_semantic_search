Nellija Aginjana (armēņu: Նելլի Աղինյան; dzimusi 1981. gada 4. augustā) ir armēņu šahiste, lielmeistare. Aginjana ir veiksmīgi pārstāvējusi Armēnijas sieviešu nacionālo komandu. 1996. gadā savā dzimtajā pilsētā Erevānā, kā Armēnijas otrās komandas dalībniece, viņa pirmoreiz spēlēja šaha olimpiādē. Līdz 2010. gadam viņa ir piedalījies septiņās šaha olimpiādēs ar personisku kopējo punktu skaitu 28 punkti no 53 spēlēm (+18, -15, = 20). No 2003. gada viņa ir bijusi Armēnijas komandas dalībniece piecos Eiropas sieviešu komandu čempionātos. 2003. gada Eiropas čempionātā Plovdivā Armēnija uzvarēja ar Nelliju Aginjanu kā rezerves spēlētāju. 2007. gadā Iraklijā, komanda izcīnīja bronzas medaļas. Aginjana spēlēja pie trešā galdiņa un pēdējā kārtā guva svarīgu uzvaru pret gandrīz par divsimt punktiem augstāk reitingā esošo gruzīnieti Nino Hurcidzi. Šī uzvara deva iespēju nospēlēt neizšķirti 2:2 maču ar Gruzijas komandu. Pasaules komandu šaha čempionātā 2007. gadā Jekaterinburgā viņa spēlēja pie trešā, 2009. gadā Ningbo pie ceturtā galdiņa un 2011. gadā Mardinā bija rezerves spēlētāja. Klubu sacensībās Aginjana pārstāvēja Erevanas MIKA komandu, ar kuru 2005. gadā viņa uzvarēja Armēnijas čempionātā un divreiz pārstāvēja to Eiropas klubu kausa izcīņā sievietēm, pie tam 2006. gadā Fīganā uzvarot. Kopš 2001. gada viņā ir sieviešu starptautiskā meistare, kopš 2005. gada maija sieviešu starptautiskā lielmeistare. Nellijas Aginjanas sasniegumi sieviešu šaha olimpiādēs (angliski) Nellijas Aginjanas sasniegumi Eiropas sieviešu komandu čempionātos (angliski) Nellijas Aginjanas sasniegumi Pasaules sieviešu komandu šaha čempionātā (angliski) Nellijas Aghinjanas sasniegumi Eiropas klubu kausa izcīņā sievietēm (angliski) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules sieviešu šaha olimpiāde) (angliski) Šahista profils olimpbase.org mājaslapā (Pasaules sieviešu komandu šaha čempionāts) (angliski) Šahista profils olimpbase.org mājaslapā (Eiropas sieviešu komandu šaha čempionāts) (angliski)