Galvaspilsētas reģions (dāņu: Region Hovedstaden, izrunā: [ʁekiˈoˀn ˈhoːð̩ˌstæðˀn̩]) ir viens no Dānijas pieciem reģioniem. Reģions robežojas ar Zēlandes reģionu dienvidos un ar Skones lēni (Zviedriju) ziemeļaustrumos, ar kuru pāri Ēresunda šaurumam reģionu savieno tilts. 2019. gadā Galvaspilsētas reģionā dzīvoja 1,85 miljoni iedzīvotāju. Lai arī reģiona lielākā pilsēta ir Kopenhāgena, kas ir Dānijas galvaspilsēta, un tās vārdā reģions nosaukts, reģiona administratīvais centrs ir Hillereda. Citas lielākas pilsētas reģionā ir Helsingēra, Hersholma, Tostrupa, Elstike-Stenlese un Birkereda. Galvaspilsētas reģions pašreizējā veidolā tika izveidots 2007. gada 1. janvārī; pirms tam arī bija reģions, kuru sauca par Galvaspilsētas reģionu, bet tajā neietilpa Bornholmas sala, savukārt bija iekļautas teritorijas no Roskildes apgabala, kuras mūsdienās ietilpst Zēlandes reģionā. Vikikrātuvē par šo tēmu ir pieejami multivides faili. Skatīt: Galvaspilsētas reģions.