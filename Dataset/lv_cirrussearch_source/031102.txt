Ziemeļu fronte (krievu: Северный фронт) bija Krievijas Impērijas bruņoto spēku formācija Pirmā pasaules kara laikā, kas tika izveidota 1915. gada augustā, sadalot Ziemeļrietumu fronti divās daļās: Ziemeļu un Rietumu frontē. Šī fronte, kas atradās arī tagadējās Latvijas teritorijā, attiecas uz Pirmā pasaules kara Austrumu frontes karadarbības teātri. Ziemeļu fronte primāri tika izveidota, lai kara laikā aizsargātos no vācu uzbrukumiem Petrogradas virzienā. Fronte tika likvidēta 1918. gadā. Lauka pārvalde (štābs Pleskavā); Ziemeļu frontes štāba sevišķo uzdevumu vienība; 4. kara aviācijas grupa; 1. armija (štābs Glubokoje, tad Gulbenes pilī, 1916. gada aprīlis — 1917. gada jūlijs; 1917. gada septembris — 1918. gada sākums); 5. armija (štābs Daugavpils cietoksnī, 1915. gada augusts — 1918. gada sākums); 6. armija (1915. gada augusts — 1916. gada decembris); 12. armija (štābs Rīgā, Bērzaines ģimnāzijā, Valkā, 1915. gada augusts — 1918. gada sākums); XLII atsevišķais armijas korpuss — 1916. gada decembris. ģenerālis Nikolajs Ruzskis (Рузский Николай Владимирович, 18.08.1915 - 06.12.1915) ģenerālis Pauls Plēve (Плеве Павел Адамович, 06.12.1915 - 06.02.1916) ģenerālis Aleksejs Kuropatkins (Куропаткин Алексей Николаевич, 06.02.1916 - 22.07.1916) ģenerālis Nikolajs Ruzskis (Рузский Николай Владимирович, 01.08.1916 - 25.04.1917) ģenerālis Ābrams Dragomirovs (Драгомиров Абрам Михайлович, 29.04.1917 - 31.05.1917 ) ģenerālis Vladislavs Klembovskis (Клембовский Владислав Наполеонович, 01.06.1917 - 29.08.1917) ģenerālis Vladimirs Čeremisovs (Черемисов Владимир Андреевич, 09.09.1917 - 14.11.1917) ģenerālleitnants Vasīlijs Novickis (Новицкий Василий Федорович, 22.11.1917 - 01.12.1917)