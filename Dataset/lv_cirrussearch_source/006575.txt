GEO600 ir gravitācijas viļņu detektors, kas atrodas Vācijā Zārštetē, netālu no Hannoveres. Tas sastāv no Maikelsona interferometra divos perpendikulāros 600 m garos kanālos. 1970. gados divas Eiropas grupas sāka pētījumus lāzerinterferences gravitācijas viļņu detektēšanā. 1975. gadā Maksa Planka institūts Astrofizikā Minhenē sāka ar 3 m garuma prototipu. 1983. gadā Maksa Planka institūts Kvantu optikā Garhingā izveidoja prototipu ar 30 m garuma rokām. 1977. gadā Glāzgovas univeristātes Fizikas un astronomijas departaments sāka līdzīgus pētījumus, un 1980. gadā sāka darboties 10 m prototips. 1985. gadā Garhingas grupa ierosināja uzbūvēt lielu detektoru ar 3 km garām rokām, tāpat arī 1986. gadā britu grupa sāka plānot līdzīgu projektu. 1989. gadā abas grupas apvienojās, lai sāktu projektu GEO, kas atrastos Harca kalnos Ziemeļvācijā. Šim projekts netika realizēts finansiālu problēmu dēļ. 1994. gadā tika piedāvāts mazāks projekts: 600 m garuma GEO600, kas tiktu būvēts zemienē pie Hannoveres. Būvniecības darbi sākās 1995. gadā. 2001. gadā MPQ Hannoveres nodaļu pārņēma Maksa Planka institūts Gravitācijas fizikā (Alberta Einšteina institūts, AEI) Potsdamā. Kopš 2002. gada detektoru pārvalda AEI Gravitācijas fizikas centrs un Hannoveres universitāte kopīgi ar Glāzgovas un Kārdifas universitātēm. Kopš 2002. gada GEO600 piedalās kopā ar LIGO kopīgā gravitācijas viļņu meklēšanā. 2006. gadā GEO600 sasniedza projektēto jūtību. GEO600 Specifications Arhivēts 2011. gada 26. jūlijā, Wayback Machine vietnē. (angliski) The GEO Story Arhivēts 2010. gada 21. novembrī, Wayback Machine vietnē. MPI for Gravitational Physics (Albert Einstein Institute) (angliski) GEO600 mājas lapa (angliski)