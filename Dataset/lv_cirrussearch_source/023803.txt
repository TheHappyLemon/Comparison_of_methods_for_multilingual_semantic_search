Roveņki (ukraiņu: Ровеньки) ir apgabala pakļautības pilsēta Ukrainas austrumos Luhanskas apgabalā. Izvietojusies apgabala dienvidos. Roveņku pilsētas padomei pakļauti Dzeržinskas, Klenovas, Mihaiļivkas, Nahoļno-Tarasivkas, Novodarjivka, Proletarskas un Jaseņivskas pilsētciemati un viena ciema padome (kopā 217 km², 84 007 iedzīvotāju (2012)). Vēstures avotos Osinovijrovenekas (Осіновий Ровенек) ciems pirmo reizi minēts 1705. gadā kā viena no nelikumīgi izveidotajām apdzīvotajām vietām Mežonīgajā Laukā. Pēc Bulavina sacelšanās 1708. gadā ciems tika nodedzināts, bet vēlāk atkal izveidojās Roveņku kazaku sloboda. 1877. gadā pie Roveņkiem tika atvērta pirmā akmeņogļu šahta. 1934. gadā piešķirtas pilsētas tiesības. Mūsdienās pilsētas ekonomikā dominē akmeņogļu ieguve (7 šahtas un divi bagātināšanas uzņēmumi), vieglā un pārtikas rūpniecība. http://www.ukrstat.gov.ua/druk/publicat/kat_u/2017/zb/06/zb_chnn_0117pdf.zip. «Офіційний сайт Ровеньківської міської ради. Про місто». Arhivēts no oriģināla, laiks: 2013. gada 21. oktobrī. Skatīts: 2014. gada 4. maijā.