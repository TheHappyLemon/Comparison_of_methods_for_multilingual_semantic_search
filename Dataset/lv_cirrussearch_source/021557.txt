Vine ir Twitter piederoša mobilā lietotne, kas lietotājiem ļauj radīt un nosūtīt īsus videoklipus. Maksimālais videoklipu garums ir sešas sekundes, ar tiem var dalīties vai tos iegult (izmantojot embed kodu) citos tiešsaistes sociālo tīklu pakalpojumos, piemēram, Twitter vai Facebook. Lai gan sākotnēji Vine bija pieejama tikai iOS ierīcēm, šobrīd tā ir pielāgota arī Android un Windows Phone ierīcēm. 2016. gada 27. oktobrī Twitter paziņoja, ka slēgs Vine mobilo lietotni, kas ļāva augšupielādēt videoklipus, bet saglabās mājaslapu, lai būtu iespēja aplūkot savus un citu veidotos vecos videoklipus. 2012. gada jūnijā Doms Hofmans (Dom Hofman), Rusa Jusupova (Rus Yusupova) un Kolins Krolls (Coln Kroll) dibināja kompāniju "Vine". Tā paša gada oktobrī kompāniju pārpirka Twitter. Vine debitēja 2013. gada 24. janvārī kā bezmaksas iOS lietotne iPhone un iPod Touch ierīcēm. Kopš 2013. gada 2. jūnija Vine kā bezmaksas lietotne ir pieejama arī Android ierīcēm. Pāris mēnešu laikā Vine kļuva par visvairāk lietoto video koplietošanas lietojumprogrammu tirgū. Savukārt 2013. gada 9. aprīlī Vine kļuva par visvairāk lejupielādēto bezmaksas lietotni iOS lietotņu veikalā (iOS App Store). Vine Android ierīcēm tika izlaista 2013. gada 3. jūnijā, pielāgota Android versijai 4.0 vai jaunākai. Windows Phone 8 un Windows 8 ierīcēm Vine versija tika prezentēta jūlijā — Microsoft 2013 Build konferences laikā -, bet izlaista 2013.gada novembrī. Lietotne Vine ļauj lietotājiem izveidot līdz sešām sekundēm garu videoklipu. Sākotnēji kamera ierakstīja video tikmēr, kamēr bija piespiests ekrāns, bet vēlāk lietotnes izstrādātāji palielināja faktisko ierakstīšanas laiku līdz 6,5 sekundēm (0,5 sekundes pēc ierakstīšanas procesa attēlotajām beigām ierīcē), lai uzlabotu video klipu beigas. Šī iemesla dēļ ierīce uzrāda video 7 sekunžu garumā. BBC pārskatā Vine video apkopojums tika aprakstīts kā "hipnotizējošs". Pārskatā tika norādīts, ka reklāmas aģentūrām jārīkojas ātri, lai izmantotu Vine potenciālu, kā arī apturētās kustības (stop motion) animācija ir "dzīva un vesela". Vine lietotne veiksmīgi tiek izmantota žurnālistikā. 2013. gada 1. februārī Turcijas žurnālists to izmantoja, lai dokumentētu ārpus ASV vēstniecības Turcijā sarīkotās pašnāvnieka spridzināšanas sekas. Žurnālists uzskatīja, ka ar sešām sekundēm pilnīgi pietiek, lai aptvertu visu svarīgo informāciju. Lietotni izmantojusi arī mūzikas ierakstu kompānija "Columbia Records", lai veicinātu grupas "Time Rush" jaunā albuma "24/ seven" pārdošanu, videoklipā parādot dziesmu nosaukumus albumā. Tikai nepilnu nedēļu pēc lietotnes izlaišanas pakalpojumā sāka parādīties pornogrāfiska satura videoklipi. Twitter pamatnostādnes neaizliedz pornogrāfiju. Viens no šādiem klipiem lietotnē pat tika attēlots kā "Redaktora izvēle", tomēr pie šīs kļūmes Twitter vainoja "cilvēcisku kļūdu". Tā kā pornogrāfisks saturs pārkāpj Apple pakalpojumu noteikumus, pēc viņu pieprasījuma 2013. gada 5. februārī Twitter paaugstināja minimālo vecuma ierobežojumu video klipu lejupielādēšanai no 12 uz 17 gadiem. Vine tika ierindota starp žurnāla "Times" 50 labākajām 2013. gada Android lietotnēm. 2013. gada 9. septembrī "Dunkin Donuts" kļuva par pirmo kompāniju, kas izmantoja vienu vienīgu Vine video kā visas televīzijas reklāmu. Vine: A new way to share video, Blog.twitter.com, 25.11.2013. Vine and the art of 6-second comedy, The Daily Dot, 25.11.2013. Video app Vine's popularity is spreading, six seconds at a time, Articles.latimes.com, 25.11.2013. Twitter’s 6-Second Video Sharing App, Vine, Goes Live In The App Store, Tech Crunch, 25.11.2013. Are You Ready For Vine?, Vinoid, 25.11.2013. Hands On With Twitter's Social Video App, Vine, Mashable, 25.11.2013. Now You Can Embed 6 Seconds of Vine Heaven, Wired, 25.11.2013. http://www.bbc.com/news/technology-37788052 Twitter Buys Vine, a Video Clip Company That Never Launched, AllThingsD, 25.11.2013. Michael Sippey. «Vine: A new way to share video». Twitter Blog. Twitter, 2013. gada 24. janvāris. Skatīts: 2013. gada 25. jūlijs. Jordan Crook. «Twitter’s 6-Second Video Sharing App, Vine, Goes Live In The App Store». TechCrunch, 2013. gada 24. janvāris. Skatīts: 2013. gada 26. janvāris. Introducing Vine for Android, Vine.co, 25.11.2013. Vine Takes Early Command In The Mobile Video Market Over Viddy, Socialcam And Others Despite Low Adoption, TechCrunch, 25.11.2013. Vine is now the number one free app in the US App Store, The Verge, 25.11.2013. Twitter Releases Vine For Android Smartphones As It Tops 13M Users, Tech Crunch, 25.11.2013. Vine Finally Coming to Windows Phones, Mashable, 25.11.2013. Official Vine app for Windows Phone released, Neowin, 25.11.2013. Guess what? Vine videos are longer than six seconds, news.cnet.com, 25.11.2013. Vine: Six things people have learned about six-second video in a week, BBC, 25.11.2013. Using Vines To Cover Breaking News, Fast Company, 25.11.2013. 24/seven tracklist (deluxe), Vine, 25.11.2013. Pornographic video clips already showing up on Twitter's Vine, CNet, 25.11.2013. Twitter accidentally promotes porn clip Arhivēts 2013. gada 29. oktobrī, Wayback Machine vietnē., 3 News, 25.11.2013. Porn Appears in Twitter's New Vine App, ABC News, 25.11.2013. Twitter's Vine Changes App Store Rating to +17, Adds Social Sharing Features, ABC News, 25.11.2013. 50 Best Android Apps for 2013 Arhivēts 2013. gada 4. jūlijā, Wayback Machine vietnē., Time, 25.11.2013. Dunkin' Donuts Is Launching the First TV Ad Made Entirely From Vine, Adweek, 25.11.2013.