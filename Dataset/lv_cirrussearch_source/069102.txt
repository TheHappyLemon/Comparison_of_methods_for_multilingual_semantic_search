Glenda Meja Džeksone (angļu: Glenda May Jackson; dzimusi 1936. gada 9. maijā, mirusi 2023. gada 15. jūnijā) bija angļu aktrise un politiķe. Viena no nedaudzajām aktrisēm, kas saņēmusi trīs nozīmīgākās amerikāņu aktiermākslas balvas: Kinoakadēmijas balvu, Emmy balvu un Tony balvu. Kā politiķe, pārstāvējusi Leiboristu partija. 23 gadus, no 1992. līdz 2015. gadam, bijusi Apvienotās Karalistes parlamenta locekle. Divreiz saņēmusi Amerikas Kinoakadēmijas balvu kategorijā "Labākā aktrise galvenajā lomā" par filmām "Iemīlējušās sievietes" (Women in Love, 1969) un A Touch of Class (1973). Saņēmusi arī BAFTA kino balvu par lomu Džona Šlesindžera filmā Sunday Bloody Sunday (1971). Citas ievērojamas Džeksones lomas ir filmās Mary, Queen of Scots (1971), Hedda (1975), The Incredible Sarah (1976), House Calls (1978) un Hopscotch (1980). Saņēmusi Emmy balvu par Elizabetes I atveidošanu BBC seriālā Elizabeth R (1971). Bijusi aktīva arī uz teātra skatuves, nopelnot Tony balvu par lomu lugā Three Tall Women (2018). Vikikrātuvē par šo tēmu ir pieejami multivides faili. Skatīt: Glenda Džeksone. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Enciklopēdijas Krugosvet raksts (krieviski)