Nejaukt ar 1984.—2004. gadā pastāvējušo ranga sistēmu. UCI šosejas riteņbraukšanas Pasaules rangs (angļu: UCI Road World Rankings) bija ranga sistēma šosejas riteņbraukšanā, kura balstījās uz rezultātiem visās UCI apstiprinātajās sacensībās divpadsmit mēnešu periodā. Šo rangu UCI pirmoreiz izveidoja 1984. gadā. Pirmais sportists, kurš 1984. gada martā tika ierindots kā labākais šajā rangā, bija Īrijas pārstāvis Šons Kellijs. Viņš ranga līdera statusu saglabāja piecus gadus līdz pat 1988. gadam. Vienīgais sportists, kurš spēja pietuvoties Kellija dominancei bija Lorāns Žalabērs, kurš bija rangā pirmais četras reizes, no 1995. līdz 1997. gadam un atkal 1999. gadā. Rangs darbojās paralēli UCI šosejas riteņbraukšanas Pasaules kausam, kurā bija iekļautas 10 UCI sacensības. Abus 2004. gadā aizvietoja UCI ProTour un UCI Continental Circuits sacensību seriāli. 2009. gada sezonā tika ieviesta pārskatīta ProTour ranga sistēma, kura tika pārsaukta par UCI pasaules rangu. Oficiālie arhīvi