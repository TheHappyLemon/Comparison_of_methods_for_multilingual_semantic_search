Pauermetāls (angļu: power metal — 'spēka metāls') ir smagā metāla mūzikas žanrs, kas attīstījās no trešmetāla, spīdmetāla, smagā pankroka un NWOBHM. Tas sāka veidoties 20.gs. 80.gadu vidū. Pirmā pauermetāla grupa bija Manowar ar savu albumu Power Metal. Par komerciāli veiksmīgu šis žanrs kļuva 2000. gados ar tādām grupām kā DragonForce, Nightwish, Manowar un Theocracy priekšgalā. Šajā žanrā bieži vien dominē skaļas, izteiksmīgas un ātras/ļoti ātras ģitāru un bungu partijas, tenoru/kontrtenoru balsis. Ļoti bieži šim stilam neatņemama sastāvdaļa ir arī ļoti spoži, izteiksmīgi, ātri un ar vibrato pārpildīti ģitāru solo. Lēni tempi šajā stilā ir ļoti reti. Tāpat ievērojami retāk sastopami ir basu un baritonu vokāli, kā arī growling paņēmieni ar balsi. Liriskās tēmas šajā stilā ietver: burvestības, tumšos spēkus, gaišos spēkus, cerību, cīņas, bruņniecību, drosmi, mīlestību, reliģiju (visāda veida), pūķus, eņģeļus utt.