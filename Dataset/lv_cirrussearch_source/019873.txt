"Muhtars atgriežas" (krievu: Возвращение Мухтара) ir krievu detektīvseriāls, kurā galveno lomu spēlē policisti un dienesta suns Muhtars. Seriālu veido krievu telekompānija "Studija 2V" (Студия 2В) . Seriāla pirmizrāde bija 2004. gada 12. janvārī televīzijas kanālā Россия, taču pēc pirmās seriāla sezonas projekts nonāca kanāla НТВ pārziņā. Latvijā seriālu periodiski translēja LTV7. Seriāla varoņi strādā Šukinas milicijas (no 8. sezonas policijas) nodaļā Maskavā, kur izmeklē dažādus noziegumus - sākot no nelielām zādzībām un krāpniecību, beidzot ar cilvēku nolaupīšanām un slepkavībām. Kolektīvs ir unikāls ar to, ka kopā ar operatīvajiem darbiniekiem strādā Muhtars - gudrs un drosmīgs suns, pateicoties kuram, ir izdevies atklāt vissarežģītākās lietas. Seriāla galvenā varoņa - Muhtara lomā visa seriāla gaitā bijuši pavisam desmit suņi. Pirmie Muhtara lomas izpildītāji bija brāļi Varguns un Dunkans. Abi suņi mainīja viens otru filmēšanas laikā. Šie divi Austrumeiropas aitu suņi lomai tika izvēlēti pēc atlases, kurā piedalījās 150 suņi no Maskavas un Maskavas apgabala. No otrās sezonas seriāla filmēšanu pārcēla no Maskavas uz Ukrainas galvaspilsētu Kijivu, līdz ar to jauno Muhtara lomas izpildītāju nācās meklēt starp vietējiem čempioniem. Par jauno Muhtara lomas izpildītāju kļuva vācu aitu suns Ceiss. No otrās sezonas seriālā filmējās tikai vācu aitu suņi. Ceisam bija divi dublieri - viņa dēli Bests un Zevs, kuri izpildīja sarežģītākus trikus. Kad Ceiss nomira, viņa vietā seriālā 3. un 4. sezonā filmējās viņa vecākais brālis Vakss fon Vairuslands Kiršentāls, jeb vienkārši Vasja. 4. sezonas pēdējās sērijās Vasju nomainīja Jaks Dī Allertāls, jeb vienkārši Kuzja. Šis suns bija redzams lielākajā daļā 5., 6. un 7. sezonas sēriju, taču atsevišķās sērijās Kuzju aizstāja Praims Prems Sambatuss, kurš ir redzams vairākās 5. un 7. sezonas sērijās. No seriāla 8. un 9. sezonas Muhtara lomu izpildīja Grāfs Šutcs Hunds un Reksis Šutcs Hunds. No seriāla 10. un 11. sezonas Muhtara lomu izpildīja Ceāros fom Celvadrānds (Vivats), Rājdos Algīzs Jūstas (Voins), Voins Legions Kobas, Dūksis Soprāds Seēs un Pīts Norisis Švārcens Šloss. Seriāla 9. sezonas filmēšanu uzsāka 2013. gada 29. maijā. Krievijā 9. sezonas sērijas rādīja no 2014. gada 3. februāra. Seriālā no 3. sezonas 1. (91.) sērijas. Dienesta pakāpe: kapteinis. Darbu Šukinas policijas nodaļā uzsāka pēc tam, kad Artjoms Kolosovs tika smagi ievainots. Lai arī sākotnēji Maksimam bija grūti iejusties jaunajā kolektīvā, ar laiku viņam izdevās sevi pierādīt no labākās puses. Maksims ir Muhtara saimnieks. Bijušais kinologs, iepriekš strādājis arī privātā apsardzes uzņēmumā. Labsirdīgs un vienmēr godīgs cilvēks. Mainoties aktieriem, kuri izpilda Maksima lomu, mainījušās Maksima personības šķautnes - ar vienu lomas atveidotāju Maksims paguva būt kā šķirtenis, kurš sapņo par ģimeni, tikmēr ar citu Maksimam pazuda visi kaitīgie ieradumi un parādījās klaustrofobija. Taču galvenā Maksima tēla iezīme ir cilvēks, kurš nekad nepametīs draugus nelaimē, un būs gādīgs saimnieks savam sunim Muhtaram. Visa seriāla gaitā Maksimam nākas saskarties arī problēmām privātajā dzīvē. 3. sezonas sākumā tiek pieminēts, ka Maksims ir šķīries no sievas Natālijas. Vēlāk Maksims iemīlas savā kolēģē Jeļenā. Pret Vasilisu Maksims sākotnēji izturas vēsi, taču ar laiku abiem rodas simpātijas,pēc tam ir simpātijas pret Jekaterinu. Maksima lomā: Aleksandrs Volkovs (3. - 4. sezona - 91. - 270. sērija); Aleksejs Šutovs (7. - 8. sezona - 463. - 654. sērija); Pāvels Višņakovs (5. - 6., 9.10 sezona - 271. - 462., no 750 sērijas). Seriālā no 4. sezonas 24. (214.) sērijas. Dienesta pakāpe: virsleitnants. Darbu Šukinas policijas nodaļā uzsāka, nomainot Jeļenu. Ar izmeklētājas pienākumiem vienmēr tiek galā lieliski, bez problēmām izdodas organizēt dažādus ar izmeklēšanu saistītus pasākumus. Zina franču valodu un prot spēlēt klavieres. Ir simpātijas pret Maksimu. Vasilisas lomā: Natālija Juņņikova. Seriālā no 3. sezonas 38. (128.) sērijas. Dienesta pakāpe: kapteinis. Šukinas policijas nodaļā Aleksejs sākotnēji bija kā Anatolija Šepkina aizstājējs, taču no 4. sezonas 70. sērijas kļuva par vienu no galvenajiem seriāla varoņiem. Ļoti runātīgs un draudzīgs cilvēks, taču reizēm ir arī ļoti ietiepīgs, un nevēlas atkpāties no savas izmeklēšanas versijas. Pret darbu attiecas ļoti nopietni. Ir sieva Olga un dēls Ņikita. Alekseja hobiji ir makšķerēšana, skriešana un futbols. Alekseja lomā: Aleksejs Moisejevs. Seriālā no 9. sezonas 1. (655.) sērijas. Dienesta pakāpe: kapteinis. Šukinas policijas nodaļā Jekaterina uzsāks darbu pēc izmeklētājas Vasilisas aiziešanas. Ir simpātijas pret Maksimu. Jekaterinas lomā: Svetlana Brjuhanova. Seriālā no 1. sērijas. Dienesta pakāpe: pulkvedis. Ļoti stingrs priekšnieks saviem padotajiem, vienmēr pieprasīs no saviem padotajiem maksimālu rezultātu. Neskatoties uz savu stingrību darbā, viņš ir labs draugs, kurš vienmēr būs gatavs palīdzēt nelaimē. Nikolaja lomā: Aleksandrs Vojevodins. Seriālā no 2. sezonas 1. (41.) sērijas. Dienesta pakāpe: majors. Augstas klases eksperts - kriminālists. Savu darbu vienmēr veic ļoti atbildīgi un kvalitatīvi. Taču ārpus darba Inokentijs ir kautrīgs un mazliet neveikls cilvēks. Viņa kaislība ir jūra un jūrasbraucieni, taču dēļ vājās redzes viņam neizdevās iestāties jūrskolā. Aizraujas ar kuģu modelēšanu. Apkārtējie uzskata Inokentiju par inteliģentu cilvēku. Bija iemīlējies savā kolēģē Žanetē, ar kuru 8. sezonas sākumā arī apprecējās. Inokentija lomā: Konstantīns Kostišins. Seriālā no 1. sērijas. Dienesta pakāpe: majors. Tiesu medicīnas eksperte. Ir augstākā medicīniskā izglītība. Ir mazliet dīvaina, dievina baumot par saviem kolēģiem. Bija iemīlējusies savā kolēģī Inokentijā, ar kuru 8. sezonas sākumā apprecējās. Šī ir viņas otrā laulība. Žanetes lomā: Oksana Stašenko. Seriālā no 8. sezonas 2. (559.) sērijas. Dienesta pakāpe: majors. Nikolaja Hruļova asistente, kura pati izmeklēšanā nepiedalās, taču sniedz padomus lietu izmeklēšanā. Ir divi dēli. Marijas lomā: Tamāra Morozova. Seriālā no 4. sezonas 71. (261.) sērijas. Alekseja Samoilova sieva. Ik pa laikam ir strīdi ar vīru dēļ viņa iecerēm, kas bieži vien ir diezgan dīvainas. Gādīga un saprotoša sieva. Olgas lomā: Olga Moisejeva. Seriālā no 4. sezonas 71. (261.) sērijas. Alekseja un Olgas Samoilovu dēls. Ņikitas lomā: Ņikita Moisejevs. Seriālā no 3. sezonas 3. (93.) sērijas. Dienesta pakāpe: kapteinis. Iecirkņa pilnvarotais, galveno varoņu labs draugs. Šukinas rajonā visi ļoti viņu ciena. Nelaiž garām iespēju kārtīgi paēst. Precējies - ir dēls. Viktora lomā: Valērijs Astahovs. Seriālā no 2. sezonas 48. (88.) sērijas. Dienesta pakāpe: virsleitnants. Šukinas policijas nodaļas dežurants. Labs Viktora Djatlo draugs. Aleksandra lomā: Aleksandrs Siriks Seriālā no 1. sērijas līdz 2. sezonas 50. (90.) sērijai. Dienesta pakāpe: virsleitnants. Muhtara pirmais saimnieks. Nopietns, bieži vien nepiekrīt priekšniecības viedoklim. Vienmēr izceļas ar asprātību un atraktivitāti. Viņa galvenā vājība - sievietes. Reizēm var likties ļoti augstprātīgs, taču viņš ļoti ciena īstu draudzību. Lai arī nelaiž garām iespēju satikties ar dažādām sievietēm, galvenā Artjoma simpātija ir Jeļena. Bija spiests pamest darbu pēc smaga ievainojuma gūšanas. Sākotnēji tika pārvests uz Bostonu, taču pēc veselības stāvokļa uzlabošanās tika pārvests uz Irkutsku pie mātes. Artjoms vairrākārtīgi pieminēts 3. sezonas laikā, kā arī 4. sezonā. Pēc tam par Artjomu nekas netiek teikts. Artjoma lomā: Aleksandrs Nosiks Seriālā no 1. sērijas līdz 4. sezonas 24. (214.) sērijai. Dienesta pakāpe: kapteinis. Šukinas policijas nodaļas izmeklētāja. Ļoti stingra attiecībā pret saviem padotajiem, taču tanī pat laikā ļoti sirsnīgs un saprotošs cilvēks. Tā kā seriāla pirmajās sērijās Jeļena izšķiras no sava vīra, uzņēmēja, seriāla turpinājumā viņa dzīvo pie sava tēva, atvaļināta policijas ģenerāļa. Ir simpātijas pret Artjomu, lai arī slēpj to. Darbu pamet sakarā ar to, ka dodas pie Artjoma uz Irkutsku. Jeļenas lomā: Alla Kovnira. Seriālā no 1. sērijas līdz 4. sezonas 69. (259.) sērijai. Dienesta pakāpe: kapteinis. Bērnībā Anatolijam bija alālija (runas trūkums pie pilnas apziņas), tāpēc viņš līdz 11 gadu vecumam mācījās kurlmēmo skolā, tādējādi arī pieprot kurlmēmo žestu valodu. Emocionāls, vienmēr saka visu, ko domā. Tas gan viņam netraucē būt par nodaļas elku. Ļoti patīk pastrīdēties, un bieži žēlojas par dažādām netaisnībām. Patīk smagais roks. Ir sieva Ludmila un dēls Daņils. Anatolija lomā: Viktors Ņizovojs. Seriālā no 1. - 40. sērijai. Dienesta pakāpe: majors. Eksperts - kriminālists. Darbu Šukinas policijas nodaļā pamet, jo dodas ilgstošā komandējumā uz ārzemēm. Staņislava lomā: Aleksandrs Koršunovs. Seriālā no 2. sezonas 3. - 45. (43. - 85.) sērijai. Praktikants, kurš gūst pieredzi Šukinas policijas nodaļā. Bieži nākas uzklausīt dažādas Artjoma piezīmes, taču neskatoties uz to, ar sev uzdotajiem uzdevumiem tiek galā labi. Vēlāk dodas stažēties uz ASV. Vadima lomā: Jevgeņijs Jevfremovs Seriālā no 1. sērijas līdz 4. sezonas 69. (259.) sērijai. Anatolija sieva. Vietējās televīzijas redaktore. Laba saimniece. Ļoti mīl savu vīru. Ļoti emocionāla, un bieži ir greizsirdīga uz dažādām sievietēm. Ludmilas lomā: Anna Nazarjeva. Seriālā no 1. sērijas līdz 4. sezonas 24. (214.) sērijai. Jeļenas tēvs, atvaļināts policijas ģenerālis. Vēlas, lai meitai vienmēr tiktu pats labākais. Vladimira lomā: Viktors Zozuļins. Seriālā no 8. sezonas 81. - 85. (639. - 643.) sērijai. Dienesta pakāpe: virsleitnants. Izmeklētāja, kura aizstāja Vasilisu viņas prombūtnes laikā. Anastasijas lomā: Elizaveta Kurbanmagomedova. Seriāla galvenie varoņi visu sezonu laikā ir izmantojuši divas automašīnas. Pirmā seriālā izmantotā automašīna bija Lada Ņiva, kuru pirmajās divās sezonās izmantoja Artjoms Kolosovs, un vēlāk, no 3. - 6. sezonai - Maksims Žarovs. No 7. sezonas galvenais varonis izmanto automašīnu 1998. gada izlaiduma Dodge Durango. Оксана ФОМИНА. «Мухтар начихал на французские духи». kp.ru, 2003. gada 18. jūl.. «Arhivēta kopija». Arhivēts no oriģināla, laiks: 2015. gada 5. oktobrī. Skatīts: 2013. gada 17. jūnijā. [https://web.archive.org/web/20140314191438/http://www.dogweb.ru/staty/1167-vozvrashhenija-mukhtara-7-let-v-jefire.html «����������� ������� - 7 ��� � ����� » DogWeb - ������� �������. ����� ����� �����. ������ � �������. ���������, �������, ���������.»]. www.dogweb.ru. Arhivēts no oriģināla, laiks: 2014. gada 14. martā. Skatīts: 2013. gada 17. jūnijā. Татьяна КОНДРАТЬЕВА. «Мухтар вернулся в новом обличье». kp.ru, 2012. gada 25. aug.. «Из кино». oksanastashenko.ru. IMDb profils (angliski)