PandaDoc ASV uzņēmums, kas nodrošina programmatūra kā pakalpojums risinājumus pārdošanas procesiem. Tas ir dibināts 2013. gadā. Uzņēmums ir bāzēts Sanfrancisko, tā biroji ir Baltkrievijas galvaspilsētā Minskā un Floridas štata Sentpītersbērgā. Uzņēmumu PandaDoc 2012. gadā Baltkrievijas galvaspilsētā Minskā dibināja Mikita Mikado un Sergejs Barjačuks dokumentu automatizācijai pārdošanas procesā. Viņi kopā ar vēl trīs Baltkrievijas cilvēkiem 2011. gadā bija izveidojuši programmatūru kā pakalpojumu Quote Roller, kas palīdz izveidot, nosūtīt un izsekot biznesa priekšlikumus tiešsaistē. 2014. gadā PandaDoc galvenā mītne tika pārcelta uz ASV Silīcija ieleju Sanfrancisko. Minskā palika produkta izstrādes komanda. 2017. gadā uzņēmums atvēra biroju Floridas štata Sentpītersbērgā kā pārdošanas un klientu apkalpošanas centru. 2015. gadā uzņēmums ieguva A sērijas kārtas finansējumu 5 miljonu ASV dolāru apmērā no fonda, ko vadīja Altos Ventures. Pandadoc ieguva divus B sērijas ieguldījumus — B1 2017. gada maijā ar 15 miljoniem un B2 2018. gada augustā ar 30 miljoniem USD — no fonda, ko pārvaldīja One Peak Partners. PandaDoc ir programmatūra kā pakalpojums (SaaS) platforma pārdošanas procesu priekšlikumiem un līgumiem. Platforma nodrošina dokumentu izveidi, izsekošanu un izpildi, kā arī elektroniskā paraksta funkcionalitāti. Tajā iekļauti šādu kategoriju līdzekļi: priekšlikumi, piedāvājumi, grupas vadība, satura pārvaldība, zīmolrāde, izsekošana, darbplūsma, ražīgums utt. PandaDoc ir integrēta ar vairākām klientu attiecību pārvaldības (CRM), uzņēmuma resursu pārvaldības (ERP), maksājumu, mākoņkrātuves, saziņas un citām sistēmām. Baltkrievijas protestu laikā 2020. gada augustā PandaDoc dibinātāji nāca ar iniciatīvu palīdzēt atlaistajiem spēka struktūru darbiniekiem, kuru bijušie kolēģi sāka pret viņiem represijas. 2. septembrī PandaDoc Minskas birojā varas iestādes veica kratīšanu, un četrus darbiniekus arestēja, to skaitā Minskas biroja direktoru Dmitriju Rabceviču. Darbiniekus apsūdzēja krimināllietā par 107 tūkstošu Baltkrievijas rubļu piesavināšanos no valsts budžeta. Uzņēmuma bankas konti tika bloķēti. Pēc šī incidenta daudzi Baltkrievijas informācijas tehnoloģiju uzņēmumi izrādīja lielu interesi pārcelties uz citām valstīm, to skaitā uz Latviju. 4 сотрудника PandaDoc в заложниках savebelarusit.org PandaDoc vietne