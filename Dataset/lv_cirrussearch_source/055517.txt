Maikls Berijs Salivans (angļu: Michael Barry Sullivan, dzimis 1968. gada 27. februārī) ir ASV hokeja treneris un bijušais hokejists. Pašlaik (2023) Salivans ir NHL kluba Pitsburgas "Penguins" galvenais treneris. 1987. gada NHL draftā Salivanu ar 69. numuru 4. kārtā izvēlējās Ņujorkas "Rangers". NHL pārstāvējis Sanhosē "Sharks", Kalgari "Flames", Bostonas "Bruins" un Fīniksas "Coyotes". ASV hokeja izlases sastāvā spēlējis 1997. gada Pasaules čempionātā. Trenera karjeras sākumā bijis Bostonas "Bruins" galvenais treneris. Vēlāk strādājis kā trenera asistents Tampabejas "Lightning", Ņujorkas "Rangers" un Vankūveras "Canucks". 2015. gadā Salivans kļuva par Pitsburgas "Penguins" galveno treneri. Savās pirmajās divās sezonās Salivans izcīnīja divus Stenlija kausus. Bijis ASV hokeja izlases galvenais treneris 2007. gada Pasaules čempionātā un kā asistents 2006. gada ziemas olimpiskajās spēlēs. «Mike Sullivan Named Head Coach of Pittsburgh Penguins». NHL.com (en-US). Skatīts: 2021-01-19. Eliteprospects profils (angliski) Internet Hockey Database profils (angliski) Hockey-Reference profils (angliski)