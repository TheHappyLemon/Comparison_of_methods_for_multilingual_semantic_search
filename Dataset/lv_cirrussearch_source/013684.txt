Āfrikas placentāļi (Afrotheria) ir zīdītāju klases (Mammalia) augstākā kārta, kas pieder placentāļu infraklasei (Eutheria). Tā apvieno 2 virskārtas. Šīs augstākās kārtas mūsdienu sugas ir sastopamas Āfrikā vai to izcelsme ir saistīta ar Āfriku. Šajā grupā ir apvienoti zeltainie kurmji, Āfrikas skudrulāči, ziloņi un sirēnas. Visu šo dzīvnieku kopējais priekštecis nebija atklāts līdz 1990. gadu beigām. Vēsturiski snuķaiņi tika iedalīti pie nagaiņiem, bet Āfrikas kukaiņēdāji pie kukaiņēdājiem. Balstoties uz DNS pētījumiem, Āfrikas placentāļu iedalījums tika izveidots 1998. gadā. Ja nebūtu mūsdienu zinātnes iespējas veikt molekulāros pētījumus, Āfrikas kukaiņēdāju grupa nekad nebūtu iekļauta Āfrikas placentāļu kārtā, tomēr ģenētiskie pētījumi pierāda, ka visi Āfrikas placentāļi ir attīstījušies no viena priekšteča. Āfrikas placentāļi kļuva izolēti no pārējiem dzīvniekiem pirms vairāk kā 105 miljoniem gadu, kad Āfrikas kontinents atdalījās no pārējās sauszemes masas. Nākamā kontinentu sadalīšanās Āfrika-Dienvidamerika vairs neatbilst fosilo atradumu savstarpējām ģenētiskajām sakarībām, lai gan pēdējo gadu atklājumi rosinājuši izvirzīt hipotēzi, ka Āfrikas placentāļi un Amerikas placentāļi ir tuvāk radniecīgi kā pārējās placentāļu grupas. Āfrikas placentāļu augstākā kārta (Afrotheria) virskārta: Āfrikas kukaiņēdāji (Afroinsectiphilia) kārta: Cauruļzobji (Tubulidentata) kārta: Lēkātāji (Macroscelidea) kārta: Tenrekveidīgie (Afrosoricida) virskārta: Āfrikas nagaiņi (Paenungulata) kārta: Dasiji (Hyracoidea) kārta: †Desmostilijas (Desmostylia) kārta: †Embritopodi (Embrythopoda) kārta: Sirēnas (Sirenia) kārta: Snuķaiņi (Proboscidea) Stanhope, M.J. et al. (1998) Molecular evidence for multiple origins of Insectivora and for a new order of endemic African insectivore mammals. Proc. Natl. Acad. Sci. U. S. A. 95, 9967–9972 Springer MS, Stanhope MJ, Madsen O, de Jong WW: Molecules consolidate the placental mammal tree. Trends Ecol Evol 2004, 19(8):430-438 Springer MS, Murphy WJ, Eizirik E, O'Brien SJ: Placental mammal diversification and the Cretaceous-Tertiary boundary. Proc Natl Acad Sci USA 2003, 100(3):1056-1061.8. Archibald JD, Deutschmann DH. 2001. J. Mamm. Evol. 8:107-124. Prasad, A. B. Allard, M. W., NISC Comparative Sequencing Program and Green, E. D., Confirming the phylogeny of mammals by use of large comparative sequence data sets. Mol Biol Evol 2008. 25: 1795–1808 IUCN: Afrotheria Evolution of the mammalian placenta revealed by phylogenetic analysis Arhivēts 2013. gada 26. augustā, Wayback Machine vietnē.