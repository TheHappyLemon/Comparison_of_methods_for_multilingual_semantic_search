Ēriks Lesers (vācu: Erik Lesser; dzimis 1988. gada 17. maijā) ir vācu bijušais biatlonists, vairāku olimpisko medaļu ieguvējs, 2015. gada pasaules čempions iedzīšanā un stafetē. Viņa vectēvs Aksels Lesers ir bijis distanču slēpotājs, piedalījies trīs olimpiskajās spēlēs (1968, 1972, 1976). 2009. gada Pasaules čempionātā junioriem ieguvis bronzas medaļu individuālajā distancē un zeltu stafetes komandas sastāvā. Pasaules kausa sacensībās debitēja 2010. gada martā Kontiolahti. Pasaules čempionātā pirmoreiz piedalījās 2013. gadā Nove Mesto, izcīnot bronzu stafetē. 2015. gada Pasaules čempionātā Kontiolahti kļuva par pasaules čempionu iedzīšanā un stafetē. 2016. gadā ieguvis sudraba medaļu stafetē. 2020. gada Pasaules čempionātā Antholcā izcīnīja sudraba medaļu jauktajā pāru (1+1) stafetē kopā ar Francisku Preisu un bronzu stafetē vīriešiem. Piedalījies trīs ziemas olimpiskajās spēlēs (2014, 2018, 2022). 2014. gadā Sočos izcīnīja divas sudraba medaļas — 20 kilometru individuālajā distancē un stafetē. 2018. gadā Phjončhanā kļuva par bronzas medaļas ieguvēju stafetē. Pēc 2021.—2022. gada sezonas noslēdza biatlonista karjeru. «Erik Lesser grüßt die Opas» (vācu). fr.de. 2014. gada 14. februāris. Skatīts: 2018. gada 23. februārī. «Adieu, Auf Wiedersehen, Adjö, Good-Bye 2022 Retirees» (angļu). biathlonworld.com. 2022. gada 15. aprīlis. Skatīts: 2023. gada 23. februārī. Vikikrātuvē par šo tēmu ir pieejami multivides faili. Skatīt: Ēriks Lesers. Oficiālā mājaslapa (vāciski) Olympedia profils (angliski) The Sport.org profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)