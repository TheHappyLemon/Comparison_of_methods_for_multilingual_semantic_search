Pakledus ir peldošs jūras ledus, kas veidojies, sasalstot jūras ūdenim, pastāvējis ne mazāk kā divu gadu ciklus un sasniedzis vismaz 3 m biezumu. Sastopams galvenokārt Arktikā (Ziemeļu Ledus okeānā un Atlantijas okeāna ziemeļdaļā) un Antarktikā (Dienvidu okeānā). Arktikā pakledus aizņem 10 līdz 13 miljonus kvadrātkilometru, Dienvidu okeānā, atkarībā no gadalaika — 4 līdz 20 miljonus kvadrātkilometru. Dažkārt par pakledu sauc arī brīvi peldošus ledus masīvus un sasalušu ledus sablīvējumus, kas veidojušies no aisbergiem un ledus gabaliem, kas noslīdējuši no kontinentālā ledus vairoga, kā arī no malasledus atrautiem ledus gabaliem. «GEMET Thesaurus. Pakledus». Arhivēts no oriģināla, laiks: 2016. gada 7. martā. Skatīts: 2011. gada 9. decembrī.