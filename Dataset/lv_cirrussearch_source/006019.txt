Šis raksts ir par pilsētu ASV. Par pilsētu Lielbritānijā skatīt rakstu Birmingema. Birmingema jeb Bērmingema (angļu: Birmingham, izrunā: [/ˈbɜːrmɪŋəm/]) ir pilsēta ASV dienvidaustrumos, Alabamas štata lielākā pilsēta. Tiek lēsts, ka 2009. gadā Birmingemā bija 230 650 iedzīvotāju, tomēr pilsētas aglomerācijā dzīvo apmēram 1 212 848 cilvēku — ceturtā daļa no štata iedzīvotājiem. Pilsēta tika nodibināta pēc Amerikas pilsoņu kara 1871. gadā un kļuva par ievērojamu kalnrūpniecības un metalurģijas centru. Liels dzelzceļa mezgls — no Birmingemas stiepjas dzelzceļa līnijas astoņos virzienos. Pilsēta nosaukta Lielbritānijas Birmingemas vārdā, kas arī ir ievērojams rūpniecības centrs. Kaut arī mūsdienās Birmingemas apkārtnē no kalnrūpniecības saglabājusies tikai akmeņogļu ieguve, bet pašā pilsētā attīstās banku, apdrošināšanas un telekomunikāciju bizness, Birmingema ir saglabājusi savu melnās metalurģijas centra raksturu. 20. gadsimta 50. un 60. gados Birmingema bija afroamerikāņu cilvēktiesību kustības centrs. 20. gadsimta otrajā pusē liela daļa Birmingemas balto iedzīvotāju pārcēlās uz dzīvi piepilsētās, pilsētas iedzīvotāju skaits saruka. 2000. gadā pilsētā 73,46% iedzīvotāju bija afroamerikāņi. Birmingemā dzimuši: Embera Bensone (Amber Benson) — aktrise Andžela Deivisa (Angela Davis) — aktīviste Keita Džeksone (Kate Jackson) — aktrise Luīze Flečere (Louise Fletcher) — aktrise Trejs Hārdijs (Trey Hardee) — vieglatlēts Emmilū Herisa (Emmylou Harris) — mūziķe Teilors Hikss (Taylor Hicks) — mūziķis Kortnija Koksa (Courteney Cox) — aktrise Teodors Longs (Theodore Long) — sporta menedžeris Karls Lūiss (Carl Lewis) — vieglatlēts Guči Meins (Gucci Mane) — reperis Odeta (Odetta) — dziedātāja Sun Ra (Sun Ra) — mūziķis Kondolīza Raisa (Condoleezza Rice) — politiķe Ričards Šelbijs (Richard Shelby) — politiķis E. O. Vilsons (E. O. Wilson) — zinātnieks https://data.census.gov/cedsci/table?q=United%20States&tid=DECENNIALPL2020.P1; ASV Tautas skaitīšana 2020. gadā; pārbaudes datums: 21 septembris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; redaktors: ASV Tautas skaitīšanas birojs; pārbaudes datums: 1 janvāris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; redaktors: ASV Tautas skaitīšanas birojs; pārbaudes datums: 1 janvāris 2022. Antonija Ahero. Angļu īpašvārdu atveide latviešu valodā. Rīga : Zinātne, 2006. 167. lpp. ISBN 9984-698-68-8. Vikikrātuvē par šo tēmu ir pieejami multivides faili. Skatīt: Birmingema.