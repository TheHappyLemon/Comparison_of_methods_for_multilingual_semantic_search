Milans Hejduks (čehu: Milan Hejduk; dzimis 1976. gada 14. februārī) ir bijušais čehu hokejists, labās malas uzbrucējs, Čehijas hokeja izlases dalībnieks. Karjeras laikā 14 sezonas aizvadījis NHL kluba Kolorādo "Avalanche" sastāvā, 2001. gadā tā rindās izcīnot Stenlija kausu. Čehijas izlases rindās kļuvis par 1998. gada Olimpisko čempionu. Profesionāļa karjeru Hejduks uzsāka 1993.—94. gada sezonā, kad pievienojās Čehijas Ekstralīgas komandai HC Pardubice, tās rindās aizvadot vēl nākamās četras sezonas, 1998. gada vasarā pārceļoties uz Ziemeļameriku. 1998.—99. gada sezonu Hejduks uzsāka Kolorādo "Avalanche" rindās, 2000.—01. gada sezonā kopā ar komandu izcīnot Stenlija kausu, bet 2002.—03. gadā kā sezonas labākais vārtu guvējs iegūstot Morisa Rišāra balvu. 2004.—05. gada NHL sezonas lokauta laikā Hejduks spēlēja HC Pardubices rindās, taču tad atgriezās "Avalanche" sastāvā. 2011.—12. gada sezonā Hejduks pildīja "Avalanche" kapteiņa funkcijas. Pēc 2012.—13. gada sezonas noslēguma nespēja atrast klubu, līdz 2014. gada februārī paziņoja par spēlētāja karjeras beigšanu. Čehijas izlases rindās kļuvis par 1998. gada olimpisko čempionu, spēlējis arī 2002. un 2006. gada Olimpisko spēļu turnīros, 2006. gadā izcīnot bronzas medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)