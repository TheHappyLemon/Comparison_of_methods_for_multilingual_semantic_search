OpenTTD (pilnajā nosaukumā Open Transport Tycoon Deluxe) ir atvērtā pirmkoda datorspēle, Krisa Sojera radītās datorspēles Transport Tycoon Deluxe atjauninājums. To Ludvigs Strigejs radīja, pārtulkojot oriģinālo Transport Tycoon Deluxe bināro kodu C programēšanas valodā no 2002. gada vidus līdz 2004. gada martam. 0.6 OpenTTD versija, kas tika izlaista 2007. gada sākumā, bija pirmā, kas pilnīgi balstīta uz C++ programmēšanas valodas. OpenTTD ir bezmaksas un atvērtā pirmkoda spēle. Tā ir pieejama Linux, Mac OS X, Windows un citam platformām. Sākotnēji spēle gan nebija pilnībā neatkarīga no oriģinālās Transport Tycoon Deluxe, jo OpenTTD izmantoja tās grafikas un skaņas failus, bet kopš 2009. gada tai ir radīta pašai sava skaņa un grafika. OpenTTD ir iespējams spēlēt gan pret datoru, gan tīklā. Oficiālā OpenTTD mājaslapa.