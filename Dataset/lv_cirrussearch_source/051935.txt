I'm Breathless ir amerikāņu dziedātājas Madonnas otrais filmas oriģinālmūzikas (OST) albums filmai "Dick Tracy", kuru ierakstu kompānija Sire Records izdeva 1990. gada 22. maijā. Filma "Dick Tracy" uz ekrāniem ASV iznāca 1990. gada 15. jūnijā. Filmas oriģinālmūzikas albums visā pasaulē uz 2008. gada janvāri ir pārdots aptuveni 7 miljonos kopiju. Filmā bija dzirdamas četras dziesmas no šī albuma: "Sooner Or Later", "More", "What Can You Lose?", un "Now I'm Following You", tomēr dziesmu "Now I'm Following You" filmā, atšķirībā no filmas oriģinālmūzikas albuma, izpildīja nevis Madonna, bet gan dziesmas autors Endijs Palei (Andy Paley). Albuma veiksmes formula bija dziesmas "Vogue" lieliskie panākumi visā pasaulē, kas gāja roku rokā ar koncerttūri "Blond Ambition Tour" un, protams, pašas filmas publicitāti. Rezultātā albums sasniedza ASV Billboard top 200 otro vietu un triju mēnešu laikā sasniedza platīna statusu. Otrais singls "Hanky Panky" noturēja albumu topos vēl pāris mēnešus, līdz to aizēnoja Madonnas nākamā albuma The Immaculate Collection panākumi gada nogalē. Rezultātā tika atcelta vēl divu singlu "Now I'm Following You" un "Sooner Or Later" izdošana un tika dota priekšroka diviem citiem singliem no jaunās dziesmu izlases - "Justify My Love" un "Rescue Me". Madonna Madonnas albumu diskogrāfija Madonnas singlu diskogrāfija Madonnas oficiālā mājas lapa Madonnas oficiālais myspace.com profils Madonnas imdb.com profils Madonnas dziesmu vārdu datubāze Oficiālā Madonnas fanu mājas lapa