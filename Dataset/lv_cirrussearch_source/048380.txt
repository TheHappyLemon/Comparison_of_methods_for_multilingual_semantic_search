Lietuva piedalījās 2016. gada vasaras olimpiskajās spēlēs, kas notika Riodežaneiro, Brazīlijā no 2016. gada 5. līdz 21. augustam. Lietuvai šīs bija devītās vasaras olimpiskās spēles kopš tās debijas 1924. gadā un septītās vasaras olimpiskās spēles kopš Padomju Savienības sabrukuma. 2016. gada vasaras olimpiskajās spēlēs piedalījās līdz šim otrā lielākā Lietuvas olimpiskā komanda (2008. gada Pekinas spēlēs startēja 71 sportists). Riodežaneiro olimpiskās komandas sastāvā bija 67 sportisti (48 vīrieši un 19 sievietes), kuri startēja 15 olimpiskajos sporta veidos. Kā ierasti basketbols bija vienīgais komandu sporta veids, kurā startēja Lietuvas izlase. Lietuva pirmo reizi debitēja tenisā un sieviešu džudo sacensībās, savukārt pēc iepriekšējo spēļu izlaišanas Lietuva atkal bija pārstāvēta svarcelšanā. Visvairāk sportistu, 16, no Lietuvas startēja vieglatlētikā. Lietuvas olimpiskajā komandā bija trīs olimpiskie medaļnieki no 2012. gada Londonas spēlēm, vieglā svara bokseris Ēvalds Petrausks, peldētāja un pasaules rekordiste peldēšanā uz muguras Rūta Meilutīte un modernās pieccīņas pārstāve Laura Asadauskaite. Treka riteņbraucējai Simonai Krupeckaitei šīs bija ceturtās olimpiskās spēles, viņa bija ar pieredzi bagātākā sportiste šajās spēlēs. Par Lietuvas karognesēju spēļu atklāšanas ceremonijā bija izvēlēta burātāja Gintare Šeida. Viņa bija pirmā sieviete-sportiste, kura olimpisko spēļu vēsturē nesa Lietuvas karogu. Savukārt spēļu noslēguma ceremonijā valsts karogu nesa kanoe airētājs Ēvalds Ramanausks. Citi ievērojami Lietuvas sportisti starp dalībniekiem bija NBA spēlētāji Jons Valančūns un Domants Sabonis (trīskārtēja olimpiskā basketbola čempiona Arvīda Saboņa dēls), daudzkārtējais Eiropas medaļnieks, airētājs Mindaugs Griškonis un peldētāji — Simons Bilis un Giedrus Titenis. Lietuvas sportisti Riodežaneiro olimpiskajās spēlēs izcīnīja 4 olimpiskās medaļas (1 sudraba un 3 bronzas medaļas). Šī bija trešā reize vasaras olimpisko spēļu vēsturē, kad Lietuva nespēja izcīnīt zelta medaļu. Divas medaļas tika izcīnītas airēšanā, viena svarcelšanā un viena smaiļošanā un kanoe airēšanā. Pirmo reizi Lietuva izcīnīja medaļu svarcelšanā un sudraba medaļu airēšanā. Vienīgo sudraba medaļu Lietuvai izcīnija airētāji Šauļus Riters un Mindaugs Griškonis, savukārt bronzas medaļas izcīnīja airētājas Milda Valčukaite un Donata Vištartaite, svarcēlājs Aurims Didžbalis un kanoe airētāji Aurims Lanks un Edvīns Ramanausks. Lietuvas vīriešu basketbola izlase vēlreiz nespēja iegūt olimpisko medaļu, zaudējot Austrālijai ceturdaļfinālā. Skatīt arī: 2016. gada vasaras olimpisko spēļu medaļu tabula un 2016. gada vasaras olimpisko spēļu medaļnieki Aurims Adomavičus ( Airēšana) Ričards Berankis ( Teniss) Jozs Bernots ( Burāšana) Simons Bilis ( Peldēšana) Valds Dopolsks ( Vieglatlētika) Aurims Didžbalis ( Svarcelšana) Martīns Džaugis ( Airēšana) Mariuss Grigonis ( Basketbols) Mindaugs Griškonis ( Airēšana) Andrjus Gudžus ( Vieglatlētika) Dominiks Jančonis ( Airēšana) Pauļus Jankūns ( Basketbols) Roberts Javtoks ( Basketbols) Ads Juškevičus ( Basketbols) Mants Kalnietis ( Basketbols) Remigijs Kančis ( Vieglatlētika) Vairds Kariņauks ( Basketbols) Antans Kavaļauks ( Basketbols) Armāns Kelmelis ( Airēšana) Justīns Kinderis ( Modernā pieccīņa) Ignāts Konovalovs ( Riteņbraukšana) Mindaugs Kuzminsks ( Basketbols) Aurims Lanks ( Smaiļošana un kanoe airēšana) Jons Mačulis ( Basketbols) Deivids Margevičus ( Peldēšana) Artūrs Mastjanica ( Vieglatlētika) Igns Navakausks ( Smaiļošana un kanoe airēšana) Ramūns Navardausks ( Riteņbraukšana) Ričards Nekrošus ( Smaiļošana un kanoe airēšana) Dovīds Nemeravičus ( Airēšana) Andrejs Olijniks ( Smaiļošana un kanoe airēšana) Ēvalds Petrausks ( Bokss) Ronalds Račinsks ( Šaušana) Edvīns Ramanausks ( Smaiļošana un kanoe airēšana) Dans Rapšis ( Peldēšana) Šauļus Riters ( Airēšana) Domants Sabonis ( Basketbols) Renalds Seibutis ( Basketbols) Eimants Stanionis ( Bokss) Mariuss Šavelskis ( Vieglatlētika) Andrjus Šidlausks ( Peldēšana) Tadas Šuškevičus ( Vieglatlētika) Giedrus Titenis ( Peldēšana) Roberts Tvorogals ( Vingrošana) Jons Valančūns ( Basketbols) Edgars Venckaitis ( Cīņas sports) Henriks Žustauts ( Smaiļošana un kanoe airēšana) Mariuss Žūkas ( Vieglatlētika) Neringa Aidietīte ( Vieglatlētika) Laura Asadauskaite ( Modernā pieccīņa) Egle Balčūnaite ( Vieglatlētika) Rasa Drazdauskaite ( Vieglatlētika) Simona Krupeckaite ( Riteņbraukšana) Diāna Lobačevske ( Vieglatlētika) Rūta Meilutīte ( Peldēšana) Santa Pakenīte ( Džudo) Airīne Palšīte ( Vieglatlētika) Zinaīda Sendrūte ( Vieglatlētika) Ieva Serapinaite ( Modernā pieccīņa) Līna Šaltīte ( Airēšana) Gintare Šeida ( Burāšana) Daiva Tušlaite ( Riteņbraukšana) Živile Vaicukevičūte ( Vieglatlētika) Milda Valčiukaite ( Airēšana) Brigita Virbalīte-Dimšiene ( Vieglatlētika) Donata Vištartaite ( Airēšana) Vaida Žūsinaite ( Vieglatlētika) «Olimpinių žaidynių atidaryme Lietuvos vėliavą nešianti Scheidt: turiu savo privalumų» [Scheidt's flag bearer role in the Olympic opening ceremony: has its advantages] (lietuviešu). Alfa.lt. 2016. gada 15. jūlijs. Skatīts: 2016. gada 15. jūlijs. Aistė Labinaitė. «Lietuvos sportininkai į Rio de Žaneirą išvyko įgyvendinti olimpinių svajonių» [Lithuanian athletes are seeking to fulfill their Olympic dream in Rio de Janeiro] (lietuviešu). Vakarų ekspresas, 2016. gada 22. jūlijs. Skatīts: 2016. gada 14. decembris. «Lithuania gearing up for another Olympic summer». FIBA. 2016. gada 12. jūlijs. Arhivēts no oriģināla, laiks: 2016. gada 20. decembrī. Skatīts: 2016. gada 14. decembris. «Rio 2016, more flag bearers for sailing than Beijing and London combined». International Sailing Federation. 2016. gada 5. augusts. Arhivēts no oriģināla, laiks: 2017. gada 24. septembrī. Skatīts: 2016. gada 12. septembris. «Lietuva Rio de Žaneiro olimpinių žaidynių medalių lentelėje – 64-a» [Lithuania finished sixty-fourth in the medal table at the Rio Olympics] (lietuviešu). Vakarų ekspresas. 2016. gada 21. augusts. Skatīts: 2016. gada 14. decembris. «„Rio 2016“: Aurimas Lankas ir Edvinas Ramanauskas iškovojo bronzą!» [Rio 2016: Aurimas Lankas and Edvinas Ramanauskas won the bronze] (lietuviešu). 15 min. 2016. gada 18. augusts. Skatīts: 2016. gada 14. decembris. «Australia beat Lithuania to reach men's Olympic basketball semis». The Guardian. 2016. gada 17. augusts. Skatīts: 2016. gada 14. decembris. Lithuania at the 2016 Rio de Janeiro Summer Games