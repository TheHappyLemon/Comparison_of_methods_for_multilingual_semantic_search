Ištvāns Abonji (ungāru: Abonyi István; 1886. gada 18. augusts, Budapešta — 1942. gada 5. jūnijs, Budapešta) bija Ungārijas šahists. Devis nozīmīgu ieguldījumu šaha atklātņu teorijā. 1912. gadā pielietojis praksē retu gambītu, kas nosaukts viņa vārdā - 1. Zf3 d5 2. e4. 1922. gadā kopā ar Ģulu Brejeru publicējis pirmo nopietno Budapeštas gambīta analīzi. Bijis viens no piecpadsmit delegātiem, kuri 1924. gada 20. jūlijā Parīzē nodibinājuši Starptautisko šaha federāciju (FIDE). 1928. gadā Budapeštā sniedzis simultānspēles seansu pret 105 galdiņiem, kurā sasniedzis labu rezultātu: +79, -6, =20. Daudzus gadus vadījis Ungārijas šaha federāciju. No 1935. gada līdz 1939. gadam bijis Starptautiskās Korespondencšaha savienības (IFSB) prezidents, kura bija mūsdienu Starptautiskās Korespondencšaha federācijas priekštece. Tāpat bijis Ungārijas šaha žurnāla Magyar Sakkvilag ("Ungāru šaha pasaule") redaktors. OlimpBase :: Chess Olympiad Paris 1924: information Šahista profils chessgames.com mājaslapā (angliski) Šahista profils 365chess.com mājaslapā (angliski)