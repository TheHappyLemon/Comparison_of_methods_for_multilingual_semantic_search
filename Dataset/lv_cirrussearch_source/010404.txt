Novadpētniecība ir vietējās apkaimes (dzimtā ciema, pilsētas, pagasta) izpēte un zinātne par to. Ar novadpētniecību parasti nodarbojas skolēni, attiecīgā teritorijā dzīvojošie iedzīvotāji, entuziasti. Iegūtā informācija dod plašu ieskatu par konkrētās teritorijas dabu, iedzīvotāju sadzīvi, folkloru, paražām, vēsturiskiem notikumiem, novadniekiem. Novadpētniecībā plaši izmanto lauku pētījumu metodes, intervijas, senu publikāciju izpēti. Grāmatas par novadu, Novada preses izdevumi, Novadnieku publicētie un nepublicētie darbi, Rokraksti, Foto albumi, Materiāli par novadu no preses izdevumiem un arhīviem, Mutvārdu vēstures liecības (intervijas), Audiovizuālie materiāli. Par personām; Par pagastiem, Par pilsētām, Par tēmām. Novadpētniecības darbs bibliotēkās ir neatņemama sastāvdaļa, kas tiek veikts daudzu gadu garumā. Regulāri tiek fiksētas izmaiņas novada dzīvē. Bibliotēku, kas nodarbojas ar novadpētniecību, uzdevums ir glabāt, apkopot un nodrošināt pieejamību materiāliem par novadpētniecības resursiem. Saglabājami ir materiāli, kas attiecas uz novada vēsturi, kultūras mantojumu, iedzīvotāju dzīvi un sasniegumiem. Bibliotēkās parasti ir īpaša vieta (istaba, stūrītis), kur tiek glabāti un katram entuziastam ir pieejami materiāli par novadpētniecību. Ne katrs muzejs ir novadpētniecības muzejs. Kā novadpētniecības muzeja piemēru var minēt Daugavpils Novadpētniecības un mākslas muzeju. Muzejs atrodas Daugavpils centrā. Daugavpils Novadpētniecības un mākslas muzeja misija ir vākt, glabāt, pētīt un popularizēt Daugavpils novada vēsturi, kultūru, mākslu un dabu, radīt vietējiem iedzīvotājiem cieņu pret garīgo mantojumu un tradīcijām, kā arī sniegt zināšanas par novada nozīmi valsts dzīvē. Muzejs rīko dažādus pasākumus, kas saistīti ar novadpētniecību un ne tikai. Tam ir īpaša piebūve, kurā glabājas novadpētniecības materiāli (grāmatas, publikācijas un citi materiāli), katrs interesents var izmantot šos materiālus novadpētniecībā. http://termini.lza.lv/term.php?term=Novadpētniecība&list=&lang=LV «Novadpētniecība». Arhivēts no oriģināla, laiks: 2011. gada 31. jūlijā. Skatīts: 2011. gada 17. oktobrī. «Aknīste — pilsēta Dienvidsusējas senlejā — Aknīstes bibliotēka — www.akniste.lv». Arhivēts no oriģināla, laiks: 2016. gada 4. martā. Skatīts: 2011. gada 17. oktobrī. «Daugavpils Novadpētniecības un mākslas muzejs». Arhivēts no oriģināla, laiks: 2020. gada 27. septembrī. Skatīts: 2011. gada 17. oktobrī. Novadpētniecība Tukuma bibliotēkas novadpētniecība Trikātas pamatskolas novadpētniecība[novecojusi saite] Novadpētniecības mapes Jēkabpils bibliotēkā