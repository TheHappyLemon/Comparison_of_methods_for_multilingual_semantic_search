Riņķis (no viduslejasvācu: rink vai vidusholandiešu: rinc) ir plaknes daļa, ko ierobežo riņķa līnija un kurā atrodas tās centrs, kopā ar riņķa līniju. Riņķi var definēt arī šādi: riņķis ir visu to plaknes punktu kopa, kas atrodas ne tālāk par noteiktu attālumu no kāda fiksēta punkta. Riņķi bieži jauc ar riņķa līniju — riņķa līnija ir riņķa robeža (tā nesatur riņķa iekšpusē esošos punktus). Ikdienā riņķi bieži sauc par apli. Riņķa vispārinājums trīs dimensiju telpā ir lode. Segments ir riņķa daļa, kuru ierobežo horda un tās definētais loks. Perpendikuls no hordas viduspunkta līdz lokam ir segmenta augstums. Sektors ir riņķa daļa, ko ierobežo loks un divi rādiusi, kas vilkti no loka galapunktiem. Kvadrants ir sektors, kuru veidojošie rādiusi ir savstarpēji perpendikulāri. Ja riņķi pagriež ap tā centru pa jebkuru leņķi, tā forma nemainās. Riņķa centrs sakrīt ar tā masas centru. Jebkura taisne, kas iet caur riņķa centru, ir tā simetrijas ass. Starp visām plaknes figūrām ar fiksētu perimetru (robežas garumu) riņķim ir vislielākais laukums. Riņķa laukums: S = π R 2 , {\displaystyle S=\pi R^{2},\,} kur R — riņķa rādiuss un π {\displaystyle \pi \,} = 3,141592… ir konstante pī. Riņķa sektora laukums: S α = α R 2 2 {\displaystyle S_{\alpha }={\frac {\alpha R^{2}}{2}}\,} kur α — sektora leņķiskais lielums (radiānos) un R — riņķa rādiuss. Riņķa perimetrs: P = 2 π R , {\displaystyle P=2\pi R,\,} kur R — riņķa rādiuss un π {\displaystyle \pi \,} = 3,141592… ir konstante pī. Vigodskis M., Elementārās matemātikas rokasgrāmata, Liesma, 1967, Rīga. Riņķa līnija Lode Sfēra Konstantīns Karulis. Latviešu etimoloģijas vārdnīca. Rīga : Avots, 2001. 758. lpp. ISBN 9984-700-12-7. Arhivēts no oriģināla, laiks: 2019. gada 2. septembrī. Skatīts: 2020. gada 13. oktobrī. Inese Lude, Jolanta Lapiņa. Matemātika 7. klasei. Pētergailis, 2013. 41. lpp. Eric W. Weisstein, Circle, MathWorld. Circle Arhivēts 2012. gada 15. jūnijā, Wayback Machine vietnē., PlanetMath. Video: Proof Without Words: The Circle, MinutePhysics, YouTube.