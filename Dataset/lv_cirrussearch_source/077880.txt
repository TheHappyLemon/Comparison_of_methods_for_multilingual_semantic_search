Dubaijas emirāts (arābu: إمارة دبي, Imaara Dubayy) ir viens no Apvienoto Arābu Emirātu septiņiem emirātiem, kas atrodas valsts ziemeļaustrumu daļā. To ziemeļos apskalo Persijas līcis. Emirāts robežojas ar Abū Dabī emirātu ziemeļos un austrumos, kā arī ar Šārdžas emirātu austrumos. Emirāta administratīvais centrs un lielākā pilsēta ir Dubaija, kas ir Apvienoto Arābu Emirātu lielākā pilsēta. Emirāta kopējā platība ir 4 114 km², pēc 2013. gada datiem emirātā dzīvo 2 106 177 iedzīvotāji. Dubaijas emirāts ir otrs lielākais emirāts pēc platības AAE pēc Abū Dabī emirāta. Dubaijas emirāts juridiskās, politiskās, militārās un ekonomiskās funkcijas dala ar citiem emirātiem, kuriem arī ir federāla struktūra. Tomēr katra emirāta jurisdikcija pēc tās funkcijām var mazliet atšķirties, piemēram, civillikuma aizsardzība, nodrošināšana un uzturēšana ar lokālajiem līdzekļiem. Dubaija un Abū Dabī ir vienīgie emirāti, kuri var izmantot veto tiesības likumdošanas procesā valsts nozīmes kritiskajos jautājumos. Dubaijā valdošā dinastija kopš 1833. gada ir Al Maktūmi. Dubaijas pašreizējais valdnieks Muhameds bin Rašīds Al Maktūms ir arī AAE premjerministrs un viceprezidents. «United Arab Emirates: metropolitan areas» (angliski). World-gazetteer.com. Arhivēts no oriģināla, laiks: 2009-08-25. Skatīts: 2009-07-31. Arhivēts 2012-12-04 at Archive.is (angliski) The Government and Politics of the Middle East and North Africa. D Long, B Reich. p.157 Vikikrātuvē par šo tēmu ir pieejami multivides faili. Skatīt: Dubaijas emirāts. Encyclopædia Britannica raksts (angliski) Brockhaus Enzyklopädie raksts (vāciski)