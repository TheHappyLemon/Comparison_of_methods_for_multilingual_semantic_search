Karols Papulijs (grieķu: Κάρολος Παπούλιας, Karolos Papoulias; dzimis 1929. gada 4. jūnijā, miris 2021. gada 26. decembrī) bija Grieķijas politiķis. No 2005. līdz 2015. gadam bijis Grieķijas prezidents. Karols Papulijs izglītību ieguva Atēnu, Milānas un Kelnes universitātēs. Viņš bija viens no partijas "Panhellēnistiskā sociālistiskā kustība" dibinātājiem. Partijā ieņēma dažādus amatus. 1977. gadā ievēlēts Grieķijas parlamentā, kurā bijis līdz pat 2004. gadam, kad tika izvirzīts prezidenta amatam. Divkārt bijis valsts ārlietu ministrs (1985. gada 26. jūlijs — 1989. gada 2. jūlijs; 1993. gada 13. oktobris — 1996. gada 22. janvāris). 2005. gada 8. februārī Karols Papulijs tika ievēlēts par Grieķijas prezidentu, amatā stājās 2005. gada 12. martā, nomainot Konstantinu Stefanopulu. 2010. gada februārī pārvēlēts šajā amatā. 2015. gada 13. martā viņu prezidenta amatā nomainīja Prokopis Pavlopuls. Mājaslapa