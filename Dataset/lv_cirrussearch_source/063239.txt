Mārgarita Osborna Duponta (angļu: Margaret Osborne duPont; dzimusi 1918. gada 4. martā, mirusi 2012. gada 24. oktobrī) bija amerikāņu tenisiste: 37 Grand Slam turnīros izcīnīto titulu īpašniece (1941—1962), no tiem: 6 iegūti vienspēlēs; 21 sieviešu dubultspēlēs; 10 jauktajās dubultspēlēs. Desmitkārtēja Vaitmenas kausa ieguvēja kopā ar ASV komandu, Starptautiskās tenisa slavas zāles dalībniece kopš 1967. gada. Mārgarita Osborna dzimusi Oregonas štatā pilsētā Džozefā, un uzaugusi Sanfrancisko. 1938. gadā divdesmit gadu vecumā viņa jau bija Amerikas tenisistu reitinga pirmajā desmitniekā. 1947. gadā Mārgarita apprecējās ar Viljamu Dupontu, Delavēras Dupontu dinastijas dēlu. Viljams bija 22 gadus vecāks par viņu un ar sliktu veselību. Pēc kāzām viņas vīrs pieprasīja, lai Mārgarita tūlīt pēc maču beigām atgriežas mājās, neaizkavējoties, un aizliedza viņai ceļot uz Austrāliju. Rezultātā Mārgarita visas savas karjeras laikā ne reizi nav spēlējusi Austrālijas čempionātā, kur tieši tajā laikā beidzot sāka maksāt dalībniekiem ceļa un uzturēšanās izdevumus. Mārgarita dzemdēja Viljamam dēlu, atstājot tenisu uz dažiem gadiem ģimenes labad, un izšķīrās no vīra gadu pirms viņa nāves, 1964. gadā. Līdz vīra nāvei Osborna turpināja dzīvot ASV austrumu daļā, lai viņas dēls būtu tuvāk pie tēva. 1966. gadā viņa pievienojās Mārgaritai Vārnerei-Blosai, viņas dubultspēles partnerei pēdējos uzstāšanās gados, kura audzēja sacīkšu zirgus savā fermā netālu no Elpaso. Deviņdesmito gadu vidū īpašā izdevuma Thoroughbred Times viņas tika iekļautas starp 20 labākajiem tīrasiņu jājamzirgu īpašniekiem. Mārgarita Osborna nomira Elpaso 2012. gadā 94 gadu vecumā. R = turnīrs, kurā piedalās tikai Francijas pilsoņi un notiek Vācijas okupācijas laikā. 1967. gadā uzņemta Starptautiskajā tenisa slavas zālē. Bud Collins, Zander Hollander. «Margaret Osborne duPont, United States (1918—).». Bud Collins' Modern Encyclopedia of Tennis (angļu). Detroit, MI : Visible Ink Press, 1994. 345—346. lpp. ISBN 0-8103-9443-X. Billie Jean King with Cynthia Starr. We Have Come a Long Way: The Story of Women's Tennis. New York : McGraw-Hill, 1988. 70. lpp. ISBN 0-07-034625-9. Robin Finn. «Margaret Osborne duPont, Tennis Champion, Dies at 94». The New York Times, 2012-10-25. Arhivēts no oriģināla, laiks: 2012-11-22. Skatīts: 2012-10-26. «Margaret Osborne Dupont». Intercollegiate Tennis Association Women's Hall of Fame (angļu). Arhivēts no oriģināla, laiks: 2017-07-04. Vikikrātuvē par šo tēmu ir pieejami multivides faili. Skatīt: Mārgarita Osborna. Encyclopædia Britannica raksts (angliski) Starptautiskās tenisa slavas zāles profils (angliski) tennisabstract.com profils (angliski)