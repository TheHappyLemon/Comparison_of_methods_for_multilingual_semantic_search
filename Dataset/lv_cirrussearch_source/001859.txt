Viljams Katberts Folkners (angļu: William Cuthbert Faulkner, izrunā: [ˌwɪljəm ˈfɔːknər], dzimis 1897. gada 25. septembrī, miris 1962. gada 6. jūlijā) bija Amerikas Savienoto Valstu romānu rakstnieks, dzejnieks, scenārists un dramaturgs. Viljamam Folkneram tika piešķirta Nobela prēmijas literatūrā “par viņa spēcīgo un mākslinieciski unikālo devumu modernajos amerikāņu romānos”. Nobela prēmiju viņam pasniedza 1950. gadā par 1949. gadu, jo Nobela prēmijas piešķiršanas komisija 1949. gadā nevienu no kandidātiem neuzskatīja par šī apbalvojuma cienīgu saņēmēju. Viljams Folkners ir viens no ietekmīgākajiem rakstniekiem amerikāņu literatūrā, kā arī viens no nozīmīgākajiem modernisma pārstāvjiem Amerikas Savienotajās Valstīs. Dažkārt viņu uzskata par vienīgo īsteno modernistu ASV trīsdesmitajos gados,[nepieciešama atsauce] par Eiropas rakstnieku Džeimsa Džoisa, Virdžīnijas Vulfas, Marsela Prusta, Tomasa Manna tradīcijas turpinātāju ASV. Folknera darbiem raksturīga apziņas plūsmas tehnikas, daudzu vēstījuma skatpunktu, mainīga vēstījuma laika izmantojums. Folkners strādāja arī kā kinoscenārists, sadarbojās ar režisoru Hauardu Hoksu. No 1932. līdz 1954. gadam strādāja apmēram pie 50 Holivudas filmu scenārijiem. Pēc viņa stāstu un romānu motīviem tiek uzņemtas filmas arī mūsdienās. «Wiliam Faulkner» (angļu). NobelPrize.org. Skatīts: 2020. gada 6. oktobrī. for his powerful and artistically unique contribution to the modern American novel «The Nobel Prize in Literature 1949» (angļu). NobelPrize.org. Skatīts: 2020. gada 6. oktobrī. «William Faulkner Biography». IMDB. Vikikrātuvē par šo tēmu ir pieejami multivides faili. Skatīt: Viljams Folkners. IMDb profils (angliski) Internet Broadway Database profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)