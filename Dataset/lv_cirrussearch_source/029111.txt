Hulio Hosē Iglesiass de la Kueva (spāņu: Julio José Iglesias de la Cueva; izrunā: [ˈxuljo iˈɣlesjas]; dzimis 1943. gada 23. septembrī) ir spāņu dziedātājs un dziesmu autors, kas visā pasaulē ir pārdevis vairāk kā 300 miljonus ierakstu 14 valodās, izdevis vairāk kā 80 albumus un vairāk kā 2600 apstiprinātu zelta un platīna ierakstu. Saskaņā ar Sony Music Entertainment datiem, viņš ir viens no visu laiku pasaulē komerciāli veiksmīgākajiem mūziķiem. Hulio Iglesiass piedzima 1943. gada 23. septembrī Madridē. Viņa tēvs Hulio Iglesiass bija medicīnas doktors no Orenses, kurš kļuva par vienu no jaunākajiem ginekologiem valstī, bet māte Marija del Rosario de la Kueva i Perignata (1919-2002). Iglesiasa tēva senči nāk no Galisijas, bet vecāmāte no mātes puses no Puertoriko. Dzīvojot Madridē, viņš studēja jurisprudenci CEU San Pablo universitātē un spēlēja futbolu profesionālā līmenī, pārstāvot Real Madrid Castilla kā vārtsargs. Profesionāla futbolista karjera beidzās, kad viņš piedzīvoja nopietnu autoavāriju, nespējot staigāt divus gadus. Vēlāk par šiem gadiem viņš ir teicis, "Man bija vairāk drosmes un attieksmes kā talanta." Avārijā cieta viņa muguras lejasdaļa, bija apgrūtināta kāju darbība, un vēl vairākus gadus pēc tam viņam bija nepieciešama terapija. Slimnīcā māsa viņam iedeva ģitāru, lai būtu ar ko nodarbināt rokas. Mācoties spēlēt, viņš atklāja savu muzikālo talantu. Pēc rehabilitācijas trīs mēnešus Iglesiass studēja Bell Educational Trust valodas skolā Kembridžā, bet pēc tam atgriezās Madridē, lai iegūtu grādu Madrides Universitātē. 1968. gadā viņš uzvarēja Benidormas Starptautiskajā dziesmu festivālā, kas ir dziesmu autoru konkurss Spānijā ar dziesmu "La vida sigue igual", kas vēlāk tika izmantota filmā par viņa dzīvi La vida sigue igual. Pēc šī konkursa viņš parakstīja līgumu ar Discos Columbia, kas ir Columbia Records Spānijas nodaļa. Iglesiass pārstāvēja Spāniju 1970. gada Eirovīzijas dziesmu konkursā, ieņemot ceturto vietu, aiz uzvarētājas no Īrijas Danas. Viņš startēja ar dziesmu "Gwendolyne". Drīz pēc tam viņš daudzās Eiropas valstīs iekļuva topos ar "Un Canto A Galicia" galisiešu valodā, godinot savu tēvu, kurš bija no šī reģiona. Šis singls tika pārdots miljons kopijās Vācijā. 1975. gadā viņš guva panākumus Itālijas tirgū ar dziesmu itāliski "Se mi lasci non vale". Šajā desmitgadē viņš radīja tādus ievērojamus albumus kā A Flor de Piel (1974, Eiropas hits "Manuela"), "El Amor" (1975) un "Soy" (1973). Viņš izpildīja arī dziesmas franču valodā, viena no populārākajām bija "Je n'ai pas changé". Albumi ar platīna vai dimanta statusu Louise Kelly. «Julio Iglesias ‘mucked it up completely’ in Dublin’s O2». Irish Independent, 2014-05-16. Skatīts: 2014-05-17. «Julio Iglesias returns to Egypt on the 26th of May, 2010». lavozuniversal.ar. 2010-05-07. Arhivēts no oriģināla, laiks: 2013-12-03. Skatīts: 2013-11-30. «julioiglesiaslive.com». Arhivēts no oriģināla, laiks: 2012. gada 23. jūlijā. Skatīts: 2015. gada 12. maijā. Alex Murashko. «Hands Across the Water, to Spain's Galicia». latimes.com, 2000-08-09. Skatīts: 2013-11-30. Linda Milán. «Julio Iglesias». zocalo.com.mx, 2012-09-08. Skatīts: 2013-11-30. «El personaje de hoy». oem.com.mx. 2009-09-23. Arhivēts no oriģināla, laiks: 2013-12-03. Skatīts: 2013-11-30. Steve Dougherty, Todd Gold. «Julio Iglesias' Good Life Demands Wine, Women, Song—and More Women». people.com, 1988-08-29. Arhivēts no oriģināla, laiks: 2013-12-03. Skatīts: 2013-11-30. Arhivēts 2015-09-19 Wayback Machine vietnē. Acton Figueroa. Julio Iglesias and Enrique Iglesias. Rosen Publishing, 2004. ISBN 1404202609. Skatīts: 2013-11-30. Julio Iglesias' Good Life Demands Wine, Women, Song—and More Women Arhivēts 2015. gada 19. septembrī, Wayback Machine vietnē. - website People.com Jarmo Siim. «Iglesias praises Eurovision as a learning moment». eurovision.tv, 2008-10-11. Skatīts: 2013-11-30. «Singer in Alabama eyes bid for the Irish presidency». The Tuscaloosa News. Associated Press. 1997-08-08. Skatīts: 2013-11-30. Vikikrātuvē par šo tēmu ir pieejami multivides faili. Skatīt: Hulio Iglesiass. Oficiālā tīmekļa vietne IMDb profils (angliski)