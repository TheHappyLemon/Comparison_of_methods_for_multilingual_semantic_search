Kibeles tipa asteroīdi ir asteroīdu grupa ar līdzīgām orbītām un fiziskajiem parametriem. Atrodas asteroīdu joslas ārējā malā, grupas asteroīdu orbītu lielās pusasis ir no 3,27 AU līdz 3,7 AU, ekscentricitāte mazāka par 0,3, inklinācija < 25°. Grupa nosaukta asteroīda 65 Kibele vārdā. Domājams, ka grupas asteroīdi radušies no viena kopēja objekta, kurš senatnē izjucis trieciena rezultātā. Grupas nozīmīgākie pārstāvji ir 87 Silvija, 65 Kibele, 107 Kamilla, 121 Hermione un 76 Freija. Asteroids, Meteorites, and Comets By Linda T. Elkins-Tanton