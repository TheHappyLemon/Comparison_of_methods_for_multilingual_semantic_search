Delaila Muhameda (angļu: Dalilah Muhammad; dzimusi 1990. gada 7. februārī) ir ASV vieglatlēte, startē 400 m barjerskrējienā. Viņa ir divkārtēja olimpiskā čempione, kā arī vairāku Pasaules čempionāta medaļu īpašniece, bijusī pasaules rekordiste 400 metru barjerskrējienā. Pirmais starptautiskais panākums D. Muhamedas karjerā bija uzvara 400 m barjerskrējienā 2007. gada Pasaules jaunatnes čempionātā Ostravā. Pieaugušo līmenī pirmais ievērojamais panākums bija sudraba medaļa 2013. gada Pasaules čempionātā Maskavā. Līdzīgu panākumu D. Muhameda atkārtoja 2017. gada čempionātā Londonā, toties kļuva par uzvarētāju 400 m/b disciplīnā 2016. gada olimpiskajās spēlēs Riodežaneiro. Četras reizes uzvarējusi ASV nacionālajā čempionātā, 2019. gadā tajā sasniedzot rezultātu 52,20 sekundes un labojot Jūlijai Pečonkinai no Krievijas piederējušo pasaules rekordu (52,34 s), kas bija sasniegts 2003. gada 8. augustā. 2019. gada Pasaules čempionātā Dohā D. Muhameda uzvarēja gan 400 m barjerskrējienā, gan ar ASV komandu 4×400 m stafetē, pie tam individuālajā distancē uzlaboja sev piederošo pasaules rekordu līdz 52,16 s. 2021. gada 27. jūnijā ASV olimpiskās atlases sacensībās Jūdžīnā Sidnija Maklaflina laboja Muhamedai piedorošo pasaules rekordu 400 m/b. 2020. gada vasaras olimpiskajās spēlēs Tokijā Muhameda izcīnīja sudraba medaļu 400 metru barjerskrējienā, piekāpjoties tikai S. Maklaflinai. Viņa sasniedza personisko rekordu 51,58, kas tobrīd bija otrais ātrākais rezultāts vieglatlētikas vēsturē pēc Maklaflinas pasaules rekorda. Muhameda izcīnīja arī zeltu 4x400 metru stafetē. 2022. gada Pasaules čempionātā Jūdžīnā ieguva bronzas medaļu 400 m/b. Dalilah MUHAMMAD IAAF «McLaughlin smashes world 400m hurdles record in Eugene with 51.90». worldathletics.org (angļu). 2021. gada 28. jūnijā. Skatīts: 2022. gada 24. jūlijā. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)