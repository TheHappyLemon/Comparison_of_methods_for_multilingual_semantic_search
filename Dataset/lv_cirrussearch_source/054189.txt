Diska mešana vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 14. jūlijā un 15. jūlijā Kruakatelānā, Buloņas meža teritorijā. Tajās startēja 17 sportisti no deviņām valstīm. Diska mešanas sacensības bija sadalītas divās kārtās. Pirmā kārta bija kvalifikācija, kas tika aizvadīta 14. jūlijā, startēja 16 sportisti. Fināla kārtai, kas tika aizvadīta 15. jūlijā, kvalificējās 5 labākie sportisti. Diska mešanā zelta medaļu izcīnīja Ungārijas sportists Rūdolfs Bauers ar rezultātu 36.04 metri. Sudraba medaļu ieguva Bohēmijas sportists Františeks Janda-Suks. Viņa rezultāts bija 35.14 metri. Savukārt bronzas medaļu ieguva ASV sportists Ričards Šeldons ar rezultātu 34.60 metri. Ungārijai šī bija pirmā zelta medaļa, ko tā izcīnīja vieglatlētikā olimpiskajās spēlēs, savukārt Bohēmijai tā bija vispār pirmā olimpiskā medaļa vieglatlētikā. Sacensībās startēja arī iepriekšējo olimpisko spēļu, 1896. gada Atēnu, sudraba medaļas ieguvējs diska mešanā, Grieķijas sportists Panajotis Paraskevopuls. Šajā reizē viņš ar rezultātu 34.50 metri patika ceturtajā vietā. Savukārt iepriekšējo spēļu diska mešanas čempions amerikānis Roberts Garets šoreiz palika bez rezultāta diska mešanā. Zelta medaļas ieguvējs, Ungārijas sportists Rūdolfs Bauers ar rezultātu 36.04 metri laboja olimpisko rekordu šajā disciplīnā. Pirmoreiz diska mešanas sacensībās olimpiskajās spēlēs bija pārstāvēta Bohēmija un Ungārija. Pamatraksts: Vieglatlēti 1900. gada vasaras olimpiskajās spēlēs Diska mešanas sacensībās startēja 17 sportisti no deviņām valstīm. Austrija, Bohēmija, Dānija un Ungārija bija pirmo reizi pārstāvētas šajā disciplīnā. Iekavās norādīts startējošo sportistu skaits no attiecīgās valsts.  ASV (5)  Austrija (1)  Bohēmija (1)  Dānija (1)  Francija (1)  Grieķija (1)  Lielbritānija (1)  Ungārija (4)  Zviedrija (2) «Athletics at the 1900 Paris Summer Games: Men's Discus Throw». Sports Reference. Arhivēts no oriģināla, laiks: 2020. gada 16. septembris. Skatīts: 2020. gada 16. septembris. «Paris 1900 Athletics — discus throw men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — diska mešana vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — diska mešana vīriešiem (Olympedia) (angliski) Vieglatlētika 1900. gada vasaras olimpiskajās spēlēs — diska mešana vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.