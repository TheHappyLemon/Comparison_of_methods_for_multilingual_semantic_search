Battlefield 2 (saīsinājumā BF2) ir datorspēle, kurā spēlētājs piedalās modernā laikmeta kara situācijās izmantojot mūsdienu ieročus un tehniku. Battlefield 2 ir pirmās personas šaujamspēle ar stratēģijas un lomu spēļu (RPG) elementiem, kurā spēlētājs var spēlēt par kādu no trijām armijām - ASV jūras kājniekiem (United States Marine Corps - USMC), Ķīnas Tautas atbrīvošanas armija (People's Liberation Army - PLA) un iedomāto "Vidusaustrumu koalīcijas" (Middle East Coalition - MEC) karaspēku. Spēli izstrādāja kompānija Digitall Illusions CE jeb DICE. Spēli izdeva kompānija Electronic Arts 2005. gada jūnija beigās (21. jūnijs ASV, 24. jūnijs - Eiropas Savienības valstīs) Battlefield 2 ir trešā Battlefield sērijas spēle - pēc Battlefield 1942 un Battlefield: Vietnam. Spēle ir divi spēļu režīmi - iekarošana {conquest}, kas tiek uzskatīts par galveno BF2 režīmu, un kooperatīvais režīms (cooperative). Iekarošanas režīma galvenais mērķis ir samazināt pretinieka punktu skaitu līdz nullei. Katra spēle raunda sākumā abām komandām ir noteikts skaits punktu (spēlē saukti par biļetēm, no angļu valodas vārda - ticket) un kontrolpunkti, kas iezīmēti ar karogiem. Punktus var samazināt divējādi - nogalinot pretinieka spēlētājus (lai spēlētājs "atdzimtu", tam jāiztērē savas komandas punkts) vai arī pārņemot pretinieka kontrolpunktus. Ja pretinieks zaudē visus kontrolpunktus, tad neatkarīgi no tā cik punktu atlicis, spēle tiek zaudēta, jo pretiniekam vairs nav kontrolpunktu, kuros atdzimt (spēlētājs atdzimst savas komandas kontrolētajos kontrolpunktos) Kooperatīvajā režīmā spēlētāji spēlē pret datora vadītiem spēlētājim, tā sauktajiem botiem. BF2, tāpat kā pārējās Battlefield sērijas spēlēs, spēlētāji var izvēlēties kājinieku "klassi" ar kuru spēlēt. Katrai klasei ir savas priekšrocības un trūkumi, kā arī atšķirīgi pieejamo ieroči komplekti. Pirms katras "atdzimšanas" reizes spēlētājs var izvēlēties citu klasi. Kaujas laukā iespējams arī nomainīt savu komplektu, paceļot bojāgājušā komandas biedra komplektu. Spēlētājam pieejamas 7 klases: Specvienības karavīrs (Spec-ops) - īpašu uzdevumu vienības kājinieks, bruņots ar karabīni vai automātu. Specvienības karavīram pieejams tikai šai klasei pieejams ierocis - C4 sprāgstviela, ar kuras spalīdzību iespējams veikt diversijas uzbrukumu pretinieku komandas radarstacijām, artilērijai un tiltiem. Izveicīgākie spēlētāji izmanto C4, lai iznīcinātu pretinieka tankus. Snaiperis (Sniper) - bruņots ar snaiperšauteni un īpašām kājnieku mīnām, lai piesegtu savu pozīciju. Snaiperi parasti ieņem jumtus vai ceļamkrānus, lai iegūtu pēc iespējas plašāku redzeslauku. Snaiperi ne tikai iznīcina pretiniekus, bet ziņo pārējai komandai par pretinieka kustībām kaujas laukā. Triecienvienības kājinieks (Assault) - kājinieks, kas bruņots ar jaudīgāku automātu un īpašu, pie automāta piestiprinātu, granātmetēju. Triecienvienības kājiniekiem ir spēcīgās bruņuvestes un tādēļ tie spēle laikās var izturēt vairāk trāpījumu pirms iet bojā. Triecienvienības kaujinieka komplektā ietilpst arī dūmu granāta ar kuras palīdzību var piesegt savu biedru uzbrukumus vai atkāpšanos. Atbalsta vienības kājinieks (Support) - kājinieks, bruņots ar ložmetēju. Atbalsta kājinieka galvenais uzdevums ir piesegt savu biedru uzbrukumus ar ložmetēja kārtām. Atbalsta vienības kājinieks var atjaunot komandas biedru munīcijas krājumus. Atbalsta vienības kājinieki, tāpat kā triecienvienības kājinieki ir bruņoti ar izturīgākām bruņuvestēm. Inženieris (Engineer) - kājinieks, bruņots ar automātu vai šauteni. Bruņojumā ietilpst arī prettransporta mīnas. Inženieris spēj remontēt savas komandas tehniku, uzspridzinātos tiltus, radarstacijas un artilērijas pozīcijas. Inženieris spēj arī atminēt pretinieku inženieru izliktās mīnas. Mediķis (Medic) - kājinieks, bruņots ar automātu. Bruņojumā arī ietilpst īpašas medicīnas paciņas ar kurām ārstēt ievainotos komandas biedrus. Izmantojot defibrilatoru iespējams atdzīvināt nogalinātos biedrus. Prettanku kājinieks (Anti-tank) - kājinieks, bruņots ar automātu un īpašu, optiski vadāmu, prettanku raķeti. Battlefield 2 spēlē pieejami apmēram 30 tehnikas vienības - tanki, bruņutransportieri, pārvietojamie pretgaisa lielgabali, džipi, bagiji, transporthelikopetri, triecienhelikopteri, iznīcinātāji un bumbvedēji, kuri visi modelēti pēc reālām armijas tehnikas vienībām. Tehnikas klāstu iespējams papildināt iegādājoties kādu no Battlefield 2 paplašinājumu pakām. Spēlētāji var veidot sešu cilvēku vienības, tādā veidā padarot spēles procesu saistošāku. Jāpiemin, ka spēles būtība ir vairāku spēlētāju saskaņota spēle pret vienotu ienaidnieku, taču ir pilnīgi iespējams spēli spēlēt arī neiesaistoties kādā vienībā un spēlējot individuāli. Komandieri var dot katrai vienībai kādu noteiktu uzdevumu un vienības spēlētāji var izvēlēties veidu, kā uzdevumu realizēt. Labi nokomplektēta vienība, saskaņoti darbojoties var izšķirt spēles likteni. Vienības vadītājs (spēlētājs, kurš izveido vienību), iegūst īpašu spēju - jebkurš no vienības spēlētājiem var "atdzimt" blakus vienības vadītājam. Tādējādi, ja komanda zaudē visus kontrolpunktus, bet vienību vadītāji vēl ir dzīvi, vienības karavīri var atdzimt spēlē un mēģināt atkarot kādu kontrolpunktu. Vienības vadītāji var kontaktēties ar komandieri un pieprasīt artilērijas atbalstu vai izlūklidmašīnu, kas noteiktā rajonā atklāj visas pretinieka pozīcijas. Spēles raunda sākumā, spēlētājs var pietiekties uz komandiera posteni. Ja uz komandiera posteni piesakās kāds cits spēlētājs, tad par komandieri tiek iecelts spēlētājs ar augstāku rangu. Komandieris iegūst iespēju novērot jebkuru kaujas lauka vietu un ziņot savai komandai par pretinieka pozīcijām un pārvietošanos. Komandieris var izmantot artilēriju, lai iznīcinātu kāda punkta aizsardzību vai aizsargātu savus biedrus, komandieris var arī izsūtīt īpašu izlūklidmašīnu, kas noteiktā rajonā atklāj pretinieka pozīcijas, kā arī pārskatīt visu spēles laukumu uz brīdi atklājot pilnīgi visu pretinieku pozīcijas Komandieris var arī nomest īpašu munīcijas krājumu kasti un transportlīdzekļus, tā atbalstīdams savus komandas biedrus kaujas laikā. No komandiera posteņa ir iespējams atteikties un pārējie spēlētāji var arī sadumpoties pret komandieri un ar balsojuma palīdzību atcelt viņu no pienākumu izpildes. Battlefield 2 piedāvā spēli 15 dažādās kartēs - sākot ar plašām kaujām purvāju līdzenos, līdz pat kaujām pilsētas apstākļos. Katrā kartē piedalās ASV jūras kājnieki, kas cīnās vai nu pret Ķīnas armiju vai Vidusaustrumu koalīcijas spēkiem. Ja spēlētāja īpašumā ir visas papildinājumu pakas, tad spēlētājs var spēlēt 29 kartēs. Atkarībā no spēlētāju skaita kartē, katrai kartei ir trīs izmēru modifikācijas - 16, 32 un 64 spēlētāju izmēri. Mazo izmēru kartēs parasti ir mazāk tehnikas un tās vairāk piemērotas kājnieku kaujām, lielākajās kartēs pieejami plaši kaujaslauki un plašs tehnikas spektrs. Visas spēlētāja darbības - informācija par nogalinātajiem pretiniekiem, izšautajām lodēm, iznīcinātajām tehnikas vienībām utt. tiek uzglabāta īpašā datu bāzē. Spēlētājs, iegūstot aizvien vairāk punktu, saņem apbalvojumus tāpat kā reālā armijā - katrs spēlētājs sāk kā ierindnieks un katram ir iespējams kļūt par četrzvaigžņu ģenerāli, lai gan augstāko pakāpju sasniegšanai spēlē nepieciešams pavadīt ievērojamu laika posmu un savākt salīdzinoši iespaidīgu punktu skaitu. Bez pakāpes iegūšanas, spēlētāji var saņemt arī citas balvas - īpašas kaujas zīmotnes, ordeņlentes un medaļas. Kaujas zīmotnes ir visvieglāk iegūstamas - spēlētājam, piemēram, ar vienas klases spēlētāju jānogalina 10 pretinieki. Zīmotnes dalās pēc rangiem - bronzas, sudraba un zelta. Ordeņlentes tiek piešķirtas par sarežģītākiem sasniegumiem - par veiksmīgu darbu kā vienības vadītājam vai izcilību izmantojot tanku. Medaļas iegūt ir visgrūtāk, lai iegūtu medaļu, spēlē jāpavada ievērojams spēlēs laiks, kā arī jāiegūst zināms skaits kaujas zīmotņu. Iegūstot augstāku pakāpi, spēlētājs iegūst iespēju "atslēgt" pieeju papildu ieročiem - katrai klasei pa vienam. Ja spēlētāja īpašumā ir "Battlefield 2: Special forces" spēle, tad spēlētājs ar katru pakāpi iegūst iespēju atslēgt divus ieročus - katrai klasei pa diviem. 2005. gada beigās tika izlaists spēles papildinājums "Battlefield 2: Special forces", šajā spēlē notiek dažādu valstu un apvienību speciālo vienību cīņas par dažādu stratēģisko pozīciju ieņemšanu, kaujas notiek pilsētās, karabāzēs un pat uz ASV bāzes kuģa. Papildinājumā tika piedāvātas 8 jaunas kartes, kā arī jauna tehnika, spēlētājiem varēja izmantot nakts redzamības brilles, asaru gāzi un harpūnas, lai pilnībā izbaudītu specvienību karavīra lomas. "Special forces" spēlē, spēlētājs var izvēlēties vienu no 6 grupējumiem - ASV jūras kājinieku specvienību SEAL, Britu specvienību SAS, Krievijas specvienību "Specnaz", kā arī iedomātos grupējumus - Vidusaustrumu koalīcijas speciālo uzdevumu vienību MECSF, kā arī divus dumpinieku veidojumus Rebels (veidoti pēc čečenu kaujinieku līdzības) vai Insurgents (veidoti pēc teroristisku grupējumu līdzības). Atšķirībā no "Special forces" papildinājuma, kas būtībā ir atsevišķa spēle, "Electronic Arts" izdeva arī divas papildinājuma pakas, kas papildināja karšu un tehnikas klāstu oriģinālajai "Battlefield 2" spēlei. Papildinājuma paka Euro Force tika izdot 2006. gada martā, šī paka ļāva spēlētājiem kļūt par iedomātas Eiropas Savienības armijas karavīriem, kas cīnās pret Vidusaustrumu koalīcijas spēkiem (2 jaunas kartes) un Ķīnas armiju (1 jauna karte). Eiropas Savienības armija ir bruņota ar ieročiem un tehniku, kas ražota Eiropā. Papildinājuma paka "Armored Fury" tika izdota 2006. gada vasarā un šajā pakā spēlētājiem tiek piedāvāts iedomāts scenārijs, ka gan Ķīnas, gan Vidusaustrumu koalīcijas spēki iebrūk Amerikas teritorijā (kaujas notiek gan Aļaskas naftas ostā, gan Amerikas vidienes šoseju krustpunktā). Spēlētāji ieguva iespēju vadīt jaunas prettanku lidmašīnas un īpašus izlūkhelikopterus. Battlefield 2 spēlē (ieskaitot papildinājumus) pieejamas šādas kartes. Battlefield 2: Special Forces spēlē pieejamas šādas kartes. Katrs karavīrs ir bruņots ar nazi, pistoli (dažām klasēm ar klusinātāju), pamatieroci un papildu ieročiem atkarībā no klases. Battlefield 2 spēlē (ieskaitot papildinājumus) pieejamo ieroču saraksts. Battlefield 2: Special Forces spēlē pieejamo ieroču saraksts.