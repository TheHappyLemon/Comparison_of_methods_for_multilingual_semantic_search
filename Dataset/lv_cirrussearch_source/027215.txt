Dzeltenie tārtiņi, dzelteno tārtiņu ģints (Pluvialis) ir tārtiņu dzimtas (Charadriidae) ģints, kas apvieno 4 mūsdienās dzīvojošas sugas. Tās ligzdo ziemeļu puslodes vai nu Arktikas, vai mērenās joslas reģionā. Latvijā sastopamas 3 dzelteno tārtiņu ģints sugas: dzeltenais tārtiņš (Pluvialis apricaria), tundras tārtiņš (Pluvialis fulva) un jūras ķīvīte (Pluvialis squatarola). Dzeltenais tārtiņš ir izvēlēts par Latvijas Gada putnu 2015. Dzelteno tārtiņu ģints sugas ir vidēji lieli bridējputni, kas ir lielākie visā tārtiņu apakšdzimtā. Tie ir ar garām kājām, kompaktu, vārpstveida ķermeni, īsu kaklu un nelielu galvu. Vairošanās sezonas laikā visām dzlteno tārtiņu sugām ir melna pavēdere, bet mugurpuse dzelteni vai balti raibumota. Šiem putniem ir relatīvi īss un taisns knābis. Kā visiem tārtiņu apakšdzimtas putniem arī dzeltenajiem tārtiņiem ir raksturīgs medību paņēmiens, mijoties ātram skrējienam ar sastingšanu. Turklāt atšķirībā no, piemēram, slokām, kas arī ir tārtiņveidīgie putni, dzeltenie tārtiņi medī, izmantojot redzi, nevis ar knābi iztaustot grunti. Lielākais ģintī ir dzeltenais tārtiņš, kura lielāko indivīdu ķermeņa garums ir 29 cm, svars 312 g. Dzeltenais tārtiņš ir arī lielākā visas tārtiņu apakšdzimtas suga. Mazākais ģintī ir tundras tārtiņš (Pluvialis fulva), kura mazāko indivīdu ķermeņa garums ir 23 cm, svars 100 g. Dzelteno tārtiņu ģints (Pluvialis) Amerikas dzeltenais tārtiņš (Pluvialis dominica) Dzeltenais tārtiņš (Pluvialis apricaria) Jūras ķīvīte (Pluvialis squatarola) Tundras tārtiņš (Pluvialis fulva) World Bird List: Buttonquail, plovers, seedsnipe, sandpipers, 2018 «Latvijas putni: putnu saraksts». Arhivēts no oriģināla, laiks: 2013. gada 18. septembrī. Skatīts: 2015. gada 14. janvārī. 2015. gada putns - dzeltenais tārtiņš Michael Bolin "Closure: The Definitive Guide" Arhivēts 2016. gada 22. jūlijā, Wayback Machine vietnē., 2010. Perrins, Christopher (2004). The New Encyclopedia of Birds. Oxford: Oxford University Press. Alive: Eurasian Golden Plover (Pluvialis apricaria) Pacific Golden Plover (Pluvialis fulva) Latvijas daba: Tārtiņu dzimta ZipCodeZoo: Pluvialis