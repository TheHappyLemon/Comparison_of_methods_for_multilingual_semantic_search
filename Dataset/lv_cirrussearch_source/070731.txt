Paranga (filipīniešu: Bayan ng Parang, angļu: Municipality of Parang, magindanaju: Inged nu Parang, iranunu: Inged a Parang) ir municipalitāte Filipīnās, Bangsamoro autonomā reģiona Ziemeļmagindanao provincē, Bangsamoro reģiona oficiālais administratīvais centrs. Atrodas provinces ziemeļdaļā pie Iljanas līča, municipalitātei pieder 14 km attālā Bongo sala. Lielākā daļa iedzīvotāju ir iranuni un magindanaji. Pirmoreiz minēta 1851. gadā, kad spāņu koloniālais karaspēks no Zamboangas ieņēma Poljokas ostu. Poljoka (Polloc) atrodas pie dabīgas dziļūdens ostas un spāņi šeit ierīkoja flotes bāzi turpmākajām cīņām ar Magindanao sultānu. Ap 1860. gadu Poljoka bija izaugusi par nelielu pilsētiņu ar aptuveni 600 kristiešu imigrantiem un 50-60 ķīniešu tirgotājiem. 1884. gadā Poljoka ar ceļu tika savienota ar Kotabato. 1917. gadā Poljoka tika iekļauta jauizveidotajā Parangas municipālajā distriktā, bet 1947. gadā Parangai piešķirts patstāvīgas municipalitātes statuss. 2023. gada 19. jūnijā Bangsamoro pārejas valdības parlaments pieņēma likumu par autonomā reģiona centra pārcelšanu no Kotabato uz Parangu. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Paranga.