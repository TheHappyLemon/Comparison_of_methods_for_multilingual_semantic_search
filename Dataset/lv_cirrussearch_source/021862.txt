Boriss Gelfands (ivritā: בוריס גלפנד; krievu: Борис Абрамович Гельфанд; dzimis 1968. gada 24. jūnijā, Minskā) ir Izraēlas (agrāk PSRS un Baltkrievijas) starptautiskais lielmeistars šahā (1989). Šahu iemācījies spēlēt 4 gadu vecumā. Pilnveidojies pie pazīstamā Baltkrievijas šaha trenera Alberta Kapenguta. No 1980. līdz 1983. gadam bijis Tigrana Petrosjana šaha skolas audzēknis. 1984. gadā pirmo reizi uzvarējis Baltkrievijas šaha čempionātā. 1985. gadā atkārtojis šo panākumu. 1985. gadā Jūrmalā uzvarējis PSRS junioru čempionātā. Kopš 1990. gada regulāri piedalījās Pasaules šaha čempiona nosaukuma izcīņas ciklos. 1990. gadā starpzonu turnīrā Manilā dalījis pirmo vietu kopā ar Vasiliju Ivančuku, apsteidzot Višvanatanu Anandu un Naidželu Šortu. 1991. gadā pretendentu mačos tika līdz ceturtdaļfinālam, kur piekāpies Šortam ar 3:5. 1993. gadā uzvarējis starpzonu turnīrā Bīlē (Šveice). 1994.-1995. gada pretendentu mačos uzvarējis Maiklu Adamsu un Vladimiru Kramņiku, tomēr finālā piekāpies Anatolijam Karpovam ar 3:6. 1997. gadā FIDE Pasaules šaha čempionātā pēc izslēgšanas sistēmas ticis līdz pusfinālam, kur zaudējis Anandam. 1998. gadā repatriējies uz Izraēlu. Nākamajos Pasaules šaha čempionātos ticis līdz 4. kārtai 1999. gadā un 2000. gadā, kur zaudējis Aleksandram Halifmanam un Aleksejam Širovam. 2001. gada Pasaules čempionātā izstājies pēc zaudējuma 5. kārtā. Veiksmīgi piedalījies starptautiskajos šaha turnīros. 1992. gadā Maskavā uzvarējis Aleksandra Aļehina memoriālā. Divas reizes bijis Akibas Rubinšteina memoriāla uzvarētājs Polijā. 2005. gadā ieņēmis 6. vietu Pasaules kausa izcīņā un kvalificējies pretendentu mačiem. 2007. gadā pretendentu maču finālā uzvarējis Gatu Kamski ar 3½:1½. Šis panākums nodrošinājis vietu Pasaules šaha čempionāta turnīrā Mehiko, kur Gelfands palicis 3. vietā, atpaliekot tikai no Ananda un Kramņika. 2009. gadā uzvarējis Pasaules kausa izcīņā šahā, finālā pieveicot Ruslanu Ponomarjovu ar 7:5. 2011. gadā Kazaņā kļuvis par pretendentu maču uzvarētāju finālā pieveicot Aleksandru Griščuku ar 3½:2½. Tomēr mačs par Pasaules šaha čempiona nosaukumu pret Anandu Gelfandam nebija veiksmīgs, un 2012. gadā Maskavā viņš zaudēja ar 7½:8½. Nākamajā ciklā 2013. gadā pretendentu turnīrā Londonā Gelfands palika tikai 6. vietā. 2013. gadā uzvarējis Mihaila Tāla memoriālā Maskavā. Pasaules šaha olimpiādēs PSRS, Baltkrievijas un Izraēlas izlašu sastāvos piedalījies 11 reizes (1990, 1994-1996, 2000-2014). Komandu kopvērtējumā ieguvis visu medaļu komplektu (zelts - 1990, sudrabs - 2008, bronza - 2010), bet individuālajā vērtējumā sudraba medaļu (2008). Eiropas komandu šaha čempionātos piedalījies 5 reizes (1989, 1999-2005) un izcīnījis trīs medaļas komandu kopvērtējumā (zelts - 1989, sudrabs - 2003, 2005). Trīs reizes (2005, 2010, 2015) piedalījies Pasaules komandu šaha čempionātos. 2015. gadā ieņēmis 3. vietu Vladimira Petrova memoriālā Jūrmalā ar 8,5 no 11. 2021. gada novembrī Rīgā ierindojies 68. vietā 2021. gada "FIDE Chess.com Grand Swiss" turnīrā. Championship of Belarus - Minsk June 1984 Championship of Belarus - Minsk 1985 34 Championship of USSR juniors - Yurmala January 1985 1990 Manila Interzonal Tournament 1991-93 Candidates Matches 1993 Biel FIDE Interzonal Tournament 1994-96 FIDE Candidates Matches «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2013. gada 20. decembrī. 1999 FIDE Knockout Matches 2000 FIDE Knockout Matches 2001-02 FIDE Knockout Matches «XXXV Memoriał Akiby Rubinsteina Polanica Zdrój 1998». Arhivēts no oriģināla, laiks: 2012. gada 30. jūlijā. Skatīts: 2013. gada 20. decembrī. «XXXVII Memoriał Akiby Rubinsteina Polanica Zdrój 2000». Arhivēts no oriģināla, laiks: 2012. gada 22. jūlijā. Skatīts: 2013. gada 20. decembrī. 2005 World Cup 2007 Candidates Matches World Cup 2009: Boris Gelfand siegt nach Stichkampf-Marathon 2011 Candidates Event «2012 Anand - Gelfand». Arhivēts no oriģināla, laiks: 2013. gada 4. decembrī. Skatīts: 2013. gada 20. decembrī. 2013 Candidates Event «Boris Gelfand wins the 8th Tal Memorial 2013». Arhivēts no oriģināla, laiks: 2013. gada 7. decembrī. Skatīts: 2013. gada 20. decembrī. V.Petrova piemiņas turnīrā ātrajā šahā uzvar reitinga līderis Ivančuks 2021 FIDE Chess.com Grand Swiss Boriss Gelfands šahista profils vietnē fide.com Boriss Gelfands šahista profils vietnē chessgames.com Boriss Gelfands šahista profils vietnē 365chess.com Boriss Gelfands šahista profils vietnē chesstempo.com Boriss Gelfands šahista profils vietnē olimpbase.org (Pasaules šaha olimpiādes) Boriss Gelfands šahista profils vietnē olimpbase.org (Eiropas komandu šaha čempionāti) Boriss Gelfands šahista profils vietnē olimpbase.org (Pasaules komandu šaha čempionāti) Boriss Gelfands šahista profils vietnē olimpbase.org (Eiropas klubu komandu šaha čempionāti) Boriss Gelfands šahista profils vietnē olimpbase.org (PSRS komandu čempionāti)