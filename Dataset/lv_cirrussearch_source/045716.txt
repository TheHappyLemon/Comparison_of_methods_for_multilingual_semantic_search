Baltactiņu dzimta jeb briļļuputnu dzimta (Zosteropidae) ir zvirbuļveidīgo (Passeriformes) dzimta, kas apvieno 130 dziedātājputnu sugas un kas tiek iedalītas 15 ģintīs. Šīs dzimtas putnu sugas mājo mežos un krūmājos Subsahāras Āfrikas tropu, subtropu un mērenajā joslā, Dienvidāzijā, Dienvidaustrumāzijā un Austrālāzijā. Baltactiņas sastopamas lielākajā daļā Indijas okeāna, Klusā okeāna un Atlantijas okeāna Gvinejas līča salās. Neņemot vērā lielāko dzimtas ģinti — baltactiņu ģinti (Zosterops) —, pārējo ģinšu sugas galvenokārt ir endēmas un sastopamas vienā salā vai vairāku salu grupā (arhipelāgā). Baltactiņu dzimtas putni ir nelieli dziedātājputni ar noapaļotiem, īsiem spārniem, vidēji garu, taisnstūrveida asti un spēcīgām kājām. Līdzīgi kā citiem putniem nektārēdājiem tiem ir slaids, smails knābis un birstītes veida mēle, kuru sedz biezas, lipīgas siekalas. Knābis parasti ir taisns vai viegli noliekts. Baltactiņu ķermeņa garums 8—16 cm. Apspalvojums ir neuzkrītošs un dabā nemanāms, labi maskējošs. Tas visbiežāk ir olīvzaļš mugurpusē un gaiši pelēks apakšpusē. Dažām sugām ir balta vai koši dzeltena pakakle, krūtis vai pavēdere. Un pavisam nedaudz sugām gaiši brūni sāni. Kā jau dzimtas nosaukums norāda, lielākajai daļai sugu ap acīm ir smalku spalviņu balts gredzens. Abi dzimumi izskatās līdzīgi. Visas baltactiņu dzimtas sugas ir sabiedriskas, uzturas lielos baros, kas izklīst tikai, kad tuvojas vairošanās sezona. Lai arī baltactiņas galvenokārt barojas ar kukaiņiem, tās barojas arī ar nektāru un dažādiem augļiem. Baltactiņu dzimta (Zosteropidae) Baltactiņas (Zosterops) Boninas baltactiņas (Apalopteron) Borneo baltactiņas (Oculocincta) Cekullosītes (Yuhina) Divkrāsu baltactiņas (Tephrozosterops) Garknābja baltactiņas (Rukia) Kalnu melnactiņas (Chlorocharis) Kroņtarkšķi (Sterrhoptilus) Lielās baltactiņas (Lophozosterops) Mazo Zundu baltactiņas (Heleia) Milzu baltactiņas (Megazosterops) Pundurtarkšķi (Dasycrotapha) Svītrainie tarkšķi (Zosterornis) Zālamanu baltactiņas (Woodfordia) Zeltainās baltactiņas (Cleptornis) «World Bird List: Sylviid babblers, parrotbills, white-eyes, 2018». Arhivēts no oriģināla, laiks: 2018. gada 9. oktobrī. Skatīts: 2018. gada 4. novembrī. Lindsey, Terence (1991). Forshaw, Joseph, ed. Encyclopaedia of Animals: Birds. London: Merehurst Press. p. 207. ISBN 1-85391-186-0. Wildlife Journal Junior: Zosteropidae - White-eyes EOL: Zosteropidae Alive: Family Zosteropidae Beauty of Birds: Bird Genus Zosterop - Typical white-eyes Putni dabā IBC: Family White-eyes and Yuhinas (Zosteropidae) | the Internet Bird Collection Britannica: White-eye iNaturalist: White-eyes, Yuhinas, and Allies Family Zosteropidae