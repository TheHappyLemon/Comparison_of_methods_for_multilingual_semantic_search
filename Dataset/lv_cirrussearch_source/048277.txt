Sjarhejs Rumass (baltkrievu: Сяргей Мікалаевіч Румас, krievu: Сергей Николаевич Румас; dzimis 1969. gada 1. decembrī) ir Baltkrievijas finansists. No 2018. līdz 2020. gadam viņš bija Baltkrievijas premjerministrs. Sjarhejs Rumass piedzima 1969. gadā Gomeļā. Viņa tēvs bija ekonomists, kurš 1991. gada pirmajā pusē bija finanšu ministra vietnieks. 1970. gados ģimene pārcēlās uz Minsku, kur Sjarhejs mācījās 44. skolā. 1990. gadā viņš absolvēja Hruļova Jaroslavļas augstāko militāro finanšu skolu specialitātē "karaspēka finansiālais nodrošinājums". No 1992. līdz 1994. gadam Rumass vadīja Baltkrievijas Republikas nacionālās bankas dažādas nodaļas. Pēc tam strādāja komercbankās. 1995. gadā viņš absolvēja Baltkrievijas Republikas Ministru kabineta pārvaldības akadēmiju specialitātē "ārējās ekonomiskās darbības organizēšana un pārvaldīšana". 1995. gadā Rumass sāka strādāt par Belarusbank 7. filiāles vadītāju, un drīz kļuva par bankas valdes priekšsēdētāja pirmo vietnieku. 2001. gadā Sjarhejs Rumass sekmīgi aizstāvēja ekonomisko zinātņu kandidāta disertāciju, disertācijas tēma "komercbankas resursu struktūras optimizācijas ceļi". 2005. gadā tika iecelts par Baltkrievijas Republikas valdes priekšsēdētāju. 2010. gada 28. decembrī Rumass kļuva par Baltkrievijas Republikas premjerministra vietnieku (vicepremjeru) Mihaila Mjasņikoviča kabinetā; bija atbildīgs par ekonomisko politiku. Līdz, pēc un 2011. gada finanšu krīzes laikā viņš vairākkārt uzstājās ar piedāvājumiem attīstīt tirgus attiecības, bet tās ne vienmēr tika īstenotas praksē. Viņš aktīvi polemizēja ar prezidenta Aleksandra Lukašenko palīgu ekonomiskajos jautājumos Sergeju Tkačevu, kā arī kritizēja nacionālās bankas darbību. 2011. gada rudenī Rumasa vadībā tika sastādīts strukturālo ekonomisko reformu projekts, bet to nokritizēja Aleksandrs Lukašenko. Pēc viņa vārdiem, "drīz mēs tiešām iesim uz veikaliem kā uz muzejiem. Mēs to nedarīsim, bet lielākā daļa iedzīvotāju tur ieradīsies, lai aplūkotu Mjasņikoviča — Rumasa tirgus ekonomiku". 2011. gadā Rumass kļuva par Baltkrievijas futbola federācijas priekšsēdētāju. 2012. gada 31. jūlijā Sjarhejs Rumass atstāja premjerministra vietnieka amatu. 23. augustā viņš tika iecelts par Baltkrievijas Republikas Attīstības bankas valdes priekšsēdētāju. 2013. gada 25. aprīlī Rumass kā Attīstības bankas valdes priekšsēdētājs kļuva par Baltkrievijas pārstāvi Eirāzijas Ekonomikas komisijas padomē. Viņa vadībā Attīstības banka nodarbojās ar investīcijām valsts rūpniecībā un infrastruktūrā, ārvalstu kredītu piesaisti, eksporta un uzņēmējdarbības atbalstu. 2013. gadā Rumass piedalījies konflikta risināšanā starp Belaruskalij un Uralkalij. 2012. gadā Aleksandrs Lukašenko Rumasu iekļāva eksporta attīstības padomes sastāvā, 2017. gadā — uzņēmējdarbības attīstības padomē. 2018. gada 18. augustā prezidents Sjarheju Rumasu iecēla par Baltkrievijas Republikas premjerministru, nomainot Andreju Kobjakovu. 5. oktobrī Pārstāvju palāta viņu apstiprināja amatā. 2020. gada 3. jūnijā prezidents Lukašenko atlaida Rumasa valdību. 4. jūnijā par premjerministru iecelts Ramans Halovčenka. Кто такой Сергей Румас? Банкир, либерал, футбольный болельщик, охотник, многодетный отец Сергей Румас Пути оптимизации структуры ресурсов коммерческого банка: Дис. на соиск. учен. степ. канд. экон. наук: 08.00.10: 21.06.2001: 24.10.2001 / Румас Сергей Николаевич Лукашенко предлагает правительству пожить в тех условиях, в которых оказалось население Калийный вопрос будут решать под надзором главы КГБ, Виктора Лукашенко и Румаса Baltkrievijas premjerministrs Arhivēts 2020. gada 23. oktobrī, Wayback Machine vietnē.