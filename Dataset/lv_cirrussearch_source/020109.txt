2013. gada NHL drafts bija 51. NHL drafts, kurš norisinājās 2013. gada 30. jūnijā Ņuarkā, ASV. Kopā tika draftēti 211 spēlētāji septiņās kārtās. 5. kārtā ar kopējo 124. numuru Tampabejas "Lightning" draftēja latviešu vārtsargu Kristeru Gudļevski. Viņš kļuva par 29. Latvijas hokejistu un tikai otro vārtsargu pēc Artūra Irbes, kurš ticis izvēlēts NHL draftā. Pirms drafta dažādos kandidātu sarakstos tika minēti arī vairāki citi latviešu hokejisti, piemēram, Roberts Lipsbergs, Edgars Kļaviņš, Artūrs Kuzmenkovs un Georgs Golovkovs, taču neviens no viņiem draftā izvēlēts netika.