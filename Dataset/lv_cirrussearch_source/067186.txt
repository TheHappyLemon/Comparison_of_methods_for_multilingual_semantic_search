Nuevaherona (spāņu: Nueva Gerona) ir pilsēta Kubā, Huventudas salas speciālās municipalitātes lielākā pilsēta un administratīvais centrs. Atrodas Huventudas salas ziemeļu piekrastē pie Riolaskasas upes netālu no tās ietekas Batabano līcī. Pilsētu 1830. gadā dibināja tā laika Spānijas gubernators Kubā Fransisko Dionisio Vivess kā Reina Amālijas (Reina Amalia) koloniju. Vēlāk pārdēvēta tagadējā vārdā par godu Heronas pilsētai Spānijā, kurā Vivess vadīja pilsētas aizsardzību karā pret Franciju. Austrumos no pilsētas atrodas prezidenta Herardo Mačado laikā būvētais panoptikuma tipa Presidio Modelo cietuma komplekss, kurā pēc neveiksmīgās 1953. gada sacelšanās tika ieslodzīti Fidels Kastro, Rauls Kastro un citi nemiernieki. Cietums mūsdienās ir nacionālais piemineklis un muzejs. http://www.onei.gob.cu/sites/default/files/0-anuario_demografico_completa_1.pdf; pārbaudes datums: 20 janvāris 2021. Presidio Modelo in Cuba and the panopticon idea Vikikrātuvē par šo tēmu ir pieejami multivides faili. Skatīt: Nuevaherona. Encyclopædia Britannica raksts (angliski)