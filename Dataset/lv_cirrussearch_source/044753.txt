Līza Leina (angļu: Lisa Lane; pilnajā vārdā Marianna Elizabete Leina Hikija (angļu: Marianne Elizabeth Lane Hickey); dzimusi 1938. gada 25. aprīlī Filadelfijā, mirusi 2024. gada 28. februārī) bija ASV starptautiskā meistare šahā (1959), divkārtējā ASV sieviešu šaha čempione (1959, 1966). Šahu iemācījusies spēlēt tikai 19 gadu vecumā. 1959. gadā pirmo reizi uzvarējusi ASV sieviešu šaha čempionātā. Piedalījusies 1961. gada pretendentu turnīrā šahā sievietēm Vrņačka Baņā, kurā kopā ar Šantalu Šodē de Silanu un Gizelu Greseri dalījusi 12.-14. vietu (uzvarēja Nona Gaprindašvili). 1963. gadā Ņujorkā atvērusi savu šaha klubu The Queen's Pawn Chess Emporium. Otro reizi pretendentu turnīrā šahā sievietēm piedalījusies 1964. gadā Suhumi un ierindojusies 12. vietā (uzvarēja Alla Kušnira). 1966. gadā kopā ar Gizelu Greseri dalījusi 1.—2. vietu ASV sieviešu šaha čempionātā un atkārtoti kļuvusi par ASV šaha čempioni. 1966. gadā pārstāvējusi ASV 3. sieviešu šaha olimpiādē Oberhauzenē. Par panākumiem turnīros FIDE 1959. gadā viņai piešķīra starptautiskās meistares (WIM) nosaukumu. Kopā ar Bobiju Fišeru ir viena no diviem šahistiem, kuru attēli bijuši uz ASV prestižā sporta žurnāla Sports Illustrated vāka. 1960. gadu beigās pārstājusi piedalīties šaha turnīros un pievērsusies biznesam. 1970. gadu sākumā Ņujorkā kopā ar savu vīru atvērusi dāvanu veikalu Amber Waves of Grain (vēlāk pārdēvēts par Earth Lore). Leina nomira no vēža savās mājās Kentā, Ņujorkas štatā, 2024. gada 28. februārī, 90 gadu vecumā. U.S. Women's Champions «1961 Candidates Tournament : World Chess Championship (women)». www.mark-weeks.com. «1964 Candidates Tournament : World Chess Championship (women)». www.mark-weeks.com. Wojciech Bartelski. «OlimpBase :: Women's Chess Olympiads :: Lisa Lane». www.olimpbase.org. «Lisa Lane». Batgirl/Chess.com. Skatīts: 2011. gada 24. februāris. «New Crystals & Gifts at Earth Lore in Pawling». Natural Awakenings Publisher's Site. 2010. gada 7. oktobris. Skatīts: 2011. gada 24. februāris. Stefan Fatsis. «Lane’s Gambit». Slate (en-US), 2024-03-20. ISSN 1091-2339. Skatīts: 2024-03-21. Šahista profils chessgames.com mājaslapā (angliski) Šahista profils 365chess.com mājaslapā (angliski)