Manuels Ārons (angļu: Manuel Aaron; dzimis 1935. gada 30. decembrī Taungu) ir Indijas starptautiskais meistars šahā (1961). No 1950. gadu beigām līdz 1980. gadu sākumam bijis viens no vadošajiem Indijas šahistiem. Deviņas reizes uzvarējis Indijas šaha čempionātos (1959, 1961, 1969, 1971, 1972, 1973, 1974, 1976, 1981). No 1957. līdz 1982. gadam vienpadsmit reizes uzvarējis Indijas štata Tamilnādas šaha čempionātos. 1961. gadā Pasaules šaha čempiona izcīņas nosaukuma Āzijas zonas turnīra finālā uzvarējis Sesilu Purdi ar 3:0 un ieguvis tiesības piedalīties starpzonu turnīrā. 1961. gadā starptautiskajā šaha turnīrā Ašhabadā dalījis 5.-6. vietu (uzvarējis Ratmirs Holmovs). 1962. gadā Stokholmas starpzonu turnīrā palicis pēdējā vietā, lai gan savstarpējās partijās uzvarējis lielmeistarus Lajošu Portišu un Volfgangu Ūlmanu. 1984. gadā Honkongā ieņēmis 4. vietu Nāciju Sadraudzības valstu šaha čempionātā. Pārstāvējis Indijas komandu lielākajos komandu šaha turnīros: Pasaules šaha olimpiādēs piedalījies 3 reizes (1960-1964); Āzijas valstu komandu šaha čempionātos piedalījies 2 reizes (1977, 1981). Individuālajā vērtējumā izcīnījis bronzas (1981) medaļu. Par panākumiem turnīros FIDE 1961. gadā Āronam piešķīrusi starptautiskā meistara (IM) nosaukumu. Bijis pirmais Indijas šahists, kas kļuvis par starptautisko meistaru šahā. Ieņēmis vairākus atbildīgus amatus šaha organizācijās - bijis Indijas šaha federācijas atbildīgais sekretārs un priekšsēdētājs, FIDE komitejas loceklis (1986). Pirmā Āzijas šaha žurnāla Chess mate goda redaktors. Zonals 1960-1963 (C05) International Tournament- Ashkhabad 14-26.5.1961 1962 Stockholm Interzonal Tournament OlimpBase :: Men's Chess Olympiads :: Manuel Aaron OlimpBase :: Men's Asian Team Chess Championship :: Manuel Aaron Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)