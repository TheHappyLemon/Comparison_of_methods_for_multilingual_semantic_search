2016. gada Pasaules sieviešu šaha čempionāts notika no 1. līdz 14. martam Ukrainas pilsētā Ļvivā. Tas bija mačs starp 2015. gada Pasaules sieviešu šaha čempionāta uzvarētāju Mariju Muzičuku un 2013.—2014. gada FIDE sieviešu Grand Prix uzvarētāju Hou Jifaņu. Desmit partiju mačā pēc devītās partijas Hou Jifaņa sasniedza uzvarai nepieciešamo punktu skaitu (rezultāts mačā kļuva 6 pret 3) un kļuva par Pasaules čempioni. Atklāšanas ceremonija notika 2016. gada 1. martā Ļvivas Operas un baleta teātrī. Mačs tika spēlēts Potocka pilī. Kauliņu krāsa tika izlozēta atklāšanas ceremonijā, Hou Jifaņa lozi vilka pirmā un izlozēja melnās figūras. Laika kontrole bija 90 minūtes pirmajiem 40 gājieniem, pēc tam vēl 30 minūtes partijas nobeigšanai, plus 30 sekunžu pieskaitījums pēc katra izdarītā gājiena, sākot no pirmā. Mača programma: 1. partija: 2. martā 2. partija: 3. martā 3. partija: 5. martā 4. partija: 6. martā 5. partija: 8. martā 6. partija: 9. martā 7. partija: 11. martā 8. partija: 12. martā 9. partija: 14. martā 10. partija: 16. martā (netika spēlēta) Taibreiks: 18. martā (netika spēlēts) Noslēgums (tika pārcelts uz 15. martu) «March 2016 ratings: Vachier Lagrave is world no. 5». chessbase.com. Skatīts: 2018-11-24. «Women's WCh. G9: Hou Jifaņa wins and is champion». ChessBase. 2016. gada 14. marts. Skatīts: 2016. gada 14. marts. «WWCCM Opening Ceremony will take place in Lviv Opera House». lviv2016.fide.com. Skatīts: 2018-11-24. «Opening of FIDE Women’s World Chess Championship Match held in Lviv». FIDE. 2016. gada 2. marts. Skatīts: 2018-11-24. Oficiālā mājaslapa FIDE website – FIDE mājaslapa chessgames.com – mača partijas