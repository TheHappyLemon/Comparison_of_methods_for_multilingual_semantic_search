Roze Stiebra (īstajā vārdā Rozālija Stiebra, dzimusi 1942. gada 17. martā Rīgā) ir latviešu animācijas filmu režisore un šī žanra iedibinātāja latviešu kino. R. Stiebra beigusi Ļeņingradas Teātra, mūzikas un kinematogrāfijas institūta Aktieru nodaļu (1964). Kopš 1969. gada veido animācijas filmas. No 1969. līdz 1991. gadam Latvijas televīzijas radošās apvienības "Telefilma-Rīga" animācijas filmu grupas režisore. No 1991. gada animācijas filmu studijas "Dauka" režisore, 2001. gadā kļuvusi arī par tās prezidenti. 2010. gadā studija "Dauka" finansējuma trūkuma dēļ radošo darbību pārtrauca. Stiebras veidotās animācijas filmas trīs reizes saņēmušas balvu "Lielais Kristaps" kā labākās animācijas filmas — filmas "Kā es braucu Ziemeļmeitas lūkoties" (1980), "Kabata" (1983) un "Ness un Nesija" (1991). Stiebras animācijas filma "Spēlēju, dancoju" (2007) nominēta balvai kā labākā animācijas filma un Stiebra — kā labākā animācijas filmu režisore. Balvai par labāko animācijas filmu nominēta arī "Saule brauca debesīs" (2018). 1995. gadā Stiebra saņēmusi Spīdolas balvu par ieguldījumu latviešu animācijas kino. 2003. gadā viņa apbalvota ar IV šķiras Triju Zvaigžņu ordeni. 2017. gadā saņēmusi Lielā Kristapa balvu par mūža ieguldījumu. "Ness un Nesija" (60 min; 1991) "Kaķīša dzirnavas" (60 min; 1994) "Spēlēju, dancoju" (2007) "Saule brauca debesīs" (2018) "Lietainā diena" (1969) "Hallo, Hela!" (1970) "Pieci kaķi" (1971) "Re, kāds gadījums!" (1972) "Kā vilks sivēntiņu neapēda" (1972) "Ringlas ceļojums" (1973) "Pasaka par sienāzi Sisi Vijoļkāju" (1974) "Dillī Dallī Perpendikula valstībā" (1974) "Zelta sietiņš" (1975) "Dillī Dallī Minku parkā" (1975) "Brīnumputns" (1976) "Dillī Dallī Saules dārzā" (1976) "Zaļā pasaka" (1977) "Suns Funs un vējš" (1978) "Zaķīšu pirtiņa" (1979) "Kā es braucu Ziemeļmeitas lūkoties" (1980) "Kas tas ir — kolhozs?" (1981) "Kabata" (1983) "Man vienai māsiņai" (1984) "Laimes lācis" (1985) "Uzpasaka" (1986) "Sēd uz sliekšņa pasaciņa" (1987) "Skatāmpanti" (1988) "Kā bērniņš nāk pasaulē" (1991) "Lašu dzīvības ceļš" (1998) "Šunelītis" (1999) "Slazdā" (2000) "Saldās kūciņas" (2000) "Neparastie rīdzinieki" (2001) "Desas piedzīvojumi" (2002) "Taureņi" (2005) "Vai tu ko teici?" (2008) "Māsa un brālis" (2008) "Dzeguze un viņas 12 vīri" (2009) "Kā Brālītis Trusītis uzvarēja Lauvu" (2010) «Naudas trūkuma dēļ darbību pārtrauc animācijas filmu studija “Dauka”». Diena. Skatīts: 2017-11-09. «Rozālija Stiebra | www.makslinieki.lv | (LRSP) Radošo savienību profesionālo mākslinieku reģistrs». www.makslinieki.lv. Arhivēts no oriģināla, laiks: 2017-11-01. Skatīts: 2017-11-09. IMDb profils (angliski) Roze Stiebra filmas.lv