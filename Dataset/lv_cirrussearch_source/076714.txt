Helsinki (somu: Helsinki; zviedru: Helsingfors (palīdzība·info)) ir Somijas galvaspilsēta un Somijas lielākā pilsēta. Galvaspilsētas reģionā (Helsinkos, Espo un Vantā) dzīvo apmēram 1,2 miljoni iedzīvotāju, bet Helsinkos 645 482 iedzīvotāji. Helsinki ir lielākais politikas, izglītības, finanšu, kultūras un pētniecības centrs Somijā, kā arī viena no lielākajām Ziemeļeiropas pilsētām. Aptuveni 70% no visiem ārvalstu uzņēmumiem Somijā ir izvietoti Helsinku reģionā. Netālu no Helsinkiem, Vantā, atrodas Helsinku lidosta. Līdz Somijas neatkarībai 1917. gadā Helsinki bija pazīstami ar zviedrisko nosaukumu Helsingforsa. Helsinki tika dibināti pēc Zviedrijas karaļa Gustava I pavēles 1550. gadā pie Vantānjoki (Vantaanjoki) upes grīvas. Sākumā Helsinki bija diezgan neliela pilsēta ar vienkāršiem koka namiem. 1640. gadā zviedru zemes pārvaldnieks Somijā Pērs Brāhe lika pārvietot pilsētu tuvāk jūrai. Sanktpēterburgas dibināšana 1703. gadā ļoti ietekmēja Helsinkus. Ziemeļu kara laikā no 1713. līdz 1721. gadam krievu karaspēks okupēja Helsinkus. 1749. gadā tika uzcelts jūras cietoksnis Somenlinna (Suomenlinna). Somijas kara laikā 1808. gadā krievu karaspēks atkal okupēja Helsinkus. Pēc gada pilsētā izcēlās ugunsgrēks, kas iznīcināja divas trešdaļas pilsētas, tomēr tam bija arī pozitīva nozīme, jo pēc tā tika pārplānots Helsinku centrs. No 1809. līdz 1917. gadam Somijas lielhercogiste ietilpa Krievijas Impērijā, un 1812. gadā Helsinki kļuva par tās galvaspilsētu agrākā pārvaldes centra Turku vietā. Pēc tam izbūvēja Helsinku jauno neoklasisko centru. 1917. gada 6. decembrī Helsinkos tika deklarēta Somijas neatkarība. 1918. gada 27. janvārī sarkanie gvardi veica valsts apvērsumu, sākot Somijas pilsoņu karu. Nākamajā dienā sarkanie pārņēma kontroli Helsinkos. Pilsētu 13. aprīlī atbrīvoja vācu Baltijas jūras divīzija. Ziemas kara un Turpinājuma kara laikā Helsinkus bombardēja PSRS aviācija. 1952. gadā Helsinkos notika vasaras olimpiskās spēles. 1975. gadā Helsinkos tika noslēgta Helsinku vienošanās. Pilsētā dzīvo 645 482 (30.04.2018) iedzīvotāji, no kuriem 5,7% runā zviedru valodu. Zviedru valodai pilsētā ir oficiāls statuss. Pilsēta atrodas apmēram 80 kilometrus uz ziemeļiem no Tallinas, 400 kilometrus uz austrumiem no Stokholmas un 300 kilometrus uz rietumiem no Sanktpēterburgas. 2010. gada septembrī/oktobrī Senāta laukumā notika plašākā brīvdabas izstāde Somijas vēsturē: aptuveni 1,4 miljoni cilvēku redzēja starptautisko izstādi United Buddy Bears. Helsingin Jalkapalloklubi (HJK) (futbola klubs). HIFK (futbola klubs). Telia 5G Areena (ietilpība: 10 770) „Töölön Pallokenttä“ stadions (ietilpība: 5000) Helsinkos dzimuši: Larss Ālforss (Lars Ahlfors; 1907—1996) — matemātiķis; Tarja Halonena (Tarja Halonen; 1943) — politiķe; Lauri Ilonens (Lauri Ylönen; 1979) — mūziķis; Tūve Jansone (Tove Jansson; 1914—2001) — rakstniece; Magnuss Lindbergs (Magnus Lindberg; 1958) — komponists; Āre Merikanto (Aarre Merikanto; 1893—1958) — komponists; Oskars Merikanto (Oskar Merikanto; 1868—1924) — komponists; Ādolfs Ēriks Nordenšelds (Adolf Erik Nordenskiöld; 1832—1901) — polārpētnieks; Einojuhani Rautavāra (Einojuhani Rautavaara; 1928) — komponists; Mika Salo (Mika Salo; 1966) — Formula 1 pilots; Esa Peka Salonens (Esa-Pekka Salonen; 1958) — diriģents; Līnuss Tūrvaldss (Linus Torvalds; 1969) — programmētājs; Mika Valtari (Mika Waltari; 1908—1979) — rakstnieks; Ville Valo (Ville Valo; 1975) — mūziķis; Arturi Ilmari Virtanens (Artturi Ilmari Virtanen; 1895—1973) — ķīmiķis. «Finland's preliminary population figure was 5,608,218 at the end of February 2024». Q798557. http://web.archive.org/liveweb/http://www.helsinkiregion.com/helsinki_region_in_brief/ «Normal period 1981-2010 - Ilmatieteen laitos». Skatīts: 2012. gada 30. aprīlī. «United Buddy Bears – Helsinki». Arhivēts no oriģināla, laiks: 2017. gada 22. oktobrī. Skatīts: 2017. gada 7. septembrī. Vikikrātuvē par šo tēmu ir pieejami multivides faili. Skatīt: Helsinki. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne