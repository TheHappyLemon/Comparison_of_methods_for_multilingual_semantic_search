Logaras ieleja (slovēņu: Logarska dolina) ir ieleja Kamnikas-Saviņas Alpos, Solčavas pašvaldībā, Slovēnijā. Tās ainavu parks ir 24,75 kvadrātkilometru platībā. Ielejas slovēņu nosaukums ir samērā jauns un cēlies no Logar Farm, kas savukārt radies no log (burtiski - “purvaina pļava”). 1987. gadā ielejai tika piešķirts aizsargājamo ainavu parka statuss. Logaras ieleja ir tipiska U veida trogieleja. Tā sadalīta trijās daļās. Apakšējās daļas nosaukums ir Loga (Log), vidējā daļa saucas Plesta (Plest vai Plestje), (galvenokārt tā ir mežaina teritorija) un augšējā daļa Kota (Kot) vai Ogradeca (Ogradec), (tā ir mežaina teritorija ar nogāzēm). Ielejā izkaisītajās viensētās kopumā dzīvo 35 cilvēki. No visām pusēm ieleju ietver kalnu virsotnes. Pa ieleju ved pastaigu taka garām vairākiem apskates objektiem: Melnās strauta (Črna) iztekai, mežizstrādes kanāliem, ar piepjveida izaugumiem klātiem ošiem, ogļdeģa namiņam un citiem apskates objektiem. Lai arī Logaras ieleja nav īpaši šaura (apmēram 500 m visšaurākajā vietā), ziemeļu anticiklona ietekmes dēļ ļoti izplatītas ir inversijas. Temperatūras sadalījumu nogāzēs ļoti ietekmē atšķirības starp saulainajiem un ēnainajiem apgabaliem, kas ziemā novērojami dažādos sniega un ledus apstākļos. Logaras ieleja rudenī Skats uz ieleju no augšas 360° video skats Mišič, Franc. 1938. "O ledinskih in hišnih imenih okoli Solčave." Časopis za zgodovino in narodopisje 33(3/4): 191–201, p. 197. Mauro Hrvatin. «Logarska dolina» [Logar Valley]. In Mateja Šmid Hribar, Gregor Golež, Dan Podjed, Drago Kladnik, Bojan Erhartič, Primož Pavlin, Jerele Ines. Enciklopedija naravne in kulturne dediščine na Slovenskem – DEDI [Encyclopedia of Natural and Cultural Heritage in Slovenia] (Slovenian). Arhivēts no oriģināla, laiks: 2020. gada 24. oktobrī. Skatīts: 2013. gada 19. februāris. «Predstavitev Krajinskega parka Logarska dolina». Skatīts: 2013. gada 5. maijs. «Data on ProtectedPlanet.net». World Database on Protected Areas (WDPA). Arhivēts no oriģināla, laiks: 2013. gada 18. augustā. Skatīts: 2013. gada 5. maijs. Vikikrātuvē par šo tēmu ir pieejami multivides faili. Skatīt: Logaras ieleja. Upper Savinja Valley: tourism in the Logar Valley and surroundings