Bendžamins Franklins (angļu: Benjamin Franklin; dzimis 1706. gada 17. janvārī [v.s. 6. janvārī], miris 1790. gada 17. aprīlī) bija amerikāņu rakstnieks, izdevējs, politologs, politiķis, izgudrotājs, zinātnieks, pilsoņu aktīvists, valstsvīrs, kareivis un diplomāts. Kā viens no Amerikas Savienoto Valstu dibinātājiem piedalījās 1776. gada ASV Neatkarības deklarācijas izstrādē un bija viens no tās parakstītājiem. ASV Neatkarības kara laikā pārstāvēja ASV intereses Francijas Karalistē (mūsdienās teiktu, ka bija ASV vēstnieks Francijā) Bendžamins Franklins ir arī viens no 1787. gada ASV Konstitūcijas autoriem. Bendžamins Frenklins izgudroja zibensnovedēju, bifokālās brilles un daudzus citus mūsdienās izmantojamus priekšmetus. Viņš izveidoja Amerikā pirmo bibliotēku, kurā izsniedz grāmatas uz mājām, un pirmo ugunsdzēsības departamentu Pensilvānijas štatā, kas bija viens no pirmajiem brīvprātīgo ugunsdzēsēju dienestiem Amerikā. Viņš pirmais ierosināja ideju par koloniālo vienotību un ideju par amerikāņu nāciju. Amerikas revolūcijas laikā viņš nodrošināja franču aliansi, kas palīdzēja īstenot ideju par ASV. 2024. gada Apple TV+ miniseriāls "Franklin". Bendžamina Franklina lomā Maikls Duglass. «France - Chiefs of Mission - People - Department History - Office of the Historian». history.state.gov. Skatīts: 2023-06-26. «The Autobiography of Benjamin Franklin». www.ushistory.org. Skatīts: 2023-06-26. https://www.imdb.com/title/tt18351584/ Vikikrātuvē par šo tēmu ir pieejami multivides faili. Skatīt: Bendžamins Franklins. Encyclopædia Britannica profils (angliski)