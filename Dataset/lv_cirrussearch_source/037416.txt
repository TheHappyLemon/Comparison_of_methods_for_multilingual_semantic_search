Marina Korņeva (krievu: Марина Евгеньевна Корнева; dzimusi 1986. gada 5. augustā Frjazinā kā Guseva (krievu: Гусева), no 2007. līdz 2016. gadam — Romaņko (krievu: Романько), no 2016. līdz 2018. gadam — Ņečajeva (krievu: Нечаева), no 2018. līdz 2023. gadam — Guseva (krievu: Гусева), no 2023. gada — Korņeva (krievu: Корнева)) ir Krievijas starptautiskā lielmeistare šahā (2006). Vairākkārt piedalījusies Krievijas junioru šaha čempionātos dažādās vecuma grupās, kurās izcīnījusi zelta (2003. gadā U18 vecuma grupā) un 2 sudraba (2001. gadā U18 vecuma grupā un 2005. gadā U20 vecuma grupā - abas reizes uzvarējusi Natālija Pogoņina). Pārstāvējusi Krieviju Eiropas un Pasaules junioru šaha čempionātos, kuros lielāko panākumu guvusi 2001. gadā Eiropas junioru šaha čempionātā U16 vecuma grupā, izcīnot sudraba medaļu. Daudzu starptautisko šaha turnīru laureāte, tajā skaitā uzvarējusi Petrozavodskā (2008) un Maskavas šaha festivāla Moscow Open blakusturnīrā (2012). 2020. gada decembrī Maskavā dalījusi 3.-6. vietu Krievijas sieviešu šaha čempionāta superfinālā. 2021. gada oktobrī Ufā palikusi 9. vietā Krievijas sieviešu šaha čempionāta superfinālā. 2022. gada septembrī Čeboksaros izcīnījusi 2. vietu Krievijas sieviešu šaha čempionāta superfinālā. 2023. gada oktobrī Sanktpēterburgā izcīnījusi 6. vietu Krievijas sieviešu šaha čempionāta superfinālā. Piedalījusies Pasaules šaha čempionātos sievietēm pēc izslēgšanas sistēmas: 2010. gadā Antakjā 1. kārtā uzvarējusi Natāliju Žukovu, bet 2. kārtā zaudējusi nākamajai turnīra uzvarētājai Hou Jifaņai; 2012. gadā Hantimansijskā 1. kārtā zaudējusi nākamajai turnīra finālistei Antoanetai Stefanovai; 2017. gadā Teherānā 1. kārtā zaudējusi Dinarai Saduakasovai; 2018. gadā Hantimansijskā 1. kārtā zaudējusi Jolantai Zavadzkai. Pārstāvējusi Krievijas komandu lielākajos komandu šaha turnīros: Eiropas komandu šaha čempionātā piedalījusies 2009. gadā un komandu vērtējumā izcīnījusi zelta medaļu; Pasaules komandu šaha čempionātā piedalījusies 2009. gadā un komandu vērtējumā izcīnījusi sudraba medaļu. Par panākumiem turnīros FIDE 2005. gadā Korņevai piešķīra starptautiskās meistares (WIM), bet 2006. gadā - starptautiskās lielmeistares (WGM) nosaukumu. 2009. gadā saņēmusi starptautiskā meistara nosaukumu vīriešiem (IM). Суперфинал чемпионата России. Москва Суперфинал чемпионата России. Уфа Суперфинал чемпионата России. Чебоксары. 2022 Суперфинал 73-го Чемпионата России по шахматам среди женщин «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 9. februārī. «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 9. februārī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. Women’s World Championship 2018 OlimpBase :: European Women's Team Chess Championship :: Marina Romanko OlimpBase :: World Women's Team Chess Championship :: Marina Romanko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)