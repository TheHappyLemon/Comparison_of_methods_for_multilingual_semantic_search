Džons Marks Galeki (angļu: John Mark Galecki; dzimis 1975. gada 30. aprīlī) ir amerikāņu aktieris. Viņš atveidojis Leonardu Hofstadteru CBS situāciju komēdijseriālā "Lielā sprādziena teorija" (2007—2019), par ko saņēmis Primetime Emmy balvas nomināciju, un Deividu Hīliju ABC situāciju komēdijseriālā Roseanne (1992—1997; 2018) un The Conners (2018—2019). Galeki filmējies arī tādās filmās kā "Lampūni: Ziemassvētku brīvdienas" (National Lampoon's Christmas Vacation, 1989), Prancer (1989), Suicide Kings (1997), "Es zinu, ko jūs izdarījāt pagājušajā vasarā" (1997), The Opposite of Sex (1998), Bookies (2003), "Laikā" (2011) un "Apļi" (Rings, 2017). Galeki bija viens no vislabāk apmaksātajiem televīzijas aktieriem pasaulē, laika posmā no 2017. līdz 2019. gadam par lomu vienā "Lielā sprādziena teorija" sērijā viņš nopelnīja apmēram 900 000 ASV dolāru. 2018. gadā žurnāls Forbes viņu ierindoja otrajā vietā starp pasaulē pelnošākajiem televīzijas aktieriem, nopelnot 25 miljonus ASV dolāru un piekāpjoties tikai seriāla "Lielā sprādziena teorija" kolēģim Džimam Pārsonsam. «Johnny Galecki». TV Guide. Arhivēts no oriģināla, laiks: 2016. gada 11. jūnijs. Skatīts: 2014. gada 27. augusts. «Highest-Paid TV Actors 2018». Forbes. Skatīts: 2019. gada 21. marts. Vikikrātuvē par šo tēmu ir pieejami multivides faili. Skatīt: Džonijs Galeki. IMDb profils (angliski) Internet Broadway Database profils (angliski) AllMovie profils (angliski)