Mogadīšo (somāļu: Muqdisho, arābu: مقديشو, Maqadīshū), zināma arī kā Hamara, ir Somālijas lielākā pilsēta un valsts galvaspilsēta. Tā atrodas Indijas okeāna krastā, mazliet uz ziemeļiem no ekvatora. Gadsimtiem ilgi tā ir bijusi nozīmīgākā osta reģionā. 2022. gadā pilsētā dzīvoja 2,49 miljoni iedzīvotāju. Pilsētas nosaukums ir atvasināts no persiešu vārda مقعد شاه (Maq'ad-i-Shah), kas nozīmē "šaha rezidence". Mogadīšo ir zināma arī kā "Indijas okeāna baltā pērle". 1892. gadā Zanzibāras sultāns iznomāja pilsētu Itālijai. 1905. gadā Mogadīšo kļuva par Itālijas Somālilendas administratīvo centru. 1960. gadā Somālija ieguva neatkarību, un Mogadīšo kļuva par jaunās valsts galvaspilsētu. 1991. gadā sākās Somālijas pilsoņu karš. Mogadīšo bija dažādu kaujinieku cīņu centrs.[nepieciešama atsauce] Pēc Kopena klasifikācijas Mogadīšo valda karsts pustuksneša klimats (BSh). Vidēji gaisa temperatūra ir no 24 līdz 30 °C. Mogadīšo dzīvo vairākas etniskas grupas. Lielākās no tām pēc cilvēku skaita ir bušmeņi, kušīti, arābi un persieši. Mogadišo ir Somālijas komerciālais un finanšu centrs. Saimniecība ir uzlabojusies pēc Somālijas pilsoņu kara sākuma, taču joprojām pastāv problēmas. Kamēr Somālijai nebija noteikta valdība, pastāvēja brīvā tirdzniecība, bez nodokļiem un normatīvajām izmaksām. Uzņēmumi iznomā bruņotus kaujiniekus, lai būtu drošībā. Tas samazina vardarbību pilsētā. Galvenās nozares pilsētā ir pārtikas un dzērienu rūpniecība, kā arī tekstilizstrādājumi. Galvenais tekstilizstrādājums ir kokvilna. Galvenais ienākumu avots ir dažādu veidu preču pārdošana, sākot no pārtikas līdz elektroniskajām precēm. Mogadišo ir visintensīvākā kuģu satiksme nekā jebkurā citā ostā Somālijā. Tā joprojām ir liela ostas pilsēta. Tomēr Somālijas piekrastes zonās pastāv pirātisms, kas padara tirdzniecību riskantu. Mogadīšo sadraudzības pilsētas ir : Almati, Kazahstāna Ankara, Turcija Sentpola, ASV «Somalia» (angliski). The World Factbook. Arhivēts no oriģināla, laiks: 2016. gada 1. jūlijā. Skatīts: 2014. gada 6. jūnijā. https://www.cia.gov/the-world-factbook/countries/somalia/#people-and-society https://books.google.lv/books?id=K3fiAAAAMAAJ&redir_esc=y https://www.twincities.com/2019/05/10/st-paul-mn-adds-a-new-sister-city-mogadishu/ Vikikrātuvē par šo tēmu ir pieejami multivides faili. Skatīt: Mogadīšo. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)