Džozefs Lūiss Berrovs (angļu: Joseph Louis Barrow; dzimis 1914. gada 13. maijā Lefejetā, Alabamas štatā, ASV, miris 1981. gada 12. aprīlī Paradeizā, Nevadas štatā, ASV) bija amerikāņu bokseris. Viņš bija pasaules čempions smagajā svarā laika posmā no 1937. līdz 1949. gadam, ilgāk vairs nevienam nav izdeviet būt par čempionu smagajā svarā. Viņa divas cīņas ar vācieti Maksu Šmēlingu 1930. gadu beigās kļuva par vispasaules sporta notikumu atšķirīgo politisko režīmu dēļ. Dž. Lūiss tika ierindots 1. vietā žurnāla Ring Magazine 100 visu laiku izcilāko bokseru sarakstā. Savu karjeru uzsāka 1934. gadā, kad Čikāgā uzvarēja savā pirmajā cīņā pret norvēģi Džeku Krakenu. Pret Maksu Šmēlingu aizvadīja divas cīņas: 1936. gada 19. jūnijā viņš zaudēja un 1938. gada 22. jūnijā ASV sportists uzvarēja. Savu pēdējo cīņu aizvadīja 1951. gada 26. oktobrī Madison Square Garden arēnā Ņujorkā pret Rokiju Marsiano, šajā cīņā tika piedzīvots zaudējums. Kopumā aizvadīja 68 cīņas, 65 no tām Dž. Lūiss uzvarēja (51 ar nokautu), 3 reizes piedzīvoja zaudējumu (2 nokauti). Lūisa vārdā nosaukta hokeja halle boksera dzimtajā Detroitā. Vikikrātuvē par šo tēmu ir pieejami multivides faili. Skatīt: Džo Lūiss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Munzüger Sport profils (vāciski) BoxRec profils (angliski) 1936. gada Dž. Lūisa un M. Šmēlinga cīņas video (angliski) 1938. gada Dž. Lūisa un M. Šmēlinga cīņas video (angliski) IMDb profils (angliski)