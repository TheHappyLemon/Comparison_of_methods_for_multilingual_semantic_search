Mediācija ir dažādu strīdu vai konfliktu risināšanas veids caur sarunām ar profesionāla mediatora atbalstu. Mediācija tiek lietota gan ikdienas situācijās, lai uzlabotu komunikāciju attiecībās, gan arī sarežģītākos gadījumos, kad situācijā ir jau iesaistīta bāriņtiesa vai tās analogi, pirmtiesas vai uzsāktas tiesvedības gadījumā. Mediācija ir konfidenciāls, neformāls un brīvprātīgs sarunu process. Konflikta risināšanai var izmantot mediāciju arī gadījumos, ja puses savstarpēji nesarunājas – mediators var uzrunāt otru strīdu pusi. Mediācija ir piemērota arī strīdos, kur svarīgi nodrošināt pušu komercnoslēpuma vai citas informācijas konfidencialitāti, jo mediators var tikties ar katru no pusēm atsevišķi. Mediācija ir piemērota ikviena strīda risināšanai un dažādās jomās: ģimenes strīdi; būvniecības procesa strīdi; parādu piedziņas strīdi; darba strīdi; nekustamā īpašuma strīdi; komercstrīdi; mantojuma strīdi; apdrošināšanas strīdi; strīdi izglītības jomā. Sertificēts mediators ir neitrāla un objektīva fiziskā persona, kas normatīvajos aktos noteiktajā kārtībā ir apguvusi mediācijas prasmes un saņēmusi valsts atzītu sertifikātu. «RigaJure - Mediācijas process». www.rigajure.lv. Skatīts: 2023-11-13.