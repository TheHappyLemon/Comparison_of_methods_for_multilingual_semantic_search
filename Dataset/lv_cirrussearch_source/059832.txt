Degremona kalanhoja (Kalanchoe daigremontiana) ir augu suga kalanhoju ģintī. Dabā tā ir sastopama Madagaskaras dienvidos un dienvidrietumos un mūsdienās bieži tiek audzēta kā telpaugs. Sausos un siltos apgabalos, piemēram, Dienvidamerikā un Dienvidāfrikā, Dagremona kalanhoja ir uzskatāma par invazīvu sugu, kā arī šis augs ir ļoti indīgs, jo tā sula satur cilvēkiem toksisku steroīdu Daigremontianīnu. Degremona kalanhoja ir mūžzaļš, krūmveidīgs sukulents, kurš var sasniegt 1 metru augstumu. Lapas ir biezas, tās var sasniegt 8 cm garumu. Lapu virspuse ir zaļa, bet to apakšu rotā violeti plankumi. Lapu malas ir robainas un šajos robos veidojas pumpuri ar noapaļotām lapām, kuri, pēc atdalīšanās no mātes auga, var izaugt par jaunu dagremona kalanhojas stādu. Šim augam ir raksturīga kupla ziedkopa, kura sastāv no daudziem maziem, ziediem — zvaniņiem, kuriem parasti ir pelēcīgi rozā vai oranža krāsa. Degremona kalanhojai nav raksturīga sezonāla ziedēšana — ziedēšana ir epizodiska un parasti uzzied tikai konkrēti zari, nevis viss augs. Ziedi Apsakņojuši pumpuri uz lapas malas Degremona kalanhoja kā telpaugi Herrera, Ileana; Ferrer-Paris, José R.; Hernández-Rosas, José I.; Nassar, Jafet M. (2016). "Impact of two invasive succulents on native-seedling recruitment in Neotropical arid environments". Journal of Arid Environments 132: 15-25. McKenzie, R.A.; Armstrong, T.R. (1986). "Poisoning of cattle by Bryophyllum plants". Queensland Agricultural Journal 112(3): 105-108. Wagner, Hildebert; Fischer, Manfred; Lotter, Hermann (1985). "New Bufadienolides from Kalanchoe daigremontiana Hamet et Perr. (Crassulaceae)". Zeitschrift für Naturforschung B 40(9): 1226-1228. DK nature encyclopedia. New York : DK Pub. 1998. ISBN 978-0-7894-3411-1. Batygina, T. B.; Bragina, E. A.; Titova, G. E. (1996). "Morphogenesis of propagules in viviparous species Bryophyllum daigremontianum and B. calycinum" (en-US). Acta Societatis Botanicorum Poloniae 65 (1-2): 127–133. doi:10.5586/asbp.1996.022. ISSN 2083-9480. Vikikrātuvē par šo tēmu ir pieejami multivides faili. Skatīt: Degremona kalanhoja. Encyclopædia Britannica raksts (angliski) Encyclopædia of Life raksts (angliski)