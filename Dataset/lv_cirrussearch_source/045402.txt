Ričards Deils Dženkinss (angļu: Richard Dale Jenkins, dzimis 1947. gada 4. maijā) ir ASV aktieris. Dženkinss aktiera karjeru uzsāka Trinity Repertory Company teātrī un 1974. gadā debitēja kino. Kopš 1980. gada viņš filmējās kino un televīzijā, pārsvarā otrā plāna lomās. Viņa pirmā lielā loma bija 2000. gadu sākumā, kad viņš HBO seriālā "Sešas pēdas zem zemes" (Six Feet Under, 2001–2005) atveidoja Natanielu Fišeru. Vēl viņš pazīstams pēc lomām filmās "Sadedzināt pēc izlasīšanas" (2008), "Pusbrāļi" (Step Brothers, 2008), "Ielaid mani" (2010) un "Džeks Rīčers" (Jack Reacher, 2012). Dženkinss tika izvirzīts Amerikas Kinoakadēmijas balvai nominācijā "Labākais aktieris galvenajā lomā" par lomu filmā The Visitor (2007). Viņš ieguva Emmy balvu par lomu seriālā Olive Kitteridge (2014). Par lomu filmā "Ūdens forma" (2017) Dženkinss kā labākais otrā plāna aktieris tika izvirzīts 90. Kinoakadēmijas balvai, Zelta globusa balvai un Ekrāna aktieru ģildes balvai. Par lomu TV miniseriālā Olive Kitteridge (2014) ieguvis Emmy balvu. «Just Visiting». FutureMovies.co.uk. Vikikrātuvē par šo tēmu ir pieejami multivides faili. Skatīt: Ričards Dženkinss. IMDb profils (angliski) AllMovie profils (angliski)