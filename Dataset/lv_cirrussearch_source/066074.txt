Plexiglas ir akrila stikla jeb organiskā stikla (ķīmiski polimetilmetakrilāta, saīsināti PMMA) zīmols. Zīmola īpašnieks Eiropā, Āzijā, Āfrikā un Austrālijā ir Röhm GmbH , Amerikā – Arkema SA. Ķīmiķis Oto Rēms pētīja plastmasu ar mērķi atrast "akrila gumijas" veidu. Pamatus tam viņš bija ielicis jau 1901. gadā ar disertāciju "Akrilskābes polimerizācijas produkti". Viņa darbs bija saistīts ar fermentatīvo produktu izstrādi ādas rūpniecībai, un kopā ar savu partneri Oto Hāsu 1907. gadā viņš nodibināja uzņēmumu Röhm & Haas. Kad ražošana kļuva rentabla, Rēms atgriezās pie akrila izpētes. Viņam neizdevās sasniegt savu sākotnējo mērķi – ražot sintētisko kaučuku no izturīgiem poliakrilāta savienojumiem. 1928. gadā viņā pievērsās akrilāta biznesam, ražojot daudzslāņu drošības stiklu. Pēc panākumiem akrilātu jomā 20. gadu beigās viņš pievērsās metakrilātiem. Šeit viņš un viņa pētnieku komanda veica izšķirošo izrāvienu. Viņiem palīdzēja gadījums: monomēra metilmetakrilāta paraugs bija glabāts pudelē pie loga. Uz tās sāka spīdēt dienas gaisma, un sākās polimerizācijas reakcija. Pudele saplīsa un izveidojās polimetilmetakrilāta bloks. Turpmākajos eksperimentos tika atrasta iespēja kontrolētā veidā polimerizēt izejvielu starp parastām stikla loksnēm un iegūt plānas akrila stikla loksnes. Jaunajam materiālam tika dots nosaukums "Plexiglas", un tas tika reģistrēts kā preču zīme 1933. gadā. Preču zīme reģistrēta tā paša gada 4. decembrī ar preču zīmes numuru 461639. Līdz ar Evonik metakrilāta grupas pārdošanu 2019. gada martā, Plexiglas nodaļa pārgāja uz jaunsaukto Röhm GmbH. Kopš tā laika tas ir pārdevis PMMA produktus ar zīmolu Plexiglas Eiropā, Āzijā, Austrālijā un Āfrikā. Amerikā produkti tiek tirgoti ar zīmolu Acrylite. Preču zīmju apsvērumi atdala uzņēmuma Arkema organisko stiklu, kas tiek ražots un pārdots tikai Amerikā, no Vācijas Röhm GmbH ražotā akrila stikla izstrādājumiem ar oriģinālo Plexiglas zīmolu, kas tiek pārdoti citos pasaules tirgos. Plexiglas izstrāde tika uzskatīta par izrāvienu toreizējam Röhm & Haas, jo uz šīs bāzes tika izveidots ļoti plašs produktu klāsts visdažādākajiem pielietojumiem no 1930. gadiem līdz mūsdienām. Pētniecības un attīstības intensifikācija 21. gadsimta sākumā izraisīja virkni jaunu produktu izstrāžu un modifikāciju dažādiem lietojumiem. Tabulā parādīta 2020. gadu Plexiglas izstrādājumu saime: Plexiglas materiāls ir pieejams monolītu lokšņu, bloku, plēvju, cauruļu, stieņu, šūnu lokšņu un gofrētu lokšņu veidā. Lietā un ekstrudētā organiskā stikla pielietojums pēdējo desmitgažu laikā ir ļoti paplašinājies. Mūsdienās no tā tiek izgatavoti dizaina un tehniski izstrādājumi. Zīmola Plexiglas akrila stikls tiek izmantots dažādās jomās, piemēram, mēbeļu ražošanā, komunikāciju tehnoloģijās, izstāžu noformēšanā, automobiļu rūpniecībā, aviācijā, optoelektronikā un prettrokšņu sienu, lielu akvāriju un peldbaseinu celtniecībā. Papildus loksnēm, plēvēm, caurulēm un stieņiem tiek ražoti formēšanas maisījumi, kas ir izejmateriāli visiem iesmidzināšanas un ekstrūzijas lietojumiem. Koronas pandēmija radīja jaunu tirgu aizsargsienām, kas izgatavotas no Plexiglas zīmola akrila stikla, un ASV vien pieprasījums pēc akrila stikla trīskāršojās. Kā radās PLEXIGLAS® un kāds tas ir R. Gäth: Streiflichter aus der Geschichte der Kunststoffe. In: W. Glenz (Hrsg.): Kunststoffe – ein Werkstoff macht Karriere. München/ Wien 1985. DPMA Markenregister «Geschichte der Marke Plexiglas». Arhivēts no oriģināla, laiks: 2020. gada 27. janvārī. Skatīts: 2023. gada 23. martā. Evonik Geschichtsportal Evonik Pressemeldungen Arhivēts 2018. gada 18. aprīlī, Wayback Machine vietnē., Forscher raten von Schutzwänden gegen Coronaviren ab, in: Der Spiegel, 20. August 2021.