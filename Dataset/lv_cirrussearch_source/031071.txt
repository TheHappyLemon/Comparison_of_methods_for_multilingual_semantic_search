Raitis Grafs (dzimis 1981. gada 12. jūnijā Rīgā) ir bijušais latviešu basketbolists, spēlēja centra pozīcijā, ilgadīgs Latvijas basketbola izlases dalībnieks. Pēc basketbolista karjeras beigām — pārdošanas un eksporta vadītājs uzņēmumā "Reaton". Profesionālo basketbola karjeru sāka klubā BK Brocēni. 1999. gadā R. Grafs devās studēt un spēlēt basketbolu Valparaiso Universitātē ASV, kur nospēlēja maksimāli iespējamos četrus gadus. Sākotnēji ļoti veiksmīgo koledžu basketbola karjeru ietekmēja trauma, kas nedeva iespēju pretendēt uz prognozēto dalību NBA draftā. Pēc atgriešanās Eiropā profesionāli spēlējis Beļģijas, Polijas, Latvijas, Lietuvas, Slovākijas, Kipras un Igaunijas komandās. 2007. gadā piedalījies SEB Baltijas Basketbola līgas zvaigžņu spēlē. No 2004. līdz 2005. gadam spēlēja Polijas klubā Vroclavas "Slask", ar kuru ieguvis Polijas kausu. Četras reizes R. Grafs ir kļuvis par Latvijas čempionu. R. Grafs spēlējis Latvijas jaunatnes izlasēs, jaunatnes vecumā atzīts par ļoti perspektīvu basketbolistu. 1998. gadā, būdams Latvijas U-18 izlases pamata centra spēlētājs, viņš palīdzēja komandai iegūt 4. vietu Eiropas čempionātā. Ar vidēji spēlē gūtiem 13,8 punktiem un 10,5 atlēkušajām bumbām viņš bija viens no čempionāta vērtīgākajiem spēlētājiem. Nākamajā gadā R. Grafs Latvijas izlases sastāvā Pasaules U-19 čempionātā izcīnīja 9. vietu, arī šeit uzrādot lielisku statistiku: 11,9 punkti un 11 atlēkušās bumbas vidēji spēlē. Latvijas pieaugušo izlasē debitējis 1997. gada 26. novembrī 16 gadu un 5 mēnešu vecumā. Kopā ar Latvijas izlasi ir izcīnījis 8. vietu 2001. gada Eiropas čempionātā, 13. vietu 2003. gada Eiropas čempionātā, 14. vietu 2005. gada Eiropas čempionātā un 13. vietu 2007. gada Eiropas čempionātā. Viens no savas paaudzes Latvijas izlases spēlētājiem, kurš devis vislielāko ieguldījumu valstsvienības rezultātos. Karjeras laikā R. Grafs 91 spēlē izlases sastāvā guvis 521 punktu. Grafs spēlēs Šauļos līdz sezonas beigām. sportacentrs.com Raitis Grafs Slovākijas čempionātā debitē ar 19 punktiem Grafs spēlēs Kiprā pie Miglinieka, sportacentrs «Grafs no Kipras pārceļas uz Lietuvu». Delfi.lv. 2012. gada 23. martā. Skatīts: 2012. gada 23. martā. «Raitis Grafs karjeru turpinās latviešiem bagātajā Igaunijas basketbola komandā "Tarvas"». Kasjauns.lv. Skatīts: 2012. gada 13. augustā. Beidzu spēlētāja karjeru. Gribu būt treneris 2. daļa. Basketbols Sportacentrs Raitis Grafs pievienojas 'VEF Rīga' sistēmai un strādās ar jaunajiem basketbolistiem Delfi Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski)