Anti Rānta (somu: Antti Raanta; dzimis 1989. gada 12. maijā) ir somu hokejists, vārtsargs. Pašlaik (2023) Rānta spēlē Nacionālās hokeja līgas vienībā Karolīnas "Hurricanes". Profesionāļa karjeru Rānta sāka 2009.—10. gada sezonā, tajā aizvadot 15 spēles SM līgas kluba Raumas "Lukko" sastāvā. 2011.—12. gada sezonu hokejists aizvadīja jau Pori "Ässät" rindās, tās sastāvā vēl pēc gada kļūstot par Somijas čempionu, kā arī noslēdzot sezonu kā līgas labākais vārtsargs. 2013. gada vasarā hokejists pievienojās Čikāgas "Blackhawks" rindām. Jau nākamajā sezonas viņš tās rindās aizvadīja 25 spēles, darbojoties kā komandas otrais vārtsargs aiz Korija Kroforda. 2014.—15. gada sezonā kopā ar komandu izcīnīja Stenlija kausu. Īsi pēc sezonas beigām Rānta tika aizmainīts uz Ņujorkas "Rangers". "Rangers" rindās Rānta kļuva par komandas otro vārtsargu aiz Henrika Lundkvista, nākamajās divās sezonās aizvadot attiecīgi 25 un 30 spēles. 2017. gada jūnijā tika aizmainīts uz Arizonas "Coyotes". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)