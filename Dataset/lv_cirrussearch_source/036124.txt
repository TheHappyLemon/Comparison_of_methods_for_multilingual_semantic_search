Vadims Malahatko (ukraiņu: Вадим Малахатько; dzimis 1977. gada 22. martā Kijivā, miris 2023. gada 5. jūnijā) bija Ukrainas starptautiskais lielmeistars šahā (1999), kas kopš 2007. gada pārstāvēja Beļģiju. Daudzkārtējais Ukrainas šaha čempionātu dalībnieks, kuros divas reizes ieņēmis 5. vietu (1997, 1998). 2001. gadā Maskavā piedalījies Pasaules šaha čempionātā pēc izslēgšanas sistēmas un izstājies 1. kārtā. 2006. gadā Varšavā Eiropas čempionātā ātrajā šahā izcīnījis vicečempiona nosaukumu. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Akibas Rubinšteina memoriālā Polaņicazdrojā (1998, 1999), Krakovā (1999), Aluštā (1999), Kijivā (2001), Cīrihē (2004), Kopenhāgenas Politiken Cup (2006), Hastingsā (Anglija, 2008), Paņevēžā (2008), Esbjergā (2008), Bahreinā (2009), Vroclavā (2009). Pārstāvējis Ukrainas komandu lielākajos komandu šaha turnīros: Pasaules šaha olimpiādē piedalījies 2000. gadā un komandu vērtējumā izcīnījis bronzas medaļu; Eiropas komandu šaha čempionātā piedalījies 2001. gadā; Pasaules komandu šaha čempionātā piedalījies 2001. gadā un komandu vērtējumā izcīnījis zelta medaļu. Par panākumiem turnīros FIDE 1997. gadā Malahatko piešķīrusi starptautiskā meistara (IM), bet 1999. gadā - starptautiskā lielmeistara (GM) nosaukumu. Transfers in 2007 2001-02 FIDE Knockout Matches «Mistrzostwa Europy w szachach szybkich 2006 – wyniki końcowe». Arhivēts no oriģināla, laiks: 2016. gada 16. aprīlī. Skatīts: 2016. gada 1. novembrī. OlimpBase :: Men's Chess Olympiads :: Vadym Malakhatko OlimpBase :: European Men's Team Chess Championship :: Vadym Malakhatko OlimpBase :: World Men's Team Chess Championship :: Vadym Malakhatko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)