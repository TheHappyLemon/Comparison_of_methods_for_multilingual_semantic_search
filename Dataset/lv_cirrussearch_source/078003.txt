Ieva Kubliņa (dzimusi 1982. gada 8. jūlijā Rīgā) ir bijusī latviešu basketboliste, spēlēja spēka uzbrucējas pozīcijā, Latvijas sieviešu basketbola izlases dalībniece. Viņas māte Ingrīda Kubliņa spēlējusi Rīgas TTT, arī tēvs Indulis Kubliņš spēlējis basketbolu. Basketbolā sākusi trenēties sešu gadu vecumā. Izglītību ieguvusi Virdžīnijas Tehniskajā universitātē ASV. Karjeru sākusi Latvijā TTT Rapa sastāvā, 1999. gadā kļuvusi par Latvijas čempioni. 1999. gadā startējusi ASV vidusskolu čempionātā Trinity Episcopal School skolas sastāvā. Laikā no 2000. līdz 2004. gadam pārstāvējusi Virdžīnijas Tehniskās universitātes basketbola komandu Virginia Tech Hokies NCAA, pēdējā gadā tika iekļūts arī izslēgšanas spēlēs. 2014. gada septembrī tika paziņots, ka basketboliste tiks uzņemta universitātes slavas zālē. 2004. gadā Kubliņa kļuva pirmo latvieti, kas tikusi izraudzīta WNBA draftā — viņu Indiānas "Fever" izvēlējās ar kopējo 31. kārtas numuru. 2004.—2005. gada sezonā sākusi profesionāles karjeru, sezonas pirmajā pusē spēlējusi Ungārijas līgas klubā Miškolcas DKSK, sezonas vidū pārgāja uz Lietuvas Viļņas "Lietuvos Telekomas" klubu. "Lietuvos Telekomas" sastāvā šajā sezonā izcīnīja 3. vietu Eirolīgā, kā arī Lietuvas čempiones titulu. 2005.—2006. gada sezonā kluba sastāvā tika izcīnīta uzvara Lietuvas un Baltijas čempionātā, kā arī 4. vieta Eirolīgā. 2006.—2007. gada sezonā Kubliņa pārstāvēja Francijas līgas klubu Mondevilas USO, ar ko tika sasniegts astotdaļfināls Eirolīgā un pusfināls Francijas čempionātā. Nākamo sezonu aizvadīja Krievijas čempionāta klubā Maskavas "Dinamo", tā sastāvā tika izcīnīta 9. vieta Krievijas čempionātā un sasniegts ceturtdaļfināls Eirolīgā. 2008.—2009. gada sezonu uzsāka Rīgas TTT, kur bija komandas kapteine, tomēr sezonas vidū pārgāja uz Čehijas klubu Prāgas USK. Tā sastāvā 2009. gadā kļuva par Čehijas čempioni, 2010. gadā tika izcīnīts Čehijas kauss. 2010.—2011. gada sezonā spēlēja Ungārijas klubā SEAT Lami-Véd Győr. 2011. gada jūlijā parakstīja līgumu ar Francijas līgas klubu CJM Bourges Basket. Tā sastāvā kļuva par 2011.—2012. gada sezonas Francijas līgas čempioni, kā arī sasniedza Francijas kausa finālu. Pēc 2011.—2012. gada sezonas beigām pārgāja uz Ungārijas līgas klubu Ģēras "Uni Seat", kuru finansiālu problēmu dēļ pameta 2013. gada janvārī. Pēc tam viņa pievienojās Turcijas līgas klubam Stambulas "Fenerbahçe". 2013. gada janvārī kļuva par pirmo Latvijas basketbolisti, kas 21. gadsimtā Eirolīgā aizvadījusi vismaz 100 spēles (starp vīriešiem un sievietēm). "Fenerbahçe" sastāvā 2012.—2013. gada sezonā tika sasniegts fināls Eirolīgā, kurā tika zaudēts Anetes Jēkabsones-Žogotas pārstāvētajam Krievijas Superlīgas klubam Jekaterinburgas UGMK. Tāpat tika izcīnīta uzvara Turcijas čempionātā. 2014. gada janvārī pievienojās Ungārijas klubam Pēčas PEAC, kura sastāvā izcīnīja Ungārijas čempionāta sudraba medaļu. 2014. gada decembrī paziņojusi par karjeras beigšanu. Latvijas izlasē debitējusi 2001. gada 14. maijā. Kopā ar Latvijas sieviešu izlasi ir izcīnījusi 6. vietu 2005. gada Eiropas čempionātā Turcijā, 4. vietu 2007. gada Eiropas čempionātā Itālijā, 8. vietu 2011. gada Eiropas čempionātā Polijā un dalītu 9.—12. vietu 2008. gada Pekinas Olimpiskajās spēlēs. Pēc starta 2011. gada Eiropas čempionātā viņa paziņoja par karjeras beigšanu izlasē. 1998: 12. vieta Eiropas U-18 čempionātā kopā ar Latvijas sieviešu U-18 izlasi Turcijā. 1999: Latvijas čempione TTT Rapa sastāvā. 2000: 12. vieta Eiropas U-20 čempionātā kopā ar Latvijas sieviešu U-20 izlasi Slovākijā. 2000: 10. vieta Eiropas U-18 čempionātā kopā ar Latvijas sieviešu U-18 izlasi Polijā. 2002: 4. vieta Eiropas U-20 čempionātā kopā ar Latvijas sieviešu U-20 izlasi Horvātijā. 2003: 8. vieta Pasaules U-21 čempionātā kopā ar Latvijas sieviešu U-21 izlasi. 2005: Lietuvas čempione Eirolīgas kluba Lietuvos telekomas sastāvā. 2005: 3. vieta Eirolīgā kopā ar klubu Lietuvos telekomas. 2005: 6. vieta 2005. gada Eiropas čempionātā kopā ar Latvijas sieviešu izlasi Turcijā. 2006: Eirolīgas pusfināliste. 2007: 4. vieta 2007. gada Eiropas čempionātā kopā ar Latvijas sieviešu izlasi Itālijā. 2008: Uzvara Pekinas Olimpisko spēļu kvalifikācijas turnīrā Madridē, Spānijā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2009: Čehijas čempione Eirolīgas kluba Prāgas "USK" sastāvā. 2010: Iekļūšana Eirolīgas astotdaļfinālā kopā ar Prāgas "USK". 2011: 8. vieta Eiropas čempionātā Polijā. 2012: uzvara Francijas čempionātā CJM Bourges Basket sastāvā. 2013: 2. vieta Eirolīgā kopā ar klubu Stambulas "Fenerbahçe". 2013: uzvara Turcijas čēmpionātā Stambulas "Fenerbahçe" sastāvā. Ivars Āboliņš (2011. gada 18. jūnijā). "Kautrīgā cīnītāja". SestDiena: 21.—25. lpp. «Kubliņa tiks uzņemta Virdžīnijas Tehniskās universitātes Slavas zālē». Delfi.lv. 2014. gada 25. septembrī. Skatīts: 2014. gada 25. septembrī. Valdis Bērziņš. «Kubliņa kļuvusi par Čehijas čempioni». sportacentrs.com, 2009. gada 4. aprīlī. Skatīts: 2010. gada 6. februārī. Māris Noviks. «Kubliņa un Tamane izcīna Čehijas kausu, Prāgai 45 punkti ceturtdaļā». sportacentrs.com, 2010. gada 30. janvārī. Skatīts: 2010. gada 3. februārī. Ieva Kubliņa otro reizi spēlēs Ungārijā Ieva Kubliņa izvēlas Francijas čempiones "Bourges", sportacentrs Kubliņa karjeru turpinās Francijas čempionvienībā 'Bourges Basket', delfi «Ieva Kubliņa - Francijas čempione». Sportacentrs.com. Skatīts: 2012. gada 12. maijā. «Kubliņai zaudējums Francijas kausa finālā, Reķe Itālijas A2 līgas finālā». Sportacentrs.com. Skatīts: 2012. gada 21. maijā. Kubliņa atgriežas Ungārijā[novecojusi saite] «Ieva Kubliņa: "Algas tika kavētas no sezonas sākuma"». Sportacentrs.com. Skatīts: 2013. gada 12. janvārī. «Ieva Kubliņa: "Rīt lidošu uz Stambulu pie "Fenerbahce""». Sportacentrs.com. 2013. gada 16. janvārī. Skatīts: 2013. gada 16. janvārī. «Ieva Kubliņa raksta vēsturi: 100 spēles Eirolīgā». Sportacentrs.com. 2013. gada 30. janvārī. Skatīts: 2013. gada 31. janvārī. «Anete Jēkabsone-Žogota – divkārtēja Eirolīgas čempione». Sportacentrs.com. 2013. gada 24. martā. Skatīts: 2013. gada 25. martā. «Ieva Kubliņa - Turcijas čempione». Sportacentrs.com. Skatīts: 2013. gada 5. maijā. «Kubliņa pieliek punktu basketbolistes karjerai». Sportacentrs.com. 2014. gada 17. decembrī. Skatīts: 2014. gada 17. decembrī. Ievai Kubliņai piektdien simtā spēle Latvijas izlasē «Kubliņa seko Baško un beidz karjeru Latvijas sieviešu basketbola izlasē». delfi.lv. 2011. gada 3. jūlijā. Skatīts: 2011. gada 5. jūlijā. Māris Noviks. «Ieva Kubliņa noslēdz karjeru Latvijas izlasē», 2011. gada 3. jūlijā. Skatīts: 2011. gada 5. jūlijā.[novecojusi saite] Māris Noviks. «Jēkabsone soļo tālāk, Kubliņai un Tamanei turnīrs beidzies». sportacentrs.com, 2010. gada 5. februārī. Skatīts: 2010. gada 6. februārī.[novecojusi saite] Ieva Kubliņa: "Vīriešu izlasei novēlu izturību!" Kubliņa: "Jūtu, ka ir iespēja progresēt" Viss notiek uz labu Olympedia profils (angliski) LOK profils Basketball Reference WNBA spēlētājas profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) LBS profils FIBA Europe profils (angliski)