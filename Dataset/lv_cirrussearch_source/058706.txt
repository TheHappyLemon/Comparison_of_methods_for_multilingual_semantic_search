George Popesku (rumāņu: Gheorghe Popescu, dzimis 1967. gada 9. oktobrī) ir bijušais Rumānijas futbolists, spēlēja aizsarga pozīcijā, bijis Rumānijas futbola izlases dalībnieks. Savu karjeru sācis Rumānijas klubos Universitatea Craiova un Steaua București. 1990. gadā viņš pievienojās Nīderlandes komandai PSV Eindhoven. Ar PSV komandu viņš izcīnīja divus Eredivisie čempionu titulus. Pēc četrās sezonām Nīderlandē viņš pievienojās Anglijas Premjerlīgas komandai Tottenham Hotspur. 1995. gadā Popesku pievienojās Spānijas komandai Barcelona. Tur viņš kļuva par komandas kapteini, divu sezonu laikā uzvarot Copa del Rey turnīrā un izcīnot UEFA Kausu ieguvēju kausu. Vēlāk izcīnījis trīs Turcijas Superlīgas titulus, UEFA kausu un UEFA Superkausu ar Galatasaray komandu. Savu karjeru noslēdzis 2003. gadā ar Hannover 96 komandu. Deviņdesmitajos gados bijis Rumānijas futbola izlases nozīmīgs dalībnieks. Piedalījies 1990., 1994. un 1998. gada FIFA Pasaules kausā, kā arī 1996. un 2000. gada Eiropas čempionātā. Sešas reizes atzīts par Rumānijas gada futbolistu. Steaua București Divizia A: 1987–88 Rumānijas kauss: 1987–88 PSV Eredivisie: 1990–91, 1991–92 Johan Cruijff Schaal: 1992 Barcelona Copa del Rey: 1996–97 Supercopa de España: 1996 UEFA Kausu ieguvēju kauss: 1996–97 Galatasaray Turcijas Superlīga: 1997–98, 1998–99, 1999–2000 Turcijas kauss: 1998–99, 1999–2000 UEFA kauss: 1999–2000 UEFA Superkauss: 2000 Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)