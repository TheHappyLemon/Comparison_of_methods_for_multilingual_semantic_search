Džordžs Heriss Kenedijs jaunākais (angļu: George Harris Kennedy Jr.; dzimis 1925. gada 18. februārī, miris 2016. gada 28. februārī) bija amerikāņu aktieris, kurš piedalījies vairāk nekā 100 filmās un televīzijas seriālos. Par lomu filmā "Vēsais Lūks" (Cool Hand Luke, 1967), kur spēlējis kopā ar Polu Ņūmenu, saņēmis Amerikas Kinoakadēmijas balvu kategorijā "Labākais aktieris otrā plāna lomā". Saņēmis arī Zelta globusa balvas nominācijas par lomām filmās "Vēsais Lūks" un "Lidosta" (Airport, 1970). Kenedijs ir vienīgais aktieris, kurš ir atveidojis lomas visās četrās filmu sērijas "Lidosta" filmās. Piedalījies arī tādās filmās kā Lonely Are the Brave (1962), "Šarāde" (1963), Strait-Jacket (1964), McHale's Navy (1964), "Kuš... kuš, jaukā Šarlote" (Hush...Hush, Sweet Charlotte, 1964), Mirage (1965), "Šenandoa" (Shenandoah, 1965), The Sons of Katie Elder (1965), "Fēniksa lidojums" (The Flight of the Phoenix, 1965), In Harm's Way (1965), "Netīrais ducis" (The Dirty Dozen, 1967), The Boston Strangler (1968), Guns of the Magnificent Seven (1969), Cahill U.S. Marshal (1973), Thunderbolt and Lightfoot (1974), Earthquake (1974), "Aigera smaile" (The Eiger Sanction, 1975) un "Vienība Delta" (The Delta Force, 1986). Pazīstams arī ar lomām filmu sērijā "Kailais ierocis" un seriālā "Dalasa" (Dallas, 1988–1991). Vikikrātuvē par šo tēmu ir pieejami multivides faili. Skatīt: Džordžs Kenedijs. IMDb profils (angliski) Internet Broadway Database profils (angliski) AllMovie profils (angliski)