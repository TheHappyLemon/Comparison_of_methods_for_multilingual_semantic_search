Rīgas Mežaparka Evaņģēliski luteriskā baznīca ir Latvijas Evaņģēliski luteriskās baznīcas dievnams Roberta Feldmaņa ielā 1, Rīgā, Latvijā. Baznīcā darbojas Mežaparka evaņģēliski luteriskā draudze. Mūsdienās vienīgā baznīca Mežaparkā un mazākā baznīca Rīgā ar 80 sēdvietām. Sākotnēji baznīcas ēka tikusi celta kā Mežaparka elektrostacija (1904), bet pēc Mežaparka pievienošanas Rīgas pilsētas elektrības tīklam te atradusies zirgu noliktava. Bijusi Grāvju muižas saimniecības ēka. 1911. gadā zemes gabalu iegādājušā uzņēmuma "Būvbiedrība" vadītājs ierosināja ēkas pārbūvēšanu par kapelu. Iespējams, kapelas projekta autors ir Eduards Kupfers. 1919. gada 31. janvārī kapela tika iesvētīta. Tika nosaukta par Gustava Ādolfa kapelu, presē tikusi saukta arī par Waldkapelle. 20. gadsimta 20. gados notika baznīcas pārbūve, pēc kuras sēdvietu skaits tajā sasniedza 80. Šādā izskatā saglabājusies līdz mūsdienām. Taisnstūrveida plāna ķieģeļmūra vienjoma celtne. Sākotnēji dievkalpojumi notikuši vācu valodā, jo lielākais vairākums Mežaparkā dzīvojušo bija vācieši. 20. gadsimta 30. gados tika sākti dievkalpojumi latviešu valodā (vienu—divas reizes mēnesī). Dažus gadus pirms Otrā pasaules kara tika nolemts latviešu draudzei būvēt atsevišķu baznīcu, bet šo ieceri iztraucēja karš. 1970. gadā noticis ugunsgrēks. Edgars Rumba (1937-1940) Edmunds Šmits un Leons Čuibe Leons Taivāns (1946-1965) Romāns Auseklis Vanags (1965-1969) Roberts Emīls Feldmanis (1969-1999) Rolands Eimanis (no 1998) Ilmārs Rubenis (no 2004) Sastopamie nosaukumi: Gustava Ādolfa kapela, Gustava Ādolfa Evaņģēliski luteriskā baznīca, Mežaparka Gustava Ādolfa Evaņģēliski luteriskā baznīca Vita Banga, Marina Levina u.c. Rīgas dievnami: arhitektūra un māksla. Rīga : Zinātne, 2007. 236.—243. lpp. ISBN 978-9984-823-00-3. «Gustava Ādolfa Evaņģēliski luteriskā baznīca». Citariga.lv. Skatīts: 2015. gada 4. martā. «Rīgas Mežaparka Gustava Ādolfa luterāņu baznīca». Vietas.lv. Skatīts: 2015. gada 4. martā. Mežaparka draudzes mācītāji "Cita Rīga"