Arktikas stērstes (Calcarius) ir Arktikas stērstu dzimtas (Calcariidae) ģints, kas apvieno 3 vidēja auguma dziedātājputnu sugas. Visas sugas sastopamas Ziemeļamerikā (Kanādā un ASV), bet Lapzemes stērste arī Eiropā un Āzijā. Latvijā sastopama viena Arktikas stērstu ģints suga — Lapzemes stērste (Calcarius lapponicus). Arktikas stērstes ir kompakti, vidēji lieli zvirbuļveidīgie putni ar proporcionāli gariem spārniem, īsu knābi un garu, slaidu piesi. Šīs grupas putniem raksturīgs dzimumu dimorfisms, un tēviņi ir daudz košāki nekā mātītes. Visas trīs sugas ir apmēram vienādi lielas. Mazākā ģintī ir bērkakla stērste (Calcarius ornatus), kuras ķermeņa garums ir 13—16 cm, svars 18—23 g. Lielākā ir Lapzemes stērste, kuras ķermeņa garums ir 15,5—17 cm, svars 22—35 g. Ligzdošanas sezonas laikā tēviņš nostiprina savu teritorijas, dziedot un lidojot tai pāri. Uzturas atklātās ainavās, barojas uz zemes ar sēklām. Arktikas stērstes ir spēcīgas lidotājas, tās ir gājputni un mēdz klejot. Migrācijas laikā un ziemas periodā uzturas lielos baros. Arktikas stērstu ģints (Calcarius) Bērkakla stērste (Calcarius ornatus) Lapzemes stērste (Calcarius lapponicus) Losā stērste (Calcarius pictus) «World Bird List: Longspurs, grosbeaks». Arhivēts no oriģināla, laiks: 2014. gada 21. jūlijā. Skatīts: 2015. gada 24. februārī. Arhivēts 2014. gada 21. jūlijā, Wayback Machine vietnē. «Latvijas Daba: Strēstu dzimta (Emberizidae)». Arhivēts no oriģināla, laiks: 2014. gada 8. jūlijā. Skatīts: 2017. gada 7. jūnijā. A Guide to the Identification and Natural History of the Sparrows of the United States and Canada ADW: Calcarius ornatus Alive: Lapland Longspur (Calcarius lapponicus) Vikikrātuvē par šo tēmu ir pieejami multivides faili. Skatīt: Arktikas stērstes. Putni Dabā Xeno-Canto: Genus Calcarius