Mihails Bojarskis (krievu: Михаил Сергеевич Боярский; dzimis 1949. gada 26. decembrī) ir krievu aktieris un dziedātājs. Vislabāk zināms pēc lomām vēsturiskās piedzīvojumu filmās, no kurām zināmākā ir D'Artanjana loma 1978. gada Aleksandrs Dimā romāna adaptācijā "D'Artanjans un trīs musketieri" (Д'Артаньян и три мушкетёра). Vēl filmējies tādās filmās kā "Salmu cepurīte" (Соломенная шляпка, 1974), "Vecākais dēls" (Старший сын, 1976), "Dvēsele" (Душа, 1981), "Gardemarīni, uz priekšu!" (Гардемарины, вперёд!, 1987), "Cilvēks no Kapucīnu bulvāra" (Человек с бульвара Капуцинов, 1987), "Ifas pils gūsteknis" (Узник замка Иф, 1988) un ierunājis kaķi animācijas filmā "Ivans cara dēls un Pelēkais Vilks" (2011). 2023. gadā sakarā ar vecumu un veselības stāvokli Bojarskis beidza aktiera karjeru. 2014. gada martā viņš parakstīja vēstuli, atbalstot Krievijas prezidenta Vladimira Putina nostāju par Krievijas oficiālo nostāju Krimas jautājumā. 2023. gada februārī Kanāda noteica sankcijas Mihailam Bojarskim par iesaistīšanos Krievijas propagandā un dezinformācijas izplatīšanu saistībā ar 2022. gada karu Ukrainā. Precējies ar aktrisi Larisu Lupianu, viņu dēls Sergejs Bojarskis (1980) darbojas politikā, bet meita Jeļizaveta Bojarska (1985) arī ir aktrise. Mihaila Bojarska pusbrālis pa tēva līniju ir Latvijas krievu aktieris Aleksandrs Bojarskis. Михаил Боярский завершает карьеру: что у актера со здоровьем «Деятели культуры России — в поддержку позиции Президента по Украине и Крыму». Russian Federation Department of Culture. Arhivēts no oriģināla, laiks: 2014-03-11. «Canada sanctions Russian propagandists, singers, actors, musicians, and Wagner Group media». Skatīts: 2023. gada 5. februāris. Vikikrātuvē par šo tēmu ir pieejami multivides faili. Skatīt: Mihails Bojarskis. IMDb profils (angliski) AllMovie profils (angliski)