Džons Tomass "Džeks" Rimmers (angļu: John Thomas "Jack" Rimmer; dzimis 1878. gada 27. aprīlī, miris 1962. gada 6. jūnijā) bija britu vieglatlēts, izcīnījis divas zelta medaļas vieglatlētikā 1900. gada vasaras olimpiskajās spēlēs. 1900. gada vasaras olimpiskajās spēlēs Rimmers kopumā startēja trijās vieglatlētikas skriešanas disciplīnās, no kurām divās viņš izcīnīja zelta medaļas. Pirmā disciplīna, kurā viņš startēja olimpiskajās spēlēs bija 1500 metru skriešana. Šajā disciplīnā viņš varētu būt ieņēmis 7. līdz 9. vietu, jo precīzs viņa iegūtais rezultāts nav zināms. Nākamajā dienā, 16. jūlijā, viņš startēja 400 metru šķēršļu skrējienā, kur ar rezultātu 12 minūtes 58.4 sekundes izcīnīja savu pirmo zelta medaļu. Otro zelta medaļu viņš izcīnīja Jauktās komandas sastāvā kopā ar Čārlzu Benetu, Sidniju Robinsonu, Alfrēdu Tisē un Stenu Rouliju, 5000 metru komandu skrējienā, kur viņi pārspēja Francijas komandu. 1900. gadā viņš izcīnīja čempiona titulu 4 jūdžu skrējienā Anglijas amatieru vieglatlētu asociācijas čempionātā, viņš arī trīs gadus (1899—1901) pēc kārtas uzvarēja 10 jūdžu skrējienā. Rimmers uzvarēja arī 1899. gada apvidus krosa sacensībās pārstāvot Liverpūles "Harriers AC" komandu. Vēlāk viņš pārgāja Sautportas "Harriers" sastāvā. No 1951. gada līdz pat savai nāvei viņš bija Seftonas "Harriers" komandas prezidents. 1901. gadā Rimmers sāka strādāt Liverpūles pilsētas policijā un tur nostrādāja 30 gadus, līdz aizgāja pensijā kā seržants. Viņš turpināja skriet arī pēc 50 gadu vecuma. Viņš tika pasludināts par "ātrāko balto vīrieti Eiropā 1900. gadā" 2009. gada 13. aprīlī kā daļu no Eiropas vieglatlētikas asociācijas (EAA) balvām. «Jack Rimmer». Sports Reference. Arhivēts no oriģināla, laiks: 2020. gada 14. novembris. Arhivēts 2020. gada 17. Aprīlis Wayback Machine vietnē. «Athletics at the 1900 Paris Summer Games: Men's 1500 metres». Sports Reference. Arhivēts no oriģināla, laiks: 2020. gada 27. septembris. Skatīts: 2020. gada 27. septembris. Arhivēts 2020. gada 17. Aprīlis Wayback Machine vietnē. «Paris 1900 Athletics — 4000m hurdles men». Starptautiskā Olimpiska komiteja. Skatīts: 2020. gada 9. septembris. «Paris 1900 Athletics — 5000m team men». Starptautiskā Olimpiska komiteja. Skatīts: 2020. gada 9. septembris. «BRITISH ATHLETICS CHAMPIONSHIPS 1876-1914». gbrathletics.com. Skatīts: 2017. gada 21. maijs. «PART ONE - From 1882 to World War II». liverpoolharriers.co.uk. Arhivēts no oriģināla, laiks: 2017. gada 17. oktobrī. Skatīts: 2017. gada 21. maijs. Arhivēts 2017. gada 17. oktobrī, Wayback Machine vietnē. Džons Rimmers (SOK profils) (angliski) Džons Rimmers (Olympedia.org) (angliski) Džons Rimmers (Sports Reference profils) (angliski)