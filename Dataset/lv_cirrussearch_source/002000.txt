Hosē Huans Barea (spāņu: José Juan Barea; dzimis 1984. gada 26. jūnijā Majagvesā, Puertoriko) ir bijušais Puertoriko basketbolists, spēlja saspēles vadītāja pozīcijā, Puertoriko basketbola izlases dalībnieks. Lielu katrjeras daļu pārstāvējis Nacionālās basketbola asociācijas (NBA) klubu Dalasas "Mavericks", kuras sastāvā kļuva par 2011. gada NBA čempionu. Barea ir spēlējis NBA, NBA D līgā un NCAA čempionātā. Viņš kļuva par septīto Puertoriko basketbolistu, kas ir spēlējis NBA. Pēc karjeras beigām kļuvis par treneri, šobrīd darbojas "Mavericks" sistēmā kā spēlētāju attīstības treneris. Pēc četrām sezonām NCAA basketbolā Barea spēlēja dzimtās Puertoriko komandās, līdz nonāca Dalasas "Mavericks" satāvā, lai arī netika izvēlēts NBA draftā. 2011. gadā kopā ar Dalasas komandu, kuras līderis bija Dirks Novickis, kļuva par NBA čempionu. Nākamajā sezonā pēc čempiontitula izcīnīšanas pievienojās Minesotas "Timberwolves", bet pēc vairākām sezonām atgriezās Dalasas komandā, kur spēlēja kopā ar Luku Dončiču un latviešu basketbolistu Kristapu Porziņģi. Pēc NBA karjeras beigām 2021. gadā pārstāvēja Spānijas ACB līgas klubu CB Estudiantes, bet karjeru pabeidza gadu vēlāk Puertoriko čempionātā. Puertoriko izlases sastāvā kļuva par 2011. gada Panamerikas spēļu čempionu. Vikikrātuvē par šo tēmu ir pieejami multivides faili. Skatīt: Hosē Huans Barea. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)