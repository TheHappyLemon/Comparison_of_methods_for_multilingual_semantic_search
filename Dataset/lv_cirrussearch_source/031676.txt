Trīsstūra manevrs ir taktisks paņēmiens gājiena nodošanai pretiniekam šaha partijas galotnē vai etīdē ar mērķi radīt viņam gājiena spaidu. Dotajā pozīcijā (Nr.1): ja baltie spēlē 1. Kd5-d6, melnajiem jāatbild 1. ... Kc8-d8, jo pēc 2. c6-c7 Kd8-c8 3. Kd6-c6 pats. Atbilstošie lauciņi d6 un d8 apzīmēti ar ciparu 1; ja baltie spēlē 1. Kd5-c5, draudot 2. Kc5-b6 iegūt bandinieku a6, melnajiem jāspēlē 1. ... Kc8-c7, neļaujot balto karalim nokļūt uz b6. Atbilstošie lauciņi — 2. tagad varam konstatēt, ka lauciņš d5 atbilst lauciņam c8 (apzīmēti ar ciparu 3), jo tikai no šī lauciņa melnie var atvairīt balto uzbrukumus 1. Kd6 Kd8! un 1. Kb5 Kc7!. Lai uzvarētu baltie spēlē: 1. Kd5-d4 Kc8-b8 (e8), jo neder 1. ... Kc7 2. Kc5 dēļ. 2. Kd4-c4 izveidojusies pozīcija Nr.2, kurā baltie saglabā iespēju iet uz lauciņiem c5 (2) un d5 (3), bet melnie spiesti atgriezties uz c8, jo tiem nav cita pieejama lauciņa blakus c7 (2) un c8 (3). 2. ... Kb8-c8 (2. ... Kc7 3. Kc5!) 3. Kc4-d5! tagad figūru izvietojums atbilst sākuma stāvoklim tikai gājiens jau ir melnajiem. 3. ... Kc8-d8 (b8) 4. Kc5-d6 Kd8-c8 5. c6-c7 Kc8-b7 6. Kd6-d7 un baltie uzvar. Balto karalis izdarīja savdabīgu trīsstūra manevru pa lauciņiem d5, d4, c4. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 404. lpp. ISBN 5-85 270-005-3. (krieviski) Koblencs, Aleksandrs. Šacha skola. - LVI, Rīga, 1951, 274.-275. lpp.