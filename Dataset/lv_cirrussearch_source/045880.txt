Li Žuofaņa (ķīniešu: 李若凡, piņjiņs: Lǐ Ruòfán; dzimusi 1978. gada 30. aprīlī Sudžou) ir Ķīnas starptautiskā lielmeistare šahā (2002), kas kopš 2007. gada pārstāv Singapūru. No 1993. līdz 1997. gadam četras reizes pārstāvējusi Ķīnu Pasaules jauniešu šaha čempionātos meitenēm dažādās vecuma grupās, kuros labāko rezultātu sasniegusi 1993. gadā Bratislavā, kad dalījusi 3.-4. vietu. 2001. gadā Čennai uzvarējusi Āzijas individuālajā šaha čempionātā sievietēm. 2002. gadā Ulanbatorā uzvarējusi Pasaules studenšu individuālajā šaha čempionātā, bet pēc tam Haidarābādu piedalījusies Pasaules kausa izcīņā šahā sievietēm, kurā 1. kārtā piekāpusies Humpi Koneru. 2003. gadā uzvarējusi starptautiskajā šaha turnīrā Kualalumpurā. 2006. gadā uzvarējusi Ķīnas sieviešu šaha čempionātā. 2008. gadā bijusi pirmā starptautiskajā šaha turnīrā sievietēm Džakartā. Piedalījusies Pasaules šaha čempionātos sievietēm pēc izslēgšanas sistēmas: 2001. gadā Maskavā 1. kārtā zaudējusi Annai Zatonskihai; 2012. gadā Hantimansijskā 1. kārtā zaudējusi Irinai Krušai. 1999. gadā pārstāvējusi Ķīnu Āzijas komandu šaha čempionātos sievietēm, kurā komandu vērtējumā izcīnījusi sudraba medaļu. Pārstāvējusi Singapūru Pasaules šaha olimpiādēs, kurās piedalījusies 2 reizes (2012, 2016). Par panākumiem turnīros FIDE 2002. gadā viņai piešķīrusi starptautiskās lielmeistares (WGM) nosaukumu. 2009. gadā saņēmusi arī vīriešu starptautiskā meistara (IM) nosaukumu. Precējusies ar Ķīnas un Singapūras šaha lielmeistaru Džanu Džunu (dzimis 1978.). Transfers in 2007 Li Ruofan wins Asian women's chess «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2018. gada 12. novembrī. FIDE World Cup 2002 in Hyderabad 2001-02 FIDE Knockout Matches «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2018. gada 12. novembrī. OlimpBase :: Women's Asian Team Chess Championship :: Li Ruofan OlimpBase :: Men's Chess Olympiads :: Li Ruofan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)