Juhanness Dāle-Ševdāls (norvēģu: Johannes Dale-Skjevdal; dzimis 1997. gada 23. maijā) ir norvēģu biatlonists. Pirmos panākumus starptautiskā līmenī guva 2017. gada Pasaules čempionātā junioriem, stafetē izcīnot sudraba medaļu. 2018. gada Pasaules čempionātā junioriem Otepē vēlreiz ieguva sudraba medaļu stafetē, bet iedzīšanā izcīnīja bronzu. 2018. gada decembrī debitēja IBU kausā, uzreiz izcīnot divas uzvaras — sprintā un iedzīšanā. Pēc šiem panākumiem tika iekļauts Norvēģijas pirmās izlases sastāvā. Pasaules kausā debitēja 2018. gada 20. decembrī Nove Mesto Morāvijā ar 15. vietu sprintā. 2020. gada Pasaules čempionātā Antholcā stafetē ieguva sudraba medaļu, bet labāko rezultātu individuāli sasniedza distancē ar kopēju startu, iegūstot 8. vietu. 2020. gada 11. decembrī Hohfilcenē izcīnīja savu pirmo uzvaru Pasaules kausa posmos. 2021. gada Pasaules čempionātā Pokļukā izcīnīja sudraba medaļu distancē ar kopēju startu un bronzu 20 km individuālajā distancē. 2023.—2024. gada sezonā sešas reizes Pasaules kausā izcīnīja vietas uz pjedestāla, tostarp uzvarēja iedzīšanā Rūpoldingā. Sezonas kopvērtējumā ieņēma 3. vietu, piekāpjoties tikai brāļiem Juhannesam Tīngnēsam un Tarjeijam Bē, līdz ar to izcīnīja savu karjeras labāko sasniegumu kopējā ieskaitē. «Wins for Anastasiia Morozova and Johannes Dale in IBU Cup Pursuits». biathlonworld.com (angļu). 2018. gada 16. decembris. Skatīts: 2021. gada 13. janvārī. «Rastorgujevam trīs kļūdas jau pirmajā šaušanā, karjeras pirmā PK uzvara Dālem». sportacentrs.com. 2020. gada 11. decembris. Skatīts: 2021. gada 13. janvārī. Vikikrātuvē par šo tēmu ir pieejami multivides faili. Skatīt: Juhanness Dāle-Ševdāls. IBU profils (angliski) biathlon.com.ua profils (ukrainiski) FIS profils (distanču slēpošana) (angliski)