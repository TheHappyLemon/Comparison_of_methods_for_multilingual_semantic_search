Selma (angļu: Selma) ir pilsēta Alabamas štatā, Amerikas Savienotajās Valstīs. 2020. gadā pilsētā dzīvoja 17 971 iedzīvotājs. Aptuveni 80% no iedzīvotājiem ir afroamerikāņi. Pilsēta atrodas Alabamas upes krastos. Amerikas pilsoņu kara laikā pilsēta bija nozīmīgs bruņojuma ražošanas un dzelzs kuģu būves centrs Konfederātiem, ko ieskāva kilometriem gari nocietinājumi. Pēdējā pilnajā kara mēnesī šeit tika sakauti Konfederātu spēki. Mūsdienās pilsēta ir pazīstama kā vieta, kur 1960. gados notika pilsonisko tiesību kustības gājieni. Lauksaimniecības un rūpniecības lejupslīdes dēļ Selma 1960. gados zaudēja aptuveni trešdaļu no iedzīvotāju skaita. Tagad pilsēta lielākos ienākumus iegūst no tūrisma. Selma ir arī viena no Alabamas nabadzīgākajām pilsētām, ar vidējo algu, kas ir mazāka par 30% nekā vidēji štatā. Katrs trešais Selmas iedzīvotājs dzīvo zem valsts noteiktā nabadzības sliekšņa. Vikikrātuvē par šo tēmu ir pieejami multivides faili. Skatīt: Selma. Selma (Alabama) ceļojumu padomi no Wikivoyage (angliski) Mājaslapa https://data.census.gov/cedsci/table?t=Populations%20and%20People&g=0100000US,%241600000&y=2020; redaktors: ASV Tautas skaitīšanas birojs; pārbaudes datums: 1 janvāris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; redaktors: ASV Tautas skaitīšanas birojs; pārbaudes datums: 1 janvāris 2022.