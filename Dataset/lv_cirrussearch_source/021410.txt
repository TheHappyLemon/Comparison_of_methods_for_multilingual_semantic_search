Kirils Georgijevs (bulgāru: Кирил Георгиев; dzimis 1965. gada 28. novembrī, Petričā, Bulgārijā) ir Bulgārijas starptautiskais lielmeistars šahā (GM, 1985). No 2002. līdz 2005. gadam un kopš 2018. gada pārstāv Maķedoniju. Savu pirmo panākumu šahā izcīnījis 1983. gadā, kad kļuvis par Pasaules junioru čempionu un FIDE starptautisko meistaru (IM). 1984. gadā pirmo reizi kļuvis par Bulgārijas čempionu šahā. Šo panākumu izdevies atkārtot vēl 3 reizes (1986, 1989, 2013). 1985. gadā kļuvis par FIDE starptautisko lielmeistaru (GM). Vēlākajos gados daudzu starptautisko šaha turnīru uzvarētājs, tajā skaitā 2006. un 2013. gadā uzvarējis vienā no lielākajiem šaha turnīriem Latvijā - «Liepājas rokāde». Bulgārijas un Maķedonijas izlašu sastāvos no 1984. līdz 2012. gadam 15 reizes piedalījies Pasaules šaha olimpiādēs, bet no 1983. līdz 2011. gadam 8 reizes piedalījies Eiropas komandu šaha čempionātos, kur ieguvis 3 individuālās medaļas: zelta (1999) un 2 sudraba (1983, 2003). 2009. gadā uzstādījis Pasaules rekordu simultānspēles seansā, vienlaicīgi spēlējot ar 360 pretiniekiem. Seanss ilga 14 stundas, un Georgijevs uzvarēja 280 partijās, 74 partijas beidza neizšķirti, un tikai 6 partijas zaudēja. Sasniegtais rezultāts pārsniedza 80% no iespējamajiem punktiem, kas ļāva rekordu apstiprināt. 2021. gada novembrī Rīgā ierindojies 101. vietā 2021. gada "FIDE Chess.com Grand Swiss" turnīrā. Transfers in 2018 «Šaha festivālā "Liepājas rokāde" uzvaru svin bulgārs». Arhivēts no oriģināla, laiks: 2013. gada 7. augustā. Skatīts: 2013. gada 8. novembrī. «Kiril Georgiev receives the certificate from Guiness». Arhivēts no oriģināla, laiks: 2013. gada 24. septembrī. Skatīts: 2013. gada 8. novembrī. Arhivēts 2013. gada 24. septembrī, Wayback Machine vietnē. 2021 FIDE Chess.com Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)