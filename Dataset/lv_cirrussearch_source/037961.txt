Jākobs Ogords (dāņu: Jacob Aagaard; dzimis 1973. gada 31. jūlijā Hersholmā) ir Dānijas starptautiskais lielmeistars šahā (2007), kas no 2006. līdz 2009. gadam un kopš 2023. gada pārstāv Skotiju. Pirmos panākumus starptautiskajos šaha turnīros guvis 1990. gadu otrajā pusē. 1996. gadā Budapeštā dalījis 3. vietu tradicionālajā šaha turnīrā First Saturday. 1997. gadā dalījis pirmās vietas šaha turnīros Haigeitā un Raterhemā (Anglija), bet 1998. gadā uzvarējis Hemstīdā. 2002. gadā dalījis pirmo vietu, bet 2003. gadā uzvarējis šaha turnīros Helsingērā. 2004. gadā dalījis 3. vietu Stokholmas starptautiskajā šaha turnīrā Rilton Cup. 2004. un 2006. gadā uzvarējis starptautiskajos šaha turnīros Arko. 2005. gadā uzvarējis Skotijas šaha čempionātā. 2007. gadā kļuvis par Lielbritānijas šaha čempionātā uzvarētāju. 2010. un 2014. gadā izcīnījis bronzas medaļas Dānijas šaha čempionātos. Pārstāvējis Dānijas un Skotijas komandas lielākajos komandu šaha turnīros: Pasaules šaha olimpiādēs piedalījies 4 reizes (2006-2008, 2012-2014); Eiropas komandu šaha čempionātā piedalījies 2011. gadā. Par panākumiem turnīros FIDE 1997. gadā Ogordam piešķīrusi starptautiskā meistara (IM), bet 2007. gadā - starptautiskā lielmeistara (GM) nosaukumu. 2011. gadā kļuvis par FIDE vecāko treneri. Pazīstams kā daudzu grāmatu autors par šaha atklātnēm, galotnēm, kombinācijām un šaha stratēģiju. Easy Guide to the Panov-Botvinnik Attack, 1998. Easy Guide to the Sveshnikov Sicilian, 2000. Dutch Stonewall, 2001. Sicilian Kalashnikov, 2001 (līdzautors). Excelling at Chess, 2002. Meeting 1.d4, 2002 (līdzautors). Queen's Indian Defence, 2002. Excelling at Positional Chess, 2003. Starting Out: The Grunfeld Defence, 2004. Excelling at Combinational Play: Learn to Identify and Exploit Tactical Chances, 2004. Inside the Chess Mind: How Players of All Levels Think About the Game, 2004. Excelling at Technical Chess: Learn to Identify and Exploit Small Advantages, 2004. Excelling at Chess Calculation: Capitalizing on Tactical Chances, 2004. Starting Out: Benoni Systems, 2005 (līdzautors). Experts vs. the Sicilian, 2006 (līdzautors). Practical Chess Defence, 2006. The Attacking Manual 1: Basic Principles, 2008. The Attacking Manual 2: Technique and Praxis, 2008. Transfers in 2006 Transfers in 2009 Transfers in 2023 British Chess Champions 1904-present OlimpBase :: Men's Chess Olympiads :: Jacob Aagaard OlimpBase :: European Men's Team Chess Championship :: Jacob Aagaard Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)