2012. gada Dakaras rallijs bija 33. Dakaras rallijs. Tas jau ceturto reizi pēc kārtas norisinājās Dienvidamerikā. Rallijreida dalībnieki startēja 1. janvārī no Mara del Platas (Argentīna), un, pēc 14 etapiem Argentīnā, Čīlē un Peru, 15. janvārī finišēja Peru galvaspilsētā Limā. Sacīkšu dalībnieku un skatītāju bojāeja šajā rallijreidā notiek katru gadu. Šoreiz 1. etapā bojā gāja motobraucējs Horhe Voero. Motobraucējs cieta avārijā distances 55. kilometrā. Mediķi avārijas vietā ieradās piecu minūšu laikā. Voero mira no sirdstriekas, helikopterā pa ceļam uz Mara del Platas slimnīcu. Rallijreidā startēja divas "Team Latvia" vieglo autombobiļu ekipāžas. Andris Dambis un Māris Saukāns ar elektropiedziņas OSCar eO ieņēma 77. vietu. Antons Grigorovs un Ainārs Princis ar OSCar O3 finišu nesasniedza, jo pirmspēdējā posmā automobili piemeklēja nenovēršamas dzinēja problēmas. "Team Latvia" pavadošā kravas auto ekipāža bija francūzis Žans Šarls Morī, stūrmanis Žans Klods Kakē no Beļģijas un mehāniķis Kaspars Dambis. Otras Latvijas komandas "RE Autoclub" automobiļa ekipāža bija krievu braucēji Antons Meļņikovs un Antons Nikolajevs, kuri ieņēma 18. vietu. Bet otras ekipāžas braucēji Iļja Kuzņecovs un Romans Jelagins ieņēma 36. vietu. Pirmo reizi Dakaras rallijā startēja automobilis ar elektropiedziņu OSCar eO. OSCar eO ir Ogres servisa centrā (OSC) radīts sacīkšu pilnpiedziņas automobilis ar elektromotoru (210 kW, 800 Nm), ģeneratoru, iekšdedzes dzinēju, kas piedzen ģeneratoru, 240 litru degvielas bāku un 160 maziem akumulatoriem, kas dod 600 voltu strāvas spriegumu. Automobiļa konstruktors ir Andris Dambis. OSCar eO ekipāža rallijreidā bija A. Dambis un M. Saukāns, viņi kopvērtējumā ieguva 77. vietu, kļūstot par pirmajiem Dakāras rallija vēsturē, kas ar elektropiedziņas automobili sasnieguši sacensību finišu. Rallijreida kopējais garums bija mazliet vairāk kā 8300 kilometri. Atšķirībā no pagājušā gada apļa veida sacīkstēm Argentīnā un Čīlē, šajā gadā Atlantijas krastā norisinājās tikai starts, bet finišs bija Peru galvaspilsētā, Limā (kontinenta Klusā okeāna pusē). Sestā etapa speciālais posms Andos tika atcelts dēļ sniegputeņa. Dakaras rallijā nositas argentīniešu motociklists Voero Delfi Sports Dambis/Saukāns kā pirmie ar elektroauto sasniedz Dakaras rallija finišu Sportacentrs.com «Dakar 2012: The Route». Arhivēts no oriģināla, laiks: 2017. gada 5. jūlijā. Skatīts: 2011. gada 30. novembrī. Vikikrātuvē par šo tēmu ir pieejami multivides faili. Skatīt: 2012. gada Dakaras rallijs. Oficiālā tīmekļa vietne 2012. gada Dakaras rallija fotogrāfijas (cc-by-sa 3.0)