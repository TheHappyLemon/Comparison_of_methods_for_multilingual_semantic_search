Tods Filipss (angļu: Todd Phillips; dzimis 1970. gada 20. decembrī) ir amerikāņu kinorežisors, producents un scenārists. Savu karjeru sācis 1993. gadā, bet pirmo pilnmetrāžas filmu "Neprātīgais brauciens" (Road Trip) režisējis 2000. gadā. 2000. gados režisējis arī filmas "Kā vecajos, labajos laikos" (2003), "Stārskijs un Hačs" (2004) un School for Scoundrels (2006). Kļuvis pazīstams ar viņa režisēto triloģiju "Paģiras" (2009), "Paģiras 2" (2011) un "Paģiras 3" (2013). 2019. gadā režisējis psiholoģisko trilleri "Džokers", kas 76. Venēcijas kinofestivālā saņēma Zelta lauvas balvu. Par šo filmu Filipsu nominēja 92. Kinoakadēmijas balvai trīs kategorijās "Labākā filma", "Labākais režisors" un "Labākais adaptētais scenārijs". "Labākā adaptētā scenārija" kategorijā Filipsu nominēja arī par filmu "Borats: Amerikas kultūras mācība par labu lieliskajai Kazahstānai" (2006). IMDb profils (angliski) AllMovie profils (angliski) Box Office Mojo profils (angliski)