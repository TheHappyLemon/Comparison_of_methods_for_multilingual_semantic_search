Saūda Arābijas karogs ir viens no Saūda Arābijas oficiālajiem valsts simboliem. Pašreizējā izskatā tas tiek lietots kopš 1973. gada 15. marta. Saūda Arābijas karogs ir taisnstūrveida zaļš lauks ar baltā krāsā uzrakstītu tuluta kaligrāfijas šriftā šahādu: لَا إِلٰهَ إِلَّا الله مُحَمَّدٌ رَسُولُ الله, lā ʾilāha ʾillā-llāh, muhammadun rasūlu-llāh — "Nav cita dieva, izņemot Allāhu, un Muhameds ir viņa pravietis" Karoga zaļā krāsa simbolizē islāmu, bet zobens apzīmē stingrību taisnīguma piemērošanā. Karogs ir izgatavots ar vienādām priekšējām un aizmugurējām pusēm, lai nodrošinātu, ka šahāda tiek pareizi nolasīta no labās uz kreiso pusi no abām pusēm. Zobens arī norāda uz abām pusēm pa kreisi, rakstības virzienā. Karoga parastā zaļā krāsa grāmatā "Album des pavillons" tika aptuveni norādīta kā Pantone 330, savukārt karogā kas tiek lietots Apvienoto Nāciju Organizācijā krāsa ir aptuveni Pantone 349. 2012. gada vasaras olimpiskajās spēlēs tika izmantots Pantone 355. Zaļais karogs ar šahādu bija saistīts ar vahābītu ideoloģiju, kas radās Arābijā 18. gadsimtā. Šī kustība bija saistīta ar Saūdiem. Abdulazīzs ibn Saūds 1902. gadā kļuva par Nedždas karali, un 1921. gadā viņš šim karogam pievienoja zobenu. Karoga dizains tika standartizēts tikai 1973. gada 15. martā, un pirms tam bieži tika izmantoti varianti ar diviem zobeniem un/vai baltu vertikālu svītru kreisajā pusē, pie pacēlāja. 1938. gadā karogs ieguva pašreizējo formu. Karoga variants, kas izmantots no 1932. līdz 1934. gadam, ar baltu vertikālu svītru kreisajā pusē, pie pacēlāja. Karoga variants, kas izmantots no 1934. līdz 1938. gadam, ar plānāku baltu svītru. Karoga variants, kas izmantots no 1938. līdz 1973. gadam, bez svītras. Tā kā šahada tiek uzskatīta par svētu, karogu parasti neizmanto uz t-krekliem vai citiem priekšmetiem. Saūda Arābija protestēja pret tās iekļaušanu FIFA plānotajā futbolbumbas izlaišanā ar visu 2002. gada FIFA Pasaules kausa dalībnieku karogiem. Saūda Arābijas amatpersonas ir paziņojušas, ka ticības apliecināšanu ir pilnīgi nepieņemami spert ar kājām. Tāpat ar demonstrācijām beidzās ASV armijas mēģinājums iegūt Afganistānas Hostas provinces bērnu uzticību, izdalot futbolbumbas ar karogiem, tostarp Saūda Arābijas karogiem. Saskaņā ar Saūda Arābijas tiesību aktiem parasto karogu nedrīkst izkārt vertikāli. Tiek izgatavoti īpaši vertikāli karogi, kuros rotē gan uzrakstu (ticības apliecību), gan emblēmu (zobenu), lai gan tas notiek reti, jo lielākā daļa arābu valstu tradicionāli nepaceļ karogus vertikāli. «Facts & Figures». web.archive.org. 2012-04-17. Arhivēts no oriģināla, laiks: 2012-04-17. Skatīts: 2022-11-09. Thomas Hylland Eriksen, Richard Jenkins. Flag, Nation and Symbolism in Europe and America. Routledge, 2007. ISBN 978-0-415-44404-0. «Saudi Arabia». www.fotw.info. Skatīts: 2022-11-09. https://www.un.org/Depts/dhl/maplib/countinfo-flags-sub8.htm «Anger over 'blasphemous' balls» (en-GB). 2007-08-26. Skatīts: 2022-11-09. Vikikrātuvē par šo tēmu ir pieejami multivides faili. Skatīt: Saūda Arābijas karogs. Encyclopædia Britannica raksts (angliski) Flags of the World (angliski)