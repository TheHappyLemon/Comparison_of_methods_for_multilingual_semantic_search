Eržēbeta Bātori no Ečēdas (ungāru: Ecsedi Báthori Erzsébet; dzimusi 1560. gada 7. augustā, mirusi 1614. gada 21. augustā) bija ungāru grāfiene no ietekmīgās Bātori dzimtas. Saukta par "Asiņaino grāfieni", un ir viena no pazīstamākajām sērijveida slepkavām pasaules vēsturē. Pēc sava vīra Fērenca Nādašdi nāves, pils kalpiem un kalponēm viņai palīdzot, dažādos veidos nogalinājusi vairākus simtus jaunu meiteņu (precīzs skaits nav zināms, ir liecības par līdz pat 650 upuriem). Noziegumi lielākoties notikuši grāfienes rezidencēs: Čahtices (mūsdienu Slovākija) un Šārvāras pilī. Noziegumus izmeklēja Svētās Romas imperatora Matiasa pārstāvis Ģerģs Turzo. Grāfienes palīgi tika sodīti ar nāvi, bet pati Eržebeta tika ieslodzīta Čahtices pilī, kur pēc četriem gadiem mira. Vikikrātuvē par šo tēmu ir pieejami multivides faili. Skatīt: Eržēbeta Bātori. Encyclopædia Britannica ieraksts (angliski)