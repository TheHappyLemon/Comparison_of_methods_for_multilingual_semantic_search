Eliass Petešons (zviedru: Elias Pettersson; 1998. gada 12. novembrī) ir zviedru hokejists, uzbrucējs. Pašlaik (2024) spēlē Nacionālās hokeja līgas kluba Vankūveras "Canucks" sastāvā. Profesionāļa karjeru Petešons uzsāka 2015.—16. gada sezonā Allsvenskan līgas vienībā Timrå IK. 2016.—17. gada sezonā bija otrs komandas rezultatīvākais spēlētājs, pēc sezonas beigām noslēdzot līgumu ar Zviedrijas hokeja līgas klubu Vekšes "Lakers". 19 gadu vecumā "Lakers" rindās Petešons kļuva par visas līgas rezultatīvāko spēlētāju, kopā ar komandu izcīnot Zviedrijas čempiona titulu. Petešons tika atzīts par līgas labāko uzbrucēju. 2018. gada 25. maijā Petešons noslēdza trīs gadu līgumu ar NHL vienību Vankūveras "Canucks", kas gadu iepriekš uzbrucēju ar augsto piekto numuru bija izvēlējusies NHL draftā. 2018. gada 3. oktobrī debitēja NHL, savā debijas spēlē gūstot vienus vārtus. Sezonu Petešons noslēdza ar 66 punktiem 71 aizvadītā spēlē un kā līgas labākais debitants ieguva Kaldera balvu. Zviedrijas hokeja izlases sastāvā kļuvis par 2018. gada Pasaules čempionu. Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)