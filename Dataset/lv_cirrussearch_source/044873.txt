43. šaha olimpiāde notika no 2018. gada 24. septembra līdz 5. oktobrim Gruzijas pilsētā Batumi. Olimpiādē piedalījās 184 vīriešu komandas un 144 sieviešu komandas. Spēles reglaments: Šveices sistēma 11 kārtās. Apdomas laiks: katram spēlētājam 90 minūtes 40 gājieniem un turpinājumā 30 minūtes līdz partijas beigām ar 30 sekunžu pieskaitījumu katram partijā izdarītam gājienam sākot ar pirmo. Vērtējums: Par komandas uzvaru tā ieguva divus punktus, par neizšķirtu (2:2) vienu punktu. Turnīra noslēgumā augstāku vietu ieguva komanda, kura bija guvusi 11 kārtās vairāk punktu (KP). Pie vienādiem rādītājiem, vietas noteikšanai lietoja Zonneborna-Bergera punktu summu (ZBP). Ja arī tā izrādījās vienāda, tad bija jāizšķir partijās iegūtai punktu summai (PP). Uzvarētāja Ķīnas komanda tika apbalvota ar ceļojošo "Starptautisko Hamiltona–Rassela kausu", bet komandas spēlētāji un kapteinis saņēma zelta medaļas. ASV un Krievijas komandas tika apbalvotas attiecīgi ar sudraba un bronzas medaļām. Tālākajās vietās ierindojās: 4.  Polija 17 (390,0), 5.  Anglija 17 (340,0), 6.  Indija 16 (388,0), 7.  Vjetnama 16 (379,5), 8.  Armēnija 16 (371,0), 9.  Francija 16 (366,0), 10.  Ukraina 16 (337,0) Visi labākie rezultāti pie atsevišķiem galdiņiem tika aprēķināti pēc labākajiem reitinga sasniegumiem. 1. galdiņš: Dins Ližeņs 2. galdiņš: Ngujens Ngok Čion Šons 3. galdiņš: Horhe Kori 4. galdiņš: Daniels Fridmans Rezervists: Antons Korobovs Latvijas vīriešu komanda ierindojās 45. vietā. Komandas dalībnieku rezultāti apkopoti tabulā: Medaļu ieguvēji komandām: Uzvarētāja Ķīnas komanda tika apbalvota ar ceļojošo "Starptautisko Veras Menčikas kausu", bet komandas spēlētājas un kapteinis saņēma zelta medaļas. Ukrainas un Gruzijas 1. komanda tika apbalvotas attiecīgi ar sudraba un bronzas medaļām. Tālākajās vietās ierindojās: 4.  Krievija 16 (379,5), 5.  Ungārija 16 (372,0), 6.  Armēnija 16 (366,0), 7.  ASV 16 (359,5), 8.  Indija 16 (352,5), 9.  Gruzija-2 16 (351,5), 10.  Azerbaidžāna 16 (347,5) Visi labākie rezultāti pie atsevišķiem galdiņiem tika aprēķināti pēc labākajiem reitinga sasniegumiem. 1. galdiņš: Dzjui Veņdzjuņa 2. galdiņš: Marija Muzičuka 3. galdiņš: Hanima Baladžajeva 4. galdiņš: Marina Brunello Rezerviste: Elšebī Bošra Latvijas sieviešu komanda ierindojās 36. vietā. Komandas dalībnieču rezultāti apkopoti tabulā: Nonas Gaprindašvili vārdā nosaukto balvu saņem tās valsts šahisti, kas ieguvuši visvairāk punktu abu tās komandu (vīriešu un sieviešu) maču punktu kopsummā. Ar 36 (18+18) punktiem labākie bija un balvu saņēma Ķīnas šahisti. Vīriešu jeb atklātā turnīrā komandu sastāvā drīkst spēlēt arī sievietes. Olympiad Pairing Rules (angliski) 43. olimpiādes oficiālā mājas lapa. (angliski) 43rd Chess Olympiad: Batumi 2018 (angliski)