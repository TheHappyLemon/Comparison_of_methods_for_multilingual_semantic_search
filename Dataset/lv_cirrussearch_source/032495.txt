Šis raksts ir par pilsētu Apvienotajos Arābu Emirātos. Par emirātu skatīt rakstu Dubaijas emirāts. Dubaija (arābu: دبي‎, Dubayy) ir pilsēta Apvienotajos Arābu Emirātos, Dubaijas emirātā, kas atrodas valsts ziemeļaustrumos pie Persijas līča. Tā ir Dubaijas emirāta administratīvais centrs un lielākā pilsēta. Pilsēta atrodas 160 kilometru attālumā no AAE galvaspilsētas Abū Dabī. Pilsētas kopējā platība ir 4114 km², pēc 2016. gada datiem tajā dzīvo 2 459 068 iedzīvotāji. Tā ir lielākā Apvienoto Arābu Emirātu pilsēta gan pēc iedzīvotāju skaita, gan platības. Līdz 1966. gadam, kad atrada naftas atradnes jūrā, Dubaijas ekonomika galvenokārt balstījās uz ieņēmumiem no tirdzniecības un naftas izpētes. Toties, kad tika atrasta nafta, pilsēta piedzīvoja strauju attīstību. Šodien Dubaija ir viens no svarīgākajiem biznesa centriem Tuvajos Austrumos, kā arī nozīmīgs transporta mezgls pasažieru un kravu pārvadājumiem. Pilsēta galvenos ienākumus gūst no pasažieru un kravu pārvadājumiem, nekustamo īpašumu pārdošanas un attīstīšanas, tūrisma un finanšu pakalpojumiem. Dubaija pēdējo gadu laikā ir piesaistījusi plašu starptautisko uzmanību ar straujo attīstību, vērienīgiem sporta pasākumiem un grandiozu celtņu būvniecību. Viena no pilsētas atpazīstamākajiem simboliem ir 828 metru augstais Halīfa tornis, kas ir augstākā celtne pasaulē. Pēc 2012. gada datiem Dubaija ir divdesmit otrā dārgākā pilsēta pasaulē un pati dārgākā pilsēta Tuvajos Austrumos. 2014. gadā Dubaijas viesnīcas tika atzītas kā otrās dārgākās pasaulē aiz Ženēvas. Dubaija ir atzīta kā viena no dzīvošanai labākajām vietām Tuvajos Austrumos. Dubaijā 2020. gadā norisinājās starptautiskā izstāde EXPO 2020. «The 2008 Global Cities Index | Foreign Policy». Web.archive.org. Arhivēts no oriģināla, laiks: 2010-05-20. Skatīts: 2016-05-04. «Dubai economy set to treble by 2015 - Politics & Economics». ArabianBusiness.com. 2007-02-03. Skatīts: 2016-05-04. «Cost of living in Dubai rising rapidly | The National». Thenational.ae. 2012-09-16. Arhivēts no oriģināla, laiks: 2016-04-30. Skatīts: 2016-05-04. «Dubai second-most expensive city to stay in, report says | The National». Thenational.ae. Arhivēts no oriģināla, laiks: 2014-10-06. Skatīts: 2016-05-04. John O'Ceallaigh. «The Next Big Thing: Dubai World Expo 2020». Telegraph, 2013-12-06. Arhivēts no oriģināla, laiks: 2016-04-22. Skatīts: 2016-05-04. Vikikrātuvē par šo tēmu ir pieejami multivides faili. Skatīt: Dubaija. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)