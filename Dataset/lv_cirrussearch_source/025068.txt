Georges Lemaître ATV jeb ATV-005 bija Eiropas kravas kosmosa kuģis, kas paredzēts Starptautiskās kosmosa stacijas (SKS) apgādei. Tas bija pēdējais no Automated Transfer Vehicle sērijas. Tas nosaukts Beļģijas astronoma Žorža Lemetra vārdā, kurš formulējis Lielā sprādziena teoriju. Transportkuģis palaists 2014. gada jūlijā. 2015. gada februārī tas beidza darbību Kosmosa kuģis uz staciju nogādāja 6602 kg kravu, tai skaitā 2681 kg sauskravas un 3921 kg šķidrās kravas (degviela, gaiss, skābeklis un ūdens). Georges Lemaître tika palaists 2014. gada 29. jūlijā 23:47:38 UTC ar nesējraķeti Ariane 5ES (VA219) no starta laukuma ELA-3 Gviānas kosmiskajā centrā Kurū, Franču Gviānā. Transportkuģis ar SKS saslēdzās 12. augustā 13:30 UTC automātiskā režīmā pie Zvezda moduļa. Sākotnēji kosmosa kuģi bija paredzēts atvienot no stacijas 2015. gada 14. februārī, bet novadīt no orbītas 27. februārī. Februāra sākumā sabojājās viena no četrām saules bateriju elektroenerģijas ķēdēm. Kosmiskais aparāts var droši darboties ar trijām, un ir droši kontrolējams pat ar divām ķēdēm. Lidojuma kontrolieri nolēma neriskēt, un to novadīt no orbītas nākamajā dienā pēc atvienošanās. 14. februārī 13:42 UTC Georges Lemaître atvienojās no stacijas. 15. februārī ATV-5 veica bremzēšanas manevrus un iegāja Zemes atmosfērā, kur tas sadega (aptuveni 18:04 UTC). Nesadegušās daļas iekrita Klusajā okeānā. VA219 ATV Georges Lemaître Arhivēts 2014. gada 9. augustā, Wayback Machine vietnē. Arianespace Europe's automated cargo craft makes final service call STEPHEN CLARK, SPACEFLIGHT NOW, 2014-08-12 Last ATV lifts off to supply the space station ESA, 2014-07-29, (angliski) ATV to bid farewell to Space Station for last time ESA, 2015-02-10 Коррекция орбиты МКС Новости космонавтики, 2014-08-27, (krieviski) МКС увеличила высоту полета, чтобы избежать столкновения с обломком китайского спутника Новости космонавтики, 2014-11-12, (krieviski) ATV ESA (angliski) ATV-Albert Einstein Arianespace apraksts [1] (angliski) [2] (franciski)