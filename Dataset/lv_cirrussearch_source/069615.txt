"Zāģis" (angļu: Saw) ir 2004. gada ASV šausmu filma, kuras režisors ir Džeimss Vans, bet scenārija autors Lī Vonels. Filmā galvenās lomas atveido Kerijs Elvess, Lī Vonels, Denijs Glovers, Monika Potere, Maikls Emersons un Kens Luns. Šī ir Vana pirmā režisētā pilnmetrāžas filma, kā arī pirmā filma "Zāģis" filmu sērijā. Filmai ir nelineārs sižets un tā stāsta par sērijveida slepkavu ar iesauku "Zāģis", kas sagūsta savus upurus, liekot viņiem piedalīties nāvējošās spēlēs. Filmā divi nākamie Zāģa upuri atmostas vannas istabā, kur vienam tiek pavēlēts nogalināt otru, lai izglābtu savu ģimeni. Filmas scenāriju sarakstīja jau 2001. gadā, bet Vana un Vonela dzimtajā Austrālijā viņi saskārās ar filmas izveides problēmām, kā rezultātā viņi devās uz Losandželosu. Lai palīdzētu piesaistīt producentus, viņi nofilmēja īsfilmu ar ainu no filmas scenārija. Gājiens izrādījās sekmīgs un 2003. gadā uzsāka filmēšanu. Filmas "Zāģis" pirmizrāde notika 2004. gada 19. janvārī Sandensas kinofestivālā. Tiesības uz filmas izplatīšanu iegādājās Lionsgate. Filma ASV kinoteātros nonāca 2004. gada 29. oktobrī. Filma guva lielus finansiālus panākumus, nopelnot 103,9 miljonus ASV dolāru, kļūstot par vienu no vispelnošākajām šausmu filmām kopš filmas "Kliedziens" (1996). Turpinājumu, "Zāģis 2", izdeva 2005. gadā. Filma saņēma pretrunīgas kritiķu atsauksmes, atzinīgi vērtējot sižetu, bet kritizējot tās nihilistisko pieskaņu. Tīmekļa vietnē Rotten Tomatoes filmai ir 50% vērtējums. «Saw (2004)». Box Office Mojo. Skatīts: 2023. gada 31. oktobrī. Michael Fleming. «‘Saw’ comes, conquers». Variety (en-US), 2004-01-12. Skatīts: 2023-10-31. Indiewire. «Lions Gate Gets World Rights To Sundance Midnight Film “Saw”». IndieWire (en-US), 2004-01-13. Skatīts: 2023-10-31. «Saw - Rotten Tomatoes». www.rottentomatoes.com (angļu). 2004-10-29. Skatīts: 2023-10-31. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)