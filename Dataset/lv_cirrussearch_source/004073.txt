Šis raksts ir par dzelzceļa staciju. Par citām jēdziena Līvāni nozīmēm skatīt nozīmju atdalīšanas lapu. Līvāni ir dzelzceļa stacija līnijā Krustpils—Daugavpils, kas atrodas Līvānos, 158 kilometru attālumā no Rīgas Pasažieru stacijas. Līvānu stacijā katru dienu piestāj dīzeļvilcieni Rīga—Daugavpils, Daugavpils—Rīga, Rīga—Krāslava, Krāslava—Rīga un Līvāni—Rīga. Stacijā biļešu kase ir slēgta. Stacija tika atklāta līdz ar dzelzceļa līnijas Rīga—Daugavpils izbūvi 1861. gadā. 1930. gados no stacijas izbūvēja atzarojumu uz kūdras fabriku, bet padomju laikos tika izbūvēti atzarojumi uz stikla fabriku, bioķīmisko rūpnīcu, māju būves kombinātu, kā arī uzcelta jauna stacijas ēka. Vecā stacijas ēka pastāvēja līdz 1944. gadam. Ceļā līdz Rīgas Pasažieru stacijai ir jāpavada aptuveni 2 stundas un 30 minūtes, bet līdz Daugavpils stacijai aptuveni 50 minūtes. Biļetes cena 2016. gadā bija — līdz Daugavpilij 2,50 vai 3,20 EUR, bet līdz Rīgai — 5,35 vai 6,05 EUR. No septembra sākuma līdz maija beigām katru svētdienu kursē atsevišķs dīzeļvilciena maršruts Līvāni—Rīga, vasaras mēnešos minētais dīzeļvilciens nekursē. Līvānu dzelzceļa stacijas vēsture YouTube Līvānu pilsētas telpiskā organizācija «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-04. «Rīga—Daugavpils līnijas vēsture». Arhivēts no oriģināla, laiks: 2012. gada 14. maijā. Skatīts: 2010. gada 19. augustā.