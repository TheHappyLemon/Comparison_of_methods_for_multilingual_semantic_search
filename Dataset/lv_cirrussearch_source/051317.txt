Šis raksts ir par pilsētu Lietuvā. Par citām jēdziena Ignalina nozīmēm skatīt nozīmju atdalīšanas lapu. Ignalina (lietuviešu: Ignalina) ir pilsēta Lietuvā, Utenas apriņķī, Ignalinas rajona un Ignalinas pilsētas seņūnijas administratīvais centrs. Kaut arī Ignalinas AES ir nosaukta šīs pilsētas vārdā, 2009. gada beigās slēgtā elektrostacija atrodas Visaginā, kas ir krietni uz ziemeļiem no Ignalinas. Pie pilsētas - Aukštaitijas Nacionālais parks. Ignalina ir biatlonistes Diānas Rasimovičūtes (Diana Rasimovičiūtė, 1984) dzimtā pilsēta. Ignalina pirmoreiz oficiāli minēta 1810. gadā, kad Ignats Tīzenhauzens nopirka Gineitišķu muižu un pievienoja to pie Ignalinas. Apdzīvotā vieta sāka augt straujāk 1862. gadā, kad, uzbūvējot Sanktpēterburgas - Varšavas dzelzceļu, uz austrumiem no Ignalinas muižas tika uzcelta koka dzelzceļa stacija. 1950. gadā Ignalinai tika piešķirts pilsētas statuss un tā kļuva par Ignalinas rajona centru. Ignalinas sadraudzības pilsētas ir: Būrena, Vācija Helle, Dānija Kongsvingera, Norvēģija Nordodala, Norvēģija Prahatice, Čehija Serocka, Polija Līdzdarbojas projektā Eiroreģions "Ezeru novads" (liet. Ežerų kraštas; baltkr. Oziornyj kraj): Baltkrievija (Braslavas rajons, Glubokas rajons, Moru rajons, Pastavu rajons, Verhņadzvinskas rajons) Latvija (Daugavpils rajons, Daugavpils, Rēzeknes rajons, Rēzekne, Krāslavas rajons, Preiļu rajons) Lietuva (Svenčonu rajons, Utenas rajons, Zarasu rajons, Visagina) Pilsētu iedzīvotāju skaits gada sākumā; pārbaudes datums: 12 februāris 2023. Vikikrātuvē par šo tēmu ir pieejami multivides faili. Skatīt: Ignalina.