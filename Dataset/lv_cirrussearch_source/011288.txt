Aleksandrs Mirskis (dzimis kā Aleksandrs Vinckovičs 1964. gada 20. martā Viļņā) ir Latvijas uzņēmējs un politiķis. Bijušais Eiropas Parlamenta deputāts (2009—2014) un 9. Saeimas deputāts. Pārstāv partiju "Alternative", iepriekš bijis citu politisko spēku biedrs. Pazīstams arī kā dziesmu autors un izpildītājs. Dzimis Viļņā, bet skolā gājis Rīgā, beidzis Rīgas 68. vidusskolu (1981). Absolvējis Kauņas Politehnisko institūtu, būvniecības fakultāti (1986). No 1989. līdz 1990. gadam dienējis Padomju armijā. Pēc Latvijas neatkarības atjaunošanas bija būvniecības kompānijas tehniskais direktors (1990—1999), ģenerāldirektors (1999—2004). Būvniecības projekta vadītājs (2004—2006). Dienējis Latvijas Zemessardzē no 1996. līdz 2008. gadam. Sākotnēji bijis Zemessardzes 17. bataljona komandiera vietnieks. Laikā no 1999. līdz 2002. gadam Speciālo uzdevumu vienības "Vanags" izpletņlēcēju instruktors. Bijis Latvijas bruņoto spēku militāro izpletņlēcēju izlases komandas kapteinis, 2008. gadā izstājies no zemessardzes. A. Mirska pirmā sieva Natālija Mirska arī darbojusies politikā, bijusi Rīgas domes deputāte. Darbību politikā uzsācis kā tobrīd Rīgas domē pie varas esošās partijas LSDSP biedrs. Laikā no 2001. līdz 2004. gadam A. Mirskis bija Rīgas mēra Gundara Bojāra padomnieks minoritāšu jautājumos.2005. gada pašvaldību vēlēšanās nesekmīgi kandidēja uz vietu Rīgas domē no Tautas Saskaņas partijas. 2006. gadā A. Mirskis tika ievēlēts 9. Saeimā. "Saskaņas centrs" frakcijas priekšsēdētāja vietnieks. 2009. gadā tika ievēlēts Eiropas Parlamentā, ar vēlētāju atbalstu paceldamies "Saskaņas Centra" sarakstā no septītās uz otro pozīciju. Eiropas Parlamentā bija Sociālistu un demokrātu progresīvās alianses grupas pārstāvis, darbojas Ārlietu komitejā. 2010. gadā A. Mirskis izstājās no partijas "Saskaņa" un apvienības "Saskaņas Centrs", komentējot savu izstāšanos ar sekojošu frāzi: "Nevēlos, lai man būtu kas kopīgs ar cilvēkiem, kuriem — gods, sirdsapziņa, godīgums — ir tukši vārdi. Labāk būt par izsalkušu ērgli, nekā pārtikušu aunu!". 2013. gadā A. Mirskis izveidoja partiju "Alternative", kļūstot par tās vadītāju. 2014. gada Eiropas Parlamenta vēlēšanās kandidēja no politiskās partijas "Alternative" saraksta, taču netika ievēlēts. 2017. gada pašvaldību vēlēšanās nesekmīgi kandidēja uz vietu Daugavpils domē no partijas "Alternative" saraksta. Tāpat kandidēja arī Rīgas domes ārkārtas vēlēšanās 2020. gadā, taču saraksts nesaņēma pietiekošu vēlētāju atbalstu, lai iekļūtu domē, un 2021. gada Latvijas pašvaldību vēlēšanās uz vietu Daugavpils domē, kur tāpat netika ievēlēts. Veicis vairāk kā 700 lēcienu ar izpletni. Vairāk nekā 121 muzikālu izpildījumu autors. Laikā no 1996. līdz 2018. gadam ierakstīja 12 mūzikas albumus. Tādu dziesmu kā "Mana pelēkā pilsēta" (Серый мой город), "Tu uzvarēsi" (Ты победишь), "Laiks" (Время), "Sveika, Svetlana" (Привет Светлана), "Ot vinta!" (От винта!) un daudzu citu dziesmu autors. Nodibinājis kino ražošanas sabiedrību "Historical Museum" (2016). Pēc savas grāmatas "Vulfa Gūtmaņa alternatīva" motīviem 2015.—2018. gadā uzņēma mākslas filmu "Gūtmaņa alternatīva" par notikumiem Latgalē Otrā pasaules kara laikā. 2018. gada decembrī kinoteātrī "Splendid Palace" notika mākslas filmas "Gūtmaņa alternatīva" pirmizrāde. Follow me to the Sky (1997) Однажды в Латвии (1998) Серый мой город (1999) На другом берегу (2000) Любимому городу посвящается (2001) Не верь (2001) Ты победишь (2005) Седьмой (2009) О войне, отваге, родине! В День Победы (2012) Динабург (2014) Grāfs Mirskis Minhauzens Diena «Aleksandrs Mirskis on the European Parliament website». Europarl.europa.eu. 2009-07-14. Skatīts: 2011-12-17. Eiroparlamenta deputāts Mirskis izstājies no SC tvnet CVK profils Arhivēts 2016. gada 12. martā, Wayback Machine vietnē. Eiropas parlamenta profils