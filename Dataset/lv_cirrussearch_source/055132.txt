Pjērs Edmons Pesē (franču: Pierre Edmond Payssé; dzimis 1873. gada 21. novembrī, miris 1938. gada 5. decembrī) bija franču sporta vingrotājs un skolotājs. Izcīnījis divas zelta medaļas 1906. gada neoficiālajās olimpiskajās spēlēs, kā arī izcīnīja vairākas medaļas pasaules čempionātā sporta vingrošanā. Vēlāk viņš darbojās pie sieviešu piesaistes un dalības sportā. Pesē 1900. gada vasaras olimpiskajās spēlēs Parīzē startēja vienīgajā disciplīnā — individuālajā daudzcīņā. Šajā disciplīnā viņš izcīnīja dalīto 4. vietu kopā ar francūzi Žilu Rolānu, abiem iegūstot 290 punktus un piekāpjoties medaļniekiem Gistavam Sandrā (zelta medaļa), Noēlam Bā (sudraba medaļa) un Lisjēnam Demanē (bronzas medaļa). 1903. gada pasaules čempionāts sporta vingrošanā Antverpenē viņš zelta medaļu komandu daudzcīņā un sudraba medaļu vingrošanā uz stieņa. Pēc diviem gadiem 1905. gada pasaules čempionāts sporta vingrošanā Bordo viņš atkal izcīnīja zelta medaļu komandu daudzcīņā, sudraba medaļu — vingrošanā uz stieņa un bronzas medaļu — līdztekās. 1906. gadā Pesē startēja neoficiālājās olimpiskajās spēlēs Atēnās. Šajās spēlēs viņš izcīnīja divas zelta medaļas individuālajās daudzcīņās ar 5 disciplīnām un 6 disciplīnām. Vēlāk viņš strādāja par skolotāju. 1912. gadā viņš palīdzēja izveidot Fémina Sports. Fémina Sports sāka darboties kā vingrošanas klubs, bet vēlāk tas koncentrējās arī uz citiem sporta veidiem. 1918. gadā Pesē atrada šim klubam pastāvīgu atrašanās vietu. 1915. gadā Fémina Sports piedalījās Francijas pirmajās sieviešu vieglatlētikas sacensībās. 1917. gadā Pesē palīdzēja organizēt sieviešu komandas Fémina Sports futbola maču pret vīriešu futbola komandu. Mači tika kopā spēlēti sešus mēnešus, līdz tos bloķēja Francijas sporta federācija, kas aizliedza vīriešu futbola komandām spēlēt pret sieviešu komandām. 1917. gada decembrī viņš palīdzēja izveidot Fédération des Sociétés Féminines Sportives de France. «Pierre Paysse». Sports-Reference.com (angļu). Arhivēts no oriģināla, laiks: 2020. gada 18. decembris. «Paris 1900 Gymnastics». Starptautiskā Olimpiska komiteja. Skatīts: 2020. gada 5. decembris. 125th Anniversary - The story goes on... FIG. International Gymnastics Federation. 2005. 61. lpp. «Gymnastics at the 1906 Athina Summer Games: Men's Individual All-Around». Sports-Reference.com (angļu). Arhivēts no oriģināla, laiks: 2020. gada 18. decembris. «Gymnastics at the 1906 Athina Summer Games: Men's Individual All-Around, 5 Events». Sports-Reference.com (angļu). Arhivēts no oriģināla, laiks: 2020. gada 18. decembris. Sheila Scraton, Jonathan Magee, Jayne Caldwell, Katie Liston. Women, Football and Europe: Histories, Equity and Experience. Meyer & Meyer Verlag, January 2008. 29. lpp. ISBN 9781841262253. Skatīts: 2018. gada 10. novembris. Thomas Bauer. La Sportive dans la littérature française des Années folles (franču). Presses Univ. Septentrion, 2011. 32–33. lpp. ISBN 9782757401736. Skatīts: 2018. gada 10. novembris. Andrew Boyd Hutchingon. The Complete History of Cross-Country Running: From the Nineteenth Century to the Present Day. Skyhorse Publishing, January 2018. ISBN 9781631440779. Skatīts: 2018. gada 10. novembris. «Fémina Sports» (franču). Fémina Sports. Arhivēts no oriģināla, laiks: 2013. gada 13. novembrī. Skatīts: 2018. gada 10. novembris. Roberta J Park, Patricia Vertinsky. Women, Sport, Society: Further Reflections, Reaffirming Mary Wollstonecraft. Routledge, September 2013. 53. lpp. ISBN 9781317985808. Skatīts: 2018. gada 10. novembris. Pjērs Pesē (SOK profils) (angliski) Pjērs Pesē (Olympedia profils) (angliski) Pjērs Pesē (Sports Reference profils) (angliski)