Helas bāka (poļu: Latarnia Morska Hel) atrodas Polijā, Pomožes vojevodistes Puckas apriņķa Helā, Baltijas jūras krastā uz Helas pussalas. Šajā vietā bākai līdzīgs objekts jau atradies pirms pašreizējās celtnes uzcelšanas, kas šajā vietā atrodas kopš 1827. gada, kad tika uzbūvēts 41,7 m augsts sarkano ķieģeļu tornis. 1911. gadā bākā tika uzstādīta mehāniska sirēna. 1939. gada 19. septembrī, Polijas kampaņas laikā, poļu sapieri bāku uzspridzināja, lai traucētu vācu artilērijai precīzu apšaudi. 1942. gadā pēc vāciešu pavēles bāka tika atjaunota ar vietējo iedzīvotāju spēkiem. Bākas augstums ir 41,5 m. Bāku veido astoņšķautnains tornis ar galeriju un laternu. Tornis ir sarkanā krāsā. Gaismas elements atrodas 40,8 m virs jūras līmeņa. Gaismas elementu veido lēcas un divas 1 kW spuldzes. Gaisma balta (5 s deg, 5 s pārtraukums). Gaismas signāls redzams 18 jūras jūdžu attālumā. 2007. gadā Polijas pasts izdeva pastmarku ar bākas attēlu. «Polijas tūrisma objekts: Helas bāka». Arhivēts no oriģināla, laiks: 2016. gada 6. martā. Skatīts: 2015. gada 6. aprīlī. «Pastmarka». Arhivēts no oriģināla, laiks: 2009. gada 24. janvārī. Skatīts: 2008. gada 13. aprīlī. Vikikrātuvē par šo tēmu ir pieejami multivides faili. Skatīt: Helas bāka. Koordinātas: 54°36′06.00″N 18°48′56.00″E﻿ / ﻿54.6016667°N 18.8155556°E﻿ / 54.6016667; 18.8155556