Tomass Marks Hermons (angļu: Thomas Mark Harmon; dzimis 1951. gada 2. septembrī) ir amerikāņu aktieris. Viņa tēvs Toms Hermons ir spēlējis amerikāņu futbolu universitātes laikā, saņēmis Heismana balvu (tā tiek piešķirta gada labākajam amerikāņu futbola spēlētājām koledžu futbolā), viņa māte Elīze Noksa ir bijusi māksliniece un aktrise. Pats Marks arī universitātē spēlēja amerikāņu futbolu, bija saspēles vadītājs, spēlējis UCLA "Bruins". Aktiera karjeru televīzijā sācis 1973. gadā ar lomu vienā no seriāla Ozzie's Girls sērijām. Vēlāk piedalījās vairāku seriālu vienas sērijas filmēšanā, 1977. gadā debitēja filmā Eleanor and Franklin: The White House Years, tāpat bijis galveno lomu atveidotājs vairākos seriālos. Kopš 2003. gada filmējas seriālā "NCIS: militārās izmeklēšanas dienests" (NCIS). Vairākkārt ticis nominēts People's Choice balvai, Ekrāna aktieru ģildes balvai un Zelta globusa balvai. Vikikrātuvē par šo tēmu ir pieejami multivides faili. Skatīt: Marks Hermons. IMDb profils (angliski) AllMovie profils (angliski)