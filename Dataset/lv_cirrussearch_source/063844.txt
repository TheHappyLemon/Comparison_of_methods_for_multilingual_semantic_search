Ģula Grošičs (ungāru: Grosics Gyula, dzimis 1926. gada 4. februārī, miris 2014. gada 13. jūnijā) bija Ungārijas futbolists un futbola treneris, spēlēja vārtsarga pozīcijā, bijis Ungārijas futbola izlases dalībnieks. Bijis viens no ungāru "Zelta komandas" pārstāvjiem 1950. gados. Uzskatīts par vienu no visu laiku labākajiem vārtsargiem, Grošiču dēvē arī par pirmo sweeper-keeper vārtsargu, kurš aktīvi piedalījās saspēlēs ar aizsargiem. Ungāru līdzjutēju vidū ieguvis iesauku "Melnā pantera" (Fekete Párduc) sava melnā spēļu krekla dēļ. Ar izlasi izcīnījis zelta medaļu 1952. gada vasaras olimpiskajās spēlēs Helsinkos, kā arī otro vietu 1954. gada FIFA Pasaules kausā. Piedalījies arī 1958. un 1962. gada FIFA Pasaules kausā. Budapest Honvéd Ungārijas līga: 1950, 1952, 1954, 1955 Ungārija Vasaras olimpiskās spēles zelta medaļa: 1952 Dan Talintyre. «The 50 Greatest Goalkeepers in History». Bleacher Report (angļu). Skatīts: 2022-10-07. «Hungary’s greatest goalkeeper Gyula Grosics dies at 88». Biharprabha News | Connecting Bihar with the entire World (en-US). Skatīts: 2022-10-07. Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)