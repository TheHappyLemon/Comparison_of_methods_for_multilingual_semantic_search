Nikolā Ahils Parošs (franču: Nicolas Achille Paroche; dzimis 1868. gada 1. martā, miris 1933. gada 27. maijā) bija franču sporta šāvējs. Startējis 1900. gada un 1920. gada vasaras olimpiskajās spēlēs, kurās kopā izcīnījis piecas olimpiskās medaļas, kā arī izcīnījis vairākas medaļas pasaules čempionātā. 1900. gada vasaras olimpiskajās spēlēs Parīzē Parošs startēja septiņās šaušanas disciplīnās, no kurām četrās izcīnīja olimpiskās medaļas. Olimpisko zelta medaļu viņš izcīnīja 300 metru šaušanā guļus pozīcijā. Sudraba medaļas viņš izcīnīja 50 metru šaušanā individuālajās un arī komandas sacensībās, bet bronzas medaļu ieguva 300 metru šaušanā komandām. 1920. gada vasaras olimpiskajās spēlēs Antverpenē Parošs startēja 10 šaušanas disciplīnās. Olimpisko sudraba medaļu viņš izcīnīja 300 metru šaušanā ar militāro šauteni guļus pozīcijā. Periodā no 1897. līdz 1921. gadam Parošs izcīnīja 31 medaļu (7 zelta, 15 sudraba un 9 bronzas medaļas) pasaules čempionātā šaušanā. Olimpiskās spēles «Achille Paroche». Olympedia. Skatīts: 2021. gada 25. novembris. «Paris 1900 Shooting: army rifle 300m prone men Results». Starptautiskā Olimpiska komiteja. Skatīts: 2021. gada 8. augusts. «Paris 1900 Shooting: 50m pistol 60 shots men Results». Starptautiskā Olimpiska komiteja. Skatīts: 2021. gada 26. jūlijs. «Paris 1900 Shooting: 50m army pistol team men Results». Starptautiskā Olimpiska komiteja. Skatīts: 2021. gada 27. jūlijs. «Paris 1900 Shooting: free rifle team men Results». Starptautiskā Olimpiska komiteja. Skatīts: 2021. gada 8. augusts. «Antwerp 1920 Shooting: 300m free rifle prone team men Results». Starptautiskā Olimpiska komiteja. Skatīts: 2021. gada 25. novembris. Ahils Parošs (Olympics profils) (angliski) Ahils Parošs (Olympedia profils) (angliski) Ahils Parošs (Sports Reference profils) (angliski)