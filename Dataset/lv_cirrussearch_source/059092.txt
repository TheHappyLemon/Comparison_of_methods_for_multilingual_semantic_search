Katarīna Līnsbergere (vācu: Katharina Liensberger; dzimusi 1997. gada 1. aprīlī Feldkirhā) ir austriešu kalnu slēpotāja, kas specializējas slalomā un milzu slalomā. Pasaules kausa sacensībās debitēja 2016. gada janvārī. Piedalījās 2018. gada ziemas olimpiskajās spēlēs Phjončhanā un izcīnīja sudraba medaļu komandu sacenībās, bet slalomā ieņēma 8. vietu. Pirmo reizi vietu uz goda pjedestāla PK posmos izcīnīja 2019. gada 8. janvārī Flahavā, Austrijā, ieņemot 3. vietu slalomā. 2019. gada Pasaules čempionātā Orē izcīnīja sudraba godalgu komandu sacensībās. 2019.—2020. gada Pasaules kausa sezonā izcīnīja 3. vietu slaloma disciplīnas kopvērtējumā. 2021. gada Pasaules čempionātā Kortīnā d'Ampeco ieguva divas zelta medaļas (slalomā un paralēlajā milzu slalomā), kā arī bronzu milzu slalomā. 2021. gada 13. martā Orē slalomā izcīnīja savu pirmo uzvaru PK posmos. Nedēļu vēlāk uzvarēja arī slaloma sacensībās Lencerheidē, Šveicē, nodrošinot uzvaru 2020.—2021. gada Pasaules kausa slaloma disciplīnas kopvērtējumā. «Vlhova defeated Shiffrin in Flachau, Liensberger for the first time on the podium». newsbeezer.com (angļu). 2019. gada 9. janvāris. Skatīts: 2021. gada 19. novembrī. «Liensberger notches first career World Cup win». fis-ski.com (angļu). 2021. gada 13. janvāris. Skatīts: 2021. gada 19. novembrī. «Slalom globe for Liensberger, Overall Globe to Vlhova». fis-ski.com (angļu). 2021. gada 20. janvāris. Skatīts: 2021. gada 19. novembrī. Vikikrātuvē par šo tēmu ir pieejami multivides faili. Skatīt: Katarīna Līnsbergere. Oficiālā tīmekļa vietne (vāciski) Olympedia profils (angliski) The Sport.org profils (angliski) Munzüger Sport profils (vāciski) FIS profils (kalnu slēpošana) (angliski)