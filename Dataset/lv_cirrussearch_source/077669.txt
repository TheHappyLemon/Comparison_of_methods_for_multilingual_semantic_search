Marlons Brando (angļu: Marlon Brando; dzimis 1924. gada 3. aprīlī, miris 2004. gada 1. jūlijā) bija amerikāņu aktieris. Viņš tiek uzskatīts par vienu no visu laiku labākajiem aktieriem. Amerikas Kinoinstitūta sarakstā AFI 100 gadi... 100 zvaigznes Brando ieņem ceturto vietu starp visu laiku izcilākajām vīriešu kārtas zvaigznēm. Žurnāls Time Brando iekļāvis sarakstā "Time 100: Gadsimta visietekmīgākie cilvēki". 18 gadu vecumā Brando devās uz Ņujorku, kur iesaistījās teātra studijās un drīz sāka piedalīties atsevišķās izrādēs vasaras sezonas teātros. 1944. gadā Brando uzsāka karjeru kā teātra aktieris Brodvejā. Viņš guva panākumus ar Stenlija Kovaļska lomu Tenesija Viljamsa lugā "Ilgu tramvajs" 1947. gadā. Brando pirmā kinoloma bija filmā The Men (1950). Jau ar nākamo filmu, kas bija "Ilgu tramvaja" adaptācija tāda paša nosaukuma filmai, Brando kļuva slavens. Par Stenlija lomu šajā 1951. gada filmā "Ilgu tramvajs" Brando tika nominēts Amerikas Kinoakadēmijas balvai. Brando pavisam 8 reizes bijis nominēts Amerikas Kinoakadēmijas balvai, bet ieguvis to divreiz — par galvenajām lomām filmās "Ostā" (1954) un "Krusttēvs" (1972). Vēl nominēts Kinoakadēmijas balvai bija par lomām filmās "Viva Sapata!" (Viva Zapata!, 1952), "Jūlijs Cēzars" (Julius Caesar, 1953), Sayonara (1957), "Pēdējais tango Parīzē" (Last Tango in Paris, 1972), un nominācija labākā otrā plāna aktierim par lomu filmā A Dry White Season (1989). "Ilgu tramvajs" (A Streetcar Named Desire, 1951, režisors Elija Kazans) Viva Zapata! (1952, režisors Elija Kazans) Julius Caesar (1953, režisors Džozefs Mankevičs) The Wild One (1953, režisors Lāslo Benedeks) "Ostā" (On the Waterfront, 1954, režisors Elija Kazans) Guys and Dolls (1955, režisors Džozefs Mankevičs) "Jaunie lauvas" (The Young Lions, 1958, režisors Edvards Dmitriks) The Fugitive Kind (1960, režisors Sidnijs Lūmets) One-Eyed Jacks (1961, arī režisors) The Chase (1966, režisors Arturs Penns) "Krusttēvs" (The Godfather, 1972, režisors Frānsiss Fords Kopola) "Pēdējais tango Parīzē" (Last Tango in Paris, 1972, režisors Bernardo Bertoluči) "Supermens" (Superman, 1978, režisors Ričards Doners) "Mūsdienu apokalipse" (Apocalypse Now, 1979, režisors Frānsiss Fords Kopola) "Dons Žuans de Marko" (Don Juan DeMarco, 1995, režisors Džeremijs Levens) The Island of Dr. Moreau (1996, režisors Džons Frankenheimers) "Aplaupīšana" (The Score, 2001, režisors Frenks Ozs) «Marlon Brando» (angliski). Time. Arhivēts no oriģināla, laiks: 2008. gada 13. septembrī. Skatīts: 2016. gada 3. augustā. «Time Magazine: 100 Most Important People of the 20th Century». Ranker.com. Arhivēts no oriģināla, laiks: 2015. gada 3. februārī. Skatīts: 2014. gada 22. maijā. Vikikrātuvē par šo tēmu ir pieejami multivides faili. Skatīt: Marlons Brando. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Oficiālā tīmekļa vietne (angliski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)