British Racing Motors (parasti saīsināti saukta par BRM) bija Formula 1 autosacīkšu komanda, kuru dibināja briti Reimonds Mejs un Pīters Bertons. Formula 1 čempionātā tā piedalījās no 1951. līdz 1977. gadam, izcīnot vienu konstruktoru kausu un vienu pasaules čempiona titulu (abus 1962. gadā). Reimonds Mejs un Pīters Bertons 1945. gadā dibināja British Racing Motors. 1951. gadā komanda sāka piedalīties Formula 1 sacensībās. Komandas pirmo uzvaru 1959. gada Nīderlandes Grand Prix guva zviedrs Jo Bonniers. 1962. gadā komandā brauca Greiems Hils un Dens Gērnijs. Togad Hils izcīnīja komandas vienīgo čempiona titulu, turklāt, komanda ieguva konstruktoru kausu. 1970. gados komandas sniegums kļuva vājāks, līdz komanda beidza pastāvēt pēc 1977. gada.