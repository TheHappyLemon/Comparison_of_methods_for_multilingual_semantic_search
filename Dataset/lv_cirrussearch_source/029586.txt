Džeimss Rojs Horners (angļu: James Roy Horner; dzimis 1953. gada 14. augustā, miris 2015. gada 22. jūnijā) bija amerikāņu komponists un diriģents, filmu oriģinālmūzikas autors un aranžētājs. Desmit reizes nominēts Amerikas Kinoakadēmijas balvai, no kurām balvu ieguvis divas reizes — par labāko oriģinālmūziku ("Titāniks", 1997) un par labāko dziesmu (dziesmu My Heart Will Go On no filmas "Titāniks", apbalvots kopā ar dziesmas teksta autoru Villu Dženingsu). Par mūziku šai filmai un dziesmu saņēmis arī divas Zelta globusa balvas un trīs Grammy balvas. Kopumā savas karjeras laikā ieguvis 12 Grammy balvas. 2015. gada 22. jūnijā Horners gāja bojā, pilotējot savu nelielo turbodzinēja lidmašīnu. Tā avarēja Lospadres nacionālā meža teritorijā, netālu no Santabarbaras. Horners lidmašīnā atradās viens. Hornera radošā darbība bija 37 gadu garumā (1978—2015). Viņš ir komponējis mūziku vairāk nekā 100 filmām. Starp viņa nozīmīgākajiem darbiem ir mūzika filmām: Something Wicked This Way Comes (1983) Krull (1983) Cocoon (1985) "Komando" (Commando, 1985) "Svešie" (Aliens, 1986) "Amerikāņu aste" (An American Tail, 1986) "Brīnumu lauks" (Field of Dreams, 1989) "Mīļā, es samazināju bērnus!" (Honey, I Shrunk the Kids, 1989) "Slava" (Glory, 1989) "Amerikāņu aste: Feivels dodas uz rietumiem" (An American Tail: Fievel Goes West, 1991) "Patriotu spēles" (Patriot Games, 1992) "Pelikānu lieta" (The Pelican Brief, 1993) "Reālie draudi" (Clear and Present Danger, 1994) "Rudens leģendas" (Legends of the Fall, 1994) "Kaspers" (Casper, 1995) "Drošsirdis" (Braveheart, 1995) "Apollo 13" (1995) "Izpirkums" (Ransom, 1996) "Drosme liesmās" (Courage Under Fire, 1996) "Titāniks" (1997) "Zorro maska" (The Mask of Zorro, 1998) "Katastrofa" (Deep Impact, 1998) "Absolūtā vētra" (The Perfect Storm, 2000) "Kā Grinčs nozaga Ziemassvētkus" (How the Grinch Stole Christmas, 2000) "Brīnišķais prāts" (A Beautiful Mind, 2001) "Smilšu un miglas nams" (House of Sand and Fog, 2003) "Troja" (Troy, 2004) "Lidojuma plāns" (Flightplan, 2005) The New World (2005) "Spaidervika hronikas" (The Spiderwick Chronicles, 2008) "Avatars" (2009) "Karatē puika" (The Karate Kid, 2010) "Apbrīnojamais Zirnekļcilvēks" (The Amazing Spider-Man, 2012) «James Horner, ‘Titanic’ Composer, Dies in Plane Crash». Variety. «James Horner, Film Composer for 'Titanic' and 'Braveheart,' Dies in Plane Crash». The Hollywood Reporter. IMDb profils (angliski) AllMovie profils (angliski) Box Office Mojo profils (angliski)