Raiens Saters (angļu: Ryan Suter; dzimis 1985. gada 21. janvārī) ir amerikāņu hokejists, aizsargs, ASV hokeja izlases dalībnieks. Pašlaik (2021) Saters spēlē Nacionālās hokeja līgas kluba Dalasas "Stars" sastāvā. 2004.—05. gada sezonu aizvadījis AHL kluba Milvokī "Admirals" sastāvā, savu profesionāļa karjeru Saters uzsāka 2005.—06. gada sezonā, izcīnot vietu NHL kluba Našvilas "Predators" pamatsastāvā. 2008. gada vasarā Saters savu līgumu ar "Predators" pagarināja uz nākamajiem četriem gadiem, 2011.—12. gada sezonā piedaloties arī NHL Visu Zvaigžņu spēlē. 2012. gada vasarā Saters pievienojās Minesotas "Wild" rindām, noslēdzot ar klubu līgumu uz nākamajiem 13 gadiem. 2013. gadā tika iekļauts līgas simboliskajā izlasē. ASV hokeja izlases sastāvā izcīnījis sudraba medaļas 2010. gada olimpiskajās spēlēs, piedalījies piecos Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)