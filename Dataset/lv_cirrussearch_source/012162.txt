Džordžs Orsons Velss (angļu: George Orson Welles; dzimis 1915. gada 6. maijā, miris 1985. gada 10. oktobrī) bija amerikāņu aktieris, kinorežisors, rakstnieks, producents. Sākotnēji darbojies teātrī, paralēli arī kā radio iestudējumu režisors. Vēsturē iegājis O. Velsa veidotais Herberta Velsa fantastikas romāna "Pasauļu karš" inscenējums CBS kanālā 1938. gadā, kas bija ieturēts reālistiskas radiopārraides stilā. Daudzi klausītāji kā patiesu uztvēra informāciju par citplanētiešu uzbrukumu, kas izraisīja paniku ASV ziemeļaustrumos (pārraidi klausījās ap 6 miljoni cilvēku). O. Velss ticis atzīts par savu inovatīvo dramatisko producēšanu, kā arī īpatnējo balsi un personību. Kinorežisora karjeras laikā režisēja vienīgi 13 pilnmetrāžas filmas, taču viņa pirmā filma — 1941. gadā izlaistā "Pilsonis Keins" tiek uzskatīta par vienu no izcilākajām un inovatīvākajām filmām kino vēsturē. Citas ievērojamākās filmas ir "Lieliskie Ambersoni" (1942), "Svešinieks" (1946), "Lēdija no Šanhajas" (1947), "Ļaunuma pieskāriens" (1958), "Process" (1962), Chimes at Midnight (1965) un F for Fake (1974). 2002. gadā O. Velss tika atzīts par visu laiku izcilāko kinorežisoru divās dažādās Britu filmu institūta aptaujās, kurās piedalījās režisori un kritiķi. «Touch of Evil». rogerebert.suntimes.com. Arhivēts no oriģināla, laiks: 2012. gada 12. janvārī. Skatīts: 2009. gada 30. decembris. «Chimes at Midnight :: rogerebert.com :: Great Movies». Rogerebert.suntimes.com. 2006. gada 4. jūnijs. Arhivēts no oriģināla, laiks: 2012. gada 12. janvārī. Skatīts: 2009. gada 30. decembris. Eder, Bruce. "Orson Welles > Filmography — Allmovie". Allmovie. Allmovie.com. Accessed May 28, 2010. «Sight & Sound |Top Ten Poll 2002 – The Directors' Top Ten Directors». BFI. 2006. gada 5. septembris. Skatīts: 2009. gada 30. decembris. «Sight & Sound |Top Ten Poll 2002 – The Critics' Top Ten Directors». BFI. 2006. gada 5. septembris. Skatīts: 2009. gada 30. decembris. Vikikrātuvē par šo tēmu ir pieejami multivides faili. Skatīt: Orsons Velss. IMDb profils (angliski) Internet Broadway Database profils (angliski) AllMovie profils (angliski) Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski)