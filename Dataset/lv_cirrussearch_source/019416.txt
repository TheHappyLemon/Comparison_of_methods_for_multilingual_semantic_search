Reto Berra (Reto Berra; dzimis 1987. gada 3. janvārī) ir šveiciešu hokejists, vārtsargs, Šveices hokeja izlases dalībnieks. Pašlaik (2024) Berra spēlē Šveices hokeja līgas vienībā HC Fribourg-Gottéron. Profesionāļa karjeru Berra sāka 2003.—04. gada sezonā, kad aizvadīja debijas spēli NLB līgas kluba GCK Lions rindās. Jau divas sezonas vēlāk hokejists aizvadīja divas spēles arī Šveices hokeja līgas kluba Cīrihes "Lions" sastāvā. 2007. gadā Berra pārcēlās uz HK Davosas rindām, kļūstot par kluba otro vārtsargu, 2008.—09. gada sezonā kopā ar klubu kļūstot par Šveices čempionu. 2009.—10. gada sezonu hokejists uzsāka jau kā HK Bīle pamatvārtsargs. 2012. gadā Berra tika atzīts par visas līgas labāko vārtsargu. 2013. gada vasarā hokejists pievienojās NHL kluba Kalgari "Flames" rindām, dalot komandas pamatvārtsarga pienākumus ar Karri Remi. Vairākas spēles aizvadīja arī komandas AHL vienībā Ebotsfordas "Heat", taču martā tika aizmainīts uz Kolorādo "Avalanche". Turpmākas divas sezonas Berra bija "Avalanche" otrais, trešais vārtsargs. 2016. gada vasarā noslēdza līgumu ar Floridas "Panthers", nākamo sezonu uzsākot AHL klubā Springfildas "Thunderbirds". Sezonas gaitā "Panthers" rindās aizvadīja septiņas spēles. 2017. gada aprīlī noslēdza trīs gadu līgumu ar Šveices hokeja līgas vienību HC Fribourg-Gotteron, taču jūlijā noslēdza viena gada līgumu ar Anahaimas "Ducks". "Ducks" rindās nākamajā sezonā Berra aizvadīja piecas spēles. Šveices hokeja izlases rindās piedalījies 2014. gada olimpisko spēļu turnīrā, izcīnījis sudraba medaļas 2013. gada un 2018. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)