Bredlijs Emanuels Bīls (angļu: Bradley Emmanuel Beal; dzimis 1993. gada 28. jūnijā Sentluisā) ir amerikāņu basketbolists, spēlē uzbrūkošā aizsarga pozīcijā. 2023. gadā pārstāv Nacionālās basketbola asociācijas klubu Fīniksas "Suns". No 2012. gada līdz 2023. gadam spēlēja Vašingtonas "Wizards", būdams komandas līderis. Trīskārtējs NBA Visu Zvaigžņu spēles dalībnieks. Pēc vienas sezonas NCAA, kur pārstāvēja Floridas Universitātes komandu "Gators", B. Bīls pieteicās NBA draftam. 2012. gada NBA draftā viņu Vašingtonas "Wizards" izraudzījās pirmajā kārtā ar trešo kārtas numuru. Debijas sezonā B. Bīls tika iekļauts NBA simboliskajā debitantu izlasē. "Wizards" sastāvā aizvadījis visas septiņas savas NBA sezonas, jau no pirmās spēlējot pārsvarā komandas starta pieciniekā. Četras sezonās komanda kvalificējās NBA izslēgšanas spēlēm. 2018. un 2019. gadā B. Bīls bija NBA Visu Zvaigžņu spēles dalībnieks. 2017. gada 5. decembrī B. Bīls guva 51 punktu uzvarā pār Portlendas "Trail Blazers", kas bija spēlētāja karjeras rezultativitātes rekords. 2019.—2020. gada NBA sezonu komanda uzsāka bez vairāku iepriekšējo gadu līdera Džona Vola laukumā, kurš ilgstoši āarstēja trumu, tādējādi B. Bīls kļuva par neapstrīdamu komndas līderi. Trijās no sezonas pirmajām 10 spēlēm viņš guva vairāk nekā 40 punktus. 2020. gada 23 februārī, zaudētā spēlē pret Čikāgas "Bulls" B. Bīls guva 53 putnkts, kas kļuva par rezultatīvāko spēli viņa spēlētāja karjerā. Šī kļuva arī par spēlētāja rezultatīvāko sezonu, vidēji spēlē gūstot nedaudz vairāk par 30 punktiem. 2020.—2021. gada NBA sezonas sākumā B. Bīls nostiprinājās līgas rezultatīvāko spēlētāju ranga pirmajā vietā, bet visu sezonu beidza kā otrais rezultatīvākais aiz Stefena Karija, gūstot vidēji 31,3 punktus spēlē (karjeras rezultatīvākā sezona). Šajā sezonā viņš pirmo reizi karjerā tika iebalsots NBA Visu Zvaigžņu spēles starta pieciniekā un sezonas noslēgumā iekļauts līgas trešajā simboliskajā izlasē. 2021. gada 6. janvārī zaudētā spēlē pret Filadelfijas "76ers" (136—141) viņš guva 60 punktus, šai kļūstot par karjeras rezultatīvāko spēli, kā arī dalot rekordu "Wizards" komandas vēsturē ar Džilbertu Arenasu. Sezonas noslēgumā "Wizards" kvalificējās play-in spēlēm, tajās pārspēja Indiānas "Pacers" un iekļuva play-off turnīrā, kur izstājās pirmajā kārtā. 2022. gada 1. janvāra spēlē pret Čikāgas "Bulls" (zaudējums pēdējā sekondē ar rezultātu 119—120) B. Bīls bez 27 gūtajiem punktiem iedeva komandas biedriem arī 17 rezultatīvas piespēles, kas ir viņa karjeras rekords. 2022. gada vasarā "Wizards" un B. Bīls noslēdza jaunu līgumu, kas paredz maksimāli iespējamo atalgojuma summu: 251 miljonu dolāru 5 gados. Pēc 2022.—2023. gada NBA sezonas spēlētājs aicināja klubu meklēt viņa maiņas iespējas, kā rezultātā jūnijā tika paziņots, ka B. Bīls pārceļas uz vienu no Rietumu konferences spēcīgākajiem klubiem Fīniksas "Suns", kas pret viņu mainīja Krisu Polu un Lendriju Šametu, kā arī 10 dažādas vērtības nākotnes drafta iespējas. ASV basketbola izlases sastāvā kļuvis par Pasaules čempionu U17 vecuma grupā 2010. gadā, gūstot vidēji 18 punktus spēlē un kļūstot par čempionāta labāko spēlētāju. B. Bīls bija iekļauts ASV pieaugušo basketbola izlases sastāvā startam 2020. gada olimpiskajās spēlēs, kas notika Tokijā 2021. gadā. Tomēr līdz olimpiskajām sacensībām viņš nenokļuva, jo pēc pārbaudes spēlēm viņam tika konstatēta pozitīva Covid-19 analīze. https://sportacentrs.com/basketbols/nba/kristaps_porzingis/19062023-porzinga_komanda_aizmainis_lideri_bils_do Bradley Beal pours in 51 points as Wizards rebound from 47-point loss ESPN nba.com. «DeRozan beats the buzzer again, giving Bulls 7 straight wins». «Wizards' Bradley Beal to re-sign on 5-year max deal». NBA.com (angļu). Skatīts: 2022-12-21. Woj: The Wizards are working with Bradley Beal on trade scenarios | NBA Today. Atjaunināts: 2023-06-19 «Wizards Agree to Trade Beal to Phoenix, Acquire Paul, Shamet and Draft Picks». www.nba.com (angļu). Skatīts: 2023-07-12. Vikikrātuvē par šo tēmu ir pieejami multivides faili. Skatīt: Bredlijs Bīls. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)