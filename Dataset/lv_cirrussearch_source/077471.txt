Maiks Iguldens (angļu: Mike Iggulden; dzimis 1982. gada 9. novembrī) ir bijušais kanādiešu hokejists, centra uzbrucējs. Karjeras laikā aizvadījis 12 spēles Nacionālajā hokeja līgā, taču vēlāk daudzus gadus spēlējis Eiropas vadošajās līgās. 2009.—10. sezonā Iguldens spēlēja KHL klubā Rīgas "Dinamo". Līdz pat 2005. gadam Iguldens spēlēja ECAC studentu līgā, kur pārstāvēja Kornela Universitātes komandu. 2004.—05. sezonu viņš noslēdza AHL klubā Ročesteras "Americans", bet 2005.—06. sezonu aizvadīja Sanhosē "Sharks" fārmklubā Klīvlendas "Barons". Arī visu 2006.—07. sezonu Iguldens aizvadīja AHL, spēlējot Vorčesteras "Sharks" rindās, bet 2007.—08. sezonā pienāca viņa debija NHL. Viņš aizvadīja vienu spēli "Sharks" rindās. 2008. gada 3. jūlijā Iguldens parakstīja līgumu ar Ņujorkas "Islanders", kura rindās 2008.—09. sezonā Iguldens spēlēja 11 spēlēs, gūstot arī savus pirmos vārtus NHL. 2009.—10. sezonā Iguldens spēlēja KHL klubā Rīgas "Dinamo". Turpmākajās sezonās Iguldens spēlēja dažādos Krievijas, Zviedrijas, Šveices un Vācijas klubos, līdz 2016. gada pavasarī noslēdza profesionāļa karjeru. Eliteprospects profils (angliski) Internet Hockey Database profils (angliski) Hockey-Reference profils (angliski) KHL profils (angliski)