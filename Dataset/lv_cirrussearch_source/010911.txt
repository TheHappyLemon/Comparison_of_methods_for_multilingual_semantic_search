Antons Škapļerovs (Антон Николаевич Шкаплеров, dzimis 1972. gada 20. februārī) ir Krievijas bijušais kosmonauts, Gaisa spēku pulkvedis. Škapļerova pirmais kosmiskais lidojums sākās 2011. gada 14. novembrī kā kosmosa kuģa Sojuz TMA-22 komandierim. 2012. gada 27. aprīlī viņš atgriezās uz Zemes. Otro lidojumu viņš kā kosmosa kuģa Sojuz TMA-15M komandieris sāka 2014. gada novembrī. Bija SKS 42. un 43. ekspedīcijas lidojuma inženieris. Uz Zemes atgriezās 2015. gada jūnijā. 2016. gada oktobrī Škapļerovs tika apstiprināts kosmosa kuģa Sojuz MS-09 pamatapkalpē. 2017. gada martā Sojuz MS-07 pamatapkalpes komandieris Aleksandrs Skvorcovs sporta treniņu laika guva traumu. Aprīlī viņa vietā apstiprināts Antons Škapļerovs. Trešo reizi Antons Škapļerovs devās kosmosā 2017. gada decembrī, esot kosmosa kuģa Sojuz MS-07 komandierim. Viņš bija SKS 54. ekspedīcijas lidojuma inženieris un 55. ekspedīcijas komandieris. Lidojums kosmosā beidzās 2018. gada jūnijā. Ceturto lidojumu kosmosā Škapļerovs sāka 2021. gada 5. oktobrī, esot kosmosa kuģa Sojuz MS-19 komandierim. Viņš bija 65. un 66. ekspedīcijas lidojuma inženieris un 66. ekspedīcijas komandieris. Uz Zemes viņš atgriezās 2022. gada 30. martā. 2023. gada 14. martā Antons Škapļerovs atstāja kosmonautu vienību. Viņš turpināja darbu Kosmonautu sagatavošanas centrā kā kosmonautu atlases un sagatavošanas pārvaldes priekšnieka vietnieks. Антон Николаевич Шкáплеров astronaut.ru (krieviski)°