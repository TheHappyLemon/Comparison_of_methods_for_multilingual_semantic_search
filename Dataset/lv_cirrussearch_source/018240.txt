Nefrons ir nieres funkcionālā vienība. Nefrons sastāv no nepārtrauktas caurulītes, kura sastāv no augsti specializētām heterogēnām šūnām ar dažādām funkcijām. Katrā cilvēka nierē atrodas 800000—1300000 nefronu. Kopējais nefronu garums ir apmēram 110 km. Lielākā nefronu daļa (85 %) lokalizēta nieru garozas vielā — garozas nefroni, mazākā daļa (15 %) atrodas uz robežas starp garozu un nieres serdi, tā saucamajā jukstamedulārajā zonā — jukstamedulārie nefroni. Starp nefroniem ir nozīmīgas struktūras un funkcionālās atšķirības. Garozas nefroniem Henles cilpas ir īsākas. Cilpa nobeidzas robežā starp ārējo un iekšējo nieres serdes zonu, bet jukstamedulāro nefronu Henles cilpas aiziet dziļi serdes iekšējā slānī. Нефрология. Учебное пособие для послевузового обучения. Под редакцией проф. Шилова Е. М. М.:ГЭОТАР-Медия, 2007. - 688 с. ISBN 978-59704-0482-9