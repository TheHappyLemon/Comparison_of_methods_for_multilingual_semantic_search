"Avatars: Ūdensceļš" (angļu: Avatar: The Way of Water) ir 2022. gada ASV zinātniskās fantastikas filma, kuras režisors ir Džeimss Kemerons. Šī ir otrā filma Kemerona "Avatara" filmu sērijā pēc filmas "Avatars" (2009). Kemerons kopā ar Džonu Landau ir filmas producenti, Riks Džafa un Amanda Silvera kopā ar Kemeronu ir scenārija autori. Aktieri Sems Vortingtons, Zoja Saldana, Stīvens Lengs, Džoels Deivids Mūrs, Sī Sī Eidža Pounndere, Džovani Ribisi, Dilīps Rao un Mets Džeralds atkal atveido tēlus no filmas pirmās daļas, bet Sigurnija Vīvere filmā atveido jaunu lomu. Pārējās lomas atveido Keita Vinsleta, Klifs Kērtiss, Edija Falko un Džemeins Klements. Filmā Džeiks Salijs (Vortingtons) kopā ar savu ģimeni pēta Pandoras okeānus, kur sastopas ar Metkajinas klanu. Kemerons, kas jau 2006. gadā teica, ka vēlas veidot "Avataru" vairākās daļās, ja filma būs komerciāli veiksmīga, 2010. gadā pēc filmas milzīgajiem kases ieņēmumiem paziņoja par divu turpinājumu veidošanu. Sākotnēji otrās daļas pirmizrāde bija plānota 2014. gadā. Tomēr saistībā ar nepieciešamību izstrādāt jaunas tehnoloģijas, lai uzlabotu filmēšanu zem ūdens, viss process ievērojami iekavējās, un filmas veidošanas komandai bija vairāk laika, lai strādātu pie filmas scenārija, filmēšanas plānošanas un vizuālo efektu uzlabošanas. Iepriekšējā filmēšana sākās 2017. gada 15. augustā Manhatanbīčā, Kalifornijā, kam sekoja galvenā filmēšana, ietverot arī filmēšanu filmai "Avatars 3", Jaunzēlandē. Filmēšana norisinājās no 2017. gada 25. septembra līdz 2020. gada septembra beigām. Trīs gadus ilgo filmēšanas procesu ietekmēja arī COVID-19 pandēmijas ierobežojumi. Filmas pirmizrāde pārcelta vairākas reizes. Tā notika 2022. gada 6. decembrī Londonā, bet pasaules kinoteātros to sāka demonstrēt 16. decembrī. Filmas pasaules kases ieņēmumi ir vairāk nekā 2,2 miljardi ASV dolāru, padarot to par ienesīgāko 2022. gada filmu. Filma saņēmusi pārsvarā pozitīvas kritiķu atsauksmes, kas izceļ filmas vizuālos efektus un tehniskos sasniegumus, tomēr atsevišķa kritika izteikta par pliekano sižeta līniju un filmas ilgumu. Tādas organizācijas kā National Board of Review un Amerikas Kinoinstitūts nosaukušas filmu "Avatars: Ūdensceļš" par vienu no desmit labākajām 2022. gada filmām. Tāpat filma saņēmusi vairākas nominācijas, tostarp 80. Zelta globusa balvai kategorijās "Labākā drāmas filma" un "Labākais režisors". Adam B. Vary. «Disney Drops Fox Name, Will Rebrand as 20th Century Studios, Searchlight Pictures». Variety, 2020. gada 17. janvāris. Skatīts: 2020. gada 17. janvāris. Pamela Couch, Aaron McClintock. «'Avatar: The Way of Water' Runtime Sails Past Three Hours». The Hollywood Reporter (en-US), 2022-10-29. Skatīts: 2022-10-29. Anthony D'Alessandro. «Avatar: The Way Of Water Opens To $134M; Why Pic's Box Office Fate Will Be Determined Through The Holidays – Sunday AM Update». Deadline Hollywood, 2022. gada 18. decembris. Skatīts: 2022. gada 18. decembris. «Avatar: The Way of Water (2022)». Box Office Mojo. Skatīts: 2023. gada 19. februārī. Brennan Klein. «Avatar 2 First Images Reveal What James Cameron Has Spent 13 Years On». ScreenRant (en-US), 2022-04-30. Skatīts: 2022-04-30. Larry Carroll. «'Titanic' Mastermind James Cameron's King-Size Comeback: Two Sci-Fi Trilogies». MTV, 2006. gada 29. jūnijs. Skatīts: 2022. gada 27. aprīlis. Adam Rosenberg. «'Avatar' Sequel Confirmed By James Cameron... And Here's What We'd Like To See». MTV, 2010. gada 8. janvāris. Skatīts: 2022. gada 27. aprīlis. Pamela McClintock. «James Cameron's 5-year plan». Variety, 2010. gada 27. oktobris. Skatīts: 2022. gada 27. aprīlis. Sarah Whitten. «'Avatar: The Way of Water' review roundup: See it on the biggest screen possible, critics say». CNBC (angļu). Skatīts: 2022. gada 17. decembris. Vikikrātuvē par šo tēmu ir pieejami multivides faili. Skatīt: Avatars: Ūdensceļš. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)