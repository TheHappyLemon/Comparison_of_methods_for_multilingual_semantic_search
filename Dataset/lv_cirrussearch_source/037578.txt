Čebačeki, čebačeku ģints (Pseudorasbora) ir grunduļu dzimtas (Gobionidae) ģints, kas apvieno 5 zivju sugas. Šīs ģints zivis mājo Austrumāzijā (Ķīnā, Korejā, Japānā un Sibīrijā), bet Amūras čebačeks introducēts arī Eiropas upēs un ezeros, kuros kļuvis par invazīvu zivju sugu. Ķermenis čebačekiem ir samērā slaids, no sāniem nedaudz saplacināts. Mute vērsta uz augšu. Latvijā, iespējams, mājo viena šīs ģints suga — Amūras čebačeks (Pseudorasbora parva). Kopā ar balto amūru, melno amūru, balto platpieri un raibo platpieri ievests un iedzīvojies Lietuvā, Ukrainā, Moldāvijā un vairākās citās Austrumeiropas valstīs. Latvijā savvaļas populācijas izveidošanās nav zināma, bet tā ir Iespējama, īpaši dīķsaimniecību tuvumā, kur tiek audzēts baltais un melnais amūrs, kā arī baltais un raibais platpieris. Čebačeku ģints (Pseudorasbora) Amūras čebačeks (Pseudorasbora parva) Guandunas čebačeks (Pseudorasbora interrupta) Honsju čebačeks (Pseudorasbora pugnax) Mie čebačeks (Pseudorasbora pumila) Slaidais čebačeks (Pseudorasbora elongata) FishBase: Genus: Pseudorasbora «Latvijas daba: Amūras čebačeks». Arhivēts no oriģināla, laiks: 2016. gada 8. maijā. Skatīts: 2017. gada 5. martā.