Nacionālās basketbola asociācijas 1987.—1988. gada sezona bija 42. NBA sezona. Šajā sezonā piedalījās 23 komandas (visas no ASV). Par NBA čempioniem kļuva Losandželosas "Lakers" spēlētāji, kas septiņu spēļu finālsērijā pieveica Detroitas "Pistons" ar 4—3. Tas bija "Lakers" otrais tituls pēc kārtas. Finālsērija ilga no 7. jūnija līdz 21. jūnijam. Par regulārās sezonas vērtīgāko spēlētāju tika atzīts Maikls Džordans ("Bulls"), kurš bija arī sezonas rezultatīvākais spēlētājs. Finālsērijā par vērtīgāko spēlētāju atzina čempionvienības dalībnieku Džeimsu Vortiju. 1987. gada NBA drafts notika 1987. gada 22. jūnijā, tajā Sanantonio "Spurs" ar pirmo numuru izvēlējās Deividu Robinsonu, taču drafta pirmais numurs šajā sezonā nespēlēja. 38. NBA Visu zvaigžņu spēle notika Chicago Stadium arēnā Čikāgā, Ilinoisas štatā. Tajā Austrumu komanda uzvarēja Rietumus ar 138–133. Par spēles vērtīgāko spēlētāju tika atzīts Čikāgas "Bulls" spēlētājs Maikls Džordans, kurš uzvarēja arī slum-dunk konkursā. Finālsērijas septītajā spēlē čempionvienības spēlētājs Džeimss Vortijs guva pirmo triple-double finālsēriju septīto spēļu NBA vēsturē. Viņš guva 36 punktus, savāca 11 atlēkušās bumbas un atdeva 10 rezultatīvas piespēles. Maikls Džordans kļuva par pirmo spēlētāju līgas vēsturē, kurš vienā sezonā ir rezultatīvākais un saņem sezonas labākā spēlētāja aizsardzībā balvu. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā Sezonas MVP: Maikls Džordans, Čikāgas "Bulls" Labākais spēlētājs aizsardzībā: Maikls Džordans, Čikāgas "Bulls" Labākais debitants: Marks Džeksons, Ņujorkas "Knicks" Labākais rezervists: Rojs Terplijs, Dalasas "Mavericks" Progresējušākais spēlētājs: Kevins Dakvorts, Portlendas "Trail Blazers" Labākais treneris: Dags Mo, Denveras "Nuggets" Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)