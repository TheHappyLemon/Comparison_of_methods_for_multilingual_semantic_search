Pīters Selerss (angļu: Peter Sellers; dzimis Ričards Henrijs Selerss (Richard Henry Sellers) 1925. gada 8. septembrī, miris 1980. gada 24. jūlijā) bija angļu aktieris, komiķis un dziedātājs. Pēc Otrā pasaules kara piedalījies dažādos BBC Radio šovos, tai skaitā The Goon Show. 20. gadsimta 50. gados sācis filmēties kino. Bieži parodējis varas pārstāvjus (militāristus, policistus). Pazīstams ar lomām tādās filmās kā I'm All Right Jack (1959), "Lolita" (1962), "Doktors Streindžlavs" (1964), "Kas jauns, kaķīt?" (1965), Casino Royale (1967), The Party (1968), Murder by Death (1976), Being There (1979), Ir tēlojis inspektoru Kluzo piecās filmās no "Rozā pantera" filmu sērijas. Dažreiz filmās Selerss attēlojis vairākus tēlus. Stenlija Kubrika filmā "Doktors Streindžlavs" Selerss atveidojis trīs lomas. Selerss trīs reizes ticis nominēts Amerikas Kinoakadēmijas balvai, divas reizes saņēmis BAFTA kino balvu, kā arī vienu reizi — Zelta globusa balvu. Televīzijas tīkls Turner Classic Movies Selersu nosaucis par vienu no visvairāk paveikušiem komiķiem 20. gadsimta nogalē. «Peter Sellers». Turner Classic Movies. Turner Broadcasting System. Skatīts: 2012. gada 14. augusts. Vikikrātuvē par šo tēmu ir pieejami multivides faili. Skatīt: Pīters Selerss. Oficiālā tīmekļa vietne IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)