Mairis Briedis (dzimis 1985. gada 13. janvārī) ir latviešu bokseris. No 2017. gada aprīļa līdz 2018. gada janvārim M. Briedis bija pasaules čempions WBC versijā, kā arī bijis pasaules čempions IBA un IBF versijās; tāpat viņam pieder žurnāla The Ring josta. Profesionāļu cīņās izcīnījis 28 uzvaras, piedzīvojot divus zaudējumus: pret Oleksandru Usiku un Džeju Opetaju. M. Briedis ir Triju Zvaigžņu ordeņa komandieris. M. Brieža lielisko boksa karjeru lielas daļas līdzjutēju acīs aizēnojušas viņa darbības ārpus ringa — pretiniekus ķircinošu video izvietošana platformā TikTok, kā arī nenosodošā attieksme pret Krievijas iebrukumu Ukrainā 2022. gadā. Maira Brieža politiskās pozīcijas dēļ TV3 Group atteicās pārraidīt viņa pēdējo cīņu Latvijā. M. Briedis bija kandidāts 14. Saeimas vēlēšanās, pārstāvot partiju "Saskaņa". Briedis piedzima 1985. gada 13. janvārī Rīgā. Ar boksu sāka nodarboties 14 gadu vecumā, tad Briedis pievērsās kikboksam un 16 gadu vecumā kļuva par Latvijas čempionu kikboksā, kurš bija no 2002. līdz 2010. gadam. Briedis trenējās cīņu mākslu klubā "BUDO centrs" pie trenera Vasīlija Čerņigova. Vēlāk atgriezās boksā, un no 2008. līdz 2011. gadam bija arī Latvijas čempions boksā. 2007. gadā Briedis ieguva 3. vietu WAKO Pasaules kikboksa čempionātā, bet 2008. gadā kļuva par Eiropas Kikboksa čempionu WAKO versijā. 2014. gadā Mairis Briedis Latvijas iedzīvotāju balsojumā tika atzīts par Eiropas gada cilvēku Latvijā. 2016. gada jūlijā Briedis kļuva par Latvijas pretvēža zāļu ražotāja un holdinga Rigvir drošības dienesta vadītāju bet kopš 2017. gada maija beigām, lai pilnvērtīgāk varētu pievērsties boksam, šo amatu atstāja, un Rigvir darbojās kā konsultants drošības jautājumos. Līdztekus savai profesionālajai boksa karjerai Briedis turpināja strādāt arī Valsts policijas Speciālo objektu apsardzes pārvaldē kā inspektors, pirms cīņām ņemot bezalgas atvaļinājumu. Par darba saglabāšanas iemesliem Briedis intervijā izteicās šādi: Briedim ir pieci bērni — dēli-dvīņi (no pirmajām attiecībām), kā arī ar sievu Jūliju — trīs dēli. 2021. gadā sabiedrības neizpratni rosināja M. Brieža lūgums pēc ziedojumiem māsas vīram, lai gan pats bokseris gadu iepriekš bija nopelnījis vairāk nekā 1,7 miljonus eiro. Izmantojot pievērsto uzmanību un profesionālā boksera karjeras beigas, 2022. gada jūlijā M. Briedis paziņoja par došanos politikā un kandidēšanu 14. Saeimas vēlēšanās no partijas "Saskaņa" saraksta. Viņa politiskās aktivitātes kopš paziņojuma par kandidēšanu pārsvarā asi apstrīdējušas valdības pieņemtos lēmumus (piemēram, par "Uzvaras pieminekļa" demontēšanu). Profesionāļa boksa karjeru uzsāka 2009. gadā, tās laikā aizvadījis 27 cīņas, no tām 26 ir uzvarētas (19 — ar nokautu), bet 1 zaudēta. 2012. gada decembrī Briedis uzvarēja Rīgā notiekošā turnīra Bigger's Better superfinālā. 2013. gada 23. martā Briedis ar nokautu uzvarēja angļu bokseri Deniju Viljamsu, kas savulaik nokautējis Maiku Taisonu. 2013. gada 22. novembrī Liepājā, pieveicot čehu Ļubošu Šudu ar tehnisko nokautu 5. raundā, Briedis ieguva pasaules čempiona titulu IBA versijā svarā līdz 90,7 kilogramiem. Viņš kļuva par pirmo latvieti profesionālajā boksā, kas kādā no versijām kļuvis par pasaules čempionu kādā no svara kategorijām. 2014. gada novembrī aizstāvēja čempiona titulu Liepājā pret Beļģijas bokseri Ismailu Abdulu. Ticis atzīts par 2014. gada Eiropas Gada cilvēku Latvijā. 2015. gadā pēc boksera Manuela Čarra nokautēšanas 5. raundā ierindojās BoxRec ranga 5. vietā (līdz 90,89 kg). 2016. gada 21. februārī Briedis ar tehnisko nokautu otrajā raundā pieveica Dienvidāfrikas sportistu Daniju Venteru un ieguva savā īpašumā brīvo IBF starpkontinentālā čempiona titulu svarā līdz 90,7 kilogramiem. 2016. gada 14. maijā nokautēja (tehniskais nokauts) Nigērijas pārstāvi Olanrevadžu Durodolu, līdz ar uzvaru Briedis kļuva par obligāto pretendentu uz pasaules čempiona jostu WBC versijā smagajā svarā (līdz 90,7 kilogramiem). 2016. gada 15. oktobrī Briedis reitinga cīņā Liverpūlē, Lielbritānijā, ar tehnisko nokautu 3. raundā uzvarēja britu Saimonu Valiliju. 2016. gada decembrī tika paziņots, ka 2017. gada martā vai aprīlī Briedim paredzēta cīņa par Pasaules boksa padomes (WBC) pagaidu čempiona jostu pret Vācijas sportistu Marko Huku, kuru viņš 2017. gada 1. aprīlī Vācijas pilsētā Dortmundē uzvarēja 12 raundu cīņā pēc vienbalsīga tiesnešu lēmuma. Sākotnēji bija plānots, ka cīņa notiks arī par Hukam tobrīd piederošo pasaules čempiona titulu IBO versijā, taču Brieža komandas pārstāvji pirms cīņas neiemaksāja nepieciešamo summu par šo mazāk prestižo titulu un pēc cīņas šī josta tika pasludināta par vakantu. 2017. gada 30. septembrī Briedis cīnījās ar kubieti Maiku Peresu Pasaules boksa supersērijas ceturtdaļfinālā. Briedis uzvarēja kubieti pēc punktiem 12 raundu cīņā, kvalificējoties supersērijas pusfinālam un nosargājot WBC čempiona titulu. Pusfinālā Briedis tikās ar ukraini Oleksandru Usiku, kuram zaudēja pēc punktiem, piedzīvojot pirmo zaudējumu profesionālajā karjerā un zaudējot WBC čempiona titulu. Pasaules boksa supersērijas otrajā sezonā Mairis Briedis, būdams galvenais favorīts cīņā par Muhameda Alī kausu, ceturtdaļfinālā pēc punktiem pārliecinoši pieveica Vācijas bokseri Noelu Mikaeljanu, kuru boksa pasaule pazīst arī kā Noelu Gevoru. Pusfinālā Mairis Briedis aizraujošā cīņā pret poļu bokseri Kšištofu Glovacki pretinieku nokautēja jau 3. raundā, kas viņam ļāva kvalificēties pasaules boksa supersērijas finālam, kurā viņš cīnījās un uzvarēja Kubas bokseri Junielu Dortikosu. Divus vienīgos zaudējumus boksera karjerā Briedis piedzīvojis 2018. gadā pret ukraini Oleksandru Usiku, zaudējot tam pēc punktiem (dalīts tiesnešu lēmums) un 2022. gadā pret Džeju Opetaju, arī zaudējot cīņā pēc tiesnešu lēmuma (šoreiz pēc vienprātīga lēmuma). 2022. gada jūlijā tika iekļauts partijas "Saskaņa" kandidātu sarakstā 14. Saeimas vēlēšanām ar 3. numuru Rīgas vēlēšanu apgabalā, taču iepriekš populārajai partijai šajās vēlēšanās neizdevās pārvarēt 5% barjeru. «Personālijas». Latvijas Sports. Skatīts: 2017. gada 1. oktobrī. Armands Sametis. «Gatavojas cīņai par pasaules čempiona jostu. Saruna ar bokseri Mairi Briedi». Diena, 2013. gada 7. oktobris. Skatīts: 2015. gada 25. augustā. Jānis Pārums. «Briedis strādā ar trim treneriem». Sportacentrs.com, 2016. gada 11. jūlijs. Skatīts: 2016. gada 11. jūlijā. Rolands Eliņš un Jānis Pārums. «Briedis pārraksta vēsturi - nokautē Šudu un iegūst IBA titulu». Sportacentrs.com, 2013. gada 22. novembris. Skatīts: 2015. gada 25. augustā. Rolands Eliņš un Jānis Pārums. «Briedis ātri iznīcina Venteru un iegūst IBF čempiona jostu». Sportacentrs.com, 2016. gada 21. februāris. Skatīts: 2016. gada 22. februārī. «Briedis pēc punktiem zaudē Opetaijam un atvadās no IBF boksa čempiona jostas». www.lsm.lv (latviešu). Skatīts: 2022-08-05. Anete Bērtule. «FOTO: Bokserim Mairim Briedim pasniedz Triju Zvaigžņu ordeni». lsm.lv, 2018. gada 24. janvārī. Skatīts: 2018. gada 21. aprīlī. DELFI Sports. «Briedis ar Polam veltītu tetovējumu atkārtoti aicina amerikāni uz cīņu». delfi.lv (latviešu), 2022-01-11. Skatīts: 2022-08-05. «Video ⟩ Mairis Briedis nāk klajā ar jaunu viedokli un pauž atbalstu Ukrainas tautai». Cīņas sports (latviešu). 2022-03-01. Skatīts: 2022-08-05. «"TV3 Group" nerādīs Brieža cīņas tiešraidi viņa nostājas pret karu Ukrainā dēļ». Sportacentrs.com (latviešu). 2022-06-29. Skatīts: 2022-08-05. «Par Eiropas cilvēku Latvijā kļuvis bokseris Mairis Briedis». Latvijas Avīze. 2014. gada 19. decembris. Skatīts: 2017. gada 1. oktobrī. «Eiropas gada cilvēks Latvijā – bokseris Mairis Briedis». Lsm.lv. 2014. gada 19. decembris. Skatīts: 2017. gada 1. oktobrī. «Par Eiropas cilvēku Latvijā šogad kļuvis bokseris Briediss». skaties.lv. 2014. gada 20. decembris. Skatīts: 2017. gada 1. oktobrī. LETA. «Bokseris Briedis kļuvis par holdinga «Rigvir» drošības dienesta vadītāju». tvnet.lv, 2016. gada 11. jūlijs. Skatīts: 2016. gada 11. jūlijā. Lelde Petrāne. «Mairim Briedim jauns amats». Dienas Bizness, 2017. gada 29. maijs. Skatīts: 2017. gada 1. oktobrī. «Bokserim Mairim Briedim pazeminājums darbā holdingā “Rigvir”». Latvijas Avīze. 2017. gada 29. maijs. Skatīts: 2017. gada 1. oktobrī. «Mairis Briedis savam darbam policijā pieiet tikpat nopietni, kā boksa mačiem». skaties.lv. 2016. gada 10. februāris. Skatīts: 2017. gada 1. oktobrī. «Mairis Briedis arī miljonāra statusā plāno turpināt darbu policijā». skaties.lv. 2017. gada 3. oktobris. Skatīts: 2017. gada 3. oktobrī. Ulvis Brože. «Briedis: "Huks ir netīrs bokseris, bet es cīnos tīri"». Sportacentrs.com, 2017. gada 5. janvārī. Skatīts: 2017. gada 6. janvārī. Ulvis Brože. «Bokseris Mairis Briedis: "Mani var pārliecināt tikai sieva"». kasjauns.lv, 2017. gada 2. aprīlis. Skatīts: 2017. gada 3. oktobrī. Pirmie bija dvīņi Ričards un Daniels, ar manu pirmo meiteni. Man bija deviņpadsmit gadu. Ar sievu arī divi – Brendanam septiņi, Rafaelam divi ar pusi. «Nepaej garām! Bokseris Mairis Briedis lūdz līdzcilvēku palīdzību». tv3.lv (latviešu). Skatīts: 2022-08-05. «Medijs lēš, cik Briedis nopelnīja par uzvaru supersērijā». Cīņas sports (latviešu). 2020-10-05. Skatīts: 2022-08-05. «Mairis Briedis vēlēšanās startēšot no “Saskaņas” saraksta. Vai beidzot iegūsim neitrālu valsti?». LA.LV (latviešu). Skatīts: 2022-08-05. «https://twitter.com/briedismairis/status/1555225843609337859». Twitter (angļu). Skatīts: 2022-08-05. «https://twitter.com/briedismairis/status/1555498724322844672». Twitter (angļu). Skatīts: 2022-08-06. «Briedis triumfē Rīgā notikušā prestižā 'Bigger's Better' turnīra superfinālā». Delfi. 2012. gada 15. decembris. Skatīts: 2015. gada 25. augustā. Andrejs Siliņš un Jānis Pārums. «Briedis nobendē Viljamsu otrajā raundā». Sportacentrs.com, 2013. gada 3. marts. Skatīts: 2015. gada 25. augustā. «Briedis aizraujošā 12 raundu cīņā aizstāv savu pasaules čempiona jostu». Delfi. 2014. gada 15. novembrī. Skatīts: 2015. gada 25. augustā. «Eiropas gada cilvēks Latvijā – bokseris Mairis Briedis». Lsm.lv. 2014. gada 19. decembris. Skatīts: 2015. gada 25. augustā. Egils Broks. «Video: Briedis piektajā raundā nokautē Čaru». Sportacentrs.com, 2015. gada 23. augusts. Skatīts: 2015. gada 25. augustā. Jānis Pārums. «Briedis ielaužas pasaules ranga labāko pieciniekā». Sportacentrs.com, 2015. gada 24. augusts. Skatīts: 2015. gada 25. augustā. Rolands Eliņš. «WBC nozīmē Briedim cīņu pret Huku par pagaidu čempiona titulu». Sportacentrs.com, 2016. gada 14. decembrī. Skatīts: 2017. gada 6. janvārī. «Kein IBO-Titel für Huck – Verband: Gürtel ist vakant» (vācu). bild.de. 2017. gada 3. aprīlis. Skatīts: 2018. gada 23. janvārī. «Briedis nosargā WBC čempiona jostu un sasniedz supersērijas pusfinālu». lsm.lv. 2017. gada 1. oktobrī. Skatīts: 2017. gada 3. oktobrī. «Fantastiskā čempionu kaujā Briedis pēc punktiem tomēr piekāpjas Usikam». sportacentrs.com. 2018. gada 28. janvāris. Skatīts: 2018. gada 28. janvārī. ««Saskaņas» premjera amata kandidāts būs Ivars Zariņš; 14. Saeimas vēlēšanu sarakstā arī bokseris Briedis». www.lsm.lv (latviešu). Skatīts: 2022-07-18. ««Saskaņa» zaudējumu vēlēšanās skaidro arī ar Krievijas kara pret Ukrainu nosodīšanu». www.lsm.lv (latviešu). Skatīts: 2022-10-04. BoxRec profils (angliski)