Mihails Žukovs (krievu: Михаил Жуков; dzimis 1985. gada 3. janvārī) ir krievu hokejists, centra uzbrucējs. Pašlaik (2015) Žukovs pārstāv Kontinentālās hokeja līgas klubu Ņižņekamskas "Ņeftehimik". Uzaudzis Zviedrijā, turpat Žukovs uzsāka arī savu profesionālā spēlētāja karjeru, 2001.—02. sezonā debitējot Allsvenskan hokeja līgas kluba IFK Arboga sastāvā. 2003.—04. sezonu spēlētājs uzsāka Elitsērijas kluba HV71 sastāvā, taču drīz vien nonāca līgu zemākajā HC Vasteras vienībā. 2004. gadā Žukovs atgriezās Krievijā, pievienojoties Krievijas Superlīgas klubam Kazaņas "Ak Bars". Lielāko daļu sezonas Žukovs aizvadīja Maskavas "Spartak" sastāvā, taču vasarā atgriezās Kazaņā, 2006. gadā kluba sastāvā kļūstot par Krievijas čempionu hokejā. 2008.—09. sezonā Mihails "Ak Bars" sastāvā kļuva par divkārtējo Krievijas čempionu, izcīnot arī Gagarina kausu. 2009. gada vasarā uzbrucējs pievienojās Toljati "Lada" rindās, taču jau sezonas vidū pārcēlās uz Čerepovecas "Severstal". Turpmāk Žukovs īslaicīgi spēlēja arī Sanktpēterburgas SKA, Maskavas "Spartak" un Čehovas "Vityaz" rindās, līdz visbeidzot 2012. gada janvārī nonāca Omskas "Avangard" sastāvā. 2012.—13. gada sezonu atkala uzsāka Maskavas "Spartak" sastāvā, taču sezonas beigās tika aizmainīts uz Hantimansijskas "Jugra" rindām. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)