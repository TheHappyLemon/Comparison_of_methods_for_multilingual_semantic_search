Šis raksts ir par organisma stāvokli. Par apdzīvotu vietu Saulkrastu pagastā skatīt rakstu Veselība (Saulkrastu pagasts). Veselība ir pilnīga fiziska, garīga un sociāla labklājība, kā dzīves kvalitātes, personīgās un ģimenes labklājības pamats, kā arī slimības neesamība, kad cilvēks jūtas ne tikai fiziski stiprs un vesels, bet arī ir garīgi tīrs. 1984. gadā Pasaules Veselības organizācijas izveidotās veselības definīcija ir šāda: "veselība ir pakāpe, līdz kurai indivīds vai grupa spēj realizēt centienus un apmierināt vajadzības, gan pieņemot veselībai labvēlīgus lēmumus, gan mainot vides ietekmi". Veselība ir viena no cilvēka pamattiesībām. Vesels organisms ir sabalansēts organisms pilnīgi visās sfērās. Veselīgs uzturs ir viens no veselības stūrakmeņiem. Tas dod enerģiju, kas nepieciešams dažādu funkciju veikšanai. Veselīgs uzturs ir ne tikai atkarīgs no uztura kvalitātes, bet arī no ēdienreižu regularitātes. Daudzas ēdienreizes un pārmērīgs pārtikas daudzums var izraisīt aptaukošanos, savukārt nekvalitatīvs ēdiens un neregulāras ēdienreizes izraisa nepietiekamu uzturu vai pat badošanos. Fiziskās aktivitātes uztur ķermeni formā. Tas nodrošina vienmērīgi vielmaiņu, kā arī nostiprina muskuļus. Regulāras fiziskās aktivitātes ne tikai uztur ķermeni formā un palielina tā izturību, bet arī samazina risku saslimt ar kādu no slimībām. Fizisko aktivitāšu laikā uz muskuļiem un arī orgāniem tiek sūtīts papildu skābeklis un uzturvielas, kas stimulē to sekmīgu darbību. Fiziskas aktivitātes palīdz uzturēt arī mentālo veselību, veicinot emocionālo labsajūtu un mazinot depresiju. Vēl viens svarīgs faktors, kas palīdz uzturēt veselību, ir kvalitatīvs miegs. Ja cilvēks ilgstoši guļ par maz, vai par daudz, tad viņa imūnsistēmas spēja pretoties ārējiem faktoriem samazinās. Tas nozīmē, ka ir lielāka iespēja saslimt. Pamatraksts: vakcinācija Pastāv arī ļoti bīstamas slimības, no kurām var izvairīties, ja vakcinējas pret tām. Ar vakcīnām tiek novērsta saslimšana ar infekcijas slimībām vai samazināta iespēja ar tām saslimt. Vakcinācija ir visefektīvākā infekcijas slimību profilakses metode. Vakcinācijas rezultātā ir izskausta tāda slimība kā bakas, kā arī ievērojami samazināta saslimstība ar poliomielītu, masalām un stingumkrampjiem. Pamatraksts: higiēna Rupējoties par savu higiēnu, arī samazinās risks saslimt. Piemēram, regulāra un pareiza roku mazgāšana spēj novērst saslimšanu ar kādu no infekcijas slimībām. Veselības aprūpe ir valsts nodrošināts sektors, kas organizē un nodrošina veselības aizsardzību ikvienai valstī dzīvojošajai personai. Šajā sektorā ietilpst slimnīcas, medpunkti, medicīnas speciālistu izglītošana, infrastruktūras veidošana tās nodrošināšanai, piemēram, neatliekamās palīdzības mašīnu iegāde, un tā tālāk. Veselības aprūpe iedalās četros sektoros: neatliekamajā medicīniskajā palīdzībā, primārajā veselības aprūpē, sekundārajā veselības aprūpē un terciārajā veselības aprūpē. Veselības aprūpe veido nozīmīgu daļu no ikvienas valsts tautsaimniecības. «Veselības izglītības jautājumi (pamatizglītības mācību priekšmetu saturā)». visc.gov.lv. Arhivēts no oriģināla, laiks: 2017. gada 16. maijā. Skatīts: 2016. gada 3. oktobrī. LR1: "Kā labāk dzīvot". «Vakcinācija arī pieaugušajiem ir efektīvākā infekciju slimību profilakses metode». LSM.LV, 2017. gada 7. decembris. Skatīts: 2018. gada 14. decembrī. «Ministru kabineta noteikumi Nr.1529 "Veselības aprūpes organizēšanas un finansēšanas kārtība"». likumi.lv. Arhivēts no oriģināla, laiks: 2016. gada 8. novembrī. Skatīts: 2016. gada 3. oktobrī. Vikikrātuvē par šo tēmu ir pieejami multivides faili. Skatīt: Veselība. Encyclopædia Britannica raksts (angliski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski)