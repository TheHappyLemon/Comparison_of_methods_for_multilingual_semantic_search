Aleksandrs Tifērs (franču: Alexandre Tuffère; dzimis 1876. gada 8. jūnijā, miris 1958. gada 14. martā) arī Aleksandrs Tuferis (grieķu: Αλέξανδρος Τουφερής) bija franču-grieķu vieglatlēts, olimpiskās sudraba medaļas ieguvējs. Viņš piedalījās divās vasaras olimpiskajās spēlēs, 1896. gada Atēnu un 1900. gada Parīzes spēlēs, un 1906. gada neoficiālājās olimpiskajās spēlēs. Aleksandrs Tifērs ir dzimis Grieķijas Karalistes galvaspilsētā Atēnās, bet viņa tēvs pēc tautības bija francūzis. 1896. gada vasaras olimpiskajās spēlēs Atēnās Tifērs startēja divās vieglatlētikas disciplīnās — tāllēkšanā un trīssoļlēkšanā. Trīssoļlēkšanā viņš ar rezultātu 12 metri un 70 centimetri ieņēma otro vietu, izcīnot sudraba medaļu. Viņš par 18 centimetriem pārspēja trešās vietas, bronzas medaļas, ieguvēju Grieķijas sportistu Joanni Persaki, bet zaudēja ASV sportistam, zelta medaļas ieguvējam, Džeimsam Konolijam, kura rezultāts bija 13 metri un 71 centimetrs. Ar šo iegūto medaļu viņš kļuva par pirmo Francijas sportistu, kurš modernajās olimpiskajās spēlēs ir izcīnījis olimpisko medaļu. Tifērs startēja arī tāllēkšanā. Šajā disciplīnā viņš ar rezultātu 5 metri un 98 centimetri izcīnīja 4. vietu. Viņš zaudēja ASV sportistiem Ellerijam Klārkam (zelta medaļa), Robertam Garetam un Džeimsam Konolijam (bronzas medaļa). Līdz trešajai vietai viņam pietrūka 13 centimetru. Pēc 4 gadiem 1900. gada vasaras olimpiskajās spēlēs Parīzē Aleksandrs Tifērs atkal startēja trīssoļlēkšanā. Viņš šoreiz šajā disciplīnā izcīnīja 6. vietu, taču viņa iegūtais rezultāts nav zināms. 1906. gada neoficiālajās olimpiskajās spēlēs Atēnās Tifērs startēja divās vieglatlētikas disciplīnās — 110 metru barjerskrējienā un tāllēkšanā no vietas. 110 metru barjerskrējienā viņš savā priekšskrējienā finišēja 4. vietā, bet fināla skrējienam nekvalificējās. Tāllēkšanā no vietas bija viens no 30 sportistiem, kas startēja šajā disciplīnā. Viņa iegūtais rezultāts bija 2 metri un 85.5 centimetri, ar šo rezultātu viņš ieņēma 7. vietu kopvērtējumā. Tifērs 1937. gadā kļuva par Goda leģiona bruņinieku. Savukārt 1940. gadā viņš Atēnās tika iecelts par Francijas atbrīvošanas komitejas priekšsēdētāju. Alexandre Tufferi Arhivēts 2020. gada 17. aprīlī, Wayback Machine vietnē. Sports Reference «Athletics at the 1896 Athens Summer Games: Men's Triple Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 5. maijā. Arhivēts 2020. gada 17. aprīlī, Wayback Machine vietnē. «Athens 1896 Triple Jump Men». Starptautiskā Olimpiska komiteja. «Athletics at the 1896 Athens Summer Games: Men's Long Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 5. maijā. Arhivēts 2020. gada 17. aprīlī, Wayback Machine vietnē. «Athens 1896 Long Jump Men». Starptautiskā Olimpiska komiteja. «Athletics at the 1900 Paris Summer Games: Men's Triple Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 5. maijā. Arhivēts 2020. gada 17. aprīlī, Wayback Machine vietnē. «Paris 1900 Long Jump Men». Starptautiskā Olimpiska komiteja. Athletics at the 1906 Athina Summer Games: Men's 110 metres Hurdles Round One Arhivēts 2020. gada 17. aprīlī, Wayback Machine vietnē. Sports Reference Athletics at the 1906 Athina Summer Games: Men's Standing Long Jump Arhivēts 2020. gada 17. aprīlī, Wayback Machine vietnē. Sports Reference Flitouris (2005), 37–52 Aleksandrs Tifērs (SOK profils) (angliski) Aleksandrs Tifērs (Sports Reference profils) (angliski)