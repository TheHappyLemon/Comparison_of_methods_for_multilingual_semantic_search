Primitīvo varžu apakškārta (Archaeobatrachia) ir viena no bezastaino abinieku (Anura) apakškārtām, kas apvieno 28 mūsdienās dzīvojošas varžu un krupju sugas un tiek iedalīta 6 ģintīs un 4 dzimtās. Lielākā sugu dažādība sastopama Eirāzijā, Filipīnās, Borneo un Jaunzēlandē. Latvijā sastopama viena primitīvo varžu apakškārtas dzimta — ugunskrupju dzimta (Bombinatoridae), kuru pārstāv sarkanvēdera ugunskrupis (Bombina bombina). Kā jau apakškārtas nosaukums norāda, tās visas ir ļoti primitīvas sugas. Daudzām šīs grupas sugām ir īpašas fizioloģiskas iezīmes, kādu nav attīstītākajām varžu sugām. Šīs apakškārtas sugas ir neliela auguma un tām visām ir kopīga īpašība — to ribu savienojums ar mugurkaulu ir kustīgs. Salīdzinoši, pārējām varžu sugām ribas ir nekustīgi savienotas ar mugurkaulu. Nesenā pagātnē apaļmēles krupju dzimtā (Alytidae) tika sistematizēti arī ugunskrupji (Bombina) un plakangalvas krupji (Barbourula), kuri mūsdienās izdalīti atsevišķā ugunskrupju dzimtā (Bombinatoridae). Primitīvo varžu apakškārta (Archaeobatrachia) Apaļmēles krupju dzimta (Alytidae) Astaino varžu dzimta (Ascaphidae) Jaunzēlandes varžu dzimta (Leiopelmatidae) Ugunskrupju dzimta (Bombinatoridae) Fantastica Animal Frog Abinieki: Bezastainie abinieki (Anura syn. Ecaudata) Dev Raj Khanna,P. R. Yada, 2005. Biology of Amphibia, Discovery Publishing House Class Amphibia Amphibia: Bombinatoridae Gray, 1825 Latvijas daba: Bezastaino abinieku kārta (Anura) Frog Fossils Tolweb: Anura Arhivēts 2015. gada 14. aprīlī, Wayback Machine vietnē.