Telepātija (sengrieķu: τῆλε, têle un πάθος, páthos — ‘tāla sajūta’) ir hipotētiska informācijas un sajūtu pārraide un uztvere no viena organisma uz otru, neizmantojot tradicionālos veidus (bez valodas, mīmikas, žestiem). Citiem vārdiem sakot, telepātija ir kādas personas vai subjekta tieša domu nolasīšana. Pirmais par to 1882. gadā rakstīja angļu parapsihologs Frederiks Maierss. 20. gadsimtā vairākkārtīgi tika mēģināts pierādīt ar eksperimentiem, ka telepātija pastāv. Lai gan tika ziņots, ka telepātija ir konstatēta, eksperimentāli tā joprojām nav pierādīta. Paranormāla parādība Telekinēze