Ketino Kahiani-Gerzinska (gruzīnu: ქეთინო კახიანი-გერშინსკა, vācu: Ketino Kachiani-Gersinska; dzimusi kā Ketino Kahiani (gruzīnu: ქეთინო კახიანი) 1971. gada 11. septembrī Mestijā) ir Gruzijā dzimusi Vācijas starptautiskā lielmeistare šahā (1990). Šahu iemācījusies spēlēt piecu gadu vecumā. 1986. gadā izcīnījusi PSRS junioru šaha vicečempiones nosaukumu U16 vecuma grupā, kā arī Pasaules junioru šaha vicečempiones nosaukumu tajā pašā vecuma grupā. Divus gadus pēc kārtas (1989, 1990) uzvarējusi Pasaules junioru šaha čempionātos U20 meiteņu vecuma grupā. 1990. gadā Azovā kopā ar Alisu Gaļļamovu dalījusi pirmo vietu Pasaules čempionāta šahā starpzonu turnīrā un ieguvusi tiesības piedalīties pretendentu turnīrā Bordžomi, kurā ieņēmusi 7. vietu. 1992. gadā Antervepenē izcīnījusi bronzas medaļu Pasaules čempionātā šahā studentēm. 1995. gadā Kišiņevā atkārtoti izcīnījusi otro vietu Pasaules čempionāta šahā starpzonu turnīrā un vēlreiz piedalījusies pretendentu turnīrā Groningenā, kurā palikusi pēdējā, 10. vietā. Divas reizes piedalījusies Pasaules čempionātos šahā sievietēm pēc izslēgšanas sistēmas, kuros labāko rezultātu sasniegusi 2004. gadā Elistā, kad iekļuvusi ceturtdaļfinālā.. Pārstāvējusi Gruzijas un Vācijas komandas lielākajos komandu šaha turnīros: Pasaules šaha olimpiādēs piedalījusies 8 reizes (1994-2008); Eiropas komandu šaha čempionātos piedalījusies 8 reizes (1992-2001, 2005-2009, 2013). Komandu vērtējumā izcīnījusi sudraba (1992) medaļu. Individuālajā vērtējumā izcīnījusi 2 zelta (1992, 2001) un 2 bronzas (1997, 2001) medaļas; Pasaules komandu šaha čempionātā piedalījusies 1997. gadā. Par panākumiem turnīros FIDE 1988. gadā viņai piešķīrusi starptautiskās meistares (WIM), bet 1990. gadā - starptautiskās lielmeistares (WGM) nosaukumu. 1997. gadā saņēmusi arī vīriešu starptautiskā meistara (IM) nosaukumu. Studējusi žurnālistiku Tbilisi, bet 1993. gadā apprecējusies ar Vācijas pilsoni Jurgenu Gersinska (vācu: Jürgen Gersinska). Ir divu dēlu māte: Dāvids (dzimis 1995. gadā) un Mihaels (dzimis 2003. gadā). 1994. gadā kļuvusi par Vācijas pilsoni. 1990 Azov Interzonal Tournament 1990 Borzomi Candidates Tournament «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2018. gada 23. oktobrī. 1995 Kishinev Interzonal Tournament «1997 Groningen Candidates Tournament». Arhivēts no oriģināla, laiks: 2020. gada 3. jūlijā. Skatīts: 2018. gada 23. oktobrī. 2004 FIDE Knockout Matches OlimpBase :: Women's Chess Olympiads :: Ketino Kachiani-Gersinska OlimpBase :: European Women's Team Chess Championship :: Ketino Kachiani-Gersinska OlimpBase :: World Women's Team Chess Championship :: Ketino Kachiani-Gersinska Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)