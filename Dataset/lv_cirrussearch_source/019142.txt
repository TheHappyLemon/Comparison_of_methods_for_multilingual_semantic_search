"Kimi Ga Yo" (君が代) ir Japānas valsts himna, kuras teksts ir tikai sešas rindas garš. 君が代は (Kimi ga yo wa) 千代に (Chiyo ni) 八千代に (Yachiyo ni) 細石の (Sazare ishi no) 巌となりて (Iwao to narite) 苔の生すまで (Koke no musu made) Tavs valdnieka mūžs Lai tūkstoš, Astoņtūkstoš paaudzes ilgst, Kamēr sīki oļi Milzu klintī saaugs Un tā sūnām apaugs Šī vārsma atrodama 10. gadsimtā sastādītajā dzejas antoloģijā "Kokinsjū", melodiju 1880. gadā komponējis mūziķis Hajasi Hiromori. Kopš 1893. gada pēc Izglītības ministrijas norādījuma tā dziedama valsts svētku dienās, sporta sacensībās un citos pasākumos kā valsts himna, bet tikai 1999. gadā pēc visai asām diskusijām Japānas parlaments un valdība beidzot oficiāli apstiprināja valsts karogu un valsts himnu.