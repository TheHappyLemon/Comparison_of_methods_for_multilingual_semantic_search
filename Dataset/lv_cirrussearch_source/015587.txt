Lokauts (angļu: Lockout) ir pagaidu darba apturēšana, kas radusies darba ņēmēju un darba devēju konflikta dēļ un kuru iniciējuši darba devēji. Lokauts atšķiras no streika ar to, ka streiku uzsāk darba devēji, nevis ņēmēji. Visbiežāk lokauts tiek realizēts, vienkārši liedzot darbiniekiem pieeju uzņēmuma teritorijai. Lokauts visbiežāk tiek izmantots kā līdzeklis, ar kura palīdzību darba devēji cenšas uzspiest savas prasības darba ņēmējiem to savstarpējā konflikta laikā. Viens no vēsturē nozīmīgākajiem lokautiem notika Dublinā, Īrijā, kad no 1913. gada 26. augusta līdz 1914. gada 18. janvārim darbu bija apturējuši 300 industriālie uzņēmumi, bez darba atstājot 20 000 strādnieku. Konflikta centrālais jautājums bija strādnieku tiesības veidot arodbiedrības. Pēdējās desmitgadēs lokauti kļuvuši par visai regulāru parādību Ziemeļamerikas profesionālajās sporta līgās, kad dažāda veidi konflikti radušies starp līgas vadību, klubu īpašniekiem un spēlētāju asociācijām. Lokauti ir notikuši gan Augstākajā beisbola līgā, gan arī Nacionālajā hokeja līgā, Nacionālajā basketbola asociācijā un Nacionālajā futbola līgā. Nacionālajā hokeja līgā lokauti notikuši 1994.—95., 2004.—05. un 2012.—13. gada sezonās. 2004.—05. gada sezona bija pirmā lokauta dēļ pilnībā atceltā sezona Ziemeļamerikas profesionālajā sportā. Streiks