Kazahstānas Republikas Nacionālā Olimpiskā komiteja (kazahu: Қазақстан Республикасы Ұлттық Олимпиадалық комитеті, krievu: Национальный олимпийский комитет Республики Казахстан) ir nacionālā olimpiskā komiteja, kas pārstāv Kazahstānu olimpiskajās spēlēs un citos starptautiskajos sporta pasākumos. Olimpiskā komiteja ir Āzijas Olimpiskās padomes loceklis. Kazahstānas Olimpiskā komiteja tika izveidota 1990. gada 3. februārī, bet Starptautiskā Olimpiskā komiteja to atzina 1992. gada martā. Komitejas galvenā mītne atrodas Kazahstānas galvaspilsētā Astanā. Kazahstānas izmantotais SOK kods ir KAZ. Olimpiskajās spēlēs Kazahstāna kā neatkarīga valsts startē kopš 1994. gada. No 1952. līdz 1988. gadam Kazahstānas sportisti startēja Padomju Savienības sastāvā, bet 1992. gada ziemas un vasaras olimpiskajās spēlēs — Apvienotās komandas sastāvā. Līdz šim Kazahstāna ir bijusi pārstāvēta 6 vasaras olimpiskajās spēlēs (pirmoreiz 1996. gada Atlantas spēlēs un 7 ziemas olimpiskajās spēlēs (pirmoreiz 1994. gada Lillehammeres spēlēs). Kazahstānas nacionālās federācijas ir organizācijas, kas koordinē visus individuālo sporta veidu aspektus. Tās ir atbildīgas par apmācību, sacensībām un sava sporta veida attīstību. Pašlaik Kazahstānā darbojas 29 olimpiskās vasaras un 6 ziemas sporta federācijas, kā arī vairākas citu sporta veidu federācijas. Kazahstāna olimpiskajās spēlēs Kazakhstan NOC Olympic Games Oficiālā mājaslapa Kazahstānas profils SOK mājas lapā