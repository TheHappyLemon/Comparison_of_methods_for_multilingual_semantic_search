Österreichische Bundesbahnen jeb ÖBB ("Austrijas federatīvie dzelzceļi") ir Austrijas valstij piederošs dzelzceļa uzņēmums. Tas pārvalda dzelzceļa sistēmu Austrijā un Lihtenšteinā. Infrastruktūras pārvalde, kā arī pasažieru un kravas operācijas atdalītas atsevišķos ÖBB koncerna (ÖBB-Holding AG) meitas uzņēmumos. Austrijas dzelzceļa līniju garums ir 4846 km. Dzelzceļa sistēmā ir 246 tuneļi un 6327 tilti, astoņas palīghidroelektrostacijas 16,7 Hz elektrosistēmai un divas elektrostacijas 50 Hz elektrotīklam, 1095 stacijas un pieturas, astoņi pārkraušanas centri un termināļi (2017. gada dati). Dzelzceļa infrastruktūru pārvalda ÖBB-Infrastruktur AG grupas uzņēmumi. Tā meitas un asociētie uzņēmumi: ÖBB-Immobilienmanagement GmbH — ÖBB grupai piederošā un cita nekustamā īpašuma pārvaldīšana, attīstīšana un izmantošana Mungos Sicher & Sauber GmbH — dzelzceļa staciju apkopšana, apsardze un citi pakalpojumi Rail Equipment GmbH — ÖBB grupai nepieciešamā dzelzceļa ritošā sastāva, aprīkojuma un autotransporta iegāde, noma, finansēšana un apkalpošana Güterterminal Werndorf Projekt GmbH — Verndorfas kravas termināls WS Service GmbH (51 %) — pārmiju apkalpošana Weichenwerk Wörth GmbH (43 %) — pārmiju ražotājs Galleria di Base del Brennero – Brenner Basistunnel BBT SE (50 %) — Brennera bāzes tuneļa būvniecība Breitspur Planungsgesellschaft mbH (28,5 %) — 1520 mm platuma sliežu ceļa būvniecība no Ukrainas robežas caur Slovākiju līdz Austrijai Ten times round the Earth every day OEBB INFRA Annual Report 2015 Österreichische Bundesbahnen