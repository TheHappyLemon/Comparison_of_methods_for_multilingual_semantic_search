Veins Hamiltons Bleks (angļu: Wayne Hamilton Black; dzimis 1973. gada 14. novembrī) ir bijušais Zimbabves tenisists, divkārtējs Grand Slam turnīru uzvarētājs gan vīriešu, gan jauktajās dubultspēlēs; ATP sezonas finālturnīra finālists (2004) dubultspēlēs; bijušais pasaules ceturtā rakete dubultspēlēs; 18 ATP turnīru uzvarētājs dubultspēlēs. Veins ir no tenisistu ģimenes – viņa nu jau mirušais tēvs Dons, kā arī vecākais brālis Bairons un jaunākā māsa Kāra dažādos laikos arī nopietni spēlēja tenisu. Viņu tēvs bija amatieru tenisists, spēlējot zem Rodēzijas karoga, viņš divas reizes sasniedza trešo kārtu Vimbldonā. Ģimenes avokado plantācijā Dons uzcēla bērniem zāles tenisa laukumu. Tagad Veins ir precējies: viņa sieva Irina Seļutina no Kazahstānas arī profesionāli spēlēja tenisu, kādā karjeras posmā spēlēja pārī ar Veina jaunāko māsu un 1997. gadā kopā ar viņu tika atzīta par labāko junioru pāri pasaulē. Lai apprecētos ar Irinu Kazahstānā, Veins 2003. gadā izlaida Deivisa kausa maču. Londonā, kur Bleks ir bijis treneris kopš aiziešanas pensijā 2005. gadā, pārim piedzima divi dēli, un 2009. gadā Veins uz Zimbabvi atveda visu ģimeni. Tendai Ndemera. «Zimbabwe: Wayne Out of Davis Cup Tie». The Herald, 2003-06-12. Skatīts: 2022-07-15. «Wayne Black Settles Back in Zimbabwe». The Standard. 2009-03-14. Arhivēts no oriģināla, laiks: 2014-12-28. Skatīts: 2022-07-15. Olympedia profils (angliski) ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski) tennisabstract.com profils (angliski)