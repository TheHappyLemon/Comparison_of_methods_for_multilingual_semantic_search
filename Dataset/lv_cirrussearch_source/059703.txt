B’nai B’rith, arī Benē Berith pirmskara Latvijā (ivritā: בני ברית, „Derības dēlu savienība“) ir starptautiska ebreju organizācija ar humanitāriem un labdarības mērķiem aptuveni 58 pasaules valstīs. B’nai B’rith Europe sastāvā ir ap 7000 dalībnieku, tās ložas ir 28 Eiropas valstīs, arī Latvijas Republikā. Struktūras un principu ziņā radniecīga brīvmūrnieku ložām, kaut arī nav nekādas organizatoriskas saistības starp šīm kustībām. Organizācijas simbols ir menora (septiņzaru svēčturis). Publicē mēnešrakstu B’nai B’rith International Jewish Monthly. Vašingtonā organizācija uztur Ebreju vēstures muzeju B’nai B’rith Klutznick National Jewish Museum. 1843. gada 13. oktobrī to Ņujorkā dibinājuši 12 ebreju ieceļotāji no Vācijas kā neatkarīgu ebreju ložu Die Bundesbrüder ("Savienības brāļi") iecietības, cilvēcības un labdarības veicināšanai. Sākotnējā darbība bija vērsta uz slimnīcu un nespējinieku namu veidošanu. 1901. gadā tika izveidots fonds Austrumeiropas ebreju ieceļotāju izvietošanai visā ASV teritorijā. Kopš 1913. gada būtiska darbības joma bija cīņa pret antisemītismu ("Anti-Defamation League"). Kopš 1897. gada B’nai B’rith tika atvērta arī sievietēm, kā neatkarīga organizācija pastāv arī B’nai B’rith Women tikai sievietēm. B'nai B'rith ir aktīvi darbojusies, lai stiprinātu saites starp ebreju diasporas organizācijām un Izraēlas valsti kopš tās dibināšanas 1948. gadā. 2001. gadā notika B'nai B'rith Eiropas ģenerālā asambleja. Rīgas loža dibināta 1998. gada 16. jūnijā un tā ir daudz darījusi Rīgas slimnīcas Bikur Cholim pilnveidošanā. Cilvēktiesību aizstāvība un cīņa pret antisemītismu, rasismu un ksenofobiju, Izraēlas valsts aizstāvība, Humanitārā palīdzība Austrumeiropai un Izraēlai, Darbība ebreju identitātes, kultūras un vēsturiskā mantojuma attīstībai. B’nai B’rith mājas lapa B’nai B’rith Europe mājas lapa Rīgas loža B'nai B'rith jauniešu organizācija Judah L. Magnes muzejs