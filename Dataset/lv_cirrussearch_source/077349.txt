Niks Larss Heidfelds (vācu: Nick Lars Heidfeld; dzimis 1977. gada 10. maijā Menhengladbahā, Rietumvācija) ir vācu autosportists, pazīstams pateicoties savai Formula 1 karjerai. Heidfelds sākotnēji bija McLaren komandas testpilots, taču, tā kā viņiem jau bija divi stabili pamatsastāva piloti, Heidfelds nolēma vairs nekavēties un karjeru uzsākt šīs komandas ekspilotam Alēnam Prostam piederošajā Prost komandā. Viņš neizcīnīja nevienu punktu, taču turpināja karjeru Sauber. Tosezon tika arī paziņots par to, ka McLaren pilots Mika Hekinens beidz karjeru. Tā šķita kā iespēja Heidfeldam, taču viņam neveicās, jo komandu iespaidoja komandas biedra Kimi Reikenena ātrums. Tādējādi vācietis palika Sauber līdz 2003. gadam, kad nolēma to pamest un doties uz Jordan. Tur viņš vairāk par sezonu neuzturēja: nāca daudz vilinošāks piedāvājums no Williams komandas un Heidfelds to pieņēma. Sezona viņam beidzās nedaudz ātrāk sakarā ar traumu, braucot ar velosipēdu, un, kā izrādījās, arī karjera Williams. BMW vairs nepiegādāja motorus britu komandai un nopirka Heidfelda veco komandu — Sauber, padarot to par BMW Sauber. Tur viņš brauca no 2006. līdz 2009. gadam, kad komanda pārtrauca dalību F1. Heidfelds neatrada vietu citā komandā un kļuva par Mercedes testpilotu. 2011. gada sezonā viņš startēja Renault komandas sastāvā, aizstājot Robertu Kubicu, kurš bija guvis traumu pirms sezonas sākuma. Sezonas vidū komanda lauza līgumu ar Heidfeldu, un jau Beļģijas Grand Prix viņu aizstāja Bruno Senna. Pēc tam F1 sacīkstēs vairs nav piedalījies, F1 karjeras laikā nav guvis nevienu uzvaru. Heidfeldam pieder vairāki Formula 1 rekordi: visvairāk aizvadītās sacīkstes pēc kārtas neizstājoties: 41 sacīkstē pēc kārtas ieskaitīti finiši, no 2007. gada Francijas Grand Prix līdz 2009. gada Itālijas Grand Prix; 33 sacīkstēs pēc kārtas sacīkšu finiši, no 2007. gada Ķīnas Grand Prix līdz Itālijas Grand Prix; visvairāk pjedestāla finišu visā karjerā bez nevienas uzvaras: 13 sacīkstēs; visvairāk ieskaitītu finišu vienā sezonā: 18 (no 18 posmiem 2008. gada sezonā) Piezīmes Rekords dalīts ar T. Monteiru (18 no 19), F. Masu (18 no 19), S. Fetelu (18 no 19), M. Veberu (18 no 19), F. Alonso (18 no 19), P. di Restu (18 no 19). Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. ‡ Iegūta puse no punktiem, jo netika veikti 75% sacīkstes. «Nick Heidfeld leaves Renault to be replaced by Bruno Senna». BBC Sport. 2011. gada 2. septembrī. Skatīts: 2012. gada 6. oktobrī. (angliski) Oficiālā mājaslapa (angliski), (vāciski)