Kurzemes plānošanas reģions Zemgales plānošanas reģions Rīgas plānošanas reģions Vidzemes plānošanas reģions Latgales plānošanas reģions Zemgales plānošanas reģions ir viens no pieciem Latvijas plānošanas reģioniem. Reģions aizņem Latvijas centrālo daļu un tā teritorija ietver kultūrvēsturiskās Zemgales dienvidu daļu, Vidzeme dienviddaļu Daugavas labajā krastā, Sēlijas ziemeļu daļu un Latgales rietumu daļu. 1997. gada 29. maijā Jelgavā sešas Zemgales pašvaldības — Bauskas dome, Bauskas rajona padome, Dobeles dome, Dobeles rajona padome, Jelgavas dome, Jelgavas rajona padome — parakstīja vienošanās līgumu par Zemgales reģiona attīstības plānu izstrādi un nodibināja kopīgu institūciju — Zemgales reģiona attīstības padomi. 1997. gada un 1998. gada laikā padomes apstiprinātā darba grupa izstrādāja Zemgales attīstības stratēģiju un izstrādāja 11 nozaru attīstības koncepcijas. Šie dokumenti 1998. gada 12. maijā Tetelē tika apstiprināti Zemgales reģiona attīstības padomē. 2000. gadā Zemgales plānošanas reģionā iekļāvās Aizkraukles un Jēkabpils rajoni. 2000. gada 29. novembrī Zemgales plānošanas reģionā iekļāvās Jēkabpils pilsēta. 2001. gada 19. jūnijā Zemgales plānošanas reģionā iekļāvās Aizkraukles pilsēta. 2006. gada jūlijā saskaņā ar Reģionālā likuma 161 2.daļu plānošanas reģioni ieguva atvasinātās publiskās personas statusu. 2006. gada augustā tika apstiprināts Zemgales plānošanas reģiona (atvasinātās publiskās personas) nolikums un tas tika reģistrēts VID kā nodokļu maksātājs. 2007. gada 23. janvārī tika reorganizēta Zemgales attīstības aģentūra un izveidota Plānošanas reģiona administrācija. Zemgales plānošanas reģiona Attīstības padomi veido 6 padomes locekļi, kas ievēlēti no reģiona vietējām pašvaldībām. Padomi vada no padomes locekļu vidus ievēlēts priekšsēdētājs. Padomes priekšsēdētājs tiek ievēlēts uz divu gadu termiņu. Šobrīd (2022) padomes priekšsēdētājs ir Bauskas novada domes priekšsēdētājs Aivars Okmanis. «Zemgales plānošanas reģiona izveides vēsture». Arhivēts no oriģināla, laiks: 2017. gada 16. oktobrī. Skatīts: 2017. gada 7. augustā. ZPR Attīstības padomes priekšsēdi vēlēs uz diviem gadiem[novecojusi saite] Zemgales plānošanas reģions