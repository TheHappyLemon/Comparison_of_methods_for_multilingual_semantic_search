Odekolons (franču: eau de Cologne; vācu: Kölnisch Wasser — 'Ķelnes ūdens') ir smaržīgu ēterisko eļļu un citu smaržvielu šķīdums spirtā, kuru izmanto ādas dezinficēšanai un aromatizēšanai. Pirmo reizi kā parfimērijas izstrādājums odekolons parādījās 1725. gadā. Pirmā odekolona pamatā bija citrusaugu eļļa. Odekolona ražošanai vispirms izveido noteiktu ēterisko eļļu, smaržvielu un citu vielu maisījumu (kompozīciju), kuram pievieno ūdeni un etilspirtu (70—90%). Šis maisījums ir jānostāvina un pēc tam jāfiltrē. Pēc tam to iepilda slēgtos flakonos. Atšķirībā no smaržām odekolonā ir mazāk smaržvielu (2—8%). Latvijas Padomju enciklopēdija. 7. sējums. Rīga: Galvenā enciklopēdiju redakcija, 1986.