Juhans Fransons (zviedru: Johan Fransson, dzimis 1985. gada 18. februārī) ir Zviedrijas hokejists, spēlē aizsarga pozīcijā. Kopš 2019. gada Fransons pārstāv Zviedrijas hokeja līgas komandu Leksands IF. 2004. gada NHL draftā Fransonu ar kopējo 34. numuru otrajā kārtā izvēlējās Dalasas "Stars". Iepriekš pārstāvējis Zviedrijas hokeja līgas komandas Luleå HF, Frölunda HC un Linköpings HC, Nacionālās līgas komandās HC Lugano, Rapperswil-Jona Lakers un Genève-Servette HC, Somijas hokeja līgas komandā Pori "Ässät" un KHL komandā Sanktpēterburgas SKA. Zviedrijas hokeja izlases sastāvā piedalījies trijos Pasaules čempionātos, kā arī 2018. gada ziemas olimpiskajās spēlēs. 2013. gada Pasaules čempionātā izcīnījis zelta medaļu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)