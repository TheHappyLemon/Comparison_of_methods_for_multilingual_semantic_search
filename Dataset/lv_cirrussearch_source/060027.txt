Ziemas sports ir sporta sacensības vai ar sacensībām nesaistītas atpūtas aktivitātes, kas tiek veiktas uz sniega vai ledus. Lielākā daļa no tām ir slēpošanas, slidošanas un braukšanas ar ragaviņām variācijas. Tradicionāli šādas nodarbes tika veiktas tikai aukstā ziemas laikā, bet mākslīgais sniegs un mākslīgais ledus ļāvis pielāgot apstākļus. Aktivitāšu nodarbību vietas un laukumus klāj sniegs vai ledus. Mākslīgo ledu var izmantot, lai maigākā klimatā sagatavotu norobežotas slidotavas slidošanai, hokejam, bendijam, kērlingam. Ātrslidošanas sportā tiek izmantota ovāla ledus trase, bet reizēm to apvieno ar ledus laukumu citiem sporta veidiem. Individuālo sporta veidu skaitā iekļaujama distanču slēpošana, biatlons, kalnu slēpošana, snovbords, tramplīnlēkšana, ātrslidošana, šorttreks, daiļslidošana, kamaniņu sports, skeletons, bobslejs, orientēšanās ar slēpēm, skijorings un sniega motociklu sacensības. Nozīmīgākie komandu sporta veidi ir hokejs, kērlings un bendijs. Pēc dalībnieku skaita hokejs ir pasaulē populārākais ziemas komandu sporta veids, tam seko bendijs. Ziemas sporta veidiem ir savi vairāku sporta veidu pasākumi, piemēram, ziemas olimpiskās spēles un Ziemas Universiāde. «winter sports, noun». Chambers 21st Century Dictionary. Skatīts: 2010. gada 22. februāris. «Archived copy». Arhivēts no oriģināla, laiks: 2018. gada 17. oktobrī. Skatīts: 2018. gada 17. janvāris.