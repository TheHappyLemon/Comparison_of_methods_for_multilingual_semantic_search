Kounotori 4 (こうのとり4号機, "baltais stārķis 4") jeb HTV-4 bija Japānas kravas kosmosa kuģis no H-II Transfer Vehicle sērijas, kas paredzēts Starptautiskās kosmosa stacijas (SKS) apgādei. Tas palaists 2013. gada augustā. Ar HTV-4 stacijā nogādāja aptuveni 5400 kg derīgās kravas, no tās 3,9 t hermētiskajā sekcijā un 1,5 t nehermētiskajā nodalījumā. Hermētiskajā sekcijā atradās iekārtas stacijai, zinātniskie eksperimenti, pārtika un lietas apkalpei, kas ievietotas astoņās statīvu somās (HTV Re-supply Racks, HRR). Kosmosa kuģis veda 571 kg ūdeni 24 konteineros. Uz SKS tika nogādāts Freezer-Refrigerator of Stirling Cycle (FROST) — Stirlinga dzesētējs, kas spējīgs uzturēt temperetūru zem -70 °C. Kravā atradās ISS Cryogenic Experiment Storage Box (ICE Box) — aukstuma kaste, kurai nevajag elektroenerģiju lidojuma laikā uz staciju. Kounotori 4 atradās īpašs aparāts Re-entry Data Recorder (i-Ball), kas spēj izturēt augsto temperatūru, kad kosmosa kuģis noiet no orbītas un sadeg Zemes atmosfērā. i-Ball šajā posmā ieraksta telemetrijas datus un noraida zinātniekiem, lai varētu saprast procesus, kas notiek sadalīšanās laikā. Ar kosmosa kuģi hermētiskajā sekcijā atgādāti arī četri nano pavadoņi ar divām pavadoņu izmešanas iekārtām JEM-Small Satellite Orbital Deployer (J-SSOD). Vienā J-SSOD ievietoti trīs 1U formas CubeSat pavadoņ: Pico Dragon, Ardusat-1, Ardusat-X, bet otrā — 3U formas TechEdSat-3p. Bez tam stacijā nogādāts japāņu kosmonauta asistents robots Kirobo. Nehermētiskajā sekcijā atradās vaļējā palete EP-MP (Exposed Pallet - Multi-Purpose) ar rezerves daļām stacijai: elektroenerģijas sadales iekārtu Main Bus Switching Unit (MBSU) un elektroenerģijas un datu interfeisa bloku Utility Transfer Assembly (UTA), kā arī eksperimentu moduli NASA's payload Space Test Program - Houston 4 (STP-H4). Starts notika 2013. gada 3. augustā 19:48:46 UTC no Tanegasimas kosmosa centra Yoshinobu starta kompleksa (LA-Y) otrā starta laukuma ar nesējraķeti H-IIB. 9. augustā kosmosa kuģis tuvojās un saslēdzās ar SKS. 11:22 UTC stacijas manipulators, kuru vadīja Karena Nīberga, satvēra Kounotori 4. Pēc tam kuģis tika pārvietots uz Harmony moduļa pret Zemi vērsto pieslēgvietu. Pievienošanas operācija beidzās 15:38 UTC. Lūkas tika atvērtas 10. augustā. 12 augustā no Kounotori nehermētiskās sekcijas ar stacijas manipulatoru Canadarm2 tika izņemta vaļējā palete. Tad to pārņēma Japānas manipulators un pārvietoja uz Kibo vaļējo platformu. 23. augustā ar Dextre tika noņemts no paletes Utility Transfer Assembly un uzstādīts uz Dextre's Enhanced On-Orbit Replaceable Unit (ORU) Temporary Platform (EOTP). Pēc tam no paletes tika noņemts Main Bus Switching Unit. 24. augustā MBSU tika uzstādīts uz External Stowage Platform 2 4. vietā, bet UTA tika noņemts no EOTP un uzstādīts uz ELC-4 ceturtajā vietā. 27. augustā ar Dextre no paletes noņemts STP-H 4 un uzstādīts ELC-1 trešajā vietā, kur tiks veikti paredzētie eksperimenti. 28. augustā uz HTV-4 vaļējās platformas uzlikts STP-H 3, kura eksperimenti ir pabeigti un iekārtas vairs nav vajadzīgas. Vaļējā palete tika atgriezta Kounotori 30. augustā. Pirms kravas kuģa atvienošanas no stacija tajā tika uzstādīts un aktivizēts aparāts i-Ball . Kounotori 4 atvienoja no stacijas 2013. gada 4. septembrī 12:08 UTC ar stacijas manipulatoru. HTV-4 no robotrokas tika atlaists 16:20 UTC. 7. septembrī HTV-4 veica vairākas dzinēju iedarbināšanas. Tad tas nogāja no orbītas un 6:37 UTC sākās ieiešana Zemes atmosfērā. Kravas kuģa lielākās daļas sadega virs Klusā okeāna dienviddaļas, kas notika laikā starp 06:49 un 07:05 UTC. HTV-4 Cargo Manifest Arhivēts 2013. gada 11. decembrī, Wayback Machine vietnē. spaceflight101.com - Patrick Blau, (angliski) HTV-4 Payload JAXA Japan's cargo craft makes in-orbit delivery to space station STEPHEN CLARK, SPACEFLIGHT NOW, 2013-08-09, (angliski) KOUNOTORI4 JAXA mājaslapā (angliski) HTV-4 Mission Updates spaceflight101.com - Patrick Blau (angliski)