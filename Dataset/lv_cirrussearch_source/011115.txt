"Harijs Poters" (angļu: Harry Potter) ir britu un amerikāņu filmu sērija, kas ir balstīta uz britu rakstnieces Dž. K. Roulingas romānu sēriju ar tādu pašu nosaukumu. Filmu sērija sastāv no astoņām filmām, no kurām pirmā, "Harijs Poters un Filozofu akmens", iznāca 2001. gadā, savukārt pēdējā, "Harijs Poters un Nāves dāvesti: Otrā daļa", — 2011. gadā. Sērijas producents ir Deivids Heimans un galvenās lomas visās astoņās filmās atveido Denjels Redklifs, Rūperts Grints un Emma Votsone. Filmu sērijai ir bijuši četri režisori: Kriss Kolumbuss, Alfonso Kvarons, Maiks Ņūvils un Deivids Jeitss. Tā pašlaik ir trešā visu laiku ienesīgākā filmu sērija ar $8 792 453 704 lieliem ienākumiem. Atsevišķi ņemot, ienesīgākā filmas daļa ar $1 341 511 219 lieliem ieņēmumiem ir "Harijs Poters un Nāves dāvesti: Otrā daļa", kas ir arī desmitā visu laiku ienesīgākā filma. 2001: "Harijs Poters un Filozofu akmens" (Harry Potter and the Philosopher's Stone) 2002: "Harijs Poters un Noslēpumu kambaris" (Harry Potter and the Chamber of Secrets) 2004: "Harijs Poters un Azkabanas gūsteknis" (Harry Potter and the Prisoner of Azkaban) 2005: "Harijs Poters un Uguns biķeris" (Harry Potter and the Goblet of Fire) 2007: "Harijs Poters un Fēniksa ordenis" (Harry Potter and the Order of the Phoenix) 2009: "Harijs Poters un Jauktasiņu Princis" (Harry Potter and the Half-Blood Prince) 2010: "Harijs Poters un Nāves dāvesti: Pirmā daļa" (Harry Potter and the Deathly Hallows – Part 1) 2011: "Harijs Poters un Nāves dāvesti: Otrā daļa" (Harry Potter and the Deathly Hallows – Part 2) Harija Potera filmu sērija ir britu, amerikāņu kopdarbs, jo grāmatas sarakstījusi britu autore Dž. K. Roulinga un filmas uzņemtas Britu salās, bet tās finansēja un izplatīja amerikāņu kompānija Warner Bros. Vikikrātuvē par šo tēmu ir pieejami multivides faili. Skatīt: Harijs Poters. Oficiālā tīmekļa vietne