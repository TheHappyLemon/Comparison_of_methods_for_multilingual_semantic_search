Toms Vilsons (angļu: Tom Wilson; dzimis 1994. gada 29. martā) ir kanādiešu hokejists, labās malas uzbrucējs. Pašlaik (2018) spēlē Nacionālās hokeja līgas kluba Vašingtonas "Capitals" sastāvā. Pēc vairākām Ontārio hokeja līgā aizvadītām sezonām, profesionāļa karjeru Vilsons uzsāka 2013. gada maijā, kad izslēgšanas kārtā aizvadīja trīs spēles NHL kluba Vašingtonas "Capitals" rindās. Ar "Capitals" uzbrucējs līgumu bija parakstījis iepriekšējā vasarā, pēc tam, kad komanda viņu ar augsto 16. numuru izvēlējās NHL draftā. 2013.—14. gada sezonu uzbrucējs jau pilnībā aizvadīja "Capitals" sastāvā. 2017.—18. gada sezonā Vilsons bieži tika iespēlēts vienā maiņā ar komandas kapteini Aleksandru Ovečkinu un sasniedza līdz šim NHL karjerā augstāko rezultativitāti, sezonu noslēdzot ar 35 punktiem. 2018. gadā kopā ar "Capitals" izcīnīja Stenlija kausu. Eliteprospects profils (angliski) Internet Hockey Database profils (angliski) Hockey-Reference profils (angliski)