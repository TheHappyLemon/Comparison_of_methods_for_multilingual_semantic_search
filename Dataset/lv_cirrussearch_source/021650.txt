Ljūtveita šaurums (angļu: Lewthwaite Strait, spāņu: Estrecho Lewthwaite) ir ap 15 km garš un šaurākajā vietā ap 4 km plats jūras šaurums Dienvidorkneju salu arhipelāgā Antarktikā. Atdala Pauela salu austrumos no Koroneišenas un Robertsona salām rietumos. Šaurumu 1821. gada 10.—11. decembrī atklāja, caurkuģoja un nokartēja britu roņu mednieks Džordžs Pauels un vēlāk nodēvēja par godu Ljūtveita kungam Londonā, pie kā Pauels atstāja savas Antarktikas kuģojumu piezīmes un kartes pirms došanās pēdējā kuģojumā, kurā gāja bojā. Neatkarīgi no Pauela 1823. gada 19. janvārī šaurumu nokartēja Džeimsa Vedela ekspedīcija un nodēvēja par godu seram Robertam Spenseram par Spensera šaurumu (Spencer Straits). «BAT Gazetteer. Lewthwaite Strait». Arhivēts no oriģināla, laiks: 2014. gada 6. janvārī. Skatīts: 2013. gada 1. decembrī.