Šis raksts ir par Lielbritānijas šahistu. Par citiem cilvēkiem ar uzvārdu Volkers skatīt nozīmju atdalīšanas lapu. Džodžs Volkers ir (angļu: George Walker; 1803. gada 13. marts Londona — 1879. gada 23. aprīlis Londona) bija angļu šahists, žurnālists un šaha grāmatu autors. Viņš bijis grāmatu tirgotāja dēls. Kopā ar tēvu, līdz pat tā nāvei 1847. gadā, viņš vadījis mūzikas literatūras izdevniecību. Pēc tam viņš strādājis par brokeri Londonas Fondu biržā. Pēc Aleksandra Makdonela nāves, kas Volkeram mācījis šaha spēles gudrības, viņš vairākus gadus ticis uzskatīts par labāko spēlētāju Londonā. Viņš nodibinājis vairākas šaha klubus: 1831. gadā Vestminsteras Šaha klubu un 1843. gadā Svētā Jura šaha klubu. Volkers arī bijis žurnāla Bell's Life (1832—1873) pastāvīgās šaha nodaļas un pirmā angļu šaha žurnāla The Philidorian (1837—1838) redaktors. Viņš ir uzrakstījis vairākas šaha grāmatas un sastādījis šaha kompozīcijas. 1845. gadā Volkers spēlējis Londonas komandā kopā ar Henriju Baklu, Viljamu Evansu, Džordžu Perigalu un Viljamu Taketu divas partijas (viena uzvara un neizšķirts) starppilsētu telegrāfa mačā pret Portsmutas komandu, kurā sastāvā bijuši Hauards Stauntons un Hjū Kenedijs. 1846. gadā Londonā Volkers uzvarēja maču pret Danielu Harvicu ar 7:5. George Walker. A new treatise on chess [Jauns šaha spēles traktāts]. London, 1832. Arhivēts no oriģināla, laiks: 2015. gada 9. februārī. (angliski) George Walker. A selection of games at chess, actually played by Philidor and his contemporaries [Filidora un viņa laikabiedru spēlēto partiju izlase]. London, 1835. (angliski) George Walker. Chess and chess-players [Šahs un šahisti]. London, 1850. (angliski) Sidney Lee. Dictionary of Nacional Biography. London, 1899. 60. lpp. Skatīts: November 2015. (angliski) Jeremy Spinrad: The telegraph, the velocide, and the Bristol sloth (PDF-Datei; 427 kB) (angliski) Šaha metrika Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Džordža Volkera šaha kompozīcijas vietnē PDB-Server Žurnāls The Philidorian