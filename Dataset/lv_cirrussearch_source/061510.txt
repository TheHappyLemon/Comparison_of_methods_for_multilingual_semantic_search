"Braiena dzīve" (angļu: Life of Brian) ir 1979. gada Apvienotās Karalistes komēdijas filma, kuras autori un aktieri ir humora trupas Monty Python dalībnieki (Greiems Čepmens, Džons Klīzs, Ēriks Aidls, Terijs Giljams, Terijs Džonss un Maikls Peilins). Filmas režisors ir Terijs Džonss. Filma vēsta par Braienu Koenu (Čepmens), jaunu ebreju romiešu okupētajā Jūdejā, kurš tiek sajaukts ar Mesiju. "Braiena dzīve" pirmizrāde notika 1979. gada 17. augustā. Izdošanas brīdī, filma izraisīja pretrunīgas emocijas, tajā attēlotās reliģiskās satīras dēļ. Filma izraisīja protestus no vairākām reliģiskajām grupām. Dažās valstīs, tostarp Īrijā un Norvēģijā, filmu aizliedza demonstrēt, un dažās no tām, piemēram, Itālijā, aizliegums ilga vairākas desmitgades. Neskatoties uz to, filma guva plašus finansiālos panākumus, kļūstot par ceturto ienesīgāko 1979. gada filmu Lielbritānijā, kā arī par ienesīgāko Lielbritānijas filmu ASV. Filma vēljoprojām ir saglabājusi savu popularitāti un tiek dēvēta par vienu no visu laiku labākajām komēdijām. 2006. gada Channel 4 aptaujā, "Braiena dzīve" tika atzīta par visu laiku labāko komēdiju. «Life of Brian (1979)». Box Office Mojo. Skatīts: 2022. gada 29. aprīlī. «L'equivoco su Brian di Nazareth dei Monty Python quarant'anni dopo». www.ilfoglio.it (itāļu). Skatīts: 2022-04-29. «channel4.com - 50 Greatest Comedy Films vote from channel4.com/film». web.archive.org. 2006-04-15. Arhivēts no oriģināla, laiks: 2006-04-15. Skatīts: 2022-04-29. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)