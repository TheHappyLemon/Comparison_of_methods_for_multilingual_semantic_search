Nāndors Dāni (ungāru: Nándor Dáni; dzimis 1871. gada 30. maijā, miris 1949. gada 30. decembrī) bija ungāru vieglatlēts, 1896. gada vasaras olimpisko spēļu dalībnieks un olimpiskās sudraba medaļas ieguvējs. 1896. gada vasaras olimpiskajās spēlēs Atēnās Nāndors Dāni startēja 800 metru skrējienā. Pirmajā priekšskrējienā viņa rezultāts bija 2 minūtes un 10,2 sekundes un viņš ierindojās otrajā vietā savā priekšskrējienā, kvalificējoties finālam. Fināla skrējienā viņš ar rezultātu 2 minūtes 11,8 sekundes finišēja otrajā vietā, iegūstot sudraba medaļu, par 0,8 sekundēm piekāpjoties zelta medaļas ieguvējam, Austrālijas sportistam Edvīnam Flekam. «Nandor Dani Olympic Results». Sports Reference. Arhivēts no oriģināla, laiks: 2020. gada 28. maijs. Skatīts: 2020. gada 28. maijs. «Athens 1896 800m Men». Starptautiskā Olimpiska komiteja. «Athletics at the 1896 Athina Summer Games:Men's 800 metres». Sports Reference. Arhivēts no oriģināla, laiks: 2020. gada 28. maijs. Skatīts: 2020. gada 28. maijs. Nāndors Dāni (SOK profils) (angliski)