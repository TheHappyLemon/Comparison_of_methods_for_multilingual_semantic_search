Andersons Pīterss (angļu: Anderson Peters; dzimis 1997. gada 21. oktobrī) ir Grenādas vieglatlēts, kas startē šķēpa mešanas sacensībās. Viņš ir divkārtējs pasaules čempions. 2016. gada Pasaules U-20 čempionātā Bidgoščā izcīnīja bronzas medaļu. Savā pirmajā Pasaules čempionātā 2017. gadā Londonā neiekļuva finālā, ieņemot 20. vietu kvalifikācijā. 2018. gada Nāciju Sadraudzības spēlēs ieguva bronzu. 2019. gadā uzvarēja Panamerikas spēlēs Limā ar rezultātu 87,31 metri, kas bija Grenādas vēsturē pirmā uzvara Panamerikas spēlēs. 2019. gada Pasaules čempionātā Dohā izcīnīja zelta medaļu, raidot šķēpu 86,89 metru tālumā. 2020. gada vasaras olimpiskajās spēlēs Tokijā neiekļuva finālā, ar rezultātu 80,42 metri paliekot 15. vietā kvalifikācijā. 2022. gada 13. maijā Dimanta līgas sacensībās Dohā pirmo reizi pārsniedza 90 metru atzīmi, sasniedzot rezultātu 93,07 metri. 2022. gada Pasaules čempionātā Jūdžīnā izcīnīja savu otro pasaules čempiona titulu un zelta medaļu. «Pīterss pārsteidzoši izcīna PČ zeltu; Igaunijas šķēpmetējam sudrabs». tvnet.lv. 2019. gada 6. oktobris. Skatīts: 2022. gada 24. jūlijā. «Doha Diamond League: Anderson Peters' javelin gold puts Neeraj Chopra on notice». olympics.com (angļu). 2022. gada 13. maijs. Skatīts: 2022. gada 24. jūlijā. «Peters retains world javelin title with dominant series in Oregon». worldathletics.org (angļu). 2022. gada 24. jūlijs. Skatīts: 2022. gada 24. jūlijā. Vikikrātuvē par šo tēmu ir pieejami multivides faili. Skatīt: Andersons Pīterss. Olympedia profils (angliski) Munzüger Sport profils (vāciski) IAAF profils (angliski)