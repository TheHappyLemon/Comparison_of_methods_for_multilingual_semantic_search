Dārza durvīs. Mākslinieka sieva ir dāņu gleznotāja Laurica Andersena Ringa 1897. gadā radīta eļļas krāsas glezna. Tā ir viņa sievas Sigridas Kēleres (1874—1923), kuru viņš apprecēja 1896. gadā, portrets. Gleznas izmēri ir 191 × 144 cm un tā atrodas Dānijas Valsts mākslas muzejā. Rings gleznā norāda uz cilvēka vājumu, vienādojot Sigridas vēderu ar kroplā dārza koka stumbra un zaru struktūru. Tas ir interpretēts kā mākslinieka atgādinājums par trauslumu, kas ietver arī topošo dzīvību, ko uztver cilvēks un daba. Attēla kontrasts starp aukstajām un siltajām krāsām veicina telpas sajūtu. Priekšplānā pa kreisi iekļūst siltās oranžas un dzeltenas aizkaru krāsas un kleita, bet vēsākas zaļas un zilas krāsas paliek attēla fonā. Rings 22 gadus vecās sievas portreta gleznošanas brīdī bija 42 gadus vecs. Šajā kontekstā mākslas vēsturnieki interpretē gleznu kā mīlestības vēstuli bērna gaidībās esošajai sievai, kas lūkojas pavasarī plaukstošajā florā, simbolizējot mīlestību. Piemēram, mirte virs viņas galvas ir Afrodītes simbols grieķu mitoloģijā un Dānijā to tradicionāli lietoja līgavas, rotājoties kāzām. Šajā gleznā ir manāma arī tumsa, kas tiek uzskatīta par nāves simbolu, patieso pamata tēmu vai, drīzāk Ringa dzīves pieredzi, mēģinot rīkoties ar krāsu un atbrīvoties no tās. Rings tiek raksturots kā dāņu simbolisma pionieris un viņa darbi aprakstīti kā sociālā reālisma izpausmes. Pēdējos gados mākslas vēsturnieki uzskata, ka abi šie viņa darbu aspekti ir vienādi nozīmīgi un papildina viens otru. Norādīts arī tas, ka "Dārza durvīs" attēlo alternatīvu romantisma idealizētajam sievietes tēlam. http://collection.smk.dk/#/en/detail/KMS3716; pārbaudes datums: 29 jūnijs 2015. «At the French Windows. The Artist's Wife». www.europeana.eu. Skatīts: 2016-05-09. I havedøren. «laurits andersen ring the artists wife». www.smk.dk. Arhivēts no oriģināla, laiks: 2016-04-08. Skatīts: 2016-05-09. Hjorth, Ulla: ’’Kunstværkets krav’’, Festskrift til Erik Fischer (1990), 91.-97. lpp. Hornung, Peter Michael: ’’Realismen’’, Ny dansk kunsthistorie, bd. 4, (1993), 203.-229. lpp. Nykjær Mogens:’’ Kundskabens billeder’’ (1991), 135.-142. lpp.