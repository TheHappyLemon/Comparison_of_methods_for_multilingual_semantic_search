1 2 Miera baznīcas (Kościoły pokoju) Svidņicā (Sv. Gara baznīca) un netālu esošajā Javorā (Sv. Trīsvienības baznīca) — vēsturiskas koka (fahtverka) luterāņu baznīcas Polijā, Lejassilēzijas vojevodistē. Baznīca Švidņicā ir lielākā koka baznīca Eiropā (garums — 44 m, platums — 30,5 m, laukums — 1090 m², ietilpība — 7000 cilvēku (3000 sēdvietas)). Baznīcu nosaukums cēlies no tā, ka tās tika uzceltas XVII gs. vidū pēc Vestfāles miera noslēgšanas, kad Eiropā ieviešas reliģiskās tolerances principi. Pārsvarā luteriskā Silēzija tajā laikā bija katoliskās Hābsburgu impērijas sastāvā. Baznīcas ir īpašas arī ar to, ka tās ir luterāņu baznīcas, kuru interjerā drīzāk izpaužas katolisma principi. Mūsdienās baznīcas tiek uzturētas arī no Vācijas budžeta līdzekļiem, jo luterticīgo skaits draudzēs ir visai neliels. 2001.gadā baznīcas tika iekļautas UNESCO Pasaules mantojuma sarakstā kā Eiropas vēstures un reliģiskās iecietības, kā arī koka arhitektūras pieminekļi. Vikikrātuvē par šo tēmu ir pieejami multivides faili. Skatīt: Miera baznīcas. www.kosciolpokoju.pl www.jawor.pl/miasto/