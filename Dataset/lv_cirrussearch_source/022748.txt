Rīgas 13. vidusskola ir Rīgas pašvaldības dibināta vispārizglītojošā mācību iestāde, kas atrodas Pulkveža Brieža ielā 25, Rīgas Ziemeļu rajonā. Skola īsteno 4 pamatizglītības un vispārējās vidējās izglītības programmas. Skolas ēku projektēja arhitekts Alfrēds Pūpols, viņu konsultēja arhitekts Aleksandrs Birzenieks, bet celtniecības darbus vadīja inženieris celtnieks A. Sorokins. Rīgas 13. vidusskola darbību uzsāka 1951. gada 1. septembrī. No 1957. līdz 1964. gadam tās nosaukums bija Rīgas 13. darba politehniskā skola. Rīgas 13. vidusskolu vadījuši šādi direktori: N. Gendriks (1951. – 1958.) N. Liksašina (1958. – 1962.) J. Celova (1962. – 1970.) M. Kurašova (1970. – 1979.) N. Dņeprovska (1979. – 1983.) I. Freidenfelds (1983. – 1984.) L. Krutikova (1984.- 2020) L.Sprūde-Kalme (no 2020.) Skola īsteno šādas izglītības programmas: Pamatizglītības mazākumtautību programma; Pamatizglītības mazākumtautību matemātikas, dabaszinību un tehnikas virziena programma (matemātika); Vispārējās vidējās izglītības vispārizglītojošā virziena programma; Vispārējās vidējās izglītības matemātikas, dabaszinību un tehnikas virziena programma (matemātika, datori, svešvalodas); Skola apvieno mazākumtautību pamatizglītības programmu ar izglītības programmu, kurā papildus iekļauj nepieciešamo saturu etniskās kultūras apguvei un integrācijai Latvijas sabiedrībā. Skolā var apgūt 5 valodas: latviešu valodu, krievu valodu, angļu valodu, franču valodu un vācu valodu. Skola īsteno vairākas interešu izglītības programmas: angļu, franču un vācu valodas fakultatīvās nodarbības, skolas vēstures pulciņš "Pulkveža Fr. Brieža muzejs" u.c. «Rīgas 13. vidusskolas vēsture». Arhivēts no oriģināla, laiks: 2014. gada 18. oktobrī. Skatīts: 2014. gada 16. februārī. Rīgas domes Izglītības, kultūras un sporta departaments (RD IKSD)