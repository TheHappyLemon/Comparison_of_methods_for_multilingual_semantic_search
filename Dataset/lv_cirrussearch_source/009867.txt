Helle Torninga-Šmita (dāņu: Helle Thorning-Schmidt, izrunā: [ˈhɛlə ˈtoɐ̯neŋ ˈsmed]; dzimusi 1966. gada 14. decembrī) ir bijusī dāņu politiķe, bijusi 26. Dānijas premjerministre (2011—2015) un Dānijas Sociāldemokrātu partijas līdere. Laikā no 1999. līdz 2004. gadam H. Torninga-Šmita bija Eiroparlamenta deputāte un vēlāk tika ievēlēta Dānijas parlamentā. Viņa ir studējusi politoloģiju Kopenhāgenas Universitātē un Eiropas koledžā. Par Sociāldemokrātu partijas līderi viņa kļuva 2005. gadā, aizvietojot Mogenu Liketoftu. 2007. gadā notikušajās vēlēšanās viņas vadītā partija neieguva vairākumu. Savukārt 2011. gada 15. septembrī notikušajās vēlēšanās viņas partija guva balsu vairākumu. 2011. gada 3. oktobrī karaliene Margrēte II apstiprināja Helli Torningu-Šmitu par Dānijas valdības vadītāju, tādējādi viņa kļuva par pirmo sievieti šajā amatā. 2015. gada 28. jūnijā atkāpās no amata, bet 2016. gada aprīlī paziņoja par aiziešanu no politikas. Kopš tā laika ir starptautiskās nevalstiskās organizācijas "Glābiet Bērnus" (angļu: Save the Children) vadītāja. LETA/AFP. «Pirmo reizi Dānijas vēsturē premjerministra amatā apstiprināta sieviete». diena.lv, 2011-10-3. Skatīts: 2012-07-30. «Former Danish Prime Minister Helle Thorning-Schmidt appointed to lead Save the Children International». Save the Children International (angļu). 2016-01-13. Skatīts: 2019-04-09. Vikikrātuvē par šo tēmu ir pieejami multivides faili. Skatīt: Helle Torninga-Šmita. Encyclopædia Britannica raksts (angliski) Brockhaus Enzyklopädie raksts (vāciski) Oficiālā tīmekļa vietne Biogrāfija