Despoina, arī Neptūns V, ir Neptūna pavadonis. Tas ir trešais pavadonis pēc kārtas, skaitot no Neptūna. Pavadonis tika atklāts 1989. gada jūlija beigās, izpētot starpplanētu zondes „Voyager 2” uzņemtos attēlus. Tam tika piešķirts pagaidu apzīmējums S/1989 N 3. Vārds Despoina pavadonim tika piešķirts 1991. gada 16. septembrī ar Starptautiskās Astronomijas savienības cirkulāru Nr.5347. Despoina grieķu mitoloģijā ir nimfa, Poseidona un Dēmetras meita. Despoina ir neregulāras formas pavadonis. Nekādas ģeoloģiskās aktivitātes pēdas uz pavadoņa nav konstatētas. Tiek uzskatīts, ka Despoina ir izveidojies, apvienojoties agrāk eksistējošo pavadoņu atlūzām, kuras palika pēc sadursmēm, kad Neptūns savā gravitācijas laukā „sagrāba” Tritonu. Despoina orbīta atrodas tuvu Talasa orbītai un to aptver Leverjē gredzens. Pavadoņa orbīta palēnām pazeminās. Tas nozīmē, ka ar laiku pavadonis vai nu ietrieksies Neptūnā, vai arī izjuks gabalos pēc Roša robežas šķērsošanas, izveidojot gredzenu ap planētu. The Orbits of the Inner Neptunian Satellites from Voyager, Earth-based, and Hubble Space Telescope Observations Sizes, shapes, and albedos of the inner satellites of Neptune Neptunian Satellites Neptunian System IAUC 4824 . IAUC 5347 A dynamical history of the inner Neptunian satellites Vikikrātuvē par šo tēmu ir pieejami multivides faili. Skatīt: Despoina. Encyclopædia Britannica raksts (angliski)