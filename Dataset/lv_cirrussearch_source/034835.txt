Marija Albuleca (rumāņu: Maria Albuleț; 1932. gada 16. maijs Breila — 2005. gada 17. decembris Ploješti) bija Rumānijas starptautiskā lielmeistare šahā (1985). Šaha turnīros piedalījusies arī ar vīra uzvārdu: Marija Pogoreviči vai Marija Albuleca-Pogoreviči. 1950. gados bijusi viena no Rumānijas spēcīgākajām šahistēm. Rumānijas sieviešu šaha čempionātos 3 reizes (1951, 1955, 1956) izcīnījusi zelta medaļas, kā arī ieguvusi 2 sudraba (1953, 1972) un bronzas (1958) medaļas. 1957. gadā pārstāvējusi Rumānijas izlasi Pasaules šaha olimpiādē un komandu vērtējumā izcīnījusi sudraba medaļu. 1959. gadā Plovdivā piedalījusies Pasaules šaha čempiones izcīņas cikla pretendentu turnīrā, kurā dalījusi 12.-13. vietu. Par panākumiem turnīros FIDE 1957. gadā Albulecai piešķīrusi starptautiskās meistares (WIM), bet 1985. gadā — starptautiskās lielmeistares (WGM) goda nosaukumu. Pazīstama arī kā korespondencšahiste. Rumānijas izlases sastāvā piedalījusies 1. sieviešu korespondencšaha olimpiādē (1974–1979), kurā kopā ar komandu ieņēmusi 6. vietu. Albulecas meita Marina Makropulu (dzimusi 1960. gadā kā Marina Pogoreviči) arī ir šaha lielmeistare (kopš 1981. gada), kas pārstāv Grieķiju. «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2016. gada 3. augustā. OlimpBase :: Women's Chess Olympiads :: Maria Pogorevici 1959 Candidates Tournament «1st Ladies Correspondence Chess Olympiad». Arhivēts no oriģināla, laiks: 2015. gada 24. septembrī. Skatīts: 2016. gada 3. augustā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils chesstempo.com mājaslapā (angliski)