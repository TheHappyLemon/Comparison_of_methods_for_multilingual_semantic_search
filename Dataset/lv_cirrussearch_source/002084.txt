Marija Helēna Kačiņska (poļu: Maria Helena Kaczyńska, dzimusi 1942. gada 21. augustā, mirusi 2010. gada 10. aprīlī) bija poļu ekonomiste, Polijas 8. prezidenta Leha Kačiņska dzīvesbiedre. Dzimusi kā Marija Helēna Makieviča (poļu: Maria Helena Mackiewicz) Mahovas ciemā, netālu no Kobilkas, Lidijas un Česlava Makieviču ģimenē. Pamatskolu un vidusskolu apmeklēja Rabkazdrojā, Polijas dienvidos. Viņa studējusi transporta ekonomiku un starptautisko tirdzniecību Sopotā, tagadējā Gdaņskas Universitātē. Pēc absolvēšanas strādājusi Maritime Institūtā Gdaņskā, kur 1976. gadā satikusi nākamo dzīvesbiedru vīru Lehu Kačiņski ar kuru apprecējās 1978. gadā. Laulātajam pārim ir kopīga meita Marta Kačiņska un divas mazmeitas. Neskaitot dzimto poļu valodu, Marija Kačiņska pārvaldījusi angļu, franču, spāņu un krievu valodas. 2010. gada 10. aprīlī plkst. 10.56 Marija Kačiņska un viņas dzīvesbiedrs, Polijas prezidents Lehs Kačiņskis gāja bojā neveiksmīgā lidmašīnas nosēšanās mēģinājumā Smoļenskas Ziemeļu lidlaukā — poļu Gaisa spēku lidmašīna Tupolev Tu-154M nolaišanās laikā aizskāra koku galotnes un ietriecās zemē. Visi lidmašīnā esošie 89 pasažieri un 7 cilvēku lielā apkalpe mira notikuma vietā. Kačiņsku pāris devās pieminēt 70. gadadienu kopš Otrā pasaules kara laikā notikušā Katiņas slaktiņa. 2010. gada 18. aprīlī Marija Kačiņska tika apglabāta Vaveles katedrālē, Krakovā līdzās vīram. Polijas pirmās lēdijas piemiņai Varšavā, Prezidenta Pils priekšā tiks iedēstīti divi tūkstoši dzeltenu tulpju, šo šķirni speciāli Kačiņska kundzei izveidojis kāds Holandes tulpju audzētājs. Lastly, ŻYCIE WARSZAWY Warsaw daily reports that two thousand “Maria Kaczyńska” tulips are about to flower in front of the Presidential Palace in Warsaw. The tulips are pale yellow, tall and long-lasting, and were launched by a breeder from Holland a year ago. Marijas Kačiņskas pilna biogrāfija (angliski) Konspirācijas teorija un video par iespējamu pasūtījuma slepkavību.[novecojusi saite] (angliski) Katastrofas izmeklēšanas rezultāti (krieviski) Katastrofas vietas attēls no satelīta