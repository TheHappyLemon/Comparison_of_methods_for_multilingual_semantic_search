Svidras kultūra bija senā akmens laikmeta (paleolīta) kultūra (9.-8. gadu tk. p.m.ē.) Polijā, Lietuvā un Baltkrievijā. Svidras kultūrai radniecīgas kultūras senlietas atrastas Laukskolas apmetnes arheoloģiskajos izrakumos Latvijas teritorijā. Nosaukums cēlies no Svidras upes vārda Polijā, kur Lielo Svidru (Swidry Wielkie) apdzīvotā vietā atrastas šai kultūrai tipiskās senlietas. Svidras kultūras saimniecība balstījās uz ziemeļbriežu medībām, par ko liecina bultas ar krama uzgaļiem. Apmetnes bija izvietotas tundrā pēc ledāju kušanas un pakāpeniskas atvirzīšanās uz ziemeļiem.