Sabaha (malajiešu: Sabah, izrunā: [saˈbah]) ir viens no Malaizijas trīspadsmit štatiem. Tā platība ir 73 904 km2. Atrodas Kalimantānas salas ziemeļos. Sabaha robežojas ar citu Malaizijas štatu Saravaku, kā arī ar Indonēziju. Malaizijas federālā teritorija Labuana atrodas uz salas netālu no Sabahas Dienvidķīnas jūrā. Sabahas administratīvais centrs ir Kota Kinabalu. Citas lielākās pilsētas ir Tavau, Sandakana un Lahaddatu. 2017. gadā Sabahā dzīvoja 3,87 miljoni cilvēku. Sabaha atrodas ekvatoriālajā joslā, līdz ar to plašas teritorijas aizņem lietus meži, kuros sastopamas daudzas dzīvnieku un augu sugas, kas citur pasaulē nav atrodamas. Vikikrātuvē par šo tēmu ir pieejami multivides faili. Skatīt: Sabaha. Encyclopædia Britannica raksts (angliski) Krievijas Lielās enciklopēdijas raksts (krieviski)