Karloss Maderna (spāņu: Carlos Maderna; 1910. gada 4. augusts Laplata — 1976. gada 23. janvāris Laplata) bija Argentīnas šahists. No 1930. gadu sākuma līdz 1950. gadu sākumam bijis viens no vadošajiem Argentīnas šahistiem. Divas reizes bijis Argentīnas čempions šahā. 1940. gadā uzvarējis mačā par čempiona nosaukumu Luisu Piacini ar 8:6, bet 1941. gadā mačā par čempiona nosaukumu cietis sagrāvi pret Karlosu Gimaru ar 1:8. 1951. gadā atkārtoti uzvarējis Argentīnas šaha čempionātā pēc papildu turnīra pret Hakobo Bolbočanu un Heinrihu Reinhartu. 1928. gadā Mara del Platas starptautiskajā šaha turnīrā dalījis 4.-5. vietu (uzvarējis Roberto Gravs). 1931. gadā uzvarējis Buenosairesas starptautiskajā šaha turnīrā, apsteidzot Saveliju Tartakoveru. 1934. gadā Buenosairesā Dienvidamerikas šaha čempionātā palicis 16. vietā (uzvarējis Luiss Piacini); 1938. gadā Montevideo starptautiskajā šaha turnīrā dalījis 5.-6. vietu (uzvarējis Aleksandrs Aļehins). 1948. gadā uzvarējis Santafē starptautiskajā šaha turnīrā. Piedalījies pirmajos divos Pasaules šaha čempiona izcīņas ciklu Dienvidamerikas zonas turnīros. 1951. gadā Mara del Platas — Buenosairesas turnīrā bijis 3. vietā aiz uzvarētājiem un starpzonu turnīram iekļuvušiem Eriha Eliskazesa un Hulio Bolbočana, bet 1951. gadā Mara del Platas — Buenosairesas turnīrā dalījis 11.-12. vietu (uzvarējis Oskars Panno). Pārstāvējis Argentīnas komandu Pasaules šaha olimpiādēs, kurās piedalījies 2 reizes (1928, 1935). «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2017. gada 20. janvārī. «base0039». Arhivēts no oriģināla, laiks: 2009-10-20. Skatīts: 2009-10-20. «Buenos Aires 1934 5° Torneio Sulamericano». Arhivēts no oriģināla, laiks: 2016. gada 11. maijā. Skatīts: 2017. gada 20. janvārī. Nuestro Círculo Zonals 1951-1954 (C02) Zonals 1954-1957 (C03) OlimpBase :: Men's Chess Olympiads :: Carlos Maderna Šahista profils chessgames.com mājaslapā (angliski) Šahista profils 365chess.com mājaslapā (angliski)