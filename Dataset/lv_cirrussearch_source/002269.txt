Anhels Ganivets Garsija (spāņu: Ángel Ganivet García, dzimis 1865. gada 13. decembrī Granadā, miris 1898. gada 29. novembrī Rīgā) bija spāņu rakstnieks un diplomāts, viens no '98. gada paaudzes (spāņu: Generación del 98) priekštečiem. Dzimis Granadā 1865. gadā, studēja jurisprudenci un filozofiju Granadā, doktora grādu ieguva Madridē. Vēlāk viņš darbojās kā konsuls Antverpenē, Helsinkos un Rīgā, kur 1898. gadā izdarīja pašnāvību, noslīcinoties Daugavā. Rakstnieka karjeru Ganivets sāka ar vēstuļu krājumu Epistolario. Viņš rakstīja satīriskus romānus, arī lugas (piemēram, El escultor de su alma, 1899) un esejas (Ideárium español, 1897, Cartas finlandesas, 1898). Anhels Ganivets savos darbos uzsvēra Spānijas nepieciešamību mainīties, kā arī rakstīja par Spānijas identitāti. La conquista del reino de Maya, por el último conquistador español, Pío Cid Granada la bella Idearium español El escultor del alma Cartas finlandesas Lapa par Ganivetu spāņu valodā