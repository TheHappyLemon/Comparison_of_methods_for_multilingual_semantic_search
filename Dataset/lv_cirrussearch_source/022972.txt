Vinnica (ukraiņu: Вінниця, izrunā: [ˈvinːɪts͡ʲɑ]) jeb iepriekš Viņņica ir pilsēta Ukrainas centrālās daļas rietumos, Vinnicas apgabala un Vinnicas rajona administratīvais centrs. Atrodas Dienvidbugas upes krastos. 2022. gadā pilsētā dzīvoja 370 tūkstoši iedzīvotāju, līdz ar to tā ir lielākā pilsēta vēsturiskajā Podolijas reģionā. Pirmo reizi rakstiskajos avotos pieminēta 1363. gadā, kad pēc uzvaras kaujā pie Siņuhas ("Kaujā pie Zilajiem ūdeņiem") Lietuvas dižkunigaitis Aļģirds 1362. gadā sakāva Zelta Ordas karaspēku un iekļāva Podolijas teritoriju Lietuvas dižkunigaitijas sastāvā. Par Podolijas kņazu viņš iecēla sava jaunākā brāļa Karijota dēlu Fjodoru, kas uzcēla Vinnicas (Вѣничя) cietoksni Dienvidbugas upes krastā. 1431. gadā Vinnicu nodedzināja Krimas tatāri, no 1434. gadā tā bija Polijas karalistes, no 1569. gada Polijas—Lietuvas ūnijas robežcietoksnis. Pēc Otrās Polijas—Lietuvas dalīšanas 1793. gadā Vinnica nokļuva Krievijas Impērijas Podolijas guberņas sastāvā. Pēc Pirmā pasaules kara beigām, no 1918. līdz 1921. gadam Vinnica atradās Ukrainas Tautas Republikas sastāvā. Pēc Rīgas miera līguma 1921. gadā tā kļuva par Ukrainas PSR Viņņicas apgabala centru. Lielā terora laikā 1937.—1938. gadā PSRS Iekšlietu Tautas komisariāts (NKVD) sodīja ar nāvi aptuveni 9400 Vinnicas iedzīvotāju, no kuriem lielākā daļā bija ukraiņu tautības vīrieši. No 1991. gada Ukrainas Republikas sastāvā. «Чисельність наявного населення Українина 1 січня 2022». Q115154676. Q7603543. Valsts valodas centrs (2017. gada 19. oktobris). "Par Ukrainas pilsētu nosaukumu atveidi latviešu valodā". Latvijas Vēstnesis (Nr. 208). Vikikrātuvē par šo tēmu ir pieejami multivides faili. Skatīt: Vinnica. Encyclopædia Britannica raksts (angliski) Brockhaus Enzyklopädie raksts (vāciski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski)