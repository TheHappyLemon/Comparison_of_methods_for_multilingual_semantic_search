HK 21 ir Vācijas kompānijas Heckler & Koch (HK) izstrādātais galveno uzdevumu ložmetējs. Tā ir no patronlentes barojama HK 11 versija, kas bāzēta uz G3. Tā pēcteči ir HK 21A1 un HK 21e. Šis ierocis izceļas ar to, ka tas savulaik lietots daudzās specvienībās, jo ierocis ir diezgan precīzs. Heckler und Koch HK 21 vairs neražo. Tips: Vieglais ložmetējs Ražotājvalsts: Vācija Gads: 1961 Kalibrs: 7,62 mm Masa (NATO munīcijas ierocis): 7,92 kg Masa (7.62 mm x 39 mm padomju munīcijas ierocis): 7,04 kg Munīcija (NATO): 7,62 x 51 mm NATO Padeve (NATO): 20, 30 ložu magazīnas, 50 ložu diskveida magazīna, 100, 200 ložu patronlente Padeve (7,62 mm x 39 mm padomju): 30, 40 ložu magazīnas, 75 ložu diskveida magazīna, 100 ložu patronlente Uguns temps: 850 šāviņi/min Efektīvais attālums: 800 m Tā izstrāde saistīta ar 1961. gadu. Tikai 90. gadu beigās HK 21 tika pārtraukts ražot, tā vietu ieņēma uzlabotie HK 21A1 un HK 21e. 35 gadu laikā tika izgatavoti daudzi tā varianti, un vēl šobrīd tos dažviet ražo Portugālē, Grieķijā, Meksikā (ražošana pēc licences), un dažās Āfrikas un DA Āzijas valstīs. Savulaik tika izveidotas versijas, kas šauj ar 5,56 mm x 45 mm NATO un 7,62 mm x 39 mm padomju munīciju. 5,56 mm NATO modeļi ir ārkārtīgi reti sastopami, un 7,62 mm x 39 mm padomju munīcijas modeļi gandrīz vispār nav, bet var lietot M16, HK 33 vai AK magazīnas. HK 21 ieroci izmantoja US Navy SEALs, Izraēlas bruņotie spēki un US Marines, darbojoties Tuvajos Austrumos (SEALs bieži izmantoja tieši 7,62 mm x 39 mm modeli). Pašā tā pastāvešanas sākumā to izmantoja Vācijas E.B.S.I.S. spēki. Šis ierocis savulaik atrada vietu daudzās armijās. Pat ASV elites Delta Force lietoja HK 21, lai glābtu amerikāņu ķīlniekus Irānā 1980. gada operācijā Eagle Claw. HK 21 darbības princips ir līdzīgs kā G3 šautenē, izmantojot divdaļīgus stobra resgaļa bloķēšanas un aizturēšanas veltņus. Aizslēga galvas aizmugurējās kustības palēnināšana pārlādēšanas cikla sākumposmā, ar piemērotu kameru patronas brīvai kustībai, darbojas no aizslēgta aizslēga pozīcijas ar patronu kamerā, kad ierocis ir gatavs šaut. HK 21 munīcija parasti tiek glabāta sadalītu posmu patronlentē, un ierocis darbojas vai nu ar Vācijas DM 60 patronlenti, vai ASV M13 patronlenti, vai Francijas patronlenti. Tomēr, ja vajadzīgs, tas var strādāt arī ar vienlaidu posmu patronlenti DM 1. Turklāt, nomainot stobra cauruli, patronlentes barošanas plātni un aizslēgu, ierocis tiek pārveidots šaušanai ar 5,56 x 45 mm vai 7,62 x 39 mm patronām. Ieroča lietderīgums tiek vēl palielināts, barošanas mehānismā ievietojot magazīnu adapteri. Tas pieņem jebkuras Heckler und Koch 7,62 mm magazīnas, atšķirībā no G3 ieroča vai HK 11 vieglā ložmetēja. Ja nepieciešams, patronlentes barošanas vienība var tikt izņemta un aizstāta ar magazīnu vienību, kas der stobra kārbā un tiek turēta ar divām tapām. Šī vienība atļauj izmanot 20 ložu magazīnas vai 80 ložu plastmasas dubultdiskveida magazīnas. Ierocis var šaut lodes pa vienai lodei vai pilnīgi automātiski. Izvēles svira ir virs pistoles spala un mēlītes mehānisma, atdalītājs un automātiskā sprūdsvira ir tās pašas kā G3 ierocī. HK 21 nāk komplektā ar divām stobra caurulēm un divkāji. HK 21 var tikt izmantots no integrētiem divkājiem (kā vieglais ložmetējs) vai no trijkāja balsta. Divkājis var tikt piestiprināts gan stobra priekšpusē, gan aizmugurē. Tas ļauj izvēlēties dažādas šaušanas iespējas. Trijkājis ir sastopams reti, pastāv arī īpašs variants, kas mazina triecienu. Tā kā HK 21 ir atvasināts no G3, priekšrocība ir tas, ka tas var izmantot tās pašas detaļas, kas ir šai triecienšautenei. Ir viedoklis, ka šis ierocis ar tā uguns tempu 850 lodes/min un šaušanas tālumu 800 m neder biežām apšaudēm, tikai īsām apšaudēm. Galvenā problēma ir tā, ka tā ložu ievades vieta ir ieroča apakšā. Tas padara pielādēšanu kaujas laukā neveiklu, īpaši skrienot. Lielākā priekšrocība ir tā precizitāte. Ilgu laiku tas tika lietots kā snaiperu atbalsta ierocis. Tas varēja trāpīt mērķim 300 m tālumā bez grūtībām gan pusautomātiskajā, gan ar 3 ložu šāviņiem. Pilnīgi automātiskais režīms ir neprātīgs, tad to ir ļoti grūti noturēt mērķa atrašanās vietā tā atsitiena dēļ. Tas tiešām ir domāts šaušanai pa lodei. Tā kā tas tiek ielādēts no apakšas, lodes tiek uzsviestas diezgan augstu, un lietojot ieroci telpās var gadīties pašam tikt apbērtam ar izšauto ložu čaulām. Labākā HK 21 loma ir sagatavotā pozīcijā no attāluma un šaujot pa lodei.