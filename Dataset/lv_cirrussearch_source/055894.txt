Bensakas rags (arābu: رأس بن سكة, Ras ben Sakka) ir Vidusjūras zemesrags Tunisijas galējos ziemeļos Bizertas vilajetā, 15 km no Bizertas pilsētas. Zemesrags, kas ir Āfrikas kontinenta tālākais ziemeļu punkts, ir nobeigums lielākajam Anžela ragam (franču: Cap Angela, arābu: رأس أنجلة, Ras 'Anjila). Tunisijas valdība izveidojusi Anžela ragā tūrisma objektu un 2014. gadā uzslēja tur pieminekli ar Āfrikas valstu kontūrām. Raga apkārtne ir akmeņaina un smilšaina. 600 m uz dienvidaustrumiem atrodas Bensakas bāka, uz kuru ved asfaltēts ceļš. Vienu kilometru uz dienvidrietumiem atrodas ciems Hādža Mohameda Benhasena ar nedaudz mazāk nekā 50 mājām. Daži vēsturnieki Bensaku identificēja ar "Skaisto ragu", kas minēts Romas impērijas un Kartāgas līgumos, tomēr šī versija nav populāra. 8,2 kilometrus uz austrumiem no tā atrodas Abjada rags (franču: Cap Blanc, arābu: الرأس الأبيض, ar-Raʾs al-Abyaḍ), kurš arī reizēm tiek nosaukts par Āfrikas ziemeļu galu. Tomēr, Abjada raga ziemeļu gals atrodas kilometru uz dienvidiem no Bensakas raga. Daži citi avoti apgalvo, ka Abjada rags esot rags, kas atrodas 950 m uz austrumiem un tikai 30 metrus uz dienvidiem no Bensakas raga. Arī kartēs par Bensakas raga precīzu lokalizāciju starp vairākiem blakus esošiem zemesragiem ir dažādi viedokļi, tā, Google Maps kā Cap Ras Ben Sikka un Ras ben Sakka norāda tieši šo austrumos esošo zemesragu, vienlaikus norādot kā galējo punktu faktisko Bensakas raga atrašanās vietu. Piemiņas zīme Anžela ragā Piemiņas zīme Anžela ragā Tunisijas ziemeļdaļa satelīta kartē Karte ar zemesragu apzīmējumiem Бланко (мыс) // Малый энциклопедический словарь Брокгауза и Ефрона : в 4 т. — СПб., 1907—1909. Chisholm, Hugh, ed. (1911). "Africa" . Encyclopædia Britannica. 1 (11th ed.). Cambridge University Press. p. 320. «ANSAmed: Tunisian Ras Angela declared Africa's northernmost point». Arhivēts no oriģināla, laiks: 2016. gada 8. augustā. Skatīts: 2021. gada 12. februārī. Шифман И. Ш. Карфаген. — СПб.: Издательство Санкт-Петербургского университета, 2006. — С. 155. — 518 с. — 1000 экз. — ISBN 5-288-03714-0. Ель-Аб'яд // Універсальний словник-енциклопедія Arhivēts 2022. gada 14. janvārī, Wayback Machine vietnē.. — 4-те вид. — К. : Тека, 2006. Google maps