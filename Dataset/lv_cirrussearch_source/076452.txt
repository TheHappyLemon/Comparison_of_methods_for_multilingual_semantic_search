Taipeja jeb Taibei (ķīniešu: 台北市, piņjiņs: Táiběi) ir Ķīnas Republikas de facto galvaspilsēta kopš 1949. gada Ķīnas pilsoņu kara. Tā bija arī Taivānas galvaspilsēta no 1895. gada, kad šeit valdīja Japānas impērija. 2022. gada jūlijā Taipejā dzīvoja 2 462 482 iedzīvotāji, bet tās metropolē dzīvo mazliet vairāk par 10 miljoniem cilvēku. Taipejā ir vissvarīgākais Taivānas izglītības centrs. No izglītības iestādēm slavenākā ir Taivānas Nacionālā universitāte. 2003. gadā Taipejā uzcēla vienu no pasaulē augstākajiem debesskrāpjiem — Taipei 101. Viens no galvenajiem Taipejas apskates objektiem ir Čana Kaiši memoriāls — tradicionāls ķīniešu arhitektūras komplekss, kas veltīts ģenerālisimusa un bijušā Ķīnas Republikas prezidenta piemiņai. Čan Kaišeka memoriāla priekšā atrodas Nacionālais teātris un Nacionālā koncertzāle, kas atrodas attiecīgi Brīvības laukuma dienvidu un ziemeļu galā. Vēl viens ievērojams piemineklis ir Suņa Džunšaņa memoriāls, kas darbojas kā kultūras, sociālais un izglītības centrs. Taipejas misija Latvijas Republikā Taipeja (Taivāna) Arhivēts 2010. gada 25. jūlijā, Wayback Machine vietnē. no riga.lv http://www.demographia.com/db-worldua.pdf Vikikrātuvē par šo tēmu ir pieejami multivides faili. Skatīt: Taipeja. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)