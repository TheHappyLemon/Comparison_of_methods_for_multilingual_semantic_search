Roberts Lejs (vācu: Robert Ley; dzimis 1890. gada 15. februārī, miris 1945. gada 25. oktobrī) bija viens no ietekmīgākajiem Trešā reiha politiķiem, kurš strādāja par Vācu darbaspēka frontes fīreru. Pirms kļūšanas par vienu no vadošajiem politiķiem Trešajā reihā dienējis armijā, bijis kara lidotājs. 1917. gada jūlijā viņa lidmašīnu notrieca virs Francijas teritorijas un Roberts Lejs tika sagūstīts. Krītot viņš guva nopietnas galvas traumas, kuru rezultātā viņš visu mūžu stostījies un cietis no biežām garastāvokļa maiņām. Darbojoties Vācu darbaspēka frontes vadītāja amatā, viņa pakļautībā strādāja aptuveni 25 miljoni Vācijas iedzīvotāju. Pateicoties savam amatam, viņš kļuva par vienu no bagātākajiem cilvēkiem Vācijā. 1945. gadā pēc Trešā reiha sabrukšanas viņš tika arestēts un tiesāts Nirnbergas tribunālā. Viņam tika piespriests nāvessods par noziegumiem pret cilvēci, taču vēl pirms nāvessoda izpildes Roberts Lejs izdarīja pašnāvību, nožņaudzoties ar dvieļiem savā cietuma kamerā. Vikikrātuvē par šo tēmu ir pieejami multivides faili. Skatīt: Roberts Lejs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)