Lielā Mūzikas balva ir augstākais ikgadējais Latvijas valsts apbalvojums mūzikā. Balvu piešķir kopš 1993. gada, tās iniciators bija komponists, tobrīdējais Latvijas kultūras ministrs Raimonds Pauls. Pasākuma organizatori ir Latvijas Republikas Kultūras ministrija un Latvijas Mūzikas informācijas centrs, kas sadarbojas ar Latvijas Nacionālo operu, Latvijas Radio un Latvijas Televīziju. Balvu pasniegšanas ceremonija sākotnēji norisinājās Lielās ģildes zālē (1993—1995), bet kopš 1996. gada tā ik gadu notiek Latvijas Nacionālajā operā. Laureāti saņem sudraba statueti un naudas prēmiju. Latvijas enciklopēdija. 4. sējums. Rīga : Valērija Belokoņa izdevniecība. 2007. 123.—124. lpp. ISBN 978-9984-9482-4-9. «LIELĀ MŪZIKAS BALVA». Music.lv. Arhivēts no oriģināla, laiks: 2016. gada 4. martā. Skatīts: 2013. gada 5. janvārī. «Lielā mūzikas balva». muzikasbalva.lv. Oficiālā tīmekļa vietne