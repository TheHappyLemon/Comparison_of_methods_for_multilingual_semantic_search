Nava Stāra (angļu: Nava Starr; dzimusi kā Gordone 1949. gada 4. aprīlī Rīgā, pēc pirmajām laulībām bijusi Šterenberga, angļu: Shterenberg) ir Latvijā dzimusi Kanādas starptautiskā meistare šahā (1978). 1975. gadā kopā ar pirmo vīru ieradusies Kanādā un sākusi šaha turnīros parstāvēt šo valsti. Astoņas reizes uzvarējusi Kanādas sieviešu šaha čempionātos (1978, 1981, 1984, 1986, 1989, 1991, 1995, 2001). 1996. gada Kanādas sieviešu šaha čempionātā izcīnījusi 2. vietu. Par panākumiem turnīros FIDE 1978. gadā Stārai piešķīra starptautiskās meistares (WIM) nosaukumu. No 1976. līdz 1995. gadam bijusi Kanādas sieviešu šaha FIDE reitinga līdere. Piecas reizes piedalījusies Pasaules šaha čempiones izcīņas cikla starpzonu turnīros, kuros 1979. gadā ieņēmusi 15. vietu, 1982. gadā bijusi 13. vietā, 1985. gadā atkārtoti bijusi 13. vietā, 1990. gadā ieņēmusi 15. vietu, bet 1993. gadā palikusi 31. vietā. 2001. gadā piedalījusies Pasaules sieviešu šaha čempionātā pēc izslēgšanas sistēmas, taču cietusi zaudējumu jau 1. kārtā. Pārstāvējusi Kanādas komandu Pasaules šaha olimpiādēs (bieži kopā ar latviešu izcelsmes šahisti Vēsmu Baltgailis), kurās piedalījusies 13 reizes (1976-1984, 1988, 1992-1996, 2002-2006, 2014). Individuālajā vērtējumā izcīnījusi zelta (1976) un bronzas (1982) medaļas. 1979 Alicante Interzonal Tournament 1982 Bad Kissingen Interzonal Tournament «1985 Havana Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 22. augustā. 1990 Genting Interzonal Tournament 1993 Jakarta Interzonal Tournament 2001-02 FIDE Knockout Matches OlimpBase :: Women's Chess Olympiads :: Nava Starr Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)