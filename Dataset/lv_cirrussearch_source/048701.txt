Ernests Jānis Reihmanis (dzimis 1900. gada 5. novembrī (pēc vecā stila — 23. oktobrī), miršanas dati nav zināmi) bija latviešu svarcēlājs. Dzimis Rīgā, fabrikas strādnieka Žano Reihmaņa un Rozālijas Bertas dzimušas Micis ģimenē. Pārstāvējis 1. Rīgas atlētu klubu. Trīskārtējs Latvijas meistars pussmagajā svarā (1924., 1925., 1927.g.). Pasaules čempionātā 1922. gadā — 4. vieta vieglajā svarā. Piedalījies olimpiskajās spēlēs 1924. gadā Parīzē — 15. vieta svara kategorijā līdz 82,5 kg (pieccīņā 430 kg). Rīgas Prefektūras pasu lietu kolekcija — Latvijas Valsts vēstures arhīvs, 2996. f., 16. apr., 6517. l Rīgas Sv. Ģertrudes ev. lut. draudzes kristīto reģistrs. — 1900.g. — Nr.706. «Ernests Reihmanis». Arhivēts no oriģināla, laiks: 2018. gada 30. novembrī. Skatīts: 2019. gada 9. maijā. Olympedia profils (angliski) LOK profils