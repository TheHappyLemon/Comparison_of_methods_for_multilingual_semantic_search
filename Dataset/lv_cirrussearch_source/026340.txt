Brezno (slovāku: Brezno) ir pilsēta Slovākijā, Banska Bistricas apgabala Brezno apriņķa centrs pie Hronas upes. Rakstos pilsēta pirmoreiz minēta 1265. gadā. Pilsētas tiesības no 1380. gada. Tāpat kā lielākā daļa no Slovākijas teritorijas, Brezno gadsimtiem atradusies Ungārijas sastāvā, tās ungāriskais nosaukums ir Breznobāņa (ungāru: Breznóbánya). Pēc Pirmā pasaules kara iekļāvās Čehoslovākijā. Pēc Otrā pasaules kara pie pilsētas tika uzcelta liela ceļamkrānu rūpnīca (mūsdienās bankrotējusi). No 1993. gada — Slovākijā. Pēc tautības vairums pilsētas iedzīvotāju ir slovāki (92,85 %), dzīvo arī čigāni (4,63 %). Pēc reliģiskās pārliecības — katoļi (68,89 %), nereliģiozi (18,54 %) un luterticīgie (8,57 %). Brezno ir modeles Adrianas Karembē (Adriana Karembeu, 1971) dzimtā pilsēta. Dolna Lehota ciemā netālu no Brezno dzimis Slovākijas pirmais kosmonauts Ivans Bella (Ivan Bella). Brezno pievārtē atrodas biatlona trase. Vikikrātuvē par šo tēmu ir pieejami multivides faili. Skatīt: Brezno. Q110227967.