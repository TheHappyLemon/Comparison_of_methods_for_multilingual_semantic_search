Ēriks Lobrons (vācu: Eric Lobron; dzimis 1960. gada 7. maijā Filadelfijā) ir Vācijas starptautiskais lielmeistars šahā (1982). Piedzimis ASV, bet piecu gadu vecumā kopā ar ģimeni pārcēlies uz Vāciju. 1978. gadā kļuvis par Vācijas junioru šaha čempionāta uzvarētāju. Divas reizes uzvarējis arī Vācijas šaha čempionātos (1980, 1984). Trīs reizes piedalījies Pasaules šaha čempiona izcīņas cikli starpzonu turnīros, kuros labāko rezultātu sasniedzis 1993. gadā Groningenā, kad ieņēmis 10. vietu. Daudzu starptautisko šaha turnīru uzvarētājs, tajā skaitā Bīlē (1981. gadā kopā ar Vlastimilu Hortu un 1986. gadā kopā ar Ļevu Polugajevski), Manilā (1982. gadā kopā ar Ļevu Polugajevski), Ņujorkā (1983, 1985), Berlīnē (1984), Lionā (1988. gadā kopā ar Simenu Agdesteinu), Vīsbādenē (1993), Grācā (1993), Veikanzē (2003). 1990. gadā Vācijas komandas SG Solingen sastāvā uzvarējis Eiropas šaha klubu kausa izcīņā. Pārstāvējis Vācijas komandu lielākajos komandu šaha turnīros: Pasaules šaha olimpiādēs piedalījies 8 reizes (1980-1984, 1988-1996). Individuālajā vērtējumā izcīnījis bronzas (1990) medaļu; Eiropas komandu šaha čempionātos piedalījies 3 reizes (1983-1992). Komandu vērtējumā izcīnījis bronzas (1989) medaļu; Pasaules komandu šaha čempionātā piedalījies 1985. gadā; Klāras Benediktas kausa izcīņās piedalījies 1979. gadā un komandu vērtējumā izcīnījis sudraba medaļu. Par panākumiem turnīros FIDE 1980. gadā Lobronam piešķīrusi starptautiskā meistara (IM), bet 1982. gadā - starptautiskā lielmeistara (GM) nosaukumu. «Deutsche Schacheinzelmeisterschaft 1980 in Bad Neuenahr». Arhivēts no oriģināla, laiks: 2016. gada 6. oktobrī. Skatīts: 2016. gada 28. septembrī. «Deutsche Schacheinzelmeisterschaft 1984 in Bad Neuenahr». Arhivēts no oriģināla, laiks: 2016. gada 6. oktobrī. Skatīts: 2016. gada 28. septembrī. 1993 Groningen PCA Qualifying Tournament OlimpBase :: 7th European Chess Club Cup, 1989/1990, SG Solingen OlimpBase :: Men's Chess Olympiads :: Eric Lobron OlimpBase :: European Men's Team Chess Championship :: Eric Lobron OlimpBase :: World Men's Team Chess Championship :: Eric Lobron OlimpBase :: Clare Benedict Chess Cup :: Eric Lobron Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)