Teda Lindsija balvu katras sezonas beigās saņem Nacionālās Hokeja līgas labākais spēlētājs, kuru nosaka NHL Spēlētāju Asociācija (NHLPA). No 1982.-1987. gadam Lestera Pīrsona balvu piecas reizes ieguva Veins Greckis. Līdz 2010. gadam balva tika dēvēta Lestera Pīrsona vārdā, taču tad tika pārdēvēta par godu Tedam Lindsijam. Pīrsons bija Nobela miera prēmijas laureāts un Kanādas premjerministrs laikā no 1963. līdz 1968. gadam. Šis bija vienīgais NHL apbalvojums, kas nosaukts kāda politiķa vārdā.