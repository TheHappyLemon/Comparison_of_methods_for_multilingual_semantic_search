Kāra Bleka (angļu: Cara Black; dzimusi 1979. gada 17. februārī) ir profesionālo karjeru beigusi Zimbabves tenisiste, bijusī pasaules pirmā rakete sieviešu ​​dubultspēlēs; 10 Grand Slam turnīru uzvarētāja (pieci no tiem sieviešu dubultspēlēs un pieci jauktajās dubultspēlēs); septiņu Grand Slam turnīru fināliste (no kuriem četri sieviešu dubultspēlēs un trīs jauktajās dubultspēlēs); trīskārtēja WTA finālturnīra uzvarētāja (2007, 2008, 2014) dubultspēlēs; 61 WTA turnīra uzvarētāja (viens no tiem vienspēlēs). Kāra Bleka dzimusi Solsberijā, Rodēzijā (tagad Harare, Zimbabve) sportistu ģimenē. Viņas tēvs un vecākie brāļi Veins un Bairons arī bija profesionāli tenisisti. Brāļi un māsa lielākoties sacensībās piedalījās dubultspēlēs – Veins bija 2001. gada ASV atklātā čempionāta un 2005. gada Austrālijas atklātā čempionāta uzvarētājs, bet Bairons bija 1994. gada Francijas atklātā čempionāta uzvarētājs. Kāra ar brāli Veinu uzvarēja 2002. gada Francijas atklātajā čempionātā un 2004. gada Vimbldonas čempionāta jauktajās dubultspēlēs. Bleka ir spēlējusi pārī ar Irinu Seļutinu, Jeļenu Ļihovcevu, Renē Stabsu, Lizeli Hūberi un Sanju Mirzu. 2005. gada augustā Bleka paziņoja, ka apprecēsies ar savu ilggadējo draugu, Austrālijas prāta un fitnesa treneri Bretu Stīvensu. 2012. gadā ģimenē piedzima dēls, tādēļ pēc 2011. gada Vimbldonas čempionāta Bleka vairāk par gadu tenisa sacensībās nepiedalījās. Uzvarot 2010. gada Austrālijas atklātā čempionātā, Bleka pabeidza jaukto dubultspēļu karjeras Grand Slam. Tenisa vēsturē viņa kļuva par sesto spēlētāju, kas to sasniegusi. Wedding bells ringing for Cara Arhivēts 15 October 2006 Wayback Machine vietnē. «Cara Black speak on comeback» (angļu). The Herald. 2013. gada 4. janvāris. Skatīts: 2022-07-16. Vikikrātuvē par šo tēmu ir pieejami multivides faili. Skatīt: Kāra Bleka. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) tennisabstract.com profils (angliski)