Miķeļbāka jeb Miķeļtornis ir augstākā bāka Latvijas piekrastē. Tā atrodas Ventspils novada Tārgales pagasta Miķeļtorņa ciemā. Bākas augstums ir 62 m un tā ir augstākā bāka Baltijas valstīs. Pirmā torņa būvi pabeidza 1884. gadā. Tā bija cilindrisks 55 m augsts ķieģeļu mūra tornis, tobrīd tā bija augstākā bāka Latvijā. Bākā uzstādīja elektrisku gaismas avotu, kam strāvu piegādāja blakus ēkā esošā spēkstacija. Tornis 20. gadsimta sākumā sāka plaisāt. 1915. gadā Pirmā pasaules kara laikā gaismas aparātu un spēkstacijas iekārtu aizveda uz Krieviju. Vācijas okupācijas iestādes uzstādīja acetilēna gaismas aparātu. Pirmā pasaules kara laikā bāku apšaudīja. 1932. gada jūlijā uzcēla pagaidu koka torni, tad uzcēla pastāvīgo bāku, kurā gaismu iededza 1934. gada septembrī. Bākā uzstādīja jau agrāk vācu izmantoto optisko ierīci — 1,76 m augstu, nekustīgu joslu lēcu, kā arī zviedru AGA firmas gaismas ierīci (acetilēna kvēlgaismas ar gāzes spiediena darbinātu aparātu, kas gaismu regulāri samazināja līdz minimālajai). Bākā ir sektoru uguns, kas redzama zaļa vai balta atkarībā no atrašanās vietas jūrā. 1941. gada atkāpšanās laikā Sarkanā armija bāku uzspridzināja. 1946. gadā uzbūvēja apmēram 30 m augstu koka pagaidu torni, bet pastāvīgo bākas torni atjaunoja 1957. gadā. Pašreizējais bākas tornis ir 62 m augsts. Uguns augstums — 59 m vjl. Uguns redzama 14 jūdžu tālumā. Uguns raksturojums: Zb(2)B.6s 01.0+(01.0)+01.0+(03.0) 2004. gada 18. septembrī Latvijas Pasts izdeva pastmarku un pirmās dienas aploksni ar Miķelbākas attēlu.Koordinātas: 57°35′59.00″N 21°58′28.00″E﻿ / ﻿57.5997222°N 21.9744444°E﻿ / 57.5997222; 21.9744444 Ugunis un zīmes[novecojusi saite] Latvijas Jūras administrācija «Miķeļbāka | Latvia Travel». www.latvia.travel. Skatīts: 2022-07-12. vestnesis.lv. «Miķeļbāku sūta pasaulē - Latvijas Vēstnesis». www.vestnesis.lv (latviešu). Skatīts: 2022-07-12.