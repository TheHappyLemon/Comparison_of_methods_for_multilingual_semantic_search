Kristofers Lucs (vācu: Christopher Lutz; dzimis 1971. gada 24. februārī Neikirhene-Vluīnē) ir Vācijas starptautiskais lielmeistars šahā (1992). 1986. gadā dalījis 3. vietu Pasaules junioru šaha čempionātā U16 vecuma grupā. 1987. gadā uzvarējis Vācijas junioru šaha čempionātā U20 vecuma grupā. Divkārtējais Vācijas šaha čempionāta uzvarētājs (1995, 2001). Daudzu starptautisko šaha turnīru laureāts, tajā skaitā uzvarējis vai dalījis pirmo vietu Dortmundē (1991), Budapeštā (1991), Pulā (1997). 2000. gadā Ņūdelī piedalījies Pasaules šaha čempionātā pēc izslēgšanas sistēmas, kurā 2. kārtā zaudējis Aleksandram Halifmanam. 2002. gadā Dortmundē bijis vienīgais Vācijas pārstāvis Braingames pretendentu šaha turnīrā. Pārstāvējis Vācijas komandu lielākajos komandu šaha turnīros: Pasaules šaha olimpiādēs piedalījies 8 reizes (1992-2006). Komandu vērtējumā izcīnījis sudraba (2000) medaļu; Eiropas komandu šaha čempionātos piedalījies 6 reizes (1992-2005). Komandu vērtējumā izcīnījis 2 bronzas (1989, 2001) medaļas; Pasaules komandu šaha čempionātā piedalījies 2001. gadā. Par panākumiem turnīros FIDE 1989. gadā Lucam piešķīrusi starptautiskā meistara (IM), bet 1992. gadā - starptautiskā lielmeistara (GM) nosaukumu. 2000 FIDE Knockout Matches «2002 Dortmund Candidates Tournament». Arhivēts no oriģināla, laiks: 2017. gada 1. aprīlī. Skatīts: 2016. gada 1. novembrī. OlimpBase :: Men's Chess Olympiads :: Christopher Lutz OlimpBase :: European Men's Team Chess Championship :: Christopher Lutz OlimpBase :: World Men's Team Chess Championship :: Christopher Lutz Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)