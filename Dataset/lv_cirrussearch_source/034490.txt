Mezitiloksīds (izobutenilmetilketons, izopropilidēnacetons, 4-metil-3-pentēn-2-ons, CH3C(O)CH=C(CH3)2) pieder pie nepiesātinātajiem ketoniem. Mezitiloksīds ir bezkrāsains, gaistošs šķidrums ar piparmētru smaržu. Iegūst no acetona aldolās kondensācijas reakcijā. Vispirms rodas diacetonspirts, kurš dehidratējoties dod mezitiloksīdu: Tālākas kondensācijas rezultātā rodas forons. Šāda tipa savienojumos, kur dubultsaite atrodas blakus karbonilgrupai (Δα,β - ketonos), dubultsaite ir ķīmiski visai aktīva un spēj pievienot tādas vielas, kas parasti ar dubultsaiti nesaistās (amonjaku, zilskābi u.c.). Mezitiloksīdu lieto kā šķīdinātāju un metilizobutilketona izejvielu.