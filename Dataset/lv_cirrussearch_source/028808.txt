Kartings (angļu: Karting; arī go-karting) ir autosports, kurā sacensības tiek aizvadītas ar specializētiem mikroautomobiļiem jeb gokartiem. Parasti (kaut gan ne vienmēr) sacensībās tiek izmantots asfaltēts segums ar vairākiem līkumiem, kur šādas trases galvenokārt sauc par kartodromiem. Kartingu sacensībās gokartu šasijām ir salīdzinoši maz aizsargaprīkojuma, kur braucējs parasti atrodas tikai pāris centimetrus virs zemes. Par spīti tam atsevišķi gokarti ir spējīgi sasniegt vairāk kā 160 km/h lielu ātrumu, kur jaudīgākie spēkrati ikgadu ņem dalību Starptautiskās Automobiļu federācijas rīkotajā Pasaules kartinga čempionātā. Vēsturiski kartingu sacensības mēdz būt pirmais nopietnais attīstības posms daudzu profesionālo sacīkšu braucēju karjerās, kas pēc tam vēlas ņemt dalību augstākas klases atvērto riteņu sacīkšu kategorijās kā, piemēram, Pirmajā formulā. Neskatoties uz to ar kartingu braukšanu var droši nodarboties kā profesionāļi, tā arī brīvā laika pavadītāji. Kartings kā sporta veids ir samērā jauns — tas 1950. gados ir radies ASV. Pirmās kartinga sacensības Latvijā notika 1961. gadā Ventspils velotrekā. Pirmās pasaules meistarsacīkstes notika 1964. gadā Romā, Itālijā, bet pirmās Eiropas čempionāts notika 1965. gadā. Formula 1 Kandavas kartodroms «Karting». britannica.com. Encyclopaedia Britannica. Skatīts: 2020. gada 29. jūlijs. Daniel Patrascu. «A Short History of Go-Kart Racing». autoevolution.com, 2018. gada 27. maijs. Skatīts: 2020. gada 29. jūlijs. Encyclopaedia Britannica ieraksts (angliski)