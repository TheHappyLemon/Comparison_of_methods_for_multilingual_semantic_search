Emmelija de Foresta (dāņu: Emmelie de Forest; dzimusi Emmelija Šarlote Viktorija de Foresta (Emmelie Charlotte-Victoria de Forest) 1993. gada 28. februārī) ir dāņu dziedātāja un dziesmu autore. Dziedāt sākusi deviņu gadu vecumā. 14 gadu vecumā sadarbojusies ar skotu mūziķi Fransenu Nīlu. 2013. gadā Foresta ar dziesmu Only Teardrops startēja Dānijas nacionalajā atlasē Eirovīzijas dziesmu konkursam — Dansk Melodi Grand Prix. Dziedātāja uzvarēja nacionālajā atlasē, tādējādi kļūstot par Dānijas pārstāvi 2013. gada Eirovīzijas dziesmu konkursā Zviedrijas pilsētā Malmē. Eirovīzijā tika svinēta uzvara gan pusfinālā, gan finālā. Viņa ir trešā Dānijas pārstāve, kas Eirovīzijā guvusi uzvaru. Viena no dziesmas autorēm ir Liza Kebla, kas bijusi divu citu Dānijas dziesmu Eirovīzijā autore — iepriekš sarakstījusi grupas A Friend in London dziesmu New Tomorrow (Dānijas pārstāvju dziesma 2011. gadā) un Odas Vilkenas dziesmu Fra Mols til Skagen (Dānijas pārstāvju dziesma 1995. gadā). 2013. gada 6. maijā mūziķe izdeva debijas studijas albumu Only Teardrops. Studijas albumi «Sang 08: Emmelie de Forest». Dr.dk. Skatīts: 2013. gada 3. maijā. Vikikrātuvē par šo tēmu ir pieejami multivides faili. Skatīt: Emmelija de Foresta. Oficiālā tīmekļa vietne Twitter profils