Šugnani (pašnosaukums — хуг̌нӣ, хуг̌ну̊нӣ) ir viena no pamiriešu tautām. Šugnanu valoda pieder indoeiropiešu valodu saimes irāņu grupas austrumu atzaram. Apzīvo vēsturisko Šugnanas apgabalu. Liela daļa Šugnanas apgabala ir grūti izbraucama un neapdzīvota, iedzīvotāji koncentrējas upju krastos. Tadžikistānā šugnani blīvi apdzīvo Šugnanas un Roštkalas rajonus, kā arī administratīvo centru — Horugas pilsētu. Saskaņā ar 1989. gada tautas skaitīšanas datiem Tadžikistānā tajā laikā dzīvoja 64 800 šugnaņu. Mūsdienās šugnanu skaits pārsniedz 100 tūkstoši. Afganistānā šugnani ieņem pretējo Pandžas upes krastu no Horugas.