Aļaskas līcis (angļu: Gulf of Alaska) ir plašs atvērts līcis Klusā okeāna ziemeļu daļā Ziemeļamerikas piekrastē. Izvietojies starp Aļaskas pussalu rietumos un Ziemeļamerikas kontinentu ziemeļos un austrumos. Pēc Starptautiskās hidroloģijas organizācijas datiem līča dienvidu robeža tiek vilkta no Habuča raga Aļaskas pussalas galā līdz Spensera ragam pie Krosa šauruma ziemeļu malas, pēc ASV Ģeoloģijas dienesta datiem — no Kodiakas salas dienvidu gala rietumos līdz Diksona šaurumam austrumos. Visa līča piekraste pieder ASV Aļaskas štatam. Līča piekrastē daudz salu, lielākās no tām ir Kodiakas arhipelāgs un Aleksandra arhipelāgs. Krasti stipri izroboti, daudz līču, fjordu. Līča ziemeļu piekrastē noplūst vairāki glečeri. Krastā nav lielu apdzīvoto vietu, lielākā osta ir Sūarda Kīnajas pussalā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 34. lpp. «Limits of Oceans and Seas, 3rd edition». International Hydrographic Organization. 1953. Arhivēts no oriģināla, laiks: 2011. gada 8. oktobrī. Skatīts: 2010. gada 7. februāris. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Gulf of Alaska Vikikrātuvē par šo tēmu ir pieejami multivides faili. Skatīt: Aļaskas līcis. Encyclopædia Britannica raksts (angliski) Krievijas Lielās enciklopēdijas raksts (krieviski)