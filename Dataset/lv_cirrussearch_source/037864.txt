Artjoms Timofejevs (krievu: Артём Валерьевич Тимофеев; dzimis 1985. gada 6. janvārī Kazaņā) ir Krievijas starptautiskais lielmeistars šahā (2003). Vairākkārt pārstāvējis Krieviju Eiropas un Pasaules junioru šaha čempionātos, kuros izcīnījis zelta (2000. gada Pasaules junioru šaha čempionātā U18 vecuma grupā) un 2 sudraba (1999. gada Pasaules junioru šaha čempionātā U14 vecuma grupā un 2001. gada Pasaules junioru šaha čempionātā U18 vecuma grupā) medaļas. 2000. gadā izcīnījis 2 zelta medaļas Pasaules junioru komandu šaha olimpiādē U16 vecuma grupā. 2005. gadā uzvarējis Krievijas junioru šaha čempionātā U20 vecuma grupā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Prešovā (2000. gadā kopā ar Vitāliju Ceškovski), Cappelle-la-Grande (2004), Maskavas Moscow Open (2008), Tomskā (2008). 2007. gadā Serpuhovā uzvarējis Krievijas kausa izcīņā šahā, finālā pieveicot Vadimu Zvjagincevu. 2010. gadā Rijekā izcīnījis bronzas medaļu Eiropas individuālajā šaha čempionātā. 2023. gada oktobrī Sanktpēterburgā ierindojies 9. vietā Krievijas vīriešu šaha čempionāta superfinālā. Pārstāvējis Krievijas komandu lielākajos komandu šaha turnīros: Pasaules šaha olimpiādē piedalījies 2010. gadā; Eiropas komandu šaha čempionātā piedalījies 2005. gadā. Par panākumiem turnīros FIDE 2001. gadā Timofejevam piešķīrusi starptautiskā meistara (IM), bet 2003. gadā - starptautiskā lielmeistara (GM) nosaukumu. European Youth Championships 2000 Mistrzostwa Świata Juniorów do 14 lat, Oropesa del Mar 1999 «World Youth Championships 2001». Arhivēts no oriģināla, laiks: 2016. gada 1. oktobrī. Skatīts: 2017. gada 20. martā. OlimpBase :: 8th Children's Chess Olympiad, Artek 2000, Russia Суперфинал 76-го Чемпионата России по шахматам среди мужчин OlimpBase :: Men's Chess Olympiads :: Artiom Timofeev OlimpBase :: European Men's Team Chess Championship :: Artiom Timofeev Title Applications: Timofeev, Artyom Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)