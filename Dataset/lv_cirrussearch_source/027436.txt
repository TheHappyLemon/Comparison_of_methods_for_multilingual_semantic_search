Šugnons (tadžiku: қаторкӯҳи Шуғнон) ir platoveida kalnu masīvs Pamirā, Tadžikistānā. Izvietojies Pamira dienvidrietumos, stiepjas 80 km garumā starp Gundas un tās pietekas Šohdaras ielejām. Austrumos piekļaujas Dienvidaličuras grēdai un Bogčigiram. Augstākā virsotne ir Skaļistija smaile (5704 m). Veidots no granītiem, gneisiem, kristāliskajiem slānekļiem. Korē apledojums ap 150 km². Nogāzēs stepes un pļavas. Pandžas, Gundas un Šohdaras upju ielejās dzīvo viena no pamiriešu tautām šugnani, kas devuši vārdu kalniem. «Šugnanas grēda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 676. lpp. Topokarte J-42-96 ХОРОГ Topokarte J-42-108 РОШТКАЛА Topokarte J-42-85 ШОШБУВАД Topokarte J-43-73 ЧАРСЕМ Topokarte J-43-74 БУЛУНКУЛЬ Topokarte J-43-74 ДЖЕЛОНДИ