Patriks Frīzahers (vācu: Patrick Friesacher; dzimis 1980. gada 26. septembrī, Volfsbergā, Austrijā) ir bijušais Formula 1 pilots. Viņš brauca Minardi komandā 2005. gada sezonas pirmajā pusē, taču vēlāk tika atstādināts sakarā ar sponsoru trūkumu. Frīzahers sāka braukt ar kartingiem jau agrā vecumā. Austrietis četrus gadus (sākot ar 2001.) piedalījās Formula 3000 čempionātā, vairākkārt kāpjot uz pjedestāla. Sākotnēji Frīzahers bija iekļauts arī Red Bull jauno pilotu programmā. Atšķirībā no vadošajām komandām, kur vadība maksā pilotam, Frīzahers maksāja Minardi, lai viņš varētu braukt. Viņu vēlāk aizvietoja Roberts Dornboss. 2006. gadā austrietis pārstāvēja savu valsti A1 Grand Prix čempionātā. 2008. gada augustā Frīzahers izmēģināja jauno šasiju, tomēr piedzīvoja avāriju un lauza trīs skriemeļus. Pašlaik Frīzahers piedalās ALMS sacīkstēs. Vikikrātuvē par šo tēmu ir pieejami multivides faili. Skatīt: Patriks Frīzahers. Driver Database profils (angliski) Motorsportstats profils (angliski) Racing-Reference driver profils (angliski)