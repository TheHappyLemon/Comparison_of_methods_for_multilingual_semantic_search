"Doktora Džekila un mistera Haida dīvainais stāsts" (angļu: Strange Case of Dr Jekyll and Mr Hyde) ir gotiska šausmu novele, ko 1886. gadā sarakstījis Roberts Luiss Stīvensons. Grāmata stāsta par Londonas notāru Gabrielu Džonu Atersonu, kurš izmeklē virkni dīvainu notikumu starp savu veco draugu doktoru Henriju Džekilu un slepkavniecisku noziedznieku Edvardu Haidu. "Doktora Džekila un mistera Haida dīvainais stāsts" tiek uzskatīts par vienu no pazīstamākajiem angļu literatūras darbiem, kā arī par vienu no zināmākajiem gotiskā šausmu žanra darbiem. Novele ietekmējusi arī populāro kultūru, un ar vārdiem "Džekils un Haids" mēdz apzīmēt cilvēkus ar ārēji labu, bet dažreiz šokējoši ļaunu raksturu. Novele ir vairākkārt iestudēta kino, televīzijā un uz skatuves. «Definition of JEKYLL AND HYDE». www.merriam-webster.com (angļu). Skatīts: 2023-02-24. «Jekyll and Hyde». dictionary.cambridge.org. Skatīts: 2023-02-24. Vikikrātuvē par šo tēmu ir pieejami multivides faili. Skatīt: Doktora Džekila un mistera Haida dīvainais stāsts. Encyclopædia Britannica raksts (angliski) Encyclopædia Universalis raksts (franciski)