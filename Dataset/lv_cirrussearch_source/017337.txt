Milštates ezers (vācu: Millstätter See) ezers Austrijā, Karintijā. Ezera nosaukums cēlies no krastā esošās Milštates pilsētiņas. Vasarā ezera ūdens var iesilt līdz 28 °C un ūdens ir īpaši silts pateicoties karstajiem avotiem ezera gultnē. Ziemeļu daļā paceļas līdz 2000 m augstie Milštates Alpi. Ezera gultni veidojis ledājs pirms aptuveni 30 000 gadiem. Agrāk ezers bijis lielāks. Pazīstams kā lieliska zvejas vieta, jo sevišķi lašu zvejai. Ezera krastā, Zēbodenē 1980. gadā dibināts zvejniecības muzejs, kas atrodas vēsturiskā ēkā; muzejā liels akvārijs. 1890. gadā ezerā parādījās pirmais izpriecu tvaikonis, 1901. gadā ezerā nodibināta kuģu pārvadājumu kompānija. Arī šodien ezerā kursē kuģi. 1967. gadā piesārņojuma dēļ ezerā bija vērojama sarkanaļģu ziedēšana. Kopš tā laika ar mērķtiecīgu vides programmu ezera vides stāvoklis ievērojami uzlabots un tagad tā ūdens ir dzerams. Karintijas ezeru pētniecības institūts pa Milštates ezeru (vāciski) www.millstaettersee.at - tūristu ceļvedis (vāciski)