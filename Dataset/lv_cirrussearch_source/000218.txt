Serve ir darbība ar ko sākas volejbola spēle. Serves tiek iedalītas augšējās un apakšējās servēs. Tās var būt gan sāniskas, gan priekšējas, bet pēc izpildījuma spēcīgas, lēnas, planējošas vai grieztas. Serves izpildi iedala : sākuma stājas ieņemšana, bumbas pamešana gaisā un vienlaicīgi spēcīgs rokas atvēziens, sitiens pa bumbu ar spēcīgas rokas delnas pamatni un lielā amplitūdā. Pēc tam spēlētājs atgriežas laukumā. Bumbas lidojuma trajektorija atkarīga no vietas , kur izdarīta serve, no sitiena spēka, virziena un bumbas rotācijas ātruma. Servei jābūt tādai, lai tā pārlidotu pāri tīklam, to neskarot, un iekristu pretinieka laukumā. Serve tiek izpildīta pēc tiesneša svilpes. Šo servi parasti māca kā pirmo, jo tā ir visvieglākā. Sākumā nostājas aiz volejbola gala līnijas, ar seju pret tīklu kreiso kāju priekšā, ķermeņa svars uz labās kājas, tur bumbu gandrīz taisnā kreisajā rokā. Reizē ar labās rokas vēzēšanu gar sāniem atpakaļ, liek soli ar kreiso kāju pa priekšu. Ar kreiso roku pamet bumbu uz augšu sev priekšā, labo roku vēzē uz priekšu un izpilda sitienu pa bumbu no apakšas, sitienu izpilda ar labās rokas delnu. Pēc sitiena reizē ar rokas vēzienu labo kāju liek blakus kreisajai. Spēlētājs nostājas ar sānu pret tīklu, pēdas paralēli pret volejbola laukuma līniju. Bumbu tur lejā priekšā ķermenim kreisajā rokā. Labo roku vēzējot pa labi pa kreisi, pamet bumbu gaisā ar kreiso roku. Sitienu izdara pa bumbas sāniem no apakšas ar sasprindzinātu delnu, tad kad bumba atrodas jostasvietas augstumā. Sitiena laikā ķermeņa augšdaļu pagriež uz tīkla pusi, pārnesot svaru uz priekšā stāvošo kāju. Spēlētājs stāv ar seju pret tīklu, soļa stājā. Bumbu pametot gaisā ar kreiso roku, virs labā pleca. Vienlaikus vēzē labo roku augšā atpakaļ aiz galvas, liekot soli uz priekšu. Kad labā roka elkonī gandrīz izstaisnojusies un delna sasprindzināta, tad izdara sitienu, rokas kustinot maksimāli ātri un asi. Roku jātur maksimāli izstieptu. Servi var izpildīt nostājoties gan ar sāniem, gan ar seju pret tīklu. Rokas atvēziens arī ir kā nu kuram tas var būt no ļoti gara līdz pat īsam, asam. Sitiens notiek tad kad roka ir pilnīgi iztaisnota un ir augstākajā punktā virs galvas. Spēlētājs nostājas ar sānu pret tīklu, plecu platumā — kājas. Virs kreisā pleca pamet bumbu. Ķermeņa svaru pārnes no labās kājas uz kreiso un atvēzē labo roku. Labo kāju iztaisno, kreiso kāju saliec, ķermenis pirms tam tiek noliekts uz leju pa labi, griežot to pa kreisi pret tīklu, vienlaikus ar vēzienu tiek iztaisnots. Kad labā roka pilnīgi iztaisnota un kreisā kāja vel nav atrauta no grīdas, īsi pirms tam izdara sitienu pa bumbas sāniem no apakšas. Servi izpilda ar īsu ieskrējienu, lēcienā augšup uz abām kājm. Rokas vēzē īsi un asi. Sitienu izpilda pa bumbas aizmugurējo daļu, bumbu pametot gaisā virs galvas. Šī serve ir ļoti līdzīga gremdei.