Koordinātas: 50°50′51″N 4°21′18″E﻿ / ﻿50.84750°N 4.35500°E﻿ / 50.84750; 4.35500 Svētā Ibēra galerijas (franču: Galeries St-Hubert) ir pirmā tirdzniecības pasāža Eiropā, kas atrodas Briseles lejaspilsētā, netālu no Lielā laukuma, iepretim Madlēnas kapelai uz Bušēra ielas. Eleganto un pirmo tirdzniecības pasāžu Eiropā atklāja pirmais Beļģijas karalis Leopolds I 16 gadus pēc kāpšanas tronī 1847. gadā. Tās ir neorenesanses stilā būvētas lielas arkādes, kuras kā Bortjē galeriju projektējis Žans Pjērs Klauzenārs. Galerijas pārsedz velvēts stikla jumts pasāžu trīs vietās — Karaļa galeriju, Karalienes galeriju un Prinča galeriju. Dārgās preces un greznais interjers pārvērta galerijas jau to pastāvēšanas sākumā, 19. gadsimtā, par sabiedrības smalku tikšanās vietu. Šeit apmeklējuši priekšlasījumus ir arī Aleksandrs Dimā un Viktors Igo. Mūsdienās pasāžās atrodas izmeklēti veikali, restorāni un kafejnīcas. Galerijās iespējams apmeklēt arī kinoteātra un teātra izrādes, tāpēc šīs galerijas ir iecienīta tikšanās vieta arī mūsdienās. Oficiālā mājas lapa (angliski)