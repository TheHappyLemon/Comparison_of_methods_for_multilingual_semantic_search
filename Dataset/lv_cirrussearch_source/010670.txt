Žilina (slovāku: Žilina) ir pilsēta Slovākijas ziemeļrietumos pie Vāhas upes. Žilinas apgabala centrs. Pilsētā atrodas KIA Motors automašīnu rūpnīca. 5. gadsimtā pilsētas apkaimē ienāca slāvi, bet ar 9. gadsimtu tiek datētas pirmās apmetnes pilsētas teritorijā. Pirmoreiz rakstos minēta 1208. gadā. Viduslaikos — amatniecības centrs. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Žolna (ungāru: Zsolna). 1905. gada 14. decembrī Žilinā tika nodibināta Slovāku Tautas partija (Slovenská ľudová strana), par kuras līderi vēlāk izvirzījās Andrejs Hlinka. 1938. gada 6. oktobrī Jozefs Tiso Žilinā deklarēja Slovākijas autonomiju. 20. gadsimta deviņdesmitajos gados tika veikta vēsturiskā centra restaurācija. Pēc etniskā sastāva vairums pilsētas iedzīvotāju ir slovāki (96,9 %). Pēc reliģiskās piederības — katoļi (74,9 %), nereliģiozi (16,7 %), luterāņi (3,7 %). Žilina ir futbolistu Tomāša Hubočana (1985), Dušana Kucjaka (1985), Mareka Mintāla (1955) un Petera Pekarīka (1986), hokejista Ronalda Petrovicka (1977) un riteņbraucēja Petera Sagana (1990) dzimtā pilsēta. Vikikrātuvē par šo tēmu ir pieejami multivides faili. Skatīt: Žilina. Q110227967.