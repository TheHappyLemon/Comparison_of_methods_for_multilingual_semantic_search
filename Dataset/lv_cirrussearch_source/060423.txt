"Nāve uz Nīlas" (angļu: Death on the Nile) ir 2022. gada detektīvfilma. Filmas režisors ir Kenets Brana, scenārija autors ir Maikls Grīns. Tā balstīta uz Agatas Kristi 1937. gada tāda paša nosaukuma romāna motīviem. Filmas producenti ir Brana, Ridlijs Skots, Džūdija Hoflunde un Kevins Volšs. Šis ir filmas "Slepkavība Austrumu ekspresī" (2017) turpinājums, kurā Toms Beitmans un Brana tāpat kā pirmajā filmā atveido Buku un Erkilu Puaro. Pārējās lomas atveido Anete Beninga, Rasels Brends, Ali Fazals, Dona Frenča, Gala Gadota, Ārmijs Hamers, Rouza Leslija, Emma Makeja, Sofija Okonedo, Dženifere Sondersa un Letiša Raita. Šī ir trešā ekrāna adaptācija Agatas Kristi romānam, pēc 1978. gada filmas un sērijas televīzijas seriālā "Agata Kristi. Erkils Puaro" (Agatha Christie's Poirot). Filmēšana sākās 2019. gada septembrī un ilga līdz decembrim, filmēšanas vietām izvēloties Longcross Studios Anglijā un Maroku. Pēc vairākām pirmizrādes pārcelšanām COVID-19 pandēmijas ierobežojumu dēļ, filmas "Nāve uz Nīlas" pirmizrāde sākotnēji notika vairākās pasaules valstīs 2022. gada 9. februārī, bet Apvienotajā Karalistē un ASV divas dienas vēlāk — 11. februārī. Latvijā pirmizrāde notika 2022. gada 10. februārī. Filma saņēmusi dažādas kritiķu atsauksmes, kuri norāda, ka filma sanākusi vājāka par iepriekšējo daļu, taču novērtēja tās vecmodīgo stilu. Tās pasaules kases ienākumi ir vairāk nekā 137 miljoni ASV dolāru pie 90 miljonu ASV dolāru ražošanas budžeta. «Death on the Nile (12A)». Irish Film Classification Office. Arhivēts no oriģināla, laiks: 2021. gada 25. decembris. Skatīts: 2021. gada 26. decembris. Anthony D'Alessandro. «Death On The Nile' Floats Away To 2022 Amid Armie Hammer LAPD Investigation», 2021. gada 23. marts. Skatīts: 2021. gada 23. marts. «Death on the Nile (2022)». Box Office Mojo. Skatīts: 2022. gada 10. jūnijā. Andreas Wiseman. «Fox & Kenneth Branagh's All-Star Agatha Christie Movie 'Death On The Nile' Begins Production In UK». Deadline Hollywood (angļu), 2019. gada 1. oktobris. Arhivēts no oriģināla, laiks: 2019. gada 2. oktobris. Skatīts: 2019. gada 21. oktobris. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)