Sojuz TMA-20 (krievu: Союз ТМА-20) bija pilotējams Krievijas kosmosa kuģis apkalpes nogādāšanai uz Starptautisko kosmisko staciju (SKS). Starts notika 2010. gada 15. decembrī. Uz zemes atgriezās 2011. gada 24. maijā Kuģa Sojuz TMA-20 apkalpe augšupceļā un lejupceļā: Rezerves apkalpe: Anatolijs Ivaņišins (Анатолий Алексеиевич Иванишин), komandieris  Krievija Satoši Furukava, (Satoshi Furukawa), lidojuma inženieris, JAXA,  Japāna Maikls Fosums (Michael Fossum), lidojuma inženieris, NASA,  ASV Pēc kosmosa kuģa pārvešanas pa dzelzceļu no rūpnīcas uz starta vietu, atverot transportēšanas konteineri 2010. gada 5. oktobrī Baikonuras kosmodromā, tika konstatēts, ka Sojuz TMA-20 ir bojāts. Transportēšanas laikā pa dzelzceļu bija nolūzis viens no stiprinājumiem, un kosmosa kuģis nokritis uz grīdas. Tika secināts, ka nolaižamā aparāta apakša ir nobīdījusies par 1,5 mm. Lai pārbaudītu, vai tajā nav radušās mikroplaisas, tika nolemts nolaižamo aparātu nomontēt un nosūtīt atpakaļ uz rūpnīcu. Amatpersonas sākotnēji apgalvoja, ka šis incidents neietekmēs plānoto starta datumu 13. decembrī. 12. oktobrī no Maskavas ar lidmašīnu tika atvests nolaižamais aparāts no Sojuz TMA-21, kuram starts paredzēts 2011. gada pavasarī. Ar šo pašu lidmašīnu atpakaļceļā tika aizvesta bojātā kapsula. Vēlāk starta datums tika pārcelts uz 15. decembri. Starts notika 2010. gada 15. decembrī 19:09:25 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. Ar SKS kosmosa kuģis saslēdzās 17. decembrī 20:12 UTC pie Rassvet moduļa. Tuvošanās un saslēgšanās operācijas notika automātiskā režīmā. 2011. gada 23. maijā 21:35:17 UTC Sojuz TMA-20 atvienojās no SKS. Pēc atvienošanās tika veikta stacijas fotosesija, lai iemūžinātu unikālo stacijas konfigurāciju, kad tā ir praktiski pabeigta un pie tās piekabinājušies kosmosa kuģi: ASV Space Shuttle (Endeavour [misija STS-134]), Eiropas ATV (Johannes Kepler), Krievijas Sojuz (Sojuz TMA-21) un Progress (Progress M-10M). 24. maijā 02:27 UTC nolaižamais aparāts nolaidās 147 km uz austrumiem no Kazahstānas pilsētas Žezkazghanas. «Источник: повреждения корабля "Союз ТМА-20" очень серьезны» (krieviski). INTERFAX. 2010-10-06. Skatīts: 2010-10-11. «Russian Soyuz spacecraft damaged: engineer» (angliski). AFP. 2010-10-05. Arhivēts no oriģināla, laiks: 2010-10-08. Skatīts: 2010-10-11. «Новый аппарат для «Союз ТМА-20» прибыл на Байконур» (krieviski). газета ВЗГЛЯД. 2010-10-13. Skatīts: 2010-10-19. «Союз ТМА-20» всё таки стартует 15 декабря этого года Arhivēts 2010. gada 11. decembrī, Wayback Machine vietnē. polit.ru, 2010-10-23 Sojuz TMA-20 lapa SKS Lidojumu vadības centrā Arhivēts 2011. gada 30. aprīlī, Wayback Machine vietnē. (krieviski)