Mati (filipīniešu: Lungsod ng Mati, angļu: City of Mati, sebuāņu: Dakbayan sa Mati) ir pilsēta Filipīnās, Davao reģionā, Austrumdavao provinces galvaspilsēta un lielākā pilsēta. Atrodas Mindanao salas dienvidaustrumos Filipīnu jūras Puhadas līča krastā. Pilsētas administratīvajā teritorijā atrodas daļa no Amigitana kalna (1497 m vjl) dabas rezervāta, kas 2014. gadā iekļauts UNESCO Pasaules mantojuma sarakstā. Lielākā daļa pilsētas iedzīvotāju ir sebuāņi (72 %), mandaji (13 %) un kalagani (7 %). Pilsētas nosaukums cēlies no mandaju vārda Maa-ti, kas attiecināms sākotnēji uz Puhadas līcī ietekošo upīti. Mūsdienu apdzīvoto vietu 1861. gadā dibināja spāņu ekspedīcijas spēku kapteinis Prudensio Garsija. 1903. gadā Mati tika piešķirts patstāvīgas municipalitātes statuss. Pēc Austrumdavao provinces izveidošanas 1967. gadā Mati kļuva par tās galvaspilsētu. 2007. gadā Mati tika piešķirts pilsētas statuss, bet tas tika apstrīdēts augstākajā tiesā. Atkārtoti pilsētas statuss apstiprināts 2011. gadā pēc sešu gadu tiesvedības. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Mount Hamiguitan Range Wildlife Sanctuary Vikikrātuvē par šo tēmu ir pieejami multivides faili. Skatīt: Mati.