Alla Belinska (ukraiņu: Алла Борисівна Белінська; dzimusi 1995. gada 8. oktobrī) ir ukraiņu brīvā stila cīkstone, 2020. gada vasaras olimpisko spēļu dalībniece, 2021. gada Eiropas čempione. Starptautiskās sacensībās Alla Belinska piedalās kopš 2015. gada. 2018. gada Eiropas U23 čempionātā viņa ieguva bronzas medaļu. 2019. gadā Alla piedalījās 2019. gada Eiropas spēlēs, kas norisinājās Minskā. Svara kategorijā līdz 76 kg viņa ieņēma noslēdzošo 9. vietu. 2020. gada decembrī Serbijas galvaspilsētā Belgradā 2020. gada individuālajā Pasaules kausa izcīņā, svara kategorijā līdz 72 kg Alla izcīnīja uzvaru cīņā par bronzas medaļu un kļuva par šī plašā brīvās cīņas turnīra medaļnieci. Šī bija Ukrainas sportistes pirmā medaļa pieaugušo sacensībās. 2021. gada Eiropas čempionātā, kas aprīlī notika Varšavā, svara kategorijā līdz 72 kg Ukrainas sportiste izcīnīja zelta medaļu, finālā uzvarot Bulgārijas sportisti Julijanu Janevu. 2021. gada maija sākumā pasaules kvalifikācijas olimpiskajā turnīrā Sofijā Belinska uzvarēja svara kategorijā līdz 76 kg un atnesa Ukrainai olimpisko licenci spēlēm Tokijā. Olimpisko spēļu brīvās cīņas turnīra astotdaļfinālā Alla zaudēja ķīniešu cīkstonei Džou Cjiņai un ierindojās 12. vietā. «Tosun delivers home gold at UWW Under-23 European Championships». www.insidethegames.biz. 1528395180. Skatīts: 2022-03-29. (angliski) «Ukraine bag brace of women’s wrestling golds at European Championships». www.insidethegames.biz. 1619214960. Skatīts: 2022-03-29. (angliski) «Armenia and Romania book multiple Tokyo 2020 places at UWW qualifier». www.insidethegames.biz. 1620512940. Skatīts: 2022-03-29. (angliski) Vikikrātuvē par šo tēmu ir pieejami multivides faili. Skatīt: Alla Belinska. Olympedia profils (angliski) FILA profils (angliski)