Čārlstona (angļu: Charleston) ir pilsēta ASV austrumkrastā, Dienvidkarolīnas štatā. Pilsētas kopējā platība ir 330,2 km² un pēc 2019. gada datiem tajā dzīvo 136 208 iedzīvotāji, bet aglomerācijā 787 643 iedzīvotāji. Čārlstona ir dibināta 1670. gadā kā Čārlza pilsēta, godinot Anglijas karali Čārlzu II Stjuartu. Tā ir Dienvidkarolīnas štata lielākā un vecākā pilsēta. Čārlstona ir populārs tūrisma galamērķis un ir labi pazīstama ar savu bagātīgo vēsturi, labi saglabājušos vēsturisko arhitektūru, restorāniem un draudzīgajiem cilvēkiem. Pilsēta ir saņēmusi dažādus apbalvojumus, piemēram, 2011., 2013. un 2014. gadā tā tika atzīta kā Amerikas visdraudzīgākā pilsēta. 2016. gadā žurnāls Travel + Leisure Čārlstonu atzina par Pasaulē labāko pilsētu. Vikikrātuvē par šo tēmu ir pieejami multivides faili. Skatīt: Čārlstona. Encyclopædia Britannica raksts (angliski) https://data.census.gov/cedsci/table?q=United%20States&tid=DECENNIALPL2020.P1; pārbaudes datums: 21 septembris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022.