Sanktpeltene (vācu: St. Pölten) ir pilsēta Austrijas ziemeļaustrumos, Lejasaustrijas federālās zemes administratīvais centrs. 2012. gada sākumā tajā dzīvoja aptuveni 52 tūkstoši iedzīvotāju. Pēc šī rādītāja tā ir Lejasaustrijas lielākā pilsēta un devītā lielākā valstī. Sanktpeltene atrodas Traizenes upes krastos, kas ir Donavas pieteka, un aptuveni 65 km uz rietumiem no valsts galvaspilsētas Vīnes. Senās Romas laikos pilsētas nosaukums bija Aelium Cetium. Vikikrātuvē par šo tēmu ir pieejami multivides faili. Skatīt: Sanktpeltene. Encyclopædia Britannica raksts (angliski) Krievijas Lielās enciklopēdijas raksts (krieviski)