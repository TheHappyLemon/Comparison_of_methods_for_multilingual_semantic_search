Fokina (krievu: Фо́кино) ir apgabala pakļautības pilsēta Krievijā, Brjanskas apgabala ziemeļos, pie Djatkovas un Brjanskas administratīvo rajonu robežas. Tajā dzīvo ap 15 tūkstoši iedzīvotāju. Pilsēta atrodas Bolvas upes labajā krastā, 12 km uz ziemeļiem no Brjanskas pilsētas robežas. Fokina ir jaunā pilsēta. Līdz 1964. gadam tā bija pilsētciemats Cementnija. Šāds nosaukums saistīts ar faktu, kā 1899. gadā šeit tika uzbūvēta liela cementa rūpnīca Mal'covskij portlandcement (Maļcovu dinastija bija visu vietējo zemes īpašnieks). Līdz 1922. g. šī rūpnīca bija Žizdras apriņķa, Kalugas guberņas sastāvā, bet tajā gadā visa Žizdras apriņķa rietumu daļa tika pievienota Djatkovas pagastam (Bežicas apriņķa). 20. gadsimta otrajā pusē šī rūpnīca bija ievērojami palielināta, un tagad tā ir vislielākā Krievijā un Eiropā. Jaunais pilsētas nosaukums ir par godu revolucionāram Ignatam Fokinam (1889—1919), kas cīnījās par padomju varu Brjanskā. Līdz 2002. gadam Fokina (Cementnija) bija Djatkovas rajona sastāvā, bet tagad Fokina ir apgabala pakļautības pilsēta. Tajā ir dzelzceļa stacija starp Brjansku un Vjazmu. Pēc cementa ražošanas, ekoloģiska situācija pilsētas centrā ir nelabvēlīgā. No 1969. gada pilsētai pieder bijušais ciems (tagad — daudzstāvu mikrorajons) Šibeņeca, 5 km uz dienvidrietumiem no pilsētas, kur šodien vairāk nekā 10 tūkstoši iedzīvotāju. «Численность постоянного населения Российской Федерации по городам, поселкам городского типа и районам на 1 января 2009 г.». Arhivēts no oriģināla, laiks: 2014. gada 2. janvārī. Skatīts: 2021. gada 27. decembrī. «ЗАО «Мальцовский портландцемент»». Arhivēts no oriģināla, laiks: 2009. gada 23. decembrī. Skatīts: 2009. gada 25. decembrī. Vikikrātuvē par šo tēmu ir pieejami multivides faili. Skatīt: Fokina. Krievijas Lielās enciklopēdijas raksts (krieviski)