Kļimaviči (baltkrievu: Клімавічы) jeb Kļimoviči (krievu: Климовичи) ir pilsēta Baltkrievijā, Mogiļevas apgabala austrumos, Kļimaviču rajona centrs. Pirmoreiz rakstos minēts no 1581. gada kā Lietuvas lielkņazistes ciems. 1772. gadā pēc Polijas pirmās dalīšanas iekļauts Krievijas Impērijā. 1777. gadā piešķirtas pilsētas tiesības. Otrā pasaules kara laikā 1941. gada augusta beigās pilsētu ieņēma vācu karaspēks. Pilsētas ebreju iedzīvotāji tika iznīcināti holokaustā. 1943. gada septembrī pilsētu ieņēma Sarkanā armija. Pilsēta un rajons cietis 1986. gada Čornobiļas AES katastrofā. Kļimaviči ir krievu/franču tēlnieka Antuāna Pevznera (Antoine Pevsner, 1886—1962) dzimtā pilsēta. Q125194897. Vikikrātuvē par šo tēmu ir pieejami multivides faili. Skatīt: Kļimaviči. Kļimaviči vietnē "Baltkrievijas globuss" Arhivēts 2019. gada 16. aprīlī, Wayback Machine vietnē. (krieviski)