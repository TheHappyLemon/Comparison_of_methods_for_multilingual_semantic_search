Dānijas Superlīga (dāņu: Superligaen) ir augstākā futbola līga Dānijā. Tajā piedalās 12 komandas. Superlīga UEFA futbola līgu 2022. gada rangā ierindojās 18. vietā. Superlīgā ir spēlējuši daži slaveni spēlētāji, piemēram Ēriks Džemba-Džemba un Dame N`Doje. 2009.-10. gada sezonā tā bija 11. Eiropā apmeklētākā futbola līga ar vidējo apmeklējumu skaitu 8410. Dānijas Superlīgu dibināja 1991. gadā, tā Dānijas futbola augstākās līgas statusā aizstāja pirmo divīziju. Sākumā tajā piedalījās 10 komandas. Dānijas Superlīgas atvēršanas sezona tika izspēlēta 1991. gada pavasarī. No 1991. gada vasaras turnīrs tiek spēlēts pēc rudens-pavasara sistēmas. 10 komandas izspēlēja pirmajā turnīra pusē divus apļus. Pavasarī divas pēdējas komandas tika pazeminātas, pārējo komandu punkti tika samazināti uz pusi, un 8 komandas aizvadīja vēl 2 apļus savstarpējo spēļu, kopā aizvadot 32 spēles sezonā. 1995.–96. gada sezonā komandu skaits palielinājās līdz 12, un līdz ar to mainījās arī sistēma. 12 komandas aizvadīja trīs apļus savstarpējo spēļu. No 2016.–2017. gada sezonas komandu skaits tika palielināts līdz 14. 1995.-96. gada sezonā par līgas sponsoru kļuva Coca-Cola, un līgu pārdēvēja par Coca-Cola Ligaen. Nākamajā sezonā par sponsoru kļuva Faxe Brewery, un līga mainīja nosaukumu uz Faxe Kondi Ligaen. No 2001.-02. gada sezonas par sponsoru kļuva Scandinavian Airlines System un līgas nosaukums mainījās uz SAS Ligaen. No 2010. līdz 2014. gadam līgai nebija galvenā sponsora. 2015. gada janvārī par līgas sponsoru kļuva apdrošināšanas kompānija Alka, un līgas nosaukums tagad zināms kā Alka Superliga. No 2017. līdz 2020. gadam līgā piedalījās 14 komandas. Čempionāta pirmajā posmā tās aizvada divu apļu turnīru ar spēlēm savā un pretinieku laukumā. Katra komanda nospēlē 26 spēles. Otrajā posmā pirmās sešas komandas aizvada vēl divus savstarpējos apļus, noskaidrojot čempionu. Pārējās 8 komandas tiek sadalītas 2 grupās arī aizvadot vēl divus apļus. Grupas pirmās divas komandas kvalificējas izslēgšanas spēlēm par vietu UEFA Eiropas līgā, bet pēdējās divas komandas piedalās izslēgšanas spēlēs kopā ar 1. divīzijas komandām par palikšanu līgā. 2020. gadā komandu skaits tika samazināts līdz 12. AaB Horsens AGF Brøndby København Lyngby Midtjylland Nordsjælland OB Randers Silkeborg Viborg Kopā 8 komandas ir ieguvušas čempiona titulu. Visvairāk reizes to ir ieguvusi FC København — 15 reizes, pašreizējie čempioni ir FC København . «UEFA rankings for club competitions». UEFA.com. Arhivēts no oriģināla, laiks: 2016. gada 27. decembrī. Skatīts: 2017. gada 27. oktobrī. https://www.uefa.com/nationalassociations/ «The Top 15 Leagues in Europe». soccerlens.com. Skatīts: 2015. gada 18. decembrī. Oficiālā vietne (dāniski)