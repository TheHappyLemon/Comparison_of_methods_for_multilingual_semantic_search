Zane Eglīte (dzimusi 1984. gada 10. decembrī Jūrmalā) ir latviešu basketboliste, spēlē saspēles vadītājas pozīcijā, Latvijas sieviešu basketbola izlases dalībniece. Pašlaik (2015) pārstāv LSBL klubu RSU/Merks. Z. Eglītes pirmā trenere ir Inta Pētersone. 2008.—2009. gada sezonā kopā ar klubu TTT Rīga Z. Eglīte izcīnīja otro vietu Latvijas Sieviešu basketbola līgā (finālā zaudējums SK Cēsis), kvalificējās Final Four turnīram Cēsīs Baltijas Sieviešu Basketbola līgā (4. vieta), FIBA Eirolīgas regulārajā sezonā neizkļuva no grupas. 2009.—2010. gada sezonā kopā ar klubu SK Cēsis izcīnīja otro vietu Latvijas Sieviešu basketbola līgā un piedalījās Lietuvas Sieviešu basketbola līgā. Sakarā ar kluba ierobežotajām finansiālajām iespējām, nestartēja kādā no Eiropas klubu turnīriem. 2010.—2011. gada sezonā startē Itālijas A2 basketbola līgā, kur pārstāv klubu Termocarispe. Tika izcīnīts Itālijas A2 līgas kauss. Tāpat A2 līgā tika sasniegts pusfināls. Termocarispe klubā spēlējusi līdz 2012. gadam, pēc tam karjeru aizvadījusi Latvijā un Beļģijā. Latvijas pieaugušo izlasē debitējusi 2005. gada 6. augustā, pirms tam startējusi U-20 un U-18 izlasēs. Kopā ar Latvijas sieviešu izlasi ir izcīnījusi 6. vietu 2005. gada Eiropas čempionātā Turcijā, 4. vietu 2007. gada Eiropas čempionātā Itālijā, 7. vietu 2009. gada Eiropas čempionātā Latvijā, 8. vietu 2011. gada Eiropas čempionātā Polijā un dalītu 9.—12. vietu 2008. gada Pekinas Olimpiskajās spēlēs. 2005: 6. vieta 2005. gada Eiropas čempionātā kopā ar Latvijas sieviešu izlasi Turcijā. 2007: 4. vieta 2007. gada Eiropas čempionātā kopā ar Latvijas sieviešu izlasi Itālijā. 2008: dalība Eirolīgā ar klubu TTT Rīga. 2008: Latvijas čempione TTT Rīga sastāvā. 2008: uzvara Pekinas Olimpisko spēļu kvalifikācijas turnīrā Madridē, Spānijā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2009: dalība Eirolīgā ar klubu TTT Rīga. 2009: Latvijas vicečempione un Baltijas līgas 4. vietas ieguvēja TTT Rīga sastāvā. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2010: Latvijas vicečempione SK Cēsis sastāvā. 2011: Itālijas A2 līgas kauss Termocarispe sastāvā. 2011: 8. vieta Eiropas čempionātā Polijā. U-16 izlase — nav spēlējusi U-18 izlase (2003, 2005) — 8 spēles, 44 punkti, 5,5 punkti vidēji U-20 izlase (2003) — 4 spēlēs, 30 punkti, 7,5 punkti vidēji Nacionālā izlase (2005, 2006, 2007, 2008, 2009) — 40 spēles, 98 punkti, 2,5 punkti vidēji (statistika uz 2010. gada 11. augustu) Zane Eglīte: "Jāliek Izraēlai strādāt aizsardzībā" Eglītei uzvara "Final Four" finālā, sportacentrs.com Eglīte sezonu Itālijā noslēdz ar 12 punktiem, sportacentrs.com Olympedia profils (angliski) LOK profils Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) FIBA Europe profils (angliski)