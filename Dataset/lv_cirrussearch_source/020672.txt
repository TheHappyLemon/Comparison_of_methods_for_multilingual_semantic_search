J. Walter Thompson (no 2005. līdz 2014. gadam JWT) ir reklāmas un mārketinga aģentūra, kura reģistrēta ASV. Ietilpst WPP grupā. Dibināta 1864. gadā. Galvenais birojs atrodas Ņujorkā. Ar vairāk nekā 200 birojiem 90 valstīs, J. Walter Thompson ir lielākā ASV un ceturtā lielākā pasaulē reklāmas aģentūra, 1864. gadā Viljams Džeimss Karltons (William James Carlton) Ņujorkā dibināja uzņēmumu Carlton and Smith. Sākotnēji tas pārdeva reklāmas laukumus reliģiozos žurnālos. 1877. gadā Karltons aģentūru pārdeva tās darbiniekam Džeimsam Volteram Tompsonam (James Walter Thompson), kurš nākamaja gadā uzņēmumu pārdēvēja par J. Walter Thompson Company. Līdz gadsimta beigām Tompsons uzņēmumu izveidoja par veiksmīgu reklāmas aģentūru. Reklāmas darbam tika piesaistīti aktieri un rakstnieki. Uzņēmums monopolizēja reklāmas pārdošanu 30 lielākajos iespiedizdevumos. 1915. gadā dibināts pētnieciskais departamants, kurā tika pieaicināti psiholoģijas akadēmiķi, lai izstrādātu jaunas mārketinga stratēģijas. Kad par klientu kļuva General Motors eksporta uzņēmums, J. Walter Thompson sāka izplesties ārpus ASV un Apvienotās Karalistes. 1969. gadā J. Walter Thompson kļuva par publisku kapitālsabiedrību. 1970. gados tika iegādāti reklāmas sabiedrisko attiecību un mārketinga uzņēmumi. 1980. gadā uzņēmums reorganizēts par pārvaldītājsabiedrību JWT Group Inc. ar J. Walter Thompson kā lielāko meitas uzņēmumu. 1980. gadu vidū JWT piedzīvoja finanšu grūtības. 1987. gadā JWT grupu iegādājās Apvienotajā Karalistē bāzētais uzņēmums WPP. 2005. gadā uzņēmuma nosaukums J. Walter Thompson mainīts uz JWT. 2014. gada aprīlī, atzīmējot 150 gadu jubileju, uzņēmums atguva agrāko nosaukumu J. Walter Thompson. Latvijā JWT pārstāv SIA SAN Rīga. Tā dibināta 1997. gada 18. februārī kā SIA Reklāmas aģentūra Silikons, un 2000. gada 16. maijā nosaukums mainīts uz SAN Rīga. 2013. gada 9. septembrī uzņēmums pārdēvēts par SIA SAN Hunters Rīga. Deivids Bovijs (David Bowie, mūziķis) Martins Emiss (Martin Amis, rakstnieks) Stīvens Kings (Stephen Edwin King, rakstnieks) Džūlija Kristija (Julie Christie, aktrise) Gabriels Garsija Markess (Gabriel José García Márquez, rakstnieks) Alans Pārkers (Alan Parker, režisors un scenārists) Džons Votsons (John Broadus Watson, psihologs) Ann Mack, ad agency JWT’s soothsayer-in-chief «JWT history». Arhivēts no oriģināla, laiks: 2013. gada 27. jūlijā. Skatīts: 2013. gada 23. augustā. Thailand: J Walter Thompson ad agency ad agency renamed JWT. Elliott, S. (2014, April 14). JWT to Bring Back the Classic J. Walter Thompson Name. Retrieved February 19, 2015, from http://www.nytimes.com/2014/04/15/business/media/jwt-to-bring-back-the-classic-j-walter-thompson-name.html?_r=2 SAN Rīga[novecojusi saite] Lursoft JWT vietne SAN Hunters J. Walter Thompson Riga