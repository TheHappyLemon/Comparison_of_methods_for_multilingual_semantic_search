Kristaps Eklons (dzimis 1971. gada 4. augustā[nepieciešama atsauce]) ir latviešu ugunsdzēsējs, Valsts ugunsdzēsības un glābšanas dienesta (VUGD) ģenerālis, bijušais Latvijas Republikas iekšlietu ministrs. Pārstāv partiju "Kustība Par!" un apvienību "Attīstībai/Par!". Mācījās Jūrmalas 6. pamatskolā (1986—1989), Ļvivas Ugunsdrošības skolā (1989—1992), tad Maskavas Ugunsdrošības akadēmijā (1993—1997), iegūstot ugunsdrošības inženiera izglītību. 1995. gadā K. Eklons sāka strādāt par VUGD Centra rajona daļas komandiera vietnieku, 1997. gadā par VUGD Kurzemes rajona daļas komandieri, 2000. gadā par VUGD Ātrās reaģēšanas brigādes komandieri, 2006. gadā par VUGD Operatīvās vadības pārvaldes priekšnieka vietnieku, 2011. gadā par VUGD priekšnieka vietnieku. 2022. gada maijā pēc iekšlietu ministres Marijas Golubevas demisijas partiju apvienība "Attīstībai/Par!" K. Eklonu izvirzīja iekšlietu ministra amatam. 26. maijā Saeima viņu apstiprināja ministra amatā. 2022. gada septembrī iestājies partijā "Kustība Par!". 14. Saeimas vēlēšanās K. Eklons kandidēja no apvienības "Attīstībai/Par!" saraksta, taču tas nepārvarēja 5% barjeru. ««Attīstībai/Par!» iekšlietu ministra amatam nolēmusi virzīt VUGD priekšnieka vietnieku Eklonu». www.lsm.lv (latviešu). Skatīts: 2022-05-23. «Kristaps Eklons | Iekšlietu ministrija». www.iem.gov.lv (latviešu). Skatīts: 2022-07-06. «Saeima apstiprina Indriksoni ekonomikas, bet Eklonu – iekšlietu ministra amatā». www.lsm.lv (latviešu). Skatīts: 2022-05-27. «Eklons iestājies kustībā “Par!”». tv3.lv (latviešu). Skatīts: 2022-09-27.