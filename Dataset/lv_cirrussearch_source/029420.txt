Toms Laurušs (lietuviešu: Tomas Laurušas; dzimis 1996. gada 13. februārī, Kauņā) ir Lietuvas starptautiskais lielmeistars šahā (2021). Sekmīgi startējis dažādos Eiropas jauniešu šaha čempionātos. 2008. gadā vecuma grupā U-14 ieņēmis otro vietu, bet 2012. gadā vecuma grupā U-16 bijis trešais. 2009. gadā piedalījies Latvijas atklātajā šaha čempionātā, kur ierindojies 17. vietā. Lietuvas izlases sastāvā piedalījies Pasaules jauniešu (U-16) šaha olimpiādē Stambulā 2012. gadā, kur pie 1. galdiņa ieguvis individuālo sudraba medaļu. Tāpat pārstāvējis Lietuvas izlasi Eiropas komandu čempionātā 2013. un 2015. gadā, un Pasaules šaha olimpiādēs (2014, 2016). Lietuvas šaha čempionātos 2014. gadā bijis bronzas laureāts, bet 2015. gadā ieņēmis 4. vietu. 2016. un 2019. gadā uzvarējis Lietuvas šaha čempionātā. 2018. gadā uzvarējis Latvijas šaha festivāla "Liepājas rokāde" ātrspēles turnīrā. 2021. gada augustā izcīnījis 3. vietu RTU Open "A" turnīrā. 2023. gadā Kauņā trešo reizi uzvarējis Lietuvas šaha čempionātā. Par panākumiem turnīros FIDE 2013. gadā viņam piešķīrusi starptautiskā meistara (IM), bet 2021. gadā - starptautiskā lielmeistara (GM) nosaukumu. Viņa vecākā māsa Brigita Stoniene arī ir šahiste. 11th World Youth U16 Chess Olympiad: Istanbul 2012 Vilnius LTU 2014 Kaunas LTU 2015 Tomas Laurušas - naujasis Lietuvos čempionas «Jubilejas "Liepājas rokādē" pie kausiem tiek arī Laurušas, Frīdmans un "Terrabalt"». Arhivēts no oriģināla, laiks: 2020. gada 25. oktobrī. Skatīts: 2018. gada 7. augustā. «Chess-Results Server Chess-results.com - Riga Technical University Open 2021 - Tournament A». chess-results.com. 2023 m. Lietuvos šachmatų čempionato finalas 4th quarter Presidential Board Meeting, Chennai, IND, 8-9 November 2013 Toms Laurušs šahista profils vietnē fide.com Toms Laurušs šahista profils vietnē chessgames.com Toms Laurušs šahista profils vietnē 365chess.com Toms Laurušs šahista profils vietnē chesstempo.com Toms Laurušs šahista profils vietnē olimpbase.org (Pasaules šaha olimpiādes) Toms Laurušs šahista profils vietnē olimpbase.org (Eiropas komandu šaha čempionāti) Toms Laurušs šahista profils vietnē olimpbase.org (Eiropas šaha klubu komandu kauss)