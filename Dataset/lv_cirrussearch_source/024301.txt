Marko Kristals (igauņu: Marko Kristal; dzimis 1973. gada 2. jūnijā) ir bijušais igauņu futbolists, tagad treneris un funkcionārs. Pašlaik (2020) ir Igaunijas kluba Nõmme Kalju galvenais treneris. Spēlētāja karjeras laikā spēlējis pussarga pozīcijā. Lielāko karjeras daļu aizvadījis FC Flora sastāvā, vēl spēlējis citos Igaunijas klubos, Zviedrijā un Somijā. Septiņas reizes karjeras laikā kļuvis par Igaunijas čempionu. Pārstāvējis Igaunijas izlasi. Laikā no 1992. līdz 2005. gadam tās sastāvā aizvadījis 143 spēles, kurās guvis 9 vārtus (vieni vārti arī bijuši pret Latvijas izlasi). 42 spēles pēc kārtas aizvadījis no 1995. līdz 1998. gadam. 2001. gadā kļuva par jaunāko Eiropas futbolistu, kas aizvadījis 100 spēles izlases sastāvā. Pēc sportista karjeras beigām kļuvis par treneri. Bija Igaunijas izlases un FC Levadia trenera palīgs, 2010. gadā kļuva par JK Tammeka Tartu galveno treneri, no 2012. līdz 2015. gadam bija FC Levadia galvenais treneris. 2018. gada sezonas sākumā strādāja par Viljandi "Tulevik" galveno treneri. Vēlāk vadīja klubu Tabasalu. 2019. gada decembrī kļuva par Nõmme Kalju galveno treneri. Flora Igaunijas Meistarlīga: 1993–94, 1994–95, 1997–98, 1998, 2001, 2002, 2003 Igaunijas kauss: 1994–95, 1997–98 Igaunijas Superkauss: 1998, 2003 Levadia Igaunijas Meistarlīga: 2013, 2014 Igaunijas kauss: 2011–12, 2013–14 Igaunijas Superkauss: 2013, 2015 WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)