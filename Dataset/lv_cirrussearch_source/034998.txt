Stepanka Maiere (vācu: Stepanka Mayer; dzimusi kā Štēpānka Vokršālova (čehu: Štěpánka Vokřálová) 1949. gada 8. jūlijā) ir čehu izcelsmes Vācijas starptautiskā meistare šahā (1970). No 1960. gadu beigām līdz 1970. gadu beigām bijusi viena no Čehoslovākijas spēcīgākajām šahistēm. Sešas reizes izcīnījusi medaļas Čehoslovākijas sieviešu šaha čempionātos: 5 zelta (1968, 1970, 1972, 1977, 1978) un sudraba (1975). Daudzu starptautisko sieviešu šaha turnīru laureāte, tajā skaitā trīs reizes bijusi otrā tradicionālajā turnīrā Nīderlandes pilsētā Veikanzē (1969, 1970, 1971). Par panākumiem turnīros FIDE 1970. gadā viņai piešķīra starptautiskās meistares (WIM) nosaukumu. 1978. gadā emigrējusi uz Zviedriju, bet vēlāk pārcēlusies uz Rietumvāciju, kuru no 1982. gada pārstāvējusi šaha turnīros. 1985. gadā piedalījusies Pasaules šaha čempiones izcīņas cikla starpzonu turnīrā Havanā, kurā nospēlējusi neveiksmīgi un palikusi pēdējā vietā. Drīz pēc šīs neveiksmes pārtraukusi aktīvās šahistes gaitas. Pārstāvējusi Čehoslovākijas un Vācijas Federatīvās Republikas komandas Pasaules šaha olimpiādēs, kurās piedalījusies 4 reizes (1969-1974, 1984). Čehoslovākijas izlases sastāvā komandu vērtējumā izcīnījusi bronzas (1969) medaļu, bet individuālajā vērtējumā izcīnījusi sudraba (1969) medaļu. «Historické výsledky MČR žen». Arhivēts no oriģināla, laiks: 2015. gada 7. jūlijā. Skatīts: 2015. gada 7. jūlijā. «1985 Havana Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 17. augustā. OlimpBase :: Women's Chess Olympiads :: Stepanka Vokralova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)