Transvālas Republika (afrikandu: Transvaal — "aiz Vālas upes"), oficiāli Dienvidāfrikāņu Republika (Zuid-Afrikaansche Republiek), bija valsts Dienvidāfrikā (1852—1902). Tās galvaspilsēta bija Pretorija. 1652. gadā netālu no Labās Cerības raga nīderlandieši dibināja Keiptaunu, pirmo eiropiešu koloniju Dienvidāfrikā. Nīderlandiešu kolonisti kļuva pazīstami kā būri (no nīderlandiešu valodas tas nozīmē "zemnieki"), bet vēlāk kā afrikāneri, kuri runā afrikandu valodā. 1795. gadā britu bruņotie spēki iekaroja teritoriju ap Labās Cerības ragu. 1836. gadā nīderlandiešu kolonisti, meklējot jaunas zemes, izveidoja tā saukto Lielo treku (afrikandu: Die Groot Trek), kas bija migrācijas ceļš uz ziemeļiem prom no britiem. 1838. gadā tika dibinātas divas neatkarīgas būru republikas: Oranjes brīvvalsts un Dienvidāfrikāņu Republika. 1902. gadā Otrajā būru karā abas valstis anektēja briti. 1910. gadā britu kontrolētā Raga kolonija (Cape Colony), Natalas kolonija (Colony of Natal), Transvāla un Oranžas upes kolonija (Orange River Colony) apvienojās un dibināja Dienvidāfrikas Savienību (Union of South Africa). Dienvidāfrikas Republika Vikikrātuvē par šo tēmu ir pieejami multivides faili. Skatīt: Transvālas Republika. Encyclopædia Britannica raksts (angliski)