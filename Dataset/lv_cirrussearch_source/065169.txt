Kropotkina (krievu: Кропоткин) ir pilsēta Krievijas dienvidos, Krasnodaras novadā. Pilsēta atrodas 145 km no Krasnodaras. Tajā atrodas dzelzceļa mezgls un stacija Kavkazskaja. Kropotkinas dibināšanas vēsture ir cieši saistīta ar Aleksandra Suvorova darbību Kubaņā. 1777. gada 14. novembrī ģenerālleitnants Aleksandrs Suvorovs tika iecelts par Kubaņas korpusa komandieri un sāka veidot kordona līniju. 1778. gadā sākās vietas apdzīvošana kā Romanovskas postenis, bet 1779. gadā tika izveidota Romanovskas sādža. 19. gadsimta otrajā pusē gar sādžu uzbūvēja dzelzceļu, kas deva grūdienu tās attīstībai par pilsētas tipa ciematu. Romanovskas sādža kļuva par nozīmīgu tirdzniecības un transporta centru. 1921. gada 4. februārī Romanovskas sādžai tika piešķirts pilsētas statuss, un to nosauca par Kropotkinu ģeogrāfa un revolucionārā anarhista Pjotra Kropotkina vārdā. Otrā pasaules kara laikā 1942. gada 4. augustā pilsētu okupēja vācu karaspēks, tika atbrīvota no okupācijas 1943. gada 29. janvārī. Sākot no 2008. gada augusta Kropotkina ir Kavkazskas rajona centrs. Iedzīvotāju skaits turpina samazināties, 2021. gada sākumā pilsētā dzīvoja 75 858 cilvēku. 92,38 % no tiem bija krievi, 3,77 % armēņi, 1,01 % ukraiņi (2010). Pilsētā atrodas kopumā 10 vispārizglītojošās vidusskolas, 5 koledžas un 16 pirmsskolas izglītības iestādes. Pilsētā ir 2 stadioni, 50 metru garšs peldbaseins, 2 sporta kompleksi un kartinga laukums. Святослав Касавченко. «Новости Краснодара и Краснодарского края». Кубань 24 (krievu), 2019-11-22. Skatīts: 2023-01-19. «Kropotkin | Russia | Britannica». www.britannica.com (angļu). Skatīts: 2023-01-19. Vikikrātuvē par šo tēmu ir pieejami multivides faili. Skatīt: Kropotkina. Encyclopædia Britannica raksts (angliski) Krievijas Lielās enciklopēdijas raksts (krieviski)