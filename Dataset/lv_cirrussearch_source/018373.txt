Sailfish (no angļu — 'buruzivs') ir uz Linux bāzēta operētājsistēma, kas paredzēta mobilajām ierīcēm. To izstrādā Somijas uzņēmums Jolla. Sailfish OS tika veidota uz Mer pamata, kas attīstījies no Linux bāzēta programmatūras distributīva MeeGo. Sailfish izmanto Qt programmatūras ietvaru. Android lietojumprogrammas var darboties uz Sailfish ierīcēm. 2011. gadā jaunizveidots Somijas viedtālruņu ražotājs Jolla izveidoja organizāciju Sailfish Alliance, lai apvienotu aparatūras ražotājus, tīklu operatorus, programmatūras izstrādātājus un izplatītājus operētājsistēmas izstrādei. 2012. gada jūlijā Jolla paziņoja, ka sācis izstrādāt jaunu operētājsistēmu Sailfish OS. Tā bija bāzēta uz Mer pamata, kas attīstījies no Linux bāzēta programmatūras distributīva MeeGo. Sailfish jauninājums bija daudzuzdevumu lietotāju saskarne, lai varētu vienlaikus atvērt vairākas lietotnes un, strādājot ar vienu, citas darbojas fonā. Tas atšķīrās no citām viedtālruņu platformām, kurās nevarēja pārslēgties uz citu lietotni tās darbības laikā. Sailfish pirmoreiz prezentēts 2012. gada 22. novembrī. 2013. gada 16. septembrī Jolla paziņoja, ka tās operētājsistēma Sailfish OS varēs darboties uz ierīcēm, kuras sākotnēji bijušas paredzētas Android. Pirmā versija 1.0.0.5 izlaista 2015. gada 27. novembrī. 2015. gada 24. septembrī prezentēta versija 2.0, izlaista 19. oktobrī. 2016. gadā Krievijas uzņēmums Otkrytaja mobilnaja platforma (OMP) sāka pielāgot Sailfish OS Krievijas tirgus vajadzībām, izveidojot zaru Sailfish Mobile OS RUS, kas vēlāk tika pārdēvēta par Avrora. 2018. gada 26. februārī tika prezentēta Sailfish OS versija 3.0, izlaista 29. oktobrī. Tajā bija iestrādāts pilnīgs reģionālās infrastruktūras atbalsts, paplašināta ar drošības iespējām. 2021. gada 3. februārī tika izlaista versija 4.0.1. Jolla promises MeeGo will live on, plans new smartphone to reward the faithful Amarendra Bhushan. «Jolla Sailfish OS Now Supports Android Hardware And Applications». CEOWORLD Magazine. Skatīts: 2013-09-20. Sailfish projekts