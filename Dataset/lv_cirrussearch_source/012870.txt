Taivons (Tajs) Ronels Lausons (angļu: Tywon "Ty" Ronell Lawson; dzimis 1987. gada 3. novembrī) ir profesionāls amerikāņu basketbolists, spēlē saspēles vadītāja pozīcijā. Pašlaik (2014) pārstāv NBA klubu Denveras "Nuggets". Laikā no 2006. līdz 2009. gadam studēja Ziemeļkarolīnas universitātē, pārstāvēja universitātes komandu NCAA čempionātā. 2009. gadā kļuva par NCAA čempionu. 2009. gada NBA draftā viņu Minesotas "Timberwolves" izraudzījās ar kopējo 18. kārtas numuru, taču uzreiz tiesības uz viņu tika aizmainītas uz Denveras "Nuggets". 2011. gada februārī pēc Čonsija Billapsa aizmainīšanas viņš kļuva par "Nuggets" pamatsastāva saspēles vadītāju. 2011. gada 9. aprīļa uzvarētā spēlē pret Minesotas "Timberwolves" viņš uzstādīja NBA rekordu, iemetot pirmos 10 trīspunktu metienus pēc kārtas (visā spēlē 10 no 11 metieniem un kopā gūti 37 punkti). 2011. gada lokauta laikā spēlēja Lietuvas klubā Kauņas "Žalgiris", aizvadot septiņas spēles Eirolīgā. Vikikrātuvē par šo tēmu ir pieejami multivides faili. Skatīt: Tajs Lausons. NBA profils (angliski) Basketball Reference profils (angliski) ESPN profils (angliski)