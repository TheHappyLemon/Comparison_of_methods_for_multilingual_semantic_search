AB SKF (sākotnēji zviedru: Svenska Kullagerfabriken; Zviedru lodīšu gultņu rūpnīca) ir Zviedrijas mašīnbūves uzņēmums ar galveno biroju Gēteborgā. Uzņēmums tika izveidots 1907. gadā. Uzņēmumu 1907. gadā dibināja zviedru inženieris un izgudrotājs Svens Vingkvists. Trīs gadus pēc SKF dibināšanas uzņēmumā bija 325 darbinieki un meitasuzņēmums Apvienotajā Karalistē. Līdz 1912. gadam SKF bija pārstāvēts 32 valstīs, un līdz 1930. gadam 12 ražotnēs visā pasaulē bija nodarbināti vairāk nekā 21 000 darbinieku, no kuriem lielākais bija Filadelfijā, Amerikas Savienotajās Valstīs. 1923. gadā SKF sāka savu darbību Indijā, nodibinot tirdzniecības priekšposteni Kalkutā. Sākotnējās operācijas bija saistītas ar automobiļu gultņu importu. 1961. gadā Indijā tika dibināts meitas uzņēmums SKF India Ltd. 1963. gadā SKF izveidoja savu pirmo gultņu rūpnīcu Pūnā, Mahārāštrā. Mūsdienās uzņēmumam pieder 140 ražošanas uzņēmumi 32 valstīs. SKF projektē, ražo un piegādā rites gultņus, slīdgultņus, gultņu mezglus, blīvējumus, eļļošanas sistēmas, apkopes produktus, mehatronikas izstrādājumus, enerģijas pārvades produktus, tehniskā stāvokļa uzraudzības sistēmas un sniedz ar produkciju saistītos pakalpojumus. Uzņēmuma darbību Latvijā pārstāv SKF meitasuzņēmums SKF Latvija, SIA. Ashish K. Mishra. «SKF and the business of movement». Livemint.com (angļu), 2014. gada 11. novembris. Skatīts: 2020. gada 21. februāris. «Par SKF» (latviešu). SKF. Skatīts: 2020-02-21. «The SKF Code of Conduct» (angļu). SKF. Arhivēts no oriģināla, laiks: 2020-02-21. Skatīts: 2020-02-21. Vikikrātuvē par šo tēmu ir pieejami multivides faili. Skatīt: SKF. Oficiālā mājaslapa