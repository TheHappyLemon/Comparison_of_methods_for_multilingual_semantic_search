Lilita Galojana (armēņu: Լիլիթ Գալոյան; dzimusi 1983. gada 17. jūnijā Erevānā) ir Armēnijas starptautiskā lielmeistare šahā (2009). Šahu sākusi spēlēt astoņu gadu vecumā. 1995. gadā uzvarējusi Armēnijas junioru šaha čempionātā U12 vecuma grupā. 1997. gadā atkārtojusi šo panākumu U14 vecuma grupā. 1998. gadā kļuvusi par Armēnijas junioru šaha čempioni U16 vecuma grupā, bet 1999. gadā bijusi labākā arī U18 vecuma grupā. Divas reizes pēc kārtas uzvarējusi Armēnijas šaha kluba čempionātos (1999, 2000). Tāpat divas reizes pēc kārtas uzvarējusi Armēnijas sieviešu šaha čempionātos (2008, 2009). Pārstāvējusi Armēnijas komandu lielākajos komandu šaha turnīros: Pasaules šaha olimpiādēs piedalījusies 5 reizes (2002, 2008-2014); Eiropas komandu šaha čempionātos piedalījusies 4 reizes (2005, 2009-2013). Individuālajā vērtējumā izcīnījusi sudraba (2005) un bronzas (2009) medaļas; Pasaules komandu šaha čempionātos piedalījusies 3 reizes (2009-2011, 2015). Par panākumiem turnīros FIDE 2009. gadā Galojanai piešķīra starptautiskās lielmeistares (WGM) nosaukumu. 2010. gadā saņēmusi starptautiskā meistara vīriešiem (IM) nosaukumu. OlimpBase :: Women's Chess Olympiads :: Lilit Galojan OlimpBase :: European Women's Team Chess Championship :: Lilit Galojan OlimpBase :: World Women's Team Chess Championship :: Lilit Galojan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)