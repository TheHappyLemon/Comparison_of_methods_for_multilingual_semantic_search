Lamona līcis (angļu: Lamon Bay) ir plašs Filipīnu jūras līcis Filipīnās. Atrodas Lusonas salas austrumos, dienvidos to norobežo Tajabasas zemesšaurums, austrumos — Bikolas pussala, bet ziemeļdaļā atrodas Poliljo salas. Līcī vēl vairākas salas, lielākās no kurām ir Alabata un Kagbalete dienvidu piekrastē un Balesina līča vidusdaļā. Plešas ap 100 km garumā austrumu—rietumu virzienā un 85 km ziemeļu—dienvidu virzienā. Lielākās apdzīvotās vietas krastos ir Maubana, Atimonana, Gumaka un Kalauaga. Nozīmīgs zvejas rajons, kura nozvejas apjoms pēdējā laikā samazinās par apmēram 13,5 % gadā. Kā vēsta leģenda, līcis agrāk dēvēts par Gusuanas līci, bet vēlāk pārdēvēts tagadējā vārdā, atzīmējot Gumakas valdnieka Lakana Bugtali uzvaru pār pirātu vadoni Lamonu (Lam Ong). Bioeconomic modeling of fisheries policies in Lamon Bay, Philippines Vikikrātuvē par šo tēmu ir pieejami multivides faili. Skatīt: Lamona līcis. UC San Diego. Philippines : east coast of Luzon : Lamon Bay