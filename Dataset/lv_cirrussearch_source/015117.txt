Svens Mangnuss Ēens Kārlsens (norvēģu: Sven Magnus Øen Carlsen; dzimis 1990. gada 30. novembrī) ir norvēģu šahists, lielmeistars un bijušais pasaules čempions šahā (2013 - 2023). Viņš ir pašreizējais (2018) FIDE reitinga līderis. 2010. gada janvārī Kārlsens kļuva par septīto spēlētāju vēsturē, kas ierindojies FIDE oficiālā reitinga pirmajā vietā. Tāpat, reitinga pirmajā vietā nokļūdams 19 gadu un 32 dienu vecumā, viņš kļuva par visu laiku jaunāko šahistu, kas ieņēmis 1. vietu reitingā (tika pārspēts Vladimiram Kramņikam piederējušais rekords). Viņa augstākais reitings ir 2882, kas ir labākais rādītājs sporta veida vēsturē, pārspējot Garija Kasparova sasniegto 2851. Par lielmeistaru Kārlsens kļuva 2004. gada aprīlī, kad bija 13 gadus un 149 dienas vecs (trešais jaunākais lielmeistars vēsturē). 2013. gadā kļuva par pasaules čempionu, mačā uzvarot Višvanatanu Anandu. 2014. gadā aizstāvēja čempiona titulu. 2016. gada novembrī Ņujorkā atkārtoti aizstāvējis savu čempiona titulu, uzvarot Krievijas lielmeistaru Sergeju Karjakinu ar 9:7. 2018. gada novembrī Londonā uzvarējis mačā par Pasaules čempiona šahā nosaukumu ASV lielmeistaru Fabiāno Karuānu ar 9:6. 2018. gada decembrī Sanktpēterburgā uzvarējis Pasaules čempionātā šaha ātrspēlē. 2019. gada augustā Sentluisā ieņēmis 2. vietu starptautiskajā šaha lielmeistaru turnīrā 7th Sinquefield Cup, pārspēlēs piekāpjoties Dinam Ližeņam. 2019. gada decembrī Maskavā uzvarējis Pasaules čempionātos ātrajā šahā un šaha ātrspēlē. 2021. gada janvārī ierindojies 6. vietā Veikanzē (Nīderlande) vadošo lielmeistaru šaha turnīrā. 2021. gada augustā Sočos izcīnījis 3. vietu Pasaules šaha kausa izcīņā. 2021. gada decembrī Dubaijā pārliecinoši uzvarējis mačā par Pasaules čempiona nosaukumu pret Krievijas lielmeistaru Janu Ņepomņaščiju ar 7½ : 3½ (+4, =7, -0). 2021. gada decembrī Varšavā bijis trešais Pasaules ātrā šaha čempionātā. 2022. gada janvārī uzvarējis tradicionālajā Tata Steel Masters lielmeistaru turnīrā. 2022. gada jūlijā paziņojis, ka neaizstāvēs savu Pasaules šaha čempiona titulu atkārtotā mačā pret 2022. gada pretendentu turnīra uzvarētāju Janu Ņepomņaščiju. 2022. gada decembrī Almati uzvarējis Pasaules ātrā šaha un Pasaules šaha ātrspēles čempionātos. 2023. gada 30. aprīlī nolicis savas Pasaules čempiona šahā pilnvaras, kad Ķīnas šahists Dins Ližeņs mačā par Pasaules šaha čempiona titulu uzvarējis Janu Ņepomņaščiju. 2023. gada augustā Baku uzvarējis FIDE Pasaules kausa izcīņā šahā, pusfinālā pieveicot Nidžatu Abasovu, bet finālā - Ramešbābu Pragnanandhā. 2023. gada decembrī Samarkandā atkārtoti uzvarējis Pasaules ātrā šaha un Pasaules šaha ātrspēles čempionātos. It's official: Magnus Carlsen is number one!, Chessbase, accessed 2 January 2010 Norwegian Carlsen wins third World Chess Championship Magnus Carlsen beats Fabiano Caruana to win World Chess Championship «FIDE World Blitz Champions: Carlsen and Lagno | ChessBase». Arhivēts no oriģināla, laiks: 2018. gada 31. decembrī. Skatīts: 2018. gada 31. decembrī. 7th Sinquefield Cup 2019 | The Week in Chess ChessPro. Чемпионат мира по рапиду и блицу. Москва 2019. Все о турнире Tata Steel Chess Tournament 2021 «Tournament tree — FIDE World Cup 2021». Arhivēts no oriģināla, laiks: 2021. gada 12. augustā. Skatīts: 2021. gada 9. augustā. Carlsen - Nepomniachtchi World Championship Match (2021) Karlsens nosargā pasaules čempiona titulu šahā World Rapid Chess Championship 2021 - Open ChessPro. Tata Steel Masters. Вейк-ан-Зее, Нидерланды 2022. Все о турнире Karlsens paziņo, ka neaizstāvēs savu pasaules čempiona titulu 2022 FIDE World Rapid & Blitz Championship Rapid Open 2022 FIDE World Rapid & Blitz Championship Blitz Open Ližeņs uzvar taibreikā un kļūst par pasaules čempionu šahā Chess World Cup 2023 2023 World Rapid Open 2023 World Blitz Open Vikikrātuvē par šo tēmu ir pieejami multivides faili. Skatīt: Mangnuss Kārlsens. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Oficiālā tīmekļa vietne Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Twitter profils Chessgraphs.com rating history for Magnus Carlsen, graphed in comparison to other top chess players