Aleksandrs Gvaņini (itāļu: Alessandro Guagnini, dzimis 1538, gadā Veronā, miris 1614. gadā Krakovā) bija itāļu karavīrs un vēsturnieks, kas ilgus gadus dienēja Lietuvas dižkunigaitijas armijā un 14 gadus no tiem bija Vicebskas cietokšņa komendants. 1578. gadā viņš Krakovā latīņu valodā publicēja apjomīgu grāmatu Sarmatiae Europeae descriptio, quae Regnum Poloniae, Lituaniam, Samogitiam, Russiam, Masoviam, Prussiam, Pomeraniam... complectitur, kas latviski nozīmē "Sarmatijas Eiropas apraksts, kas sastāv no Polijas ķēniņvalsts, Lietuvas, Žemaitijas, Krievijas, Mazovijas, Prūsijas, Pomerānijas... ". Traktāts satur detalizētu Austrumeiropas (pēc tā laika ģeogrāfu definīcijas - "Sarmatijas Eiropas") un Livonijas zemju detalizētu vēstures, ģeogrāfijas, reliģijas, tradīciju) aprakstu. Tajā ietilpst arī oriģināli Lietuvas valdnieku portreti ar anahroniskiem tērpiem un bruņojumu, kas tomēr netraucē tos vēl lietot mūsdienās. Aleksandram Gvaņini padotais virsnieks Matejs Strijkovskis apstrīdēja autortiesības uz šo darbu Polijas karaļa priekšā, un viņa taisnība tika atzīta, neraugoties uz to atkārtots un papildināts izdevums 1611. gadā atkal iznāca ar Gvaņini vārdu. Oriģinālās grāmatas teksts (latīniski) Maskavijas apraksts, 1. daļa (krieviski) Maskavijas apraksts, 2. daļa (krieviski)