Uhņiva (ukraiņu: Угнів) ir rajona nozīmes pilsēta Ukrainas rietumos, Ļvivas apgabalā Sokaļas rajonā pie Polijas robežas. Pēc iedzīvotāju skaita Ukrainas vismazākā pilsēta. Rakstos pirmoreiz minēta 1360. gadā. Ietilpa Žečpospolitā. Pēc Polijas pirmās dalīšanas 1772. gadā pilsēta iekļāvās Austrijas impērijā. Pēc Pirmā pasaules kara tika iekļauta jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, pilsētā ienāca padomju karaspēks. Pēc Vācijas uzbrukuma PSRS Uhņivu ieņēma vācieši. Pilsētas ebreju iedzīvotāji tika iznīcināti holokaustā. Pēc Otrā pasaules kara Uhņiva iekļāvās Polijā, un pilsētas ukraiņu iedzīvotāji tika pārcelti uz Polijas iekšieni vai pārcēlās uz Ukrainu. Tomēr 1951. gadā, līguma rezultātā mainot robežas, Uhņiva līdz ar apkārtni tika iekļauta PSRS, un no pilsētas savukārt tika izvesti tās poļu iedzīvotāji. Uhņiva ietilpa PSRS līdz Ukrainas valsts neatkarības nodibināšanai 1991. gadā. Vikikrātuvē par šo tēmu ir pieejami multivides faili. Skatīt: Uhņiva. Q115154676.