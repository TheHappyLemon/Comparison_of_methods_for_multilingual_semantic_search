Perts Ūsbergs (igauņu: Pärt Uusberg, dzimis 1986. gada 16. decembrī Raplā) ir igauņu diriģents, komponists un aktieris. Dzimis Raplā Urves un Valtera Ūsbergu ģimenē — māte ir diriģente, psiholoģe un mūzikas skolotāja, tēvs darbojas teātru jomā. Viens no brāļiem, Uku Ūsbergs, ir aktieris un režisors, bet otrs, Andero Ūsbergs, ir psihologs, Tartu universitātes lektors. Ūsbergs absolvējis Georga Otsa vārdā nosauktās mūzikas skolas (Tallinā) Heli Jirgensones diriģēšanas klasi, ieguvis bakalaura grādu Igaunijas Mūzikas un teātra akadēmijā ar specializāciju komponēšanā Tenu Kervitsa kompozīcijas klasē. Daudzus gadus dziedājis dažādos koros, tostarp viņa mātes vadītā korī Raplā. Kopš 2006. gada bijis diriģents Raplā, 2008. gadā dibinājis kamerkori Head Ööd, Vend (Arlabunakti, brāl), kuru vada joprojām. Kā komponists guvis atzinību kā Igaunijā, tā ārvalstīs. 2009. gadā viņa komponētā dziesma "Ilus ta ei ole" ("Skaista tā nav", Juhana Līva vārdi) ieguva pirmo vietu Tallinas centrālās bibliotēkas patriotisko dziesmu konkursā "Mu isamaa on minu arm" (Mana tēvzeme ir mana mīla), savukārt 2010. gadā ar skaņdarbu "Taaveti psalm nr 121" ("Dāvida psalms nr. 121") ieguva pirmo vietu Igaunijas Komponistu savienības un Piritas klostera organizētā kompozīciju konkursā. 2012. gadā Eiropas Koru asociācijas Europa Cantat rīkotā Eiropas Koru komponistu apbalvošanas ceremonijā Perta Ūsberga komponētā dziesma "Kuula mu palve häält" ("Klausies manu lūgšanu") tika īpaši izcelta A kategorijā (a capella dziesmas). Tai pašā gadā arī Igaunijas Koru asociācija kopā ar Igaunijas Komponistu savienību piešķīra viņam balvu 2012. gada koru komponists. Ūsberga komponētie skaņdarbi iekļauti vairāku dziesmu svētku repertuāros — 2010. gadā Raplas apriņķa dziesmu svētku repertuārā tika iekļauta bērnu korim komponētā dziesma "Omanäoline" ("Īpašs"), bet Jauniešu dziesmu svētkos Tallinā 2011. gadā apvienotais jauno vīru koris izpildīja viņa dziesmu "Nad vaatavad üksteise otsa" ("Viņi skatās viens uz otru"), un šajos dziesmu svētkos viņam tika pasniegta Veljo Tormisa fonda stipendija. 2014. gada vispārējo igauņu dziesmu svētku repertuārā iekļautas trīs Perta Ūsberga dziesmas. Filmējies galvenajā lomā igauņu režisora Ilmara Rāga 2007. gadā uzņemtajā filmā "Klass" (Klase). Klase (2007) — Joseps Oļegs (2010) «Pärt Uusberg, biogrāfija viņa vadītā kora mājaslapā (igauniski)». koor.ee. kamerkoris Head Ööd, Vend. Arhivēts no oriģināla, laiks: 2012. gada 3. septembrī. Skatīts: 16.02.2013.. «Raplamaal tunnustati konkursil „Kogukonna pärl“ esile tõstetud Urve ja Valter Uusbergi perekonda (igauniski)». rapla.maavalitsus.ee. Raplas apriņķa pašvaldība. 03.09.2012. Skatīts: 16.02.2013..[novecojusi saite] Alatalu, Kadi. «Isamaaliste laulude loomise võistluse võitis Pärt Uusberg (igauniski)». ERR uudised. Eesti Rahvusringhääling, 21.02.2009.. Skatīts: 16.02.2013..[novecojusi saite] «Pärt Uusberg (angliski)». emic.ee. Estonian Music Information Centre. Skatīts: 31.03.2013.. «European Award for Choral Composers 2012 - Results (PDF) (angliski)». europeanchoralassociation.org. European Choral Association. 02.08.2012. Arhivēts no oriģināla, laiks: 2016. gada 4. martā. Skatīts: 31.03.2013.. Head Ööd, Vend — Perta Ūsberga vadītā kora mājaslapa (igauniski) IMDb profils (angliski) Perta Ūsberga skaņdarbi Arhivēts 2016. gada 11. martā, Wayback Machine vietnē. portālā Soundcloud