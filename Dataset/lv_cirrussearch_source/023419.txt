Dmitrijs Makarovs (krievu: Дмитрий Макаров; dzimis 1983. gada 6. decembrī) ir bijušais krievu hokejists, centra uzbrucējs. Visas profesionāļa karjeras 17 sezonas Makarovs aizvadīja dažādos Krievijas Superlīgas un Kontinentālās hokeja līgas klubos. Profesionāļa karjeru sāka 2002.—03. gada sezonā, kad debitēja Krievijas Superlīgas kluba Magņitogorskas "Metallurg" rindās. 2003.—04. gada sezonu uzbrucējs pamatā aizvadīja Krievijas Augstākās līgas vienībā Kurgānas "Zauralie". 2004.—05. gada sezonas gaitā tika aizmainīts uz Ufas "Salavat Julajev", kuras rindās nostiprinājās Krievijas Superlīgā. 2007.—08. gada sezonu sāka Ņižņekamskas "Ņeftehimik" rindās, sezonu noslēdzot kā komandas rezultatīvākais spēlētājs. Arī turpmākajās sezonās Makarovs bija viens no vadošajiem komandas spēlētājiem. No 2011. līdz 2013. gadam spēlēja Ņižņijnovgorodas "Torpedo" rindās. 2013.—14. gada sezonā atgriezās Ufas "Salavat Julajev" rindās, sezonu noslēdzot kā komandas rezultatīvākais spēlētājs. 2017.—18. gada sezonas ievadā spēlēja Hantimansijskas "Jugra" sastāvā, taču tad noslēdza spēlētāja karjeru. Eliteprospects profils (angliski) Internet Hockey Database profils (angliski) KHL profils (angliski)