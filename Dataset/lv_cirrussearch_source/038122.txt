Gabčīkovo (slovāku: Gabčíkovo) ir pilsēta Slovākijā, Trnavas apgabala Dunajska Stredas apriņķī. Rakstos pilsēta pirmoreiz minēta 1102. gadā. Tāpat kā lielākā daļa no Slovākijas teritorijas, Gabčīkovo līdz 1918. gadam atradās Ungārijas sastāvā, tās ungāriskais nosaukums ir Bēša (Bős). Pēc Pirmā pasaules kara iekļāvās Čehoslovākijā. Pamatojoties uz Vīnes arbitrāžām, no 1938. līdz 1945. gadam pilsēta bija iekļauta Ungārijas sastāvā. 1948. gadā pilsēta tika nosaukta slovāku kaujinieka Jozefa Gabčīka vārdā, kurš piedalījās atentātā pret Reinhardu Heidrihu. No 1993. gada - neatkarīgās Slovākijas pilsēta. 2016. gadā Gabčīkovo tika atjaunotas pilsētas tiesības. 1977. gadā Čehoslovākija ar Ungāriju parakstīja līgumu par Gabčīkovo aizsprosta (Vodné dielo Gabčíkovo) celtniecību, kas atrastos uz Donavas pie Gabčīkovo. Laikam ritot, Ungārija ekoloģisku un ekonomisku apstākļu dēļ pameta projektu, bet Slovākija, pretēji Ungārijas iebildumiem, uzcēla savu aizsprosta daļu. Strīda izšķiršanas jautājums ir iesniegts Starptautiskajā tiesā Hāgā. 2011. gadā absolūtais vairākums (87,88 %) pilsētas iedzīvotāju bija ungāri, bet slovāku bija 10,8 %. Gabčīkovo ir Slovākijas pilsēta ar procentuāli visvairāk ungāru iedzīvotājiem. Vikikrātuvē par šo tēmu ir pieejami multivides faili. Skatīt: Gabčīkovo. Q110227967.