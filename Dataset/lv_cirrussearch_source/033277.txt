Destinija Čukunjēra (maltiešu: Destiny Chukunyere; dzimusi 2002. gada 29. augustā Birkirkarā, Maltā), parasti vienkārši Destinija, ir maltiešu dziedātāja. Viņa piedalījās 2015. gada Bērnu Eirovīzijas dziesmu konkursā Sofijā, Bulgārijā, kur viņa, pārstāvot Maltu, uzvarēja ar dziesmu Not My Soul. Uzvarot Maltas X faktorā, viņa tika izvēlēta kā Maltas pārstāve 2020. gada Eirovīzijas dziesmu konkursā Roterdamā, Nīderlandē ar dziesmu All Of My Love, bet konkurss tika atcelts COVID-19 pandēmijas dēļ. Destinija tika apstiprināta pārstāvēt Maltu 2021. gada Eirovīzijas dziesmu konkursā, šoreiz ar dziesmu Je me casse. Destinija Čukunjēra dzimusi 2002. gada 29. augustā. Viņa dzīvo Birkirkarā, mācījusies vidusskolā Hamrūnā. Viņas tēvs ir bijušais Nigērijas futbolists Ndubisi Čukunjērs, bet māte nāk no Maltas. Destinija savu karjeru uzsāka deviņu gadu vecumā, kad viņas mūzikas skolotāja sāka viņu mudināt dziedāt. Pirms viņas piedalīšanās Bērnu Eirovīzijas dziesmu konkursā, viņa bija piedalījusies dažādos konkursos, kā Festivālā Kanzunetta Indipendenza 2014. gadā, kurā viņa ieguva trešo vietu ar dziesmu Festa t'Ilwien, Asterikas Mūzikas festivālā, kurā viņa uzvarēja, un SanRemo Junior konkursā, Itālijā. 2015. gada 11. jūlijā Destinija uzvarēja Maltas nacionālajā atlasē, kas notika Vidusjūras Konferenču centrā Valletā. Viņa pārstāvēja Maltu 2015. gada Bērnu Eirovīzijas Dziesmu konkursā, Sofijā, Bulgārijā, kas norisinājās 21. novembrī. Destinija uzvarēja valsts nacionālajā atlasē ar Aretas Frenklinas dziesmu Think ("Domā"), bet Bērnu Eirovīzijā viņa piedalījās ar dziesmu Not My Soul ("Ne manu dvēseli"), kuras komponists ir Eltons Zarbs un vārdu autori — Muxu un pati Destinija. Viņa uzvarēja konkursā ar 185 punktiem, pārspējot iepriekšējo rekordu konkursā, kas piederēja Marijai Isabelai no 2004. gada konkursa. 2015. gada 13. decembrī Destinijai un viņas komandai tika piešķirts għall-Kadi tar-Repubblika apbalvojums, kas ir medaļa par darbu valsts labā. 2017. gada sākumā Destinija piedalījās britu talantu šova Britain's Got Talent 11. sezonā, uzstājoties ar dziesmu Think ("Domā"), kuras autore ir Areta Frenklina, saņemot četrus "Jā!" jeb pozitīvus vērtējumus. Noklausīšanās notika 20. maijā. Viņa ir saņēmusi atzinību no mūzikas kritiķa Saimona Kauela un starptautiski pazīstama tenora Džozefa Kalejas. Pēc dziesmas noklausīšanās, žūrijas locekļiem teica, ka "[mēs] gaidām kādu, kas (..) uznāks uz skatuves un kļūs par zvaigzni, un [Destinija tāda varētu būt]". 27. maijā tika paziņots, ka Destinija ir iekļuvusi pusfināla televīzijas tiešraidē, kas notika 30. maijā. Viņa nekvalificējās finālam. Destinija bija bekvokāliste 2019. gada Eirovīzijas dziesmu konkursā, kas notika Telavivā, Izraēlā, Maltas dallībniecei Mikelai Pačei, kura dziedāja dziesmu Chameleon. Dziesma konkursa finālā ieguva 14. vietu ar 107 punktiem. 2019. gadā Destinija tika paziņota kā viena no dalībniecēm Maltas X Faktora versijā, kas ir arī Maltas pārstāvja Eirovīzijas dziesmu konkursam atlase. 2020. gada 8. februārī viņa konkursā uzvarēja un tika izvēlēta kā valsts pārstāve 2020. gada Eirovīzijas dziesmu konkursā Roterdamā, Nīderlandē. 2020. gada 9. martā tika izlaista dziesma All of My Love, ar kuru Destinija būtu piedalījusies konkursā, ja tas 2020. gada 18. martā nebūtu atcelts COVID-19 pandēmijas dēļ. 2020. gada 16. maijā tika paziņots, ka Destinija atgriezīsies pārstāvēt Maltu 2021. gada Eirovīzijas dziesmu konkursā Roterdamā, Nīderlandē. 2021. gada 12. martā tika izlaista dziesma Je Me Casse, ar kuru viņa piedalīsies konkursā. Dziesma pēc izlaišanas ātri arī kļuva par vienu no favorītēm, lai uzvarētu konkursā. Konkursa finālā dziesma ieguva 7. vietu, saņemot 255 punktus. «Who is Destiny Chukunyere?». TVM.com.mt (angļu). PBS Malta. Arhivēts no oriģināla, laiks: 2016. gada 4. martā. Skatīts: 2016. gada 10. aprīlī. George Cremona. «"Xħin rebħet binti, aġixxejt qisni rbaħt logħba futbol" - Ndubisi Chuckunyere». newsbook.com (maltiešu). Newsbook, 2015. gada 12. jūlijā. Arhivēts no oriģināla, laiks: 2016. gada 4. martā. Skatīts: 2015. gada 13. jūlijā. «Destiny Chukunyere» (angļu). Music News. 2014. gada 1. septembrī. Skatīts: 2021. gada 27. februārī. «Three Maltese singers for San Remo Junior» (angļu). Times Malta. 2015. gada 12. aprīlī. Skatīts: 2021. gada 27. februārī. Luke James Fisher. «Destiny Chukunyere to represent Malta in Sofia!». junioreurovision.tv (angļu). EBU, 2015. gada 11. jūlijā. Arhivēts no oriģināla, laiks: 2015. gada 13. jūlijā. Skatīts: 2015. gada 12. jūlijā. Mtella Lulju. «So happy to have won such a prestigious contest but I wish to remain the Destiny that I am». tvm.com (angļu). TVM, 2015. gada 12. jūlijā. Skatīts: 2015. gada 13. jūlijā. Samantha Ross. «Breaking News: Congratulations, Malta!» (angļu). EBU, 2015. gada 21. novembrī. Arhivēts no oriģināla, laiks: 2016. gada 2. aprīlī. «Junior Eurovision 2015 winning team feature in Republic Day honours» (angļu). TVM. 2015. gada 13. decembrī. Arhivēts no oriģināla, laiks: 2016. gada 4. martā. Stefan Paul Galea. «Destiny gets thumbs up from Simon Cowell». Malta Today (angļu), 2017. gada 20. maijā. Arhivēts no oriģināla, laiks: 2017. gada 23. maijā. Christopher Gatt. «Worried about Malta’s Destiny» (angļu). Times of Malta, 2017. gada 23. maijā. Skatīts: 2021. gada 27. februārī. «It's almost time for Semi-Final 2! Here are the acts hoping to win your votes» (angļu). ITV. 2017. gada 30. maijā. Arhivēts no oriģināla, laiks: 2017. gada 30. maijā. Robyn Gallagher. «Destiny Chukunyere wins X Factor Malta and will go to Eurovision 2020». Wiwibloggs (angļu), 2020. gada 8. februārī. Skatīts: 2021. gada 27. februārī. Sami Luukela. «🇲🇹 Destiny Chukunyere releases Eurovision entry “All Of My Love”». ESCXTRA.com (angļu), 2020. gada 9. martā. Skatīts: 2021. gada 27. februārī. Andra Ceriņa. «Covid-19 dēļ atcelts Eirovīzijas dziesmu konkurss». lsm.lv (LSM), 2020. gada 18. martā. Skatīts: 2021. gada 27. februārī. Fouad Baransi. «Malta: Destiny to come back to the contest in 2021». ESCBubble (angļu), 2020. gada 16. maijā. Skatīts: 2021. gada 27. februārī. Oliver Adam. «Destiny releases “Je Me Casse” — Malta’s Eurovision 2021 song». Wiwibloggs (angļu), 2021. gada 15. martā. Skatīts: 2021. gada 15. martā. Julian Geiser. «Eurovision 2021 odds: Malta becomes favourite to win — ahead of Switzerland and France». Wiwibloggs (angļu), 2021. gada 17. martā. Skatīts: 2021. gada 4. aprīlī. Vikikrātuvē par šo tēmu ir pieejami multivides faili. Skatīt: Destinija Čukunjēra. Destinijas profils Eurovision.tv lapā Facebook profils Instagram profils