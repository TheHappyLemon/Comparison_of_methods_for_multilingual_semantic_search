Zemeslodes 100 visapdraudētākās sugas (angl. The world's 100 most threatened species) ir visvairāk apdraudētāko dzīvnieku, augu un sēņu saraksts, kuru 2012. gadā ar Londonas zooloģijas biedrības atbalstu izveidoja ap 8000 speciālistu no Sugu izdzīvošanas komisijas. Saraksts tika publicēts grāmatā ar nosaukumu Priceless or Worthless? ("Nenovērtējami vai nevērtīgi?"). Grāmatas ievadā teikts: "Šī grāmata mums stāsta ne tikai par visapdraudētākajām sugām, bet arī rāda, kā mēs varam tās pasargāt. Tā ir izaicinājums, lai mūsu nenovērtējamo dabas mantojumu mēs saglabātu un nodotu nākamajām paaudzēm." Saraksta sastādītāji izraudzīja vienīgi tās sugas, kas sabiedrībai nesniedz skaidri redzamu izdevīgumu, kuru saglabāšana netiek pietiekami finansēta, un par kuru izdzīvošanas draudiem masu mediji nesniedz plašu informāciju. Lai uzskatāmi parādītu izzūdošo planētas daudzveidību, divdesmit piecas sugas tiek vairāk izceltas un plašāk aprakstītas. Kopumā tās pārstāv 48 dažādas valstis. Grāmatas trešajā nodaļā uzskaitīti vairāki simti augu, bezmugukaulnieku un mugurkaulnieku sugu, kas nesen izmirušas un "pastāv tikai vēstures grāmatās". Savukārt ceturtā nodaļa veltīta piecām veiksmīgu pasākumu rezultātā izglābtām sugām — Prževaļska zirgam, Rodrigesas fodijam, kuprvalim, Četema salas mušķērājam un Maurīcijas piekūnam, norādot, ka izmiršanu ir iespējams novērst. Beidzamās, piektās nodaļas ievadā pausta Mahātmas Gandija atziņa: "Zeme spēj pietiekami nodrošināt katra cilvēka vajadzības, bet ne katra cilvēka alkatību". Nodaļā izklāstīti pasākumi, kurus nepieciešams veikt bioloģiskās daudzveidības saglabāšanai. «Priceless or Worthless? The world's most threatened species by Jonathan E M Baillie and Ellen R Butcher». Arhivēts no oriģināla, laiks: 2012. gada 21. oktobrī. Skatīts: 2012. gada 1. oktobrī. The Globe and Mail. Report lists world's most threatenes species, urges action Two 'extinct' sea snakes just appeared off the coast of Australia. Science alert. 22 Dec 2015 Antisolabis seychellensis, Sarkanā grāmata Aphanius transgrediens, Sarkanā grāmata Azurina eupalama, Sarkanā grāmata Cavia intermedia, Sarkanā grāmata Diospyros katendei, Sarkanā grāmata Eriosyce chilensis, Sarkanā grāmata Hemicycla paeteliana, Sarkanā grāmata Hibiscadelphus woodii, Sarkanā grāmata Lathyrus belinensis, Sarkanā grāmata Picea neoveitchii, Sarkanā grāmata Pinus squamata, Sarkanā grāmata Poecilothertia Metallica, Sarkanā grāmata Psiadia cataractae, Sarkanā grāmata Cu Rua: Vietnam mourns revered Hanoi turtle. By Nga Pham. BBC News, Bangkok. 20 January 2016 Phys.org — News and Articles on Science and Technology: Rare reversal of decline of Tonkin snub-nosed monkeys Kenya County Guide. Some ecologically endangered species: Sengi (Elephant Shrew)[novecojusi saite] Risiocnemis seidenshwarzi, Sarkanā grāmata Santamartamys rufodorsalis, Sarkanā grāmata