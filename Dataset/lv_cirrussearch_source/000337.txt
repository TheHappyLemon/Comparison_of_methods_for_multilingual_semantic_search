Caterham F1 Team ir Malaizijas Formula 1 autosacīkšu komanda. Tā debitēja 2010. gadā ar nosaukumu Lotus F1 Racing. un bija viena no trim komandām, kuras 2010. gada sezonā debitēja F1 čempionātā. Ar nosaukumu Caterham F1 Team komanda startē kopš 2012. gada. Komandu dibinājis Malaizijas uzņēmējs Tonijs Fernandess, komandas vadītājs kopš 2012. gada novembra ir Sirils Abitbuls. Caterham lieto Renault dzinējus. Komandas galvenā bāze atrodas Līfīldas pilsētā Oksfordšīrā, Apvienotajā Karalistē. Pirmajā sezonā komandā brauca Jarno Trulli un Heiki Kovalainens, bet par komandas testu un rezerves pilotu kļuva Fairuzs Fauzijs. Komandas tehniskais direktors ir Maiks Gaskoins. Pēc ilgstošām diskusijām 2011. gada novembrī F1 vadītāju sanāksmē tika pieņemts lēmums: Team Lotus maina nosaukumu uz Caterham F1 Team; Renault (kuru sponsorē Lotus autobūves uzņēmums) kļūst par Lotus F1 Team. 2012. gada sezonā komandas sastāvā startē Heiki Kovalainens un Vitālijs Petrovs. Sezonas gaitā komanda regulāri parādīja labākus rezultātus par pārējām t.s. "jaunajām" komandām (HRT un Marussia), tomēr sacīkstēs ne reizi nefinišēja augstāk par 13. vietu un pēc sezonas četrpadsmitā posma, Singapūras Grand Prix, kurā Marussia pilots Timo Gloks ieņēma 12. vietu, Caterham konstruktoru kausa kopvērtējumā atkrita uz priekšpēdējo, 11. vietu. Divus posmus pirms sezonas beigām komandas īpašnieks Tonijs Fernandess atkāpās no komandas vadītāja amata, nodot to francūzim Sirilam Abitbulam. «Caterham extend engine deal with Renault». reuters.com. Reuters. 2013. gada 22. septembris. Arhivēts no oriģināla, laiks: 2013-11-11. Skatīts: 2013. gada 11. novembris. «2010 FIA Formula One World Championship - New Entries». Fédération Internationale de l'Automobile. 2009. gada 15. septembris. Arhivēts no oriģināla, laiks: 2012. gada 11. februārī. Skatīts: 2009. gada 17. septembris. Cary, Tom. «Cyril Abiteboul named new Caterham team principal as Tony Fernandes steps aside at Formula One outfit». The Telegraph. Telegraph Media Group Limited, 08.11.2011.. Skatīts: 10.11.2012.. (angliski) «Team Lotus & Renault change names». BBC Sport. 03.11.2011. Skatīts: 07.10.2012.. (angliski) Oficiālā mājaslapa (angliski) Caterham - komandas profils portālā ESPN F1 (angliski)