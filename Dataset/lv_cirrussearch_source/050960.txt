Markuss Osmonds Smārts (angļu: Marcus Osmond Smart; dzimis 1994. gada 6. martā) ir amerikāņu basketbolists, spēlē saspēles vadītāja un uzbrūkošā aizsarga pozīcijās. 2023. gadā pārstāv Nacionālās basketbola asociācijas (NBA) klubu Memfisas "Grizzlies", bet visu līdzšinējo profesionālā basketbola karjeru aizvadījis Bostonas "Celtics". Trijās sezonās ticis iekļauts NBA simboliskajā aizsardzības pirmajā izlasē, bet 2022. gadā atzīts par līgas labāko spēlētāju aizsardzībā. Pēc divām sezonām NCAA, kur pārstāvēja Oklahomas štata Universitātes komandu, M. Smārts pieteicās NBA draftam. 2014. gada NBA draftā viņu Bostonas "Celtics" izraudzījās pirmajā kārtā ar sesto kārtas numuru. "Celtics" sastāvā aizvadījis deviņas sezonas, pēdējās piecās nostiprinājies komandas starta pieciniekā. Visās sezonās "Celts" komanda kvalificējās NBA izslēgšanas spēlēm, sasniedzot NBA finālsēriju 2022. gadā. 2023. gada 22. jūnijā M. Smārts tika aizmainīts uz Memfisas "Grizzlies" trīs komandu maiņas darījumā, kura ietvaros latviešu basketbolists Kristaps Porziņģis nonāca "Celtics", bet Taiuss Džonss un Maiks Muskala no "Grizzlies" pārcēlās uz Vašingtonas "Wizards". Vēl maiņā bija iesaistītas šī un nākošās vasaras drafta izvēles, kā arī Danilo Gallināri, kurš no Bostonas nonāca "Wizards". ASV basketbola izlases sastāvā kļuvis par pasaules čempionu U19 vecuma grupā 2013. gadā, kad čempionāts notika Čehijā, un Amerikas čempionu U18 vecuma grupā 2012. gadā. Marcus Smart entering NBA draft ESPN «Boston Celtics Acquire Kristaps Porzingis». www.nba.com (angļu). Skatīts: 2023-06-29. Vikikrātuvē par šo tēmu ir pieejami multivides faili. Skatīt: Markuss Smārts. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)