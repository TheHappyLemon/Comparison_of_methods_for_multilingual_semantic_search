Niko Pirosmani (gruzīnu: ნიკო ფიროსმანი, dzimis 1862. gada 5. maijā, miris 1918. gada 7. aprīlī) bija gruzīnu mākslinieks primitīvists. Viņa darbi pieder pie naivisma mākslas virziena. Glezniecību bija apguvis pašmācības ceļā. Niko Pirosmani dzimis Mirzaani ciemā, Kahetijā. Viņš bija trešais un jaunākais bērns zemkopja ģimenē. Lasīt un rakstīt iemācījās mājās. Viņam patika lasīt grāmatas un zīmēt. Ģimene dzīvoja samērā labi, līdz 1870. gadā nomira tēvs. Vecākā māsa ar vīru paņēma Niko uz Tiflisu, bet drīz māsa nomira holēras epidēmijā. Pirosmani nebija mācījies gleznot, bet viņš bija talantīgs mākslinieks. Savās gleznās attēloja cilvēkus, pilsētu, laukus, dzīvniekus. Pazīstamajiem patika viņa gleznas, bet nopelnīt ar gleznošanu neko daudz nevarēja un Pirosmani dzīvoja trūkumā. Daži novērtēja talantīgo mākslinieku un 1913. gadā par Pirosmani uzrakstīja avīzē Zakavkazskaia Rech. Četras viņa gleznas arī tika izstādītas kopā ar citu pašmācības ceļā tapušu mākslinieku gleznām. Tomēr Pirosmani bija grūtības sagādāt līdzekļus iztikai un krāsām. Sākoties Pirmajam pasaules karam Pirosmani nokļuva vēl lielākā nabadzībā. Viņš tika izlikts no dzīvokļa, mitinājās pagrabā. Veselība bija ļoti kritiskā stāvoklī. Viņu atrada pagrabā bezsamaņā, aizveda uz slimnīcu, bet vairs nevarēja izglābt. Pirosmani nomira 1918. gada 7. aprīlī. Tikai pēc nāves 1920. gados sāka publicēt rakstus par Pirosmani mākslu. 1950. gados īpaši pieauga interese par Pirosmani darbiem. Tie tiek izstādīti dažādu valstu mākslas galerijās lidz par mūsdienām. Pazīstamais gruzīnu režisors Georgijs Šangelaja uzņēmis biogrāfisku filmu "Pirosmani" (1969). Dzimtajā Mirzaani ciemā ir Pirosmani veltīts muzejs, bet Tbilisi ir piemineklis. 1980. gados plašu popularitāti guva Allas Pugačovas izpildītās Raimonda Paula dziesmas "Dāvāja Māriņa" versija krievu valodā ar Andreja Vozņesenska vārdiem "Miljons sārtu rožu", kas bija veltīta Pirosmani. Pašportrets, 1900. gads Meitene ar balonu, 1900. gadi Zvejnieks, 1900. gadi Žirafe, 1900. gadi Zemniece ar bērniem iet pēc ūdens, 1900. gadi Begosa draugi, 1910 gadi Irāņu lauva Klusā daba, 1900'. gadi Dziednieks uz ēzeļa, 1900. gadi Batumi osta, 1900. gadi Gruzīnu sieviete ar tamburīnu Sētnieks Meezove, 1909. gads Aleksandra Garanova portrets, 1906. gads Briedis uz ainavas fona, 1913. gads Baltā govs uz melna fona, 1915. gads Tatāru augļotājs, 1910. gads Aktrise Margarita, 1909. gads Niko Pirosmani autoportrets, 1900. gadi «Niko Pirosmani. Short Biographical Information». pirosmani.org. Arhivēts no oriģināla, laiks: 2016. gada 28. decembrī. Skatīts: 2020. gada 18. aprīlī. «Краски на клеёнке». The New Times. Vikikrātuvē par šo tēmu ir pieejami multivides faili. Skatīt: Niko Pirosmani. Niko Pirosmani Arhivēts 2011. gada 4. oktobrī, Wayback Machine vietnē. Oficiālā mājaslapa Olga's Gallery: Niko Pirosmani