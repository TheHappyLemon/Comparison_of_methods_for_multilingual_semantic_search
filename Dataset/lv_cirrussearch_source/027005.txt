Mačala (spāņu: Machala; maˈtʃala) ir pilsēta Ekvadoras dienvidrietumu daļā, Eloro provinces administratīvais centrs. Tā atrodas pie Gvajakilas līča auglīgā zemienē. Mačalā dzīvo 241 606 (2010. gada dati) iedzīvotāju, tā ir ceturtā lielākā pilsēta valstī un otra nozīmīgākā ostas pilsēta. To mēdz saukt par Pasaules banānu galvaspilsētu. Mačala ir apkārtnē esošās lauksaimniecības industrijas komerciālais centrs. Lielā apjomā tiek audzēti banāni, kafija un kakao. Banānu industrija ir īpaši orientēta eksportam un ir sevišķi nozīmīga pilsētas ekonomikā. Banāni tiek pārkrauti tuvējā Bolivāra ostā. Mačalas ģeogrāfiskais ievietojums Gvajakilas tuvumā to padara arī par nozīmīgu transporta mezglu. Ceļotāji, kuri dodas uz dienvidiem Peru virzienā vai uz ziemeļiem Gvakajilas virzienā, dodas cauri pilsētai. Pilsēta nav īpaši populāra Ekvadoras vai ārvalstu tūristu vidū, lai arī tā izvietojusies tuvu Klusajam okeānam un tā pludmalēm. 2007. gadā piepilsētā tika atklāts pirmais lielveikals ar kinoteātri. Santarosas Starptautiskā lidosta (IATA: ETR, ICAO: SERO) ir pilsētas galvenā lidosta. Uz galvaspilsētu Kito regulārus reisus nodrošina Ekvadoras lidsabiedrība TAME. https://app.powerbi.com/view?r=eyJrIjoiNWUzMjQwOWMtZjFhOS00NjczLTk0YTItNjcwZmRmY2YxMjkyIiwidCI6ImYxNThhMmU4LWNhZWMtNDQwNi1iMGFiLWY1ZTI1OWJkYTExMiJ9. «Machala, Ecuador holiday guide - Travel - msn». Arhivēts no oriģināla, laiks: 2015. gada 6. janvārī. Skatīts: 2015. gada 6. janvārī. Vikikrātuvē par šo tēmu ir pieejami multivides faili. Skatīt: Mačala. Oficiālā tīmekļa vietne Orenses - El Oro - Machala - Ecuador / Comunidad Virtual de la Provincia de El Oro Jaunumi par Mačalu (spāņu) Mačalas tehniskā universitāte Sitio informativo de la Capital Bananera del Mundo Ecuador, Tūrisma informācija