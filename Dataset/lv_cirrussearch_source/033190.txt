1,3-butadiēns (butadiēns, divinils, eritrēns, Н2С=СН—СН=СН2) ir vienkāršākais alkadiēns ar konjugētām dubultsaitēm (dubultsaitēm, starp kurām ir viena vienkāršā saite). Butadiēns ir bezkrāsaina gāze ar specifisku smaku. Iegūst, katalītiski dehidratējot etilspirtu (Ļebedeva reakcija): 2CH3CH2OH → C4H6 + 2H2O + H2 Var iegūt arī, dehidrogenējot butilēnu: CH2=CH—CH2—CH3 → CH2=CH—CH=CH2 + H2 No acetilēna butadiēnu iegūst, oksidējot acetilēnu par acetaldehīdu, no kura iegūst aldolu. To hidrogenē līdz butilēnglikolam, kuru dehidratējot, iegūst butadiēnu. Butadiēnu lieto kā sintētiskā kaučuka izejvielu.