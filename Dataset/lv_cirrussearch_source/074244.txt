Nezināma vērtība "Paraksts" Selina Marī Klodete Diona (franču: Céline Marie Claudette Dion, izrunā: [selin maʁi klodɛt djɔ̃], dzimusi 1968. gada 30. martā) ir Kanādas mūziķe, dziedātāja, dziesmu autore un komponiste. Pasaules ievērību pirmo reizi guva 1980. gados, kad 1982. gadā ieguva 3. vietu Yamaha mūzikas festivālā, kā arī uzvarot 1988. gada Eirovīzijas dziesmu konkursā, pārstāvot Šveici. Piecas reizes ir ieguvusi Grammy mūzikas balvu. Viņa ir kļuvusi par vienu no visu laiku komerciāli visveiksmīgākajām dziedātājām. Visā pasaulē ir pārdoti vairāk nekā 200 miljoni viņas albumu. Dzimusi Kvebekā daudzbērnu ģimenē kā pati jaunākā. Pusaudžu gados guva ievērību ar franču valodā izpildītajām dziesmām. 1990. gadā tika izdots pirmais albums angļu valodā Unison, kas guva ievērību visā pasaulē. Viena no viņas slavenākajām dziesmām ir My Heart Will Go On. 1999. gadā pārtrauca darbību, jo viņas vīram Renē Anželilam tika konstatēts vēzis un Selina nolēma pavadīt laiku ar vīru. Uz skatuves viņa atgriezās 2002. gadā. Selinas Dionas vīrs nomira 2016. gadā. «Celine Dion» (angļu). Grammy.com. Skatīts: 2020. gada 1. februārī. «Celine Dion» (angļu). Encyclopedia Britannica. Skatīts: 2020. gada 1. februārī. Taylor, Chuck. Epic/550’s Dion offers Hits. Billboard, 1999. gada 6. novembrī. 1. lpp. «The Ultimate Diva». CNN. 2002. gada 22. oktobris. Skatīts: 2020. gada 9. februāri. «D'elles». Sony BMG. Skatīts: 2007. gada 7. maijā. Vikikrātuvē par šo tēmu ir pieejami multivides faili. Skatīt: Selina Diona. «Celine Dion» (angļu). Encyclopedia Britannica. IMDb profils (angliski) AllMovie profils (angliski)