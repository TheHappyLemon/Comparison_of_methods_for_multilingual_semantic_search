Solaris Urbino 15 ir zemās grīdas trīsasu autobusu modelis, kas paredzēts pasažieru pārvadāšanai pilsētas robežās. To ražoja Polijas autobūves uzņēmums Solaris Bus & Coach no 1999. līdz 2018. gadam. Pirmās paaudzes Solaris Urbino 15 autobusi parādījās 1999. gada trešajā kvartālā. Otrās paaudzes autobusus izlaida 2002. gada vidū, bet trešās — 2005. gadā. Ražošanas gaitā modeļus komplektēja ar vācu MAN un nīderlandiešu DAF ražojuma dzinējiem, kas atbilda Euro 4 un Euro 5 ekoloģiskiem standartiem. Autobusus komplektēja arī ar elektrisku piedziņas sistēmu (līdzīgu izmanto trolejbusi Solaris Trollino 15). No 2005. gada pavasara autobusus sāka darbināt ar saspiesto dabasgāzi. Šis modelis bija pieprasīts Čehijā un Slovākijā. Pirmajos ražošanas gados autobusus aktīvi iepirka Latvija, kā arī Polija, kur šis autobuss aizstāja konkurējošu Neoplan N4020 modeli. Ražošana pabeigta 2018. gadā. 3. paaudzes gāzmotora autobuss Bratislavā Divdurvju autobuss, skats no labās puses Solaris Urbino 15 autobuss Daugavpilī Solaris Urbino 15 autobuss Rīgā Vikikrātuvē par šo tēmu ir pieejami multivides faili. Skatīt: Solaris Urbino 15. Solaris autobusu mājaslapa (angliski)