Hellenic Petroleum S.A. (grieķu: Ελληνικά Πετρέλαια Α.Ε.; saīsināti HELPE) ir Grieķijas enerģētikas holdinga uzņēmums. Galvenais birojs atrodas Atēnu priekšpilsētā Marousi. Hellenic Petroleum ir viens no lielākajiem uzņēmumiem Grieķijā, lielākais enerģētikas uzņēmums Grieķijā. Hellenic Petroleum S.A. akcijas tiek kotētas Atēnu biržā (kods ELPE) un biržā London Stock Exchange (kods HLPD/98LQ). Lielākie uzņēmuma akcionāri ir: Paneuropean Oil and Industrial Holdings S.A. (42,6 %) un Grieķijas Republikas Aktīvu attīstības fonds (35,5 %). 1958. gadā Atēnu priekšpilsētā Aspropirgosā tika atklāta naftas pārstrādes rūpnīca. 1966. gadā Grieķijas ASV kopuzņēmums Tom Pappas Salonikos atvēra naftas pārstrādes rūpnīcu ESSO PAPPAS. 1975. gadā Grieķijas valdība dibināja uzņēmumu Public Petroleum Corporation (DEP), kura pārņēma naftas izpēti, iegūšanu un pārstrādi Grieķijas teritorijā. Tajā laikā valdība pārņēma arī Aspropirgosas rūpnīcu, kuru pārdēvēja par Hellenic Aspropygos Refinereies (ELDA). 1984. gadā valdība no Exxon nopirka tā Grieķijas biznesu un to pārdēvēja par EKO. 1980. gados valdība izveidoja uzņēmumu DEP-EKY, kas nodarbojās ar ogļūdeņražu izpēti un iegūšanu. izveidots gāzes ieguves uzņēmums DEPA. 1990. gados Grieķija veica naftas tirgus liberalizāciju. DEP pārņēma naftas pārstrādes un apgādes operācijas, pievienojot ELDA un EKO rūpnīcas. 1998. gada aprīlī DEP tika pārdēvēts par Hellenic Petroleum S.A.. Tā akcijas sāktas kotēt Atēnu un Londonas biržā. Nākamajos gados iegādāti vairāki uzņēmumi kaimiņvalstīs. 1999. gadā Hellenic Petroleum meitas uzņēmums EL.P.ET. BALKANIKI S.A. kļuva par Ziemeļmaķedonijas uzņēmuma OKTA stratēģisko investoru. 2002. gadā atklāts naftas cauruļvads Saloniki—Skopje. Hellenic Petroleum grupas uzņēmumi nodarbojas ar: naftas produktu piegādi, pārstrādi un tirdzniecību gan Grieķijā, gan ārpus tās; degvielas tirdzniecību gan Grieķijā, gan ārpus tās; naftas ķīmijas un citu ķīmijas produktu ražošanu un tirdzniecību ; naftas un gāzes atradņu izpēti un iegūšanu; enerģijas ražošanu un tirdzniecību; dabasgāzes tirdzniecību; enerģijas iegūšanu no atjaunojamajiem enerģijas avotiem; ogļūdeņražu projektu konsultēšana un inženiertehnisko pakalpojumu sniegšana; dalība jēlnaftas un no produktu transportēšanā (pa cauruļvadiem un jūru). SHAREHOLDERS STRUCTURE «Company History». Arhivēts no oriģināla, laiks: 2015. gada 26. septembrī. Skatīts: 2015. gada 27. aprīlī. Oficiālā vietne