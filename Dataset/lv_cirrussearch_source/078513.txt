Čhve Toksins (korejiešu: 최덕신, * 1914. 17. septembris - † 1989. gada 14. novembris, Phenjanā) - korejiešu militārpersona, diplomāts, garīdznieks, reliģisks domātājs. Augstāko militāro izglītību guvis pirms II Pasaules kara Ķīnā, Vampoa (Whampoa), studējis Japānā. Brīvi pārvaldīja ķīniešu, japāņu, vācu un angļu valodas. Pēc kara turpinājis izglītoties ASV militārajās mācību iestādēs Firtrilejā (Fort Riley) un kājnieku karaskolā Fortbeningā (US Infantry School at Fort Benning). Karjeru turpināja Dienvidkorejas bruņotajos spēkos, sasniedzot ģenerāļa dienesta pakāpi. Korejas kara laikā 11. kājnieku divizijas (11th ROKA Division) komandieris. Precējies ar Rju Mijunu (Ryu Mi-Yong), ģimenē trīs meitas un divi dēli. Beidzoties karadarbībai, pārgāja diplomātiskajā dienestā, kļūstot par militāro atašeju Japānā, vēlāk par vēstnieku Dienvidvjetnamā. Dienvidkorejas ārlietu ministrs laikā no 1961. līdz 1963. gadam. Vēstnieks Vācijas Federatīvajā Republikā laikā no 1963. līdz 1967. gadam. 60. gadu otrajā pusē izvirzījās par čondogjo (Cheondogyo) reliģiskās denominācijas līderi. 1977. gadā reliģisko vajāšanu dēļ Dienvidkorejā viņš emigrēja uz ASV, kur lūdza politisko patvērumu. 1984. gadā pirmo reizi ieradās Ziemeļkorejā, kura uz viņu atstāja tādu iespaidu, ka 1986. gadā ģimene (divas meitas un viens dēls palika) pārcēlās uz dzīvi turp. Bija Ziemeļkorejas Tēvzemes mierīgas atkalapvienošanos komitejas priekšsēdētāja vietnieks un Korejas reliģijas lietu padomes priekšsēdētājs. Sarakstījis grāmatu "Nācija un es", kurā skaidro savu pasaules redzējumu un to, kāpēc zinot dzīvi gan kapitālismā, gan sociālismā, izvēlējies pēdējo. «Ryu Mi-yong Meets Her Children.». Arhivēts no oriģināla, laiks: 2004. gada 12. novembrī. Skatīts: 2009. gada 18. oktobrī. Choi Duk Shin, 75, Ex-South Korean Envoy. // The New York Times, November 19, 1989 Чо Док Син. Социальные аспекты Северной Кореи. // Нация и я. Чо Док Син. Здесь нет «профессиональных развлекателей». // Нация и я. Чо Док Син. Налоговый вопрос. // Нация и я.