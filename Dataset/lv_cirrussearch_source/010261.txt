Konkordija Konene Eiropas projekts ledus vairoga dziļurbšanai Antarktīdā (akronīms EPICA no angļu: European Project for Ice Coring in Antarctica) ir starptautisks Eiropas projekts Antarktīdas ledus vairoga dziļurbumiem. Tā galvenais uzdevums ir iegūt datus par klimata un atmosfēras izmaiņām Antarktīdā pēdējās glaciālās ēras laikā, veicot divus ledus vairoga dziļurbumus un salīdzinot iegūtos datus ar analoģiskajiem projektiem Grenlandē (GRIP un GISP). Projekta koordinēšanu veic Eiropas Zinātnes fonds (European Science Foundation). Projektā piedalās Apvienotā Karaliste, Beļģija, Dānija, Francija, Itālija, Nīderlande, Norvēģija, Šveice un Vācija. Dziļurbumu projekti tiek īstenoti Konkordijas stacijā Austrālijas Antarktiskajā Teritorijā un Konenes stacijā Karalienes Modas Zemē. 2008. gadā EPICA projekts ieguva Dekarta balvu pētniecībā. Konkordijas stacijā dziļurbumu projekti tika uzsākti 1996. gadā un tika veikti divi urbumi — 781 m (1996-1999) un 3270 m (1999-2004; 5 m no pamatiežiem) dziļi. Rezultāta tika iegūti līdz pat 890 000 gadu veci paraugi. Konenes stacijā dziļurbumu projekts tika uzsākts 2002. gada janvārī un pabeigts 2006. gadā 2775 m dziļumā ar paraugu no Antarktīdas ledus vairoga pamatnes, iegūstot klimatiskos datus par pēdējiem 150 000 gadu. ESF’s European ice core project EPICA receives prestigious Descartes Prize for Collaborative, Transnational Research Arhivēts 2011. gada 27. septembrī, Wayback Machine vietnē. ESF preses relīze 2008. gada 12. martā «European Project for Ice Coring in Antarctica (EPICA)». Arhivēts no oriģināla, laiks: 2011. gada 27. septembrī. Skatīts: 2011. gada 9. oktobrī. ESF EPICA mājaslapa White JW (June 2004). "Paleoclimate. Do I hear a million?". Science 304 (5677): 1609–10. doi:10.1126/science.1100084. PMID 15192208. as PDF Konenes stacijas mājaslapa EPICA Press Release announcing the successful completion of ice core drilling at Dome C BBC reportāža