Zīlītes, zīlīšu ģints (Parus) ir zīlīšu dzimtas (Paridae) ģints, kas mūsdienās apvieno 4 zīlīšu sugas. Tās sastopamas Eiropā, Āzijā un Āfrikā. Vēl nesenā pagātnē zīlīšu ģints apvienoja gandrīz visas zīlīšu dzimtas sugas. Pēdējo gadu DNS pētījumi ir ieviesuši izmaiņas zīlīšu dzimtas sistemātikā un izveidotas vairākas jaunas ģintis, kas kādreiz tika sistematizētas kā Parus apakšģintis. Ģints zinātniskais nosaukums atvasināts no latīņu valodas un latviski nozīmē "zīlīte". Saskaņā ar jaunāko sistemātiku Latvijā sastopama viena zīlīšu ģints suga — lielā zīlīte (Parus major). Zīlīšu ģints sugas ir vienas no lielākajām zīlītēm. Tās visas ir apmēram vienādi lielas: ķermeņa garums 12,5—14 cm, svars 12—22 g. Tām ir melna galva ar baltiem vaigiem, pazode melna, kā arī uz vēdera centrāla, melna svītra. Izņemot Āzijas pelēko zīlīti, mugura zaļa, vēders, atkarībā no sugas, tumšāk vai gaišāk dzeltens, spārni un aste zilpelēki. Āzijas pelēkā zīlīte melnbalta — apspalvojumā dažādi pelēkie toņi no balta līdz melnam, vēders pelēkdzeltens. Barojas ar kukaiņiem un to kāpuriem, arī ar eļļainām sēkliņām un ogām. Zīlīšu ģints (Parus) Āzijas pelēkā zīlīte (Parus cinereus) Japānas zīlīte (Parus minor) Lielā zīlīte (Parus major) Zaļmugurzīlīte (Parus monticolus) World Bird List: Waxwings and their allies, tits & penduline tits, 2018 del Hoyo, J., Elliot, A., & Christie D. (eds). (2007). Handbook of the Birds of the World. Volume 12: Picathartes to Tits and Chickadees. Lynx Edicions. ISBN 978-84-96553-42-2 Jobling, James A (2010). The Helm Dictionary of Scientific Bird Names. London: Christopher Helm. p. 230. ISBN 978-1-4081-2501-4. Zīlīšu dzimta Alive: Green-backed Tit (Parus monticolus) «Japanese Tit or Oriental Tit». Arhivēts no oriģināla, laiks: 2018. gada 29. jūnijā. Skatīts: 2018. gada 23. februārī. Alive: Great Tit (Parus major) Birds of Borneo[novecojusi saite] Putni dabā iNaturalist: Genus Parus Xeno-Canto: Genus Parus