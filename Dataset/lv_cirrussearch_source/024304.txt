KazSat-3 ir Kazahstānas sakaru pavadonis. Tas palaists 2014. gada aprīlī. Pavadonis sniedz fiksēto sakaru pakalpojumus Kazahstānā un ar to robežojošās valstīs. Pavadonis izgatavots uzņēmumā Informacionnyje sputnikovyje sistemy (ISS) pēc Kazahstānas Republikas kosmisko sakaru centra pasūtījuma, uz platformas Ekspress-1000A bāzes. Raidītājus un jaudas pastiprinātājus izgatavoja Francijas uzņēmums Thales Alenia Space. Pavadonim ir 28 Ku joslas retranslatori. Līgums ar ISS par KazSat-3 būvi tika noslēgts 2011. gada 20. jūnijā. KazSat-3 tika palaists 28.04.2014. 04:25:00 UTC ar nesējraķeti Proton-M/Briz-M no Baikonuras kosmodroma 81. laukuma 24. palaišanas iekārtas. Kopā ar to tika palaists Krievijas sakaru pavadonis Luč-5V. Dzinējbloks Briz-M veica dzinēju četru iedarbināšanu shēmu. Luč-5V no dzinējbloka Briz-M atdalījās 13:17:27 UTC. Pēc tam 13:57:01 atdalījās KazSat-3. Plānoto punktu 58,5° austrumu garuma ģeostacionārajā orbītā pavadonis sasniedza maija vidū. Pēc pārbaudēm un izmēģinājumiem KazSat-3 tiks nodots ekspluatācijā septembrī. 2014 - Launches to Orbit and Beyond Космический аппарат "КазСат-3" достиг рабочей точки Журнал «Новости космонавтики», 2014-05-30, (krieviski) КА KazSat-3 ОАО «Информационные спутниковые системы» имени академика М.Ф. Решетнёва» KazSat-3 Republikas kosmisko sakaru centra vietnē[novecojusi saite]