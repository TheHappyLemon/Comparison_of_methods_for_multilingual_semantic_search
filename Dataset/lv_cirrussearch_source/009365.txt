Reins Tāramē (igauņu: Rein Taaramäe; dzimis 1987. gada 24. aprīlī) ir profesionāls igauņu šosejas riteņbraucējs. Pašlaik pārstāv profesionālo Intermarché–Circus–Wanty komandu. Karjeru uzsācis 2008. gadā Cofidis komandas sastāvā pēc stažēšanās 2007. gada beigās un izcīnītas vienas uzvaras Circuit des Ardennes velobraucienā 2007. gadā. 2008. gadā igaunis uzvarēja divos Portugāles velobrauciena posmos un vienā Tour de l'Avenir posmā. 2008. gada vasaras olimpiskajās spēlēs viņš startēja individuālajā distancē un grupas braucienā. 2009. gadā R. Tāramē Tour de Romandie izcīnīja 3. vietu un finišēja 8. vietā Tour de Suisse. Tajā pašā gadā viņš kļuva arī par divkārtēju Igaunijas čempionu. Tāpat viņš uzvarēja Tour de l'Ain. 2010. gadā sportists izcīnīja 3. vietu Volta a Catalunya un 7. vietu Parīze—Nica velobraucienā. 2011. gada Tour de France kopvērtējumā R. Tāramē ierindojās 12. vietā, un bija augstajā otrajā vietā jauno braucēju ieskaitē, velobrauciena laikā būdams arī līderis šajā vērtējumā. 2012. gada Tour de France kopvērtējumā viņš ieņēma 36. vietu, un bija ceturtajā vietā jauno braucēju klasifikācijā. 2014. gada augustā Astana vadītājs Aleksandrs Vinokurovs paziņoja, ka Tāramē noslēdzis viena gada līgumu ar komandu. 2015. gada augustā Tāramē kļuva par pirmo Igaunijas sportistu, kas uzvarējis Vuelta a Burgos kopvērtējumā. Drīz pēc tam tika gūta uzvara arī Arctic Race of Norway kopvērtējumā. Tāramē tika iekļauts komandas sastāvā dalībai 2016. gada Giro d'Italia. Viņš uzvarēja šo sacensību 20. posmā. 2021. gada Vuelta a España Tāramē uzvarēja sacensību trešajā posmā un pārņēma līdera krekliņu, ko saglabāja līdz piektajam posmam. Piezīme: IZST — izstājās «Direct Énergie». Directvelo (franču). Association Le Peloton. Skatīts: 2019. gada 14. janvāris. «Total Direct Énergie». UCI.org. Union Cycliste Internationale. Arhivēts no oriģināla, laiks: 2020. gada 12. janvāris. Skatīts: 2020. gada 12. janvāris. «98ème Tour de France 2011 (franciski)». Memoire du cyclisme. Arhivēts no oriģināla, laiks: 2012. gada 29. augustā. Skatīts: 07.10.2012.. «Overall classification (angliski)». Amaury Sport Organisation. Arhivēts no oriģināla, laiks: 2012. gada 21. oktobrī. Skatīts: 07.10.2012.. «Taaramae signs one-year deal with Astana». cyclingnews.com. 2014. gada 20. augusts. Skatīts: 2014. gada 30. augusts. «99th Giro d'Italia Startlist». Pro Cycling Stats. Skatīts: 2016. gada 6. maijs. «Sensational Nibali all but wins the Giro d'Italia as Taaramae takes stage 20». Eurosport. Skatīts: 2016. gada 28. maijs. «Taaramäe takes red with victory on stage 3 of the Vuelta a España». CyclingTips (angļu). 2021-08-16. Skatīts: 2021-08-16. Vikikrātuvē par šo tēmu ir pieejami multivides faili. Skatīt: Reins Tāramē. Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)