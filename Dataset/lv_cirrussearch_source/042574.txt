Dimitrijs Lundrs (grieķu: Δημήτριος Λούνδρας; dzimis 1885. gada 6. septembrī, miris 1970. gada 15. februārī) bija grieķu vingrotājs un jūras spēku virsnieks, 1896. gada vasaras olimpisko spēļu dalībnieks un olimpiskās bronzas medaļas ieguvējs. Viņš bija pēdējais dzīvais spēļu dalībnieks. Lundrs 1896. gada vasaras olimpiskajās spēlēs Atēnās startēja vingrošanas disciplīnā — komandu sacensībās uz līdztekām. Viņš bija Etnikos G.S komandas loceklis, kura šajā disciplīnā izcīnīja bronzas medaļu. Sacensību laikā Lundrs bija 10 gadus un 218 dienas vecs, viņš ir visu laiku jaunākais olimpisko spēļu medaļnieks un dalībnieks. Taču 1900. gada vasaras olimpiskajās spēlēs, iespējams, startēja 7 gadus vecs zēns, tomēr šis fakts nav apstiprināts. Olimpisko spēļu laikā trešās vietas ieguvējs netika apbalvots, Starptautiskā Olimpiskā komiteja viņam bronzas medaļu piešķīra vēlāk, ar atpakaļejošu datumu. Pēc olimpiskajām spēlēm viņš dienēja Grieķijas karaliskā jūras flotē, cīnījās Pirmajā pasaules karā. 1924. gadā kļuva par Grieķijas Olimpiskās komitejas locekli. Pēc Otrā pasaules kara bija viena no galvenajām personām Grieķijas Šaušanas federācijas dibināšanā, bija tās pirmais prezidents. Dimitrios Loundras Arhivēts 2020. gada 17. aprīlī, Wayback Machine vietnē. Sports Reference «Gymnastics at the 1896 Athina Summer Games: Men's Parallel Bars, Teams». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 29. aprīlī. «Athens 1896 Team Parallel Bars Men». Starptautiskā Olimpiskā komiteja. «Λούνδρας Δημήτριος» (Greek). Hellenic Olympians Association. Arhivēts no oriģināla, laiks: 2017. gada 2. oktobrī. Skatīts: 2016. gada 14. augusts. Olympedia profils (angliski) Dimitrijs Lundrs (SOK profils) (angliski)