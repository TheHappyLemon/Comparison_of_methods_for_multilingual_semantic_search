"Ceļojuma laiks" (itāļu: Tempo di Viaggio) ir 63 minūtes gara pilnmetrāžas dokumentālā filma, kas stāsta par režisora Andreja Tarkovska un scenārija autora Tonīno Guerras ceļojumiem pa Itāliju, gatavojoties filmas "Nostalģija" uzņemšanai. Papildus sarunām par filmas uzņemšanu, viņi apspriež plašu jautājumu loku, sarunājoties arī par ar kino nesaistītām lietām. Tarkovskis atklāj savu kino filozofiju un pauž apbrīnu, ko izjūt attiecībā uz Robēra Bresona, Žana Vigo, Mikelandželo Antonioni, Federiko Fellini, Ingmara Bergmana filmām. Filmu demonstrēja 1995. gada Kannu kinofestivāla Un Certain Regard sadaļā. "Ceļojuma laiks" ir vienīgā dokumentālā filma par Andreju Tarkovski, kuras tapšanā viņš pats ir līdzdarbojies. Par Andreju Tarkovski ir radīti vairāki desmiti dokumentālu filmu. No tām var minēt Krisa Mārkera "Viena diena Andreja Arsenjeviča dzīvē" (One Day in the Life of Andrei Arsenevich), Aleksandra Sokurova "Maskavas elēģija" (Московская элегия), Mihaila Ļeščilovska Режиссер Андрей Тарковский на съемках "Жертвоприношения" (M. Ļeščilovskis bija Tarkovska filmas "Upurēšana" montāžas redaktors). Tarkovskis ir redzams arī daudzās dokumentālās filmās par kino vēsturi. «Festival de Cannes: Voyage in Time». festival-cannes.com. Arhivēts no oriģināla, laiks: 2012-10-06. Skatīts: 2009-09-07. 6 документальных фильмов об Андрее Тарковском Trond S. Trondsen, Jan Bielawski. «Significant Documentaries». Nostalghia.com – An Andrei Tarkovsky Information Site. Skatīts: 2008-09-01. IMDb profils (angliski) AllMovie profils (angliski) Rotten Tomatoes profils (angliski) Tarkovsky's diary at Nostalghia.com