Mančestra (angļu: Manchester) ir pilsēta (city un metropolitan borough) Anglijas ziemeļrietumos uz dienvidiem un rietumiem no Peniniem un uz ziemeļiem no Češīras līdzenuma. Mančestra kļuvusi par rūpnieciskās revolūcijas simbolu, jo XIX gadsimtā bija viena no tipiskajām "jaunajām" rūpnieciskajām pilsētām Anglijā. Pilsētas izaugsmi veicināja Liverpūles ostas tuvums un apkārtnes ogļu atradnes. Mūsdienās Mančestru dažkārt uzskata par Anglijas otro svarīgāko pilsētu un tās "ziemeļu galvaspilsētu". Tā ir liels izglītības, zinātnes un mākslas centrs. Pilsētās tiesības (town) Mančestra ieguva 1301. gadā, tomēr līdz 18. gadsimta beigām pilsētas nozīme bija visai neliela. 19. gadsimtā Mančestra strauji attīstījās un kļuva par vienu no lielākajiem tekstilrūpniecības centriem pasaulē. 1825. gadā no Mančestras uz Liverpūli tika ierīkota pasaulē pirmā pasažieru dzelzceļa līnija. 19. gadsimtā Mančestra tika uzskatīta par vienu no vadošajām pilsētām pasaulē. Tika teikts: "Kas šodien notiek Mančestrā, rīt notiks pasaulē." Mančestra ir viena no svarīgākajiem leiboristu, feminisma, arodkustības agrīnās attīstības centriem. Pilsētas vispasaules nozīmība turpinājās līdz 20. gadsimta sākumam. Otrā pasaules kara laikā Mančestrā ražoja kara tehniku (piemēram, bumbvedējus "Avro Lancaster"), tāpēc tā smagi cieta vācu aviācijas uzlidojumos. 1996. gada 15. jūnijā IRA pilsētas centrā uzspridzināja 1,5 tonnas smagu bumbu, kas bija ievietota kravas mašīnā. Tika ievainoti 200 cilvēki un nodarīti būtiski postījumi. Galvenā pilsētas augstākās izglītības iestāde — Mančestras Universitāte. Plaši pazīstams ir senākais Anglijas simfoniskais orķestris — Hollija orķestris (Hallé Orchestra). Mančestra ir mājvieta divām Premjerlīgas futbola komandām — Manchester United FC (galvenais stadions faktiski atrodas Trafordā) un Manchester City F.C.. Mančestrā dzimuši: Entonijs Bērdžess (Anthony Burgess, 1917—1993) — rakstnieks Roberts Donats (Robert Donat, 1905—1958 ) — aktieris Deivijs Džonss (Davy Jones, 1945) — aktieris Liams Galahers (Liam Gallagher, 1972) — mūziķis Noels Galahers (Noel Gallagher, 1967) — mūziķis Arturs Hārdens (Arthur Harden, 1865—1940) — ķīmiķis Deivids Loids Džordžs (David Lloyd George, 1863—1945) — politiķis Džonijs Mars (Johnny Marr, 1963) — mūziķis Morisejs (Morrissey, 1959) — mūziķis Emmelīna Pankhērsta (Emmeline Pankhurst, 1858—1928) — feministe Džozefs Tomsons (J. J. Thomson, 1856—1940) — fiziķis Manchester City Council Visit Manchester, the official tourist board The Official Manchester City Guide BBC Manchester Rail map of Greater Manchester National Statistics Profile Manchester ceļojumu padomi no Wikivoyage (angliski) https://www.ons.gov.uk/peoplepopulationandcommunity/populationandmigration/populationestimates/datasets/populationestimatesforukenglandandwalesscotlandandnorthernireland.