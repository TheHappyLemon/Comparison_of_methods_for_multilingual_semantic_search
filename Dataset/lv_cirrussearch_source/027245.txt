Šaļa (slovāku: Šaľa) ir pilsēta Slovākijā, Nitras apgabala Šaļas apriņķa centrs pie Vāhas upes. Rakstos pilsēta pirmoreiz minēta 1002. gadā. Tāpat kā lielākā daļa no Slovākijas teritorijas, Šaļa līdz 1918. gadam atradās Ungārijas sastāvā, tās ungāriskais nosaukums ir Vāgšelje (Vágsellye). Līdz 1927. gadam pilsētas nosaukums bija Šaļa pie Vāhas. No 1663. līdz 1686. gadam apdzīvotā vieta atradās Osmaņu impērijas sastāvā. Pēc Pirmā pasaules kara iekļāvās Čehoslovākijā. Otrā pasaules kara laikā, pamatojoties uz Pirmajām Vīnes arbitrāžām no 1938. līdz 1945. gadam ietilpa Ungārijā. No 1993. gada - Slovākijā. Pilsēta ir ķīmiskās rūpniecības centrs - pie tās atrodas Duslo, a.s. Šaľa ķīmiskā rūpnīca, kas ražo minerālmēslus, sintētisko gumiju un citus ķīmijas izstrādājumus. 2001. gadā vairums pilsētas iedzīvotāju bija slovāki (79,72 %), dzīvoja arī ungāri (17,88 %). Pēc reliģiskās pārliecības - katoļi (66,63 %), nereliģiozi (23,62 %) un luterāņi (4 %). Vikikrātuvē par šo tēmu ir pieejami multivides faili. Skatīt: Šaļa. Duslo, a.s. Šaľa Q110227967.