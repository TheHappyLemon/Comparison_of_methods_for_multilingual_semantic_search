Šķibe ir ciems Dobeles novada Bērzes pagastā, pagasta centrs. Izvietojies Ālaves labajā krastā pie autoceļa P97 9 km no novada domes Dobelē un 68 km no Rīgas. Apdzīvotā vieta izveidojusies pēckara gados pie bijušās Šķibes pagasta valdes kā padomju saimniecības «Šķibe» ciemats. Ciemā dominē padomju laika daudzstāvu apbūve. Šķibē atrodas pagasta pārvalde, bibliotēka, jaunatnes centrs, veikals, kafejnīca, feldšerpunkts. Vēstures pieminekļi ir karavīru kapsēta un Šķibes bijusī pagastmāja. «Vietvārdu datubāze: Informācija par Šķibi». Latvijas Ģeotelpiskās informācijas aģentūra. LĢIA vietvārdu datubāze Bērzes pagasta teritorijas plānojums. Paskaidrojuma raksts[novecojusi saite] «Dobeles novads. Bērzes pagasts». Arhivēts no oriģināla, laiks: 2012. gada 13. februārī. Skatīts: 2011. gada 23. septembrī.