Karlīni (spāņu: Base Carlini) ir Argentīnas vissezonas polārstacija Antarktīdā. Izvietota Potera pussalā Potera līča austrumu krastā Karaļa Džordža salas (25. maija salas) dienvidu piekrastē. Stacija sākotnēji 1953. gada 21. novembrī izveidota kā Argentīnas flotes aviācijas patvērums Kaletapotera (Estación Aeronaval Caleta Potter). 1954./1955. gada sezonā patvērums paplašināts par staciju un nosaukta Hubani par godu argentīniešu aviatoram Hosē Hubani (José Isidro Jubany). 2012. gada 5. martā stacija pārdēvēta par godu argentīniešu zinātniekam Alehandro Rikardo Karlīni (Alejandro Ricardo Carlini). Galvenās zinātniskās aktivitātes stacijā ir seismogrāfija, meteoroloģija, atmosfēras pētījumi un jūras bioloģija. Dienvidos no stacijas Potera pussalas galā ir izveidota speciāli aizsargāta teritorija Nr. 132 Antarktikas faunas un floras izpētei. 1994. gadā sadarbībā ar Alfreda Vēgenera institūtu izveidota Vācijas atmosfēras izpētes laboratorija Dalmana. 2001. gadā sadarbībā ar Itālijas Nacionālo Okeanogrāfijas un ģeofizikas institūtu uzstādīta pastāvīgā seismogrāfiskā stgacija. Fundación Marambio. BASE CARLINI (anteriormente Base Jubany) Cambio de denominación de la Base Jubany Management Plan for Antarctic Specially Protected Area No. 132. POTTER PENINSULA, KING GEORGE ISLAND (ISLA 25 DE MAYO), SOUTH SHETLAND ISLANDS «DNA. 50 Aniversario de la Base Jubany». Arhivēts no oriģināla, laiks: 2011. gada 14. maijā. Skatīts: 2011. gada 14. maijā. Vikikrātuvē par šo tēmu ir pieejami multivides faili. Skatīt: Karlīni.