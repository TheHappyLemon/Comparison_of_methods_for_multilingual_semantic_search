Melnkalne piedalījās 2016. gada vasaras olimpiskajās spēlēs, kas notika Riodežaneiro, Brazīlijā no 2016. gada 5. līdz 21. augustam. Šīs bija Melnkalnes trešās vasaras olimpiskās spēlēs, kopš notika Serbijas un Melnkalnes sadalīšanās 2006. gadā. 2016. gada vasaras olimpiskajās spēlēs Melnkalnes olimpisko komandu veidoja 35 sportisti (17 vīrieši un 18 sievietes), kuri startēja 7 olimpiskajos sporta veidos. No komandu sporta veidiem šajās olimpiskajās spēlēs Melnkalne bija pārstāvēta sieviešu rokasbumbas un vīriešu ūdenspolo sacensībās, kur startēja lielākā daļa no Melnkalnes olimpiskās komandas sportistiem. Melnkalne pirmo reizi tika pārstāvēta tenisā. Melnkalnes komandā bija vairāki sportisti, kuriem bija iepriekšējo olimpisko spēļu pieredze. Savukārt 7 sportisti bija piedalījušies visās vasaras olimpiskajās spēlēs, kopš Melnkalne startē kā neatkarīga valsts. Tai skaitā 6 ūdenspolo spēlētāji ar komandas kapteini Predragu Jokiču, un džudists Srdans Mrvaljevičs. Melnkalnes karognesēja olimpisko spēļu atklāšanas ceremonijā bija handboliste, iepriekšējo olimpisko spēļu sudraba medaļniece, Bojana Popoviča. Viņa ar savām komandas biedrenēm 2012. gada Londonas spēlēs izcīnīja pirmo olimpisko medaļu Melnkalnei. Savukārt olimpisko spēļu noslēguma ceremonijā valsts karogu nesa ūdenspolo spēlētājs Predrags Jokičs. Šajās olimpiskajās spēlēs Melnkalnes sportisti nespēja izcīnīt olimpiskās medaļas. Vistuvāk olimpiskajām medaļām bija vīriešu ūdenspolo komanda, kura palika 4. vietā, zaudējot Itālijas izlasei cīņā par bronzas medaļu ar 10—12. Darko Brguljans ( Ūdenspolo) Draško Brguljans ( Ūdenspolo) Urošs Čučkovičs ( Ūdenspolo) Milivojs Dukičs ( Burāšana) Danijels Furtula ( Vieglatlētika) Maksims Iničs ( Peldēšana) Aleksandars Ivovičs ( Ūdenspolo) Mladans Janovičs ( Ūdenspolo) Predrags Jokičs ( Ūdenspolo) Filips Klikovacs ( Ūdenspolo) Saša Mišičs ( Ūdenspolo) Srdans Mrvaljevičs ( Džudo) Vjekoslavs Paskovičs ( Ūdenspolo) Antonio Petrovičs ( Ūdenspolo) Zdravko Radičs ( Ūdenspolo) Aleksandars Radovičs ( Ūdenspolo) Milošs Šćepanovičs ( Ūdenspolo) Sonja Barjaktaroviča ( Rokasbumba) Andžela Bulatoviča ( Rokasbumba) Katarina Bulatoviča ( Rokasbumba) Djurdjina Jaukoviča ( Rokasbumba) Marija Jovanoviča ( Rokasbumba) Andrea Klikovaca ( Rokasbumba) Milena Kneževiča ( Rokasbumba) Danka Koviniča ( Teniss) Suzana Lazoviča ( Rokasbumba) Majda Mehmedoviča ( Rokasbumba) Radmila Miljaniča-Petroviča ( Rokasbumba) Biljana Pavičeviča ( Rokasbumba) Sladana Perunoviča ( Vieglatlētika) Bojana Popoviča ( Rokasbumba) Jovanka Radičeviča ( Rokasbumba) Ema Ramusoviča ( Rokasbumba) Jovana Terziča ( Peldēšana) Marina Vukčeviča ( Rokasbumba) «Bojana Popović nosi zastavu na otvaranju Olimpijskih igara» [Bojana Popović will be the flag bearer at the Olympic opening ceremony] (Montenegrin). Vijesti. Arhivēts no oriģināla, laiks: 2016. gada 26. jūlijā. Skatīts: 2016. gada 25. jūlijs. «Balkan na OI: Srbi najbrojniji, Kosovo prvi put» [Balkans at the Olympics: Serbs are the most populated, Kosovars attend for the first time] (horvātu). Al-Jazeera. 2016. gada 30. jūlijs. Skatīts: 2016. gada 26. septembris. «Na OI 34 crnogorska sportista» [34 Montenegrin athletes will fly to Olympics] (horvātu). PCNen. 2016. gada 24. jūlijs. Skatīts: 2016. gada 26. septembris. Cara Cooper. «Italy returns to podium, defeats Montenegro for bronze in men's water polo». NBC Olympics, 2016. gada 21. augusts. Arhivēts no oriģināla, laiks: 2017. gada 1. decembrī. Skatīts: 2016. gada 26. septembris. «Water polo team finished fourth in Rio». Montenegrin Olympic Committee. 2016. gada 21. augusts. Arhivēts no oriģināla, laiks: 2017. gada 28. martā. Skatīts: 2016. gada 26. septembris. Montenegro at the 2016 Rio de Janeiro Summer Games