Šis raksts ir par ezeru Krāslavas novadā. Par ezeru Vārkavas novadā skatīt rakstu Sivera ezers. Sivers ir liels ezers Krāslavas novada Aulejas un Skaistas pagastos. Krastos arī Kombuļu un Konstantinovas pagasti. Gultne avotaina, klāta ar akmeņiem, mālsmilti, vietām dūņaina. Krasti zemi. 1929. gadā regulēta ezera izteka, kā rezultātā ūdens līmenis pazeminājās. Eitrofs, ūdens zied gandrīz katru gadu. Konstatētas 10 zivju sugas. Sivera ezerā atrodamas lielākās Ziemeļeiropai endēmiskās smalkās un lokanās najādas atradnes pasaulē, vairāk kā dubultojot līdz šim zināmo smalkās najādas atradņu skaitu. Pēcleduslaikmeta periodā augs bijis plaši izplatīts Ziemeļeiropas ezeros. 26 salas ar kopējo platību 53,1 ha. Apaļā Niedru sala (0,59 ha) Apšu sala (0,35 ha) Bērzu sala (1,27 ha) Bridina sala (0,66 ha) Grūtā sala (0,8 ha) Kanališķu sala (0,18 ha) Krūklīša sala (1,08 ha) Lielā Bernatava (2,75 ha) Lielā Luņu sala (1,72 ha) Lielā Verbas sala (0,97 ha) Lielā sala (25,1 ha) Liepu sala (3,6 ha) Mazā Bernatava (2,3 ha) Mazā Vītolu (Mazā Verbas) sala (0,06 ha) Medvedka (1,24 ha) Niedru sala (0,12 ha) Ozolu sala (0,66 ha) Plikā sala Starpsalu sala (0,54 ha) Šķērša sala (3,9 ha) Vanagišku sala (1,18 ha) Veprinīša sala (1,06 ha) Vidējā Luņu sala (1,21 ha) Vorotnijas sala (0,59 ha) bezvārda sala (0,27 ha) bezvārda sala (0,17 ha) «Delfi.lv - Latgalē uzieta lielākā najādas atradne pasaulē». Arhivēts no oriģināla, laiks: 2015. gada 26. martā. Skatīts: 2014. gada 11. decembrī. www.ezeri.lv datu bāze Latvijas lielākie ezeri