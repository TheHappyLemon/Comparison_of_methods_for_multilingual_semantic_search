NAVTEQ bija ASV uzņēmums, kas nodarbojās ar ģeogrāfiskās informācijas sistēmu (ĢIS) un navigācijas programmatūras pakalpojumiem. Dibināts 1985. gadā. Kopš 2008. gada Nokia sastāvā. Uzņēmums piegādāja karšu pakalpojumus GPS ierīču ražotājiem Garmin, Lowrance, NDrive, kā arī internetā bāzētas sistēmas Yahoo! Maps, Bing Maps, Nokia Maps un MapQuest. Tāpat XM Satellite Radio un Sirius Satellite Radio izmantoja NAVTEQ datus, lai rādītu satiksmes informāciju navigācijas ierīcēs. Lielākie NAVTEQ konkurenti bija Google un Nīderlandes uzņēmums Tele Atlas. 1985. gadā Barry Karlin un Galen Collins dibināja uzņēmumu Marlin & Collins, Inc., lai izstrādātu navigācijas programmatūru. Uzņēmums saņēma finansējumu, lai digitalizētu Sanfrancisko apkārtni. 1987. gadā izlaists pirmais produkts DriverGuide, kas bija datorizēts kiosks īres mašīnu aģentūrās un viesnīcās, kuros varēja izdrukāt plānotā maršruta lapas. 1980. gadu beigās uzņēmums pārdēvēts par Navigation Technologies Corporation. 1990. gados uzņēmums mainīja biznesa modeli, licencējot kartes, lai tas varētu izmantot citi aparatūras izstrādātāji. 1990. gadu sakumā uzņēmumu nopirka Philips Electronics un investēja gandrīz 600 miljonu USD, lai veidotu datubāzi automašīnu ierīcēm. 2004. gadā uzņēmums kļuva publisks un tā akcijas februārī sāka kotēt Ņujorkas fondu biržā. Jaunais nosaukums NAVTEQ. 2007. gadā iegādāts satiksmes informētājs Traffic.com. 2007. gadā NAVTEQ iegādājās ASV tūrisma kartogrāfijas uzņēmumu The Map Network. 2007. gada 1. oktobrī Somijas mobilo telefonu ražotājs Nokia paziņoja, ka vēlas iegādāties NAVTEQ par 8,1 miljardiem USD. Eiropas Komisija 2008. gada jūlijā atļāva šo darījumu. NAVTEQ Nokia sastāvā turpināja darboties kā neatkarīgs uzņēmums. NAVTEQ pakalpojumi iekļauti Nokia zīmolā Ovi Maps (tagad HERE). 2008. gada 20. novembrī paziņots, ka NAVTEQ iegadāsies Vācijas satiksmes pakalpojumu uzņēmumu T-Traffic Systems GmbH; darījums pabeigts 2009. gada janvārī. 2009. gada novembrī 2 gadus agrāk Nokia iegādātais mobilās tirgzinības uzņēmums Enpocket iekļauts NAVTEQ un pārdēvēts par NAVTEQ Media Solutions. 2009. gadā nopirkts mobilās tirgzinības uzņēmums Acuity Mobile. 2010. gada decembrī NAVTEQ iegādājās uzņēmumu Kalifornijā bāzētu Trapster, kas interneta vietnē un mobilajās ierīcēs rāda informāciju par policistiem, fotoradatiem, infrasarkanajām kamerām, sastrēgumiem un citiem brīdinājumiem uz ceļiem. 2011. gadaā Nokia paziņoja, ka NAVTEQ tiks pilnībā iekļauts Nokia struktūrā. Uz NAVTEQ un Devices & Services nodaļas bāzes izveidota biznesa grupa Nokia Location & Commerce. Nokia buys mapping service for $8.1 billion Nokia in 2008[novecojusi saite] NAVTEQ Maps vietne Arhivēts 2012. gada 1. septembrī, Wayback Machine vietnē. Traffic Pulse vietne