"Sniegbaltīte un mednieks" (angļu: Snow White & the Huntsman) ir 2012. gada ASV mākslas filma. Filmas režisors ir Rūperts Sanderss un tā uzņemta pēc brāļu Grimmu pasakas motīviem. ASV filmas pirmizrāde norisinājās 2012. gada 1. jūnijā, bet Latvijā septiņas dienas vēlāk. Ar šo filmu Bobs Hoskinss noslēdza savu aktiera karjeru. 85. Kinoakadēmijas balvai filma tika izvirzīta divās nominācijās: "Labākie vizuālie efekti" un "Labākie kostīmi". Taboras karalistē iebrūk stikla kareivju armija. Karalis Magnuss uzvar iebrucējus, atbrīvo daiļo gūstekni Rovenu un apprecas ar viņu. Pirmajā laulības naktī Rovena nogalina karali, atver pils vārtus sava brāļa Fina armijai un pārņem varu karalistē. Asiņainā slaktiņa laikā hercogam Hamondam un viņa dēlam Viljamam izdodas izglābties aizbēgot, bet karaļa meita Sniegbaltīte nokļūst Rovenas gūstā. Ļaunā burve jau neskaitāmus gadus uztur savu mūžīgo jaunību, izsūcot no meitenēm dzīvības spēkus. Viņas māte, uzliekot meitai lāstu, brīdināja, ka viņa mirs no par viņu skaistākas sievietes rokas. No burvju spoguļa uzzinot, ka Sniegbaltīte ir kļuvusi daudz skaistāka, Rovena vēlas pameitu upurēt, bet tai izdodas izbēgt no torņa uz apburto Melno mežu. Burve pavēl medniekam Ērikam atvest Sniegbaltīti, bet kā atlīdzību apsola atdzīvināt viņa sievu. Uzzinot, ka Sniegbaltīte ir dzīva, arī Viljams dodas viņai pakaļ uz Melno mežu. Ēriks atrod Sniegbaltīti, bet Fins apgalvo, ka Rovena nespēj atdzīvināt mirušos. Apmānītais mednieks nolemj aizvest meiteni pie Hamonda un iegūt atlīdzību. Viņi sasniedz ciematu, kur mitinās bēgļi, bet naktī ciematam uzbrūk Fina karaspēks. Varoņi sastop astoņus rūķus, no kuriem viens rūķis apgalvo, ka tikai Sniegbaltīte var uzveikt Rovenu. Ēriks apjauš, ka ir iemīlējies Sniegbaltītē. Fina kareivji atkal panāk varoņus, rūķis Gass upurē sevi, aizsedzot ar savu miesu Sniegbaltīti no ienaidnieka bultām, Ēriks nogalina Finu. Varoņiem pievienojas Viljams. Rovenai izdodas pārvērsties par Viljamu un pierunāt Sniegbaltīti apēst saindēto ābolu, bet burvei pabeigt iesākto iztraucē Ēriks un īstais Viljams. Varoņi nogādā princesi uz Hamonda pili, kur Ērikam izdodas atmodināt Sniegbaltīti ar skūpstu. Sniegbaltīte ved hercoga armiju uz Rovenas pili. Rūķi iekļūst pilī caur kanalizācijas tuneli un atver vārtus. Atbrīvotāji pilī nokļūst Rovenas slazdā un uzsākas asiņaina cīņa. Tikmēr Sniegbaltīte atrod burvi, un starp viņām sākas divcīņa. Burve mēģina nogalināt Sniegbaltīti, lai beidzot pilnībā iegūtu nemirstību, bet princese, nodurot pamāti ar dunci, uzvar un sāk valdīt karalistē. Kristena Stjuarta — Sniegbaltīte Kriss Hemsvorts — mednieks Ēriks Šarlīze Terona — karaliene Rovena Sems Kleflins — princis Viljams Lilija Koula — Grēta Sems Spruels — Fins Kristofers Obi (balss) — burvju spogulis Vinsents Rigans — hercogs Hamonds Rūķi Ians Makšeins — Bits Džonijs Hariss — Kuerts Niks Frosts — Nions Bobs Hoskinss — Muirs Tobijs Džonss — Kols Edijs Marsāns — Duirs Braiens Glīsons — Gass Reijs Vinstons — Gorts Filmas producenti iesākumā Sniegbaltītes lomai meklēja mazāk pazīstamu aktrisi, starp kandidātēm bija Railija Kio, Felisita Džonsa, Bella Hītkota, Alisija Vikandere un Reičela Maksvela. Vēlāk iespējamām lomas atveidotājām pievienoja arī Dakotu Faningu un Kristenu Stjuartu, pēdējā arī tika izvēlēta galvenai lomai. Loma tika piedāvāta arī dziedātājai Teilorai Sviftai, tomēr viņa atteicās, jo bija aizņemta pie jaunā albuma veidošanas. Pirms Šarlīzes Teronas, Vinona Raidere tika uzskatīta par labāko kandidāti Rovenas lomai. Mednieka Ērika loma tika piedāvāta Tomam Hārdijam, pēc viņa atteikuma lomu piedāvāja Džonijam Depam, bet arī viņš atteicās aizbildinoties ar darbiem citos projektos. Vēl loma tika piedāvāta Vigo Mortensenam un Hjū Džekmenam. Filmas uzņemšana norisinājās Lielbritānijā, laika posmā no 2011. gada 19. septembra līdz 10. decembrim. Pludmales ainas tika filmētas Pembrūkšīrā. Angļu dziedātāja Florence and the Machine speciāli filmai ierakstīja dziesmu Breath of Life. «Britu filmu klasifikācijas padome». Bbfc.co.uk. 2012-05-30. Skatīts: 2012-06-20. Kim Masters. «Battleship Fallout: Lessons From a Box Office Sinking». The Hollywood Reporter, 2012. gada 23. maijs. Skatīts: 2012. gada 23. maijs. «Snow White and the Huntsman (2012)». Box Office Mojo. Amazon.com. Skatīts: 2012. gada 13. septembris. "Kristen Stewart: 'Snow White And The Huntsman' Casting Talks". The Huffington Post. Retrieved 2011-07-25. Snow White and the Huntsman (2012) — Trivia — IMDb "'Snow White' Lands Julia Roberts As Evil Queen, So How Does She Stack Up Against Charlize Theron?". MoviesBlog.MTV.com. Retrieved 2011-07-25. «Exclusive: Johnny Depp Offered a Date With 'Snow White'». The Wrap. Skatīts: 2012. gada 7. jūnijs. Jeff Labrecque. «Viggo Mortensen dumps Snow White ... for Superman?». Entertainment Weekly, 2011-03-26. Arhivēts no oriģināla, laiks: 2013-10-19. Skatīts: 2011-03-28. «Hugh Jackman no longer in talks for 'Snow White'». InsideMovies.EW.com. Arhivēts no oriģināla, laiks: 2013-12-20. Skatīts: 2011-04-14. Holly Thomas, Jade Watkins, Kirsty McCormack. «Kristen Stewart looks all worked out as she continues to film Snow White And The Huntsman». DailyMail.co.uk (London), 2011-11-11. Skatīts: 2011-11-10. Martin McDowell. «Filming Snow White and the Huntsman at Marloes Sands», 2011. gada 21. septembris. Arhivēts no oriģināla, laiks: 2012. gada 28. janvārī. Skatīts: 2012. gada 14. maijs. «Florence And The Machine debut new song 'Breath Of Life' – listen». NME. IPC Media. 2012. gada 26. aprīlis. Skatīts: 2012. gada 28. aprīlis. Crystal Bell. «Florence And The Machine, 'Breath Of Life': Singer Releases New 'Snow White And The Huntsman' Track». The Huffington Post, 2012. gada 26. aprīlis. Skatīts: 2012. gada 28. aprīlis. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)