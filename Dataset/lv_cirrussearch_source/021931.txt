Reinis Zusters (dzimis 1918. gada 15. oktobrī, miris 1999. gada 8. oktobrī) bija latviešu gleznotājs un arhitekts. Bija precējies ar gleznotāju Venitu Salnāju. No 1935. līdz 1940. gadam mācījies Rīgas pilsētas tehnikumā. 1943. gadā Zusters ticis mobilizēts vācu armijā, nokļuva gūstekņu nometnē Vācijā. 1950. gadā pārcēlies uz Austrāliju. 1952. gadā Zusters ieguva arhitekta projektētāja grādu. Viņš ir veidojis projektus vairākām ēkām Sidnejā. Tāpat ir nodarbojies ar ainavu, pilsētas skatu un portretu glezniecību. 1988. gadā saņēmis Pasaules brīvo latviešu apvienības KF prēmiju. 1994. gadā saņēmis Austrālijas ordeņa medaļu (Order of Australia Medal, OAM). Latvijas enciklopēdija. 5. sējums. Rīga : Valērija Belokoņa izdevniecība. 2009. 965. lpp. ISBN 978-9934-8068-0-3. «Reinis Zusters». Daao.org.au. Arhivēts no oriģināla, laiks: 2013. gada 10. janvārī. Skatīts: 2013. gada 26. decembrī.