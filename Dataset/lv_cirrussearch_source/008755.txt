Vangari Maatai (Wangari Muta Maathai; dzimusi 1940. gada 1. aprīlī, mirusi 2011. gada 25. septembrī) bija Kenijas sabiedriskā un politiskā darbiniece. 2004. gadā viņa bija pirmā afrikāniete, kura ieguva Nobela miera prēmiju par viņas ieguldījumu ilgtspējīgā attīstībā, demokrātijas un miera sekmēšanā. Pēc izglītības Maatai ir bioloģijas zinātņu doktore. Izglītību ieguvusi gan dzimtajā Kenijā, gan vēlāk, izmantojot ārvalstu stipendiju, Amerikas Savienotajās Valstīs. Septiņdesmitajos gados, kad viņa atgriezās dzimtenē, iesaistījās sabiedriskajās aktivitātēs. 1977. gadā Maatai izveidoja nevalstisko organizāciju Zaļās jostas kustība, kas nodarbojas ar koku stādīšanu, lai nodrošinātu koksnes resursu atjaunošanos, saglabāšanos, kā arī novērstu zemes noplicināšanu. Kopš organizācijas izveidošanas tā ir nodrošinājusi vairāk kā 45 miljonu koku iestādīšanu Kenijā. Paralēli tam šī organizācija aizstāv cilvēktiesību ievērošanu un aizsardzību. Kopš 1986. gada Zaļās jostas kustība darbojas arī citās Āfrikas valstīs. 2003. gadā Maatai ievēlēja Kenijas parlamentā. Šajā laika periodā viņa bija arī Vides ministra vietniece. 2004. gadā viņa saņēma Nobela miera prēmiju par ieguldījumu ilgtspējīgā attīstībā, demokrātijas un miera sekmēšanā. Galvenokārt prēmija tika piešķirta par Zaļās jostas kustības veiktajām aktivitātēm. Viņa bija pirmā afrikāniete un divpadsmitā sieviete, kura ieguva šo atzinības apliecinājumu. 2009. gadā pēc Apvienoto Nāciju Organizācijas ģenerālsekretāra Pana Kimuna iniciatīvas Maatai kļuva par ANO miera vēstnieci klimata izmaiņu jautājumos. TVNET: Nobela miera prēmiju iegūst Kenijas vides aizstāve Vangari Maatai (08.10.2004.) «The Nobel Peace Prize 2004». Nobel Foundation. Zaļās jostas kustība: Curriculum Vitae Arhivēts 2008. gada 12. oktobrī, Wayback Machine vietnē. (angliski) Zaļās jostas kustība: Tree-Planting Program Arhivēts 2011. gada 7. oktobrī, Wayback Machine vietnē. (angliski) The Nobel Peace Prize 2004 — Wangari Maathai (angliski) Пан Ги Мун назначил лауреата Нобелевской премии посланцем мира ООН Arhivēts 2012. gada 19. janvārī, Wayback Machine vietnē. (15.12.2009.) (krieviski) Vikikrātuvē par šo tēmu ir pieejami multivides faili. Skatīt: Vangari Maatai. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)