"Eņģeļu impērija" franču: L'Empire des Anges) ir 2000. gadā iznākusi otrā daļa franču rakstnieka Bernarda Verbēra fantastikas romānu triloģijai "Tanatonauti". 2010. gadā grāmata izdota arī latviski. Triloģijas galvenais varonis Mišels Pensons nomirst un nonāk pēcnāves valstībā. Tajā ikviens cilvēks stājas tiesas priekšā, kurā tiek novērtēts viņa mūža devums un atkarībā no iegūtā punktu skaita viņš vai nu tiek paaugstināts par eņģeli vai tiek sūtīts uz Zemi jaunā reinkarnācijā. Pateicoties sava advokāta Emīla Zolā pārliecinošajai runai, Mišels Pensons tiek novērtēts ar eņģelim nepieciešamo punktu skaitu un var kļūt par trīs cilvēku sargeņģeli. Viņa uzdevums kā eņģelim ir panākt, lai vismaz viens viņa protežē arī sasniegtu nepieciešamos sešsimt punktus.