Gunārs Lūsis (dzimis 1950. gada 18. decembrī Rīgā) ir latviešu mākslinieks, grafikas dizainers. Viņš ir pazīstams kā viens no 1993. gada latu monētu dizaina izstrādātājiem un kā 2015. gada Latvijas prezidentūras Eiropas Savienības Padomē logo autors. Mācījies J. Rozentāla mākslas vidusskolā. Beidzis Latvijas Mākslas akadēmiju grafikas nodaļā 1974. gadā. Latvijas Mākslinieku savienības biedrs kopš 1978. gada. Padomju gados darbojies pie plakātu dizaina un grāmatu noformējuma. Vēlāk radījis ap 70 dažādu logotipu tādām iestādēm un pasākumiem, kā Operas fonds, "Rīgai 800", kinoforums "Arsenāls", Lido, Rīgas Stradiņa universitāte un citi. Lūsis arī piedalījās izstādēs kā gleznotājs. Par sev tuviem māksliniekiem atzīst Frenku Stellu, Antoniju Tapjesu, Robertu Raušenbergu, Džesperu Džonsu. 2013. gadā tika iekļauts žūrijas komisijā konkursā par Ministru kabineta goda diploma dizainu. Dzīvesbiedre māksliniece Māra Lindberga. «Latvijas prezidentūras ES logo pamatā – dzirnakmens motīvs.». la.lv. 2014. Skatīts: 2015. gada 31. janvārī. «Gunārs Lūsis.». Latvijas Rodošo Savienību Padome. Arhivēts no oriģināla, laiks: 2016. gada 10. martā. Skatīts: 2015. gada 31. janvārī. «Atklās dizaina grafiķa Gunāra Lūša personālizstādi '4X4'.». delfi.lv. 10. novembris 2009. Skatīts: 2015. gada 31. janvārī. «Konkurss par Ministru kabineta Goda diploma dizainu.». fold.lv. Arhivēts no oriģināla, laiks: 2013. gada 3. augustā. Skatīts: 2015. gada 31. janvārī. Laima Slava. «Mākslinieks pie datora.». studija.lv, 1998. Arhivēts no oriģināla, laiks: 2016. gada 5. martā. Skatīts: 2015. gada 31. janvārī.