Zabivaka (krievu: Забива́ка) ir oficiālais 2018. gada FIFA Pasaules kausa talismans. 2018. gada FIFA Pasaules kauss notika 11 Krievijas pilsētās. Talismans oficiāli tika paziņots 2016. gada 21. oktobrī. Antropomorfais vilks tiek attēlots ar brūnas un baltas krāsas matojumu, T-kreklu ar vārdiem RUSSIA 2018 un oranžas krāsas sporta brillēm. Balti zilais T-krekls kombinācijā ar sarkanajiem šortiem ir Krievijas futbola komandas nacionālās krāsas. Talismana dizainers ir studente Jekaterina Bočarova, un talismans tika izraudzīts interneta balsojumā. 2016. gada septembrī FIFA mājaslapā notika interneta balsojums talismana izvēlei, kurā piedalījās vairāk nekā miljons cilvēku. Balsojuma rezultāti tika paziņoti 2016. gada 22. oktobrī Pirmajā Baltijas kanālā raidījumā "Vakara Urgants" (Вечерний Ургант) laikā. Vilks, vārdā Zabivaka, ieguva 53% balsu, apsteidzot tīģeri (27%) un kaķi (20%). 2018. gada FIFA Pasaules kauss FIFA Pasaules kausa talismani Wolf chosen as 2018 FIFA World Cup Official Mascot and named Zabivaka. FIFA. 21 October 2016. Atjaunināts: 21 October 2016. Gatis Druvietis. «Vilks "Zabivaka" triumfē Pasaules kausa talismanu konkursā». sportacentrs.com, 2016. gada 22. oktobris. Skatīts: 2016. gada 22. oktobrī. Zabivaka oficiālā lapa FIFA tīmekļa vietnē