Nezināma vērtība "elevation_max" Hanija (grieķu: Χανιά, venēciešu: Canea) ir otra lielākā pilsēta Krētā, Hanijas reģionālās vienības administratīvais centrs. Tā atrodas salas ziemeļkrastā, apmēram 70 km attālumā uz rietumiem no Retimno un 145 km uz rietumiem no Iraklijas, kā arī 40 km attālumā no salas rietumu krasta līnijas. Hanijas pilsētu var iedalīt divās daļās: vecpilsēta un modernā pilsēta, kas ir lielāka. Vecpilsēta atrodas pie vecās ostas, ap kuru ir izstrādāta visa pilsētas teritorija. Agrāk ap to ir bijis venēciešu nocietinājums, kas būvēts 1538. gadā, no kura austrumu un rietumu daļas ir saglabājušās. Dienvidos vespilsētu turpina modernā pilsēta, bet ziemeļos tās fiziskā robeža ir jūra. Neraugoties uz to, ka pilsētu smagi bombardēja Otrā pasaules kara laikā, Hanijas vecpilsēta tiek uzskatīta par skaistāko pilsētu rajonu Krētā, it īpaši irstošā Venēciešu osta. Vecpilsētas robežas ir gandrīz iznīcinātās vecās Venēciešu sienas. Centrālā vecpilsētas daļa Kastelli ir apdzīvota kopš neolīta laikmeta. Modernā pilsētas daļa ir tā, kurā lielākā daļa iedzīvotāju dzīvo un strādā. Tā ir mazāk tradicionāla nekā vecpilsēta, taču tajā arī ir šarmantas vietas ar vēstures garšu. Vecākais rajons modernajā pilsētā ir Nea Hora (nozīmē "Jauna Valsts"). Tam ir gleznaina apkārtne, ar šaurām ieliņām, kas ved uz mazo zvejnieku ostu.  Q62023493.