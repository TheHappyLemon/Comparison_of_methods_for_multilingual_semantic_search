Ričards II (angļu: Richard II; dzimis 1367. gada 6. janvārī, miris ap 1400. gada 14. februāri) bija pēdējais Plantagenetu dinastijas Anglijas karalis, kurš valdīja no 1377. līdz 1399. gadam, kad tika gāzts no troņa. Dzimis Bordo, Francijā, kur viņa tēvs Melnais princis Edvards šajā laikā piedalījās Simtgadu karā. 1376. gadā pēc tēva nāves kļuva par Velsas princi, un pēc gada, mirstot vectēvam karalim Edvardam III, 10 gadu vecumā mantoja Anglijas troni. Viņa valdīšanas laikā 1381. gadā valstī tika apspiesta Vota Tailera sacelšanās. 1397. gadā Ričards II izraidīja uz kontinentu Herefordas hercogu Henriju Bolingbroku, kurš bija iesaistījies sadursmēs ar Norfolkas hercogu Tomasu Moubreju (arī to izraidīja). 1399. gadā, pēc tēva brāļa Ģentes Džona nāves, Ričards II pārņēma viņa valdījumus, nenododot tos nevienam Džona pēcnācējam. Hercogs Henrijs maijā atgriezās Anglijā un, izmantojot Ričarda II prombūtni Īrijā, izsludināja sacelšanos, kuras rezultātā karalis Ričards II tika gāzts no troņa. Arestēto Ričardu II parlamenta priekšā apsūdzēja 33 pārkāpumos. Parlaments atzina viņu par vainīgu un atceltu no troņa. Henriju Bolingbroku kronēja par karali Henriju IV, aizsākot Lankasteru dinastiju Anglijas tronī. Bijušo karali ieslodzīja Pontefraktas pilī, Rietumjorkšīrā, kur viņš 1400. gadā mira (viņa nāves iemesls nav noskaidrots). Francijas karalis (angl. King of France, fr. Roi de France, 1377—1399) Velsas princis (Prince of Wales, 1376—1377) Akvitānijas hercogs (angl. Duke of Aquitaine, fr. Duc d'Aquitaine, 1390) Īrijas lords (Lord of Ireland, 1377—1399) Anglijas karalis (King of England, 1377—1399) Karaļa tēlu mākslā iemūžinājis Viljams Šekspīrs, sarakstot par to savu lugu "Ričards II". Ričarda, Velsas prinča ģerbonis Anglijas karaļnama ģerbonis Ričarda II laikā Vota Tailera nogalināšana Ričarda II klātbūtnē (1381) Harvey, John. The Plantagenets, 1154-1485., — London, Collins Clear Type Press. 1948 Saul, Nigel. Richard II. — New Haven: Yale University Press. 1997. ISBN 0-300-07003-9 Schama, Simon. A History of Britain 1 3000BC-AD1603 At the Edge of the World? — London, BBC Worldwide Ltd, ISBN 0-563-48714-3 Alison Weir. Lancaster & York — The Wars of the Roses. — Pimlico, 1998. ISBN 0-7126-6674-5 Vikikrātuvē par šo tēmu ir pieejami multivides faili. Skatīt: Ričards II Plantagenets. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski) Historia Anglicana by Thomas Walsingham, fl. 1360-1420 and edited by Henry Thomas Riley. Vol I , Parts 1 & 2 in 1863-1864. In Latin with English marginal comments and footnotes — scanned from originals. Richard II's Treasure a site about Richard II's treasure from the Institute of Historical Research and Royal Holloway, University of London. The content was written by academics, and contains a bibliography and an image gallery.