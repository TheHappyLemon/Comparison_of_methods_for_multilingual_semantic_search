Tīna Laura Graudiņa (dzimusi 1998. gada 9. martā Rīgā) ir latviešu volejboliste, kas pārsvarā nodarbojas ar pludmales volejbolu. Spēlē pārī ar Anastasiju Samoilovu (dzim. Kravčenoka) no Daugavpils, divas reizes izcīnītas Eiropas čempionāta zelta medaļas — 2019. gadā Maskavā un 2022. gadā Minhenē. Piedalījusies 2020. gada vasaras olimpiskajās spēlēs Tokijā, kur ieņēma 4. vietu. ASV vadošā pludmales volejbola portāla "VolleyballMag" vērtējumā Graudiņa atzīta par vienu no labākajām bloķētājām pasaulē. Dzimusi 1998. gadā Rīgā sabiedriskā darbinieka Māra Graudiņa ģimenē. Pludmales volejbolistes karjeru trenera Andra Krūmiņa vadībā T. Graudiņa aizsāka pārī ar 2009. gada Eiropas čempioni Inesi Jursoni. Biežā prakse pieredzējušam spēlētājam ar karjeras reitinga punktiem piedalīties sacensībās kopā ar daudzsološu jauno spēlētāju attaisnojās — T. Graudiņa pakāpeniski pilnveidoja meistarību un krāja starptautisko sacensību spēļu pieredzi. 2014. gadā kopā ar Lindu Grambergu tika izcīnīta 3. vieta U-17 Pasaules Čempionātā trenera Aigara Birzuļa vadībā, kas bija T. Graudiņas pirmā augsta mēroga starptautiskā medaļa. Tajā pašā vasarā pārī ar Anastasiju Kravčenoku T. Graudiņa startēja Pasaules Jaunatnes Olimpiskajās spēlēs Naņdzjinā, kur izcīnīja 9. vietu. 2015. gadā kopā ar Paulu Nečiporuku T. Graudiņa izcīnīja zelta medaļu Rīgā notikušajā Eiropas jaunatnes pludmales volejbola čempionātā, startējot U18 grupā. Panākumu izdevās atkārtot 2016. gada Eiropas čempionātā U22 grupā pārī ar Anastasiju Kravčenoku, pēc kā sākās T. Graudiņas un A. Kravčenokas ilgstošā sadarbība. Abas zelta medaļas tika izcīnītas trenera Aigars Birzulis vadībā. 2017.—2018. gada sezonā T. Graudiņa uzsāka studijas Dienvidkalifornijas Universitātē (USC) ASV, tādējādi ziemas sezonā aizvadot atsevišķus treniņus no A. Kravčenokas. Lielākie kopējie sasniegumi ir 2018. gada vasarā Eiropas čempionātā U22 grupā izcīnītā sudraba medaļa, 2017. gada Eiropas Volejbola konfederācijas (CEV) pieaugušo čempionātā Jūrmalā iegūtā 5. vieta un virkne citu Eiropas un nacionālā līmeņa sacensību panākumu. 2018. gada septembrī pēc pludmales volejbola pēcsezonas spēlētāju, treneru, tiesnešu un Starptautiskās volejbola federācijas (FIVB) funkcionāru balsojuma T. Graudiņa tika atzīta par aizvadītās pludmales volejbola sezonas labāko debitanti. 2019. gada Eiropas čempionātā Maskavā pāris izcīnīja zelta medaļas, kas ir sportistes karjeras augstākais sasniegums. 2019. gada septembrī olimpisko spēļu kvalifikācijas turnīrā Ķīnas pilsētā Haijanā Graudiņa/Kravčenoka izcīnīja Latvijai ceļazīmi uz 2020. gada vasaras olimpiskajām spēlēm. 2020. gada olimpiskajās spēlēs pāris parādīja lielisku spēli, sasniedzot pusfinālu, tomēr, zaudējot cīņā par bronzas godalgu, noslēgumā ierindojās 4. vietā. Graudiņa nopelnīja rezultatīvākās punktu guvējas titulu, kā arī tika atzīta par olimpiādes labāko servētāju. 2022. gada augustā Latvijas izlases sastāvā (kopā ar A. Kravčenoku un otru duetu Aneti Namiķi ar Varvaru Brailko) izcīnīja bronzas medaļas pirmajā CEV Nāciju kausā jeb Eiropas čempionātā pludmales volejbola izlasēm. 2022. gada Eiropas čempionātā Minhenē pārī ar A. Kravčenoku otro reizi karjerā kļuva par Eiropas čempionēm, finālā pieveicot Šveices pludmales volejbolistes. Bez FIVB gada labākās debitantes titula T. Graudiņa ir atzīta par Jūrmalas gada sportisti 2017. gadā. Savukārt, 2018. gadā tika nominēta Latvijas gada labākās sportistes apbalvojumam. Amerikas studentu līgā NCAA T. Graudiņa pārī ar Abrilu Bustamanti tika atzīta par 2018. gada sezonas labāko pirmgadnieci (ang.v. freshman of the year) Pac-12 Conference līgā, 2019. gadā par gada labāko spēlētāju un gada labāko komandu. 2019. gadā Treneru aptaujā Tīna Graudiņa izraudzīta par ASV universitāšu (NCAA) labāko pludmales volejbolisti. 2021. un 2022. gadā atzīta par Latvijas gada sportisti. Travis Mewhirter. «NCAA beach West: USC primed to return to dominant form |». Volleyballmag.com (en-US), 2021-02-23. Skatīts: 2021-02-26. «Tīna Graudiņa. Starp Latviju un Ameriku». Sportacentrs.com (latviešu). 2017-01-13. Skatīts: 2019-08-13. «Pludmales volejbolistes Graudiņa/Gramberga iegūst U-17 pasaules čempionāta bronzu». www.lsm.lv (latviešu). Skatīts: 2019-11-03. «Starp divām saulēm izvēlēties...». Sporto.lv (latviešu). Arhivēts no oriģināla, laiks: 2015-08-28. Skatīts: 2018-08-18. «Latvijas pludmales volejbolistes kļūst par Eiropas U-22 čempionēm» (latviešu). Arhivēts no oriģināla, laiks: 2017-08-07. Skatīts: 2018-08-18. «Tīna Graudiņa: "Amerikā esmu uzlabojusi bloku, uzbrukumu un servēšanu"». Sportacentrs.com (latviešu). 2017-12-21. Skatīts: 2018-08-18. «Sveicam ar medaļām! Graudiņa un Kravčenoka Majoros izcīna Eiropas U22 čempionāta sudraba godalgas». skaties.lv (latviešu). Skatīts: 2018-08-18. «Graudiņa - FIVB sezonas labākā debitante». Sportacentrs.com (lv-LV). 2018-09-04. Skatīts: 2018-09-07. Pludmales volejbolistes Graudiņa un Kravčenoka triumfē Eiropas čempionātā Arhivēts 2019. gada 12. augustā, Wayback Machine vietnē. LSM «Kravčenoka/Graudiņa finišē vareni un Latvijai sarūpē olimpisko kvotu». sportacentrs.com. 2019. gada 22. septembrī. Skatīts: 2019. gada 22. septembrī. IOC. «Tokyo 2020 Summer Olympics - Athletes, Medals & Results». Olympics.com (angļu), 2018-04-23. Skatīts: 2021-10-25. Gatis Druvietis. «Graudiņa un Kravčenoka Latvijai sarūpē trešās spēcīgākās nācijas titulu Eiropā». Sportacentrs.com (latviešu), 2022-08-06. Skatīts: 2022-08-08. «Graudiņa/Kravčenoka pieveic šveicietes un otro reizi izcīna Eiropas čempioņu titulu». Sportacentrs.com. 2022. gada 20. augusts. Skatīts: 2022. gada 21. augustā. «Gada sportisti Jūrmalā – Tīna Laura Graudiņa un Aleksandrs Samoilovs». www.jurmala.lv. Arhivēts no oriģināla, laiks: 2019-11-03. Skatīts: 2019-11-03. «Nosaukti «Latvijas Gada balvas sportā 2018» nominanti». www.lsm.lv (latviešu). Skatīts: 2019-11-03. «USC's Tina Graudina named Pac-12 Beach Volleyball Freshman of the Year». Pac-12 (angļu). Skatīts: 2019-11-03. «USC's Tina Graudina wins Pac-12 Beach Volleyball Player of the Year honor». Pac-12 (angļu). Skatīts: 2019-11-03. «Bustamante, Cannon, Graudina, and Slater Earn AVCA All-America Notice». USC Athletics (angļu). Skatīts: 2019-11-03. «Tina Graudina - Women's Beach Volleyball». USC Athletics (angļu). Skatīts: 2021-02-04. «"Trīs zvaigžņu balvā" dominē basketbols, uzvar arī Vasiļjevs un Graudiņa». sportacentrs.com. 2023. gada 14. janvārī. Skatīts: 2023. gada 18. jūnijā. Vikikrātuvē par šo tēmu ir pieejami multivides faili. Skatīt: Tīna Laura Graudiņa. Olympedia profils (angliski) Beach Volleyball Database profils (angliski) FIVB profils (angliski) CEV spēlētāja(-s) profils (angliski) WordofVolley profils (angliski) Latvijas vieglatlēta(-es) profils Dueta Graudiņa/Kravčenoka profils Facebook Instagram profils Latvijas olimpiskās vienības vasaras sastāvs — Tīna Graudiņa