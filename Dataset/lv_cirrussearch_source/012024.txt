Kails Terels Laurijs (angļu: Kyle Terrell Lowry; dzimis 1986. gada 25. martā Filadelfijā, Pensilvānijas štatā) ir amerikāņu basketbolists, spēlē saspēles vadītāja pozīcijā. 2023. gadā pārstāv Nacionālās basketbola asociācijas (NBA) klubu Maiami "Heat". Iepriekš spēlēja Toronto "Raptors" komandā, kuras sastāvā kļuva par 2019. gada NBA čempionu. 2006. gada NBA draftā viņu Memfisas "Grizzlies" izraudzījās pirmajā kārtā ar kopējo 24. kārtas numuru. "Grizzlies" sastāvā aizvadīja divas ar pusi sezonas. 2007.—2008. gada sezonā viņš vidēji spēlē guva 9,6 punktus, piedalījās visās regulārās sezonas spēlēs. 2009. gada februāra vidū tika aizmainīts uz Hjūstonas "Rockets" kā daļa no triju komandu darījuma. Aizvadīja veiksmīgu 2010.—2011. gada sezonu, kad vidēji spēlē guva 13,5 punktus un atdeva 6,7 rezultatīvas piespēles. Šajā sezonā nostiprinājās komandas sākumpiecniekā. 2012. gadā K. Laurijs tika aizmainīts uz Toronto "Raptors" pret Geriju Forbsu un nākotnes pirmās kārtas drafta izvēli. "Raptors" sastāvā kļuva par 2019. gada NBA čempionu, būdams viens no diviem komandas līderiem līdzās Kavai Leonardam. Kopš 2016. gada bijis visu NBA Visu zvaigžņu spēļu dalībnieks. 2021. gada 2. augustā sociālajos medijos K. Laurijs paziņoja, ka kā brīvais aģents noslēgs līgumu ar Miami "Heat". Dažas dienas vēlēk notika sign-and-trade maiņas darījums, kurā no Maiami uz Toronto pret K. Lauriju tika aizmainīti Gorans Dragičs un Presiuss Ačiuva. Pārstāvēja ASV izlasi 2016. gada olimpiskajās spēlēs Riodežaneiro, kur komanda izcīnīja zelta medaļas. Vikikrātuvē par šo tēmu ir pieejami multivides faili. Skatīt: Kails Laurijs. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)