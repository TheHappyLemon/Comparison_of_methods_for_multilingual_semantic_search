Thaicom 8 ir Taizemes uzņēmuma Thaicom sakaru pavadonis. Tas orbītā palaists 2016. gada maijā. Pavadonis sniedz sakaru pakalpojumus Dienvidaustrumāzijai, Indijai un Āfrikai. Pavadoni izgatavoja ASV uzņēmums Orbital ATK uz platformas Star-2.3 bāzes. Līgums ar Orbital par pavadoņa būvi un ar SpaceX par tā palaišanu noslēgts 2014. gada aprīlī par summu 178,5 miljoniem USD. Thaicom 8 ir 24 Ku joslas raidītāji. Elektroenerģiju nodrošina divi saules bateriju paneļi ar jaudu 5 kW. Thaicom 8 tika palaists 2016. gada 27. maijā 21:39 UTC ar nesējraķeti Falcon 9 v1.2 no Kanaveralas zemesraga Gaisa spēku stacijas starta laukuma SLC-40. Pēc otrās raķešpakāpes atdalīšanās pirmā pakāpe veica nolaišanos uz peldošās platformas Atlantijas okeānā. Ģeostacionāro orbītu pavadonis sasniedza ar saviem dzinējiem. Thaicom 8 izvietots ģeostacionārajā orbītā punktā 78,5° austrumu garuma, kur atrodas kopā ar pavadoņiem Thaicom 5 un Thaicom 6. Thaicom 8 Thaicom (angliski) Mission Update: Thaicom 8 Orbital ATK (angliski) PRESS KIT: THAICOM 8 MISSION SpaceX (angliski) Thaicom 8 Gunter Dirk Krebs (angliski)