Džamals Marijs (angļu: Jamal Murray; dzimis 1997. gada 23. februārī) ir Kanādas basketbolists, spēlē uzbrūkošā aizsarga un vieglā uzbrucēja pozīcijā. 2024. gadā pārstāv NBA klubu Denveras "Nuggets", 2023. gada NBA čempions tās sastāvā. Kanādas basketbola izlases spēlētājs. Augstskolu basketbolā Dž. Marijs pārstāvēja vienu no vadošajām NCAA komanām Kentuki Universitāti. Pēc tikai vienas sezonas augstskolu basketbolā 2016. gada NBA draftā viņu Denveras "Nuggets" izraudzījās ar kopējo 7. numuru pirmajā kārtā. Ar otro sezonu Dž. Marijs nostiprinājās komandas starta pieciniekā, kļūstot par vienu no tās līderiem. Kopš 2019. gada "Nuggets" kvalificējās izslēgšanas spēlēm. 2019. gada vasarā spēlētājs noslēdza piecu gadu līgumu ar komandu, kas paredz 170 miljonu dolāru maksimālo atalgojumu. 2023. gadā kļuva par NBA čempionu "Nuggets" sastāvā. Spēlējis Kanādas U16 izlasē. Kanādas basketbola izlases sastāvā piedalījās 2015. gada Panamerikas spēlēs Toronto, kur mājinieku sastāvā izcīnīja sudraba medaļu, piekāpjoties tikai Brazīlijas izlasei. Vikikrātuvē par šo tēmu ir pieejami multivides faili. Skatīt: Džamals Marijs. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)