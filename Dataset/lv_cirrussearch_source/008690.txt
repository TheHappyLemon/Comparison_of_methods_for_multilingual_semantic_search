Melnsils (arī Mellsils; lībiešu: Mustānum) ir ciems Talsu novada Rojas pagasta ziemeļos, Rīgas līča krastā. Izvietojies pie autoceļa P131 starp Melnsilupes un Ķilmiņupes ietekām līcī 22 km no pagasta centra Rojas, 53 km no novada centra Talsiem un 150 km no Rīgas. Melnsils ir vistālāk austrumos esošais Kurzemes lībiešu ciems. 19. gadsimtā visu apdzīvoto teritoriju gar Rīgas līča piekrasti no Sēņiem (apmēram 3 kilometrus no Kolkas uz Melnsila pusi) līdz pat Melnsilam sauca par Krustes ciemu. 1826. gadā šādu nosaukumu nesa visas sētas no Sēņu kalna līdz Dundagas un Ģipkas krustojumam. Tagad šajā vietā izšķir vairākas apdzīvotās vietas: Uši, Ēvaži (Kolkas pagastā), Aizklāņi un Melnsils. Melnsilā 19. gadsimta sākumā bijušas sešas sētas un krogs. 19. gadsimta beigās tur bija jau 63 saimniecības, pie mūsdienās izsīkušās Baķupītes grīvas bijusi kuģu būvētava. 1929. gadā šeit atradās Melnsila četrklasīgā skola. 1935. gada pavasarī ciemā bija 307 iedzīvotāji, no kuriem tikai 15 — lībieši. 1949. gadā tika dibināts zvejnieku artelis "Viļņu lauzējs". 1962. gadā Melnsila zvejnieku artelis "Viļņu lauzējs" apvienojās ar zvejnieku arteli "Staļina ceļš", izveidojot zvejnieku kolhozu "Banga". Melnsilā agrāk bija zivju apstrādes cehs, kā arī pasts. Melnsilā ir veikals un kempings pie jūras ar mini zoo un kafejnīcu, kā arī brīvā laika un jauniešu centrs. Esošajās robežās, pēc CSP un OSP datiem. «Vietvārdu datubāze: Informācija par Melnsilu». Latvijas Ģeotelpiskās informācijas aģentūra. Rojas novada teritorijas plānojums. Paskaidrojuma raksts[novecojusi saite] LĢIA vietvārdu datubāze «Tūrisms Ziemeļkurzemē. Melnsils». Arhivēts no oriģināla, laiks: 2017. gada 13. augustā. Skatīts: 2011. gada 7. jūlijā. “Slīteres nacionālais parks”, Lauku ceļotājs. ISBN 9984-9288-7-x. Arveds Švābe, Aleksandrs Būmanis, Kārlis Dišlers. Latviešu konversācijas vārdnīca, 3. sējums. Rīga : A. Gulbja apgāds, 1929. «Lībiešu krasts». Arhivēts no oriģināla, laiks: 2011. gada 22. jūlijā. Skatīts: 2011. gada 27. februārī. Skromule, Kristiāna (2013). "Kolektīvās saimniecības 1941.–1992. gadā". Talsu novada muzeja raksti 1: 209. ISBN 978-9934-14-008-2. Melnsila brīvā laika un jauniešu centrs OSP