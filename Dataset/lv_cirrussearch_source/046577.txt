Narvas rātsnams (igauņu: Narva raekoda) ir 17. gadsimtā celta vēlā baroka celtne, kas atrodas Igaunijā, Narvas pilsētā. Celta pēc Zviedrijas karaļa Kārļa XI iniciatīvas. Celtne tika sagrauta Otrā pasaules kara laikā. Tika atjaunota no 1960. līdz 1963. gadam, un ir viena no retajām Narvas vēsturiskajām celtnēm. Igaunijas PSR laikā ēkā atradās pionieru pils. Pretēji nosaukumam, Narvas rātsnamā mūsdienās neatrodas pilsētas pašvaldības iestādes. Vikikrātuvē par šo tēmu ir pieejami multivides faili. Skatīt: Narvas rātsnams.