Veronika Leika (angļu: Veronica Lake; dzimusi 1922. gada 14. novembrī, mirusi 1973. gada 7. jūlijā) bija amerikāņu aktrise. Leika vislabāk pazīstama ar femme fatale jeb "liktenīgās sievietes" lomām vairākās 1940. gadu film noir filmās. Pazīstamākās šādas filmas ir This Gun for Hire (1942), The Glass Key (1942) un The Blue Dahlia (1946). Piedalījusies arī komēdijās "Salivana ceļojumi" (1941) un I Married a Witch (1942), drāmā I Wanted Wings (1941), kara filmā So Proudly We Hail! (1943) un vesternā Ramrod (1947). Alkoholisma dēļ, 1940. gadu beigās Leikas karjera gāja uz leju. Karjeras norietā atveidojusi lomu mazbudžeta trillerī Footsteps in the Snow (1966) un šausmu filmā Flesh Feast (1970). Vikikrātuvē par šo tēmu ir pieejami multivides faili. Skatīt: Veronika Leika. IMDb profils (angliski) AllMovie profils (angliski)