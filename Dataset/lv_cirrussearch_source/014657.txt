Kvinna Fabreja (angļu: Quinn Fabray; dzimusi Lūsija Kvinna Fabreja (Lucy Quinn Fabray)) ir izdomāts tēls amerikāņu televīzijas seriālā "Radīti skatuvei" (Glee). Viņu attēlo aktrise Daiena Egrona. Pirmoreiz televīzijā K. Fabreja parādījās seriāla sērijā "Pilot" 2009. gada 19. maijā. Viņas tēlu izveidoja un tālāk attīstīja "Radīti skatuvei" veidotāji Raiens Mērfijs, Breds Falčuks un Jans Brennans. Kvinna Fabreja ir izdomātās Viljama Makinlija skolas karsēju komandas Cheerios bijusī kapteine un skolas ansambļa "Jaunais virziens" dalībniece. Ansamblim sākotnēji viņa pievienojās kā karsēju treneres Sjū Silvestras (attēlo Džeina Linča) spiedze, kā arī, lai būtu tuvumā savam puisim Finnam Hadsonam (attēlo Korijs Montīts). Pēc palikšanas stāvoklī K. Fabreja tiek izraidīta no karsēju komandas, tomēr saglabā savu vietu ansamblī. Seriāla pirmās sezonas beigās dzemdēto meitu Betu vēlāk adoptē Reičelas Berijas (attēlo Lija Mišela) bioloģiskā māte Šelbija Korkorana. Par lomas attēlošanu D. Egrona ir saņēmusi Ekrāna aktieru ģildes balvu kā daļa no aktieru sastāva, tāpat bijusi nominēta vairākām citām balvām. Fox profils (angliski) IMDb profils Arhivēts 2012. gada 27. novembrī, Wayback Machine vietnē. (angliski)