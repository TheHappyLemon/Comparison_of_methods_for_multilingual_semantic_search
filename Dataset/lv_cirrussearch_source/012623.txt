Patriks Ruā (franču: Patrick Roy, dzimis 1965. gada 5. oktobrī Kanādā) ir bijušais kanādiešu hokejists, vārtsargs, tagad treneris. Savas karjeras laikā Nacionālās hokeja līgas klubu Monreālas "Canadiens" un Kolorādo "Avalanche" sastāvā kļuvis par četrkārtēju Stenlija kausa ieguvēju. Kopš 2024. gada janvāra ir NHL komandas Ņujorkas "Islanders" galvenais treneris. 2006. gada 13. novembrī P. Ruā tika uzņemts hokeja Slavas zālē. Lielāko daļu savas karjeras (12 sezonas) spēlēja NHL klubā Monreālas "Canadiens", kopā ar kuru divas reizes izcīnīja Stenlija kausu. Pēc tam 8 sezonas aizvadīja citā NHL klubā Kolorādo "Avalanche" ar kuru arī izcīnīja divus Stenlija kausus. Kanādas izlases sastāvā piedalījies tikai 1998. gada Olimpiskajās spēlēs. Viņš joprojām ir bijis vienīgais spēlētājs NHL, kurš ir saņēmies Kona Smita balvu 3 reizes. Jau ilgstoši Ruā piederējis QMJHL klubs Kvebekas "Remparts", kuru sākot ar 2005.—06. gada sezonu Ruā arī trenēja. "Remparts" galvenais treneris viņš bija līdz pat 2012.—13. gada sezonas noslēgumam. 2013. gada maijā tika apstiprināts par NHL kluba Kolorādo "Avalanche" galveno treneri. Pēc sezonas beigām kā līgas labākais treneris ieguva Džeka Adamsa balvu. Par "Avalanche" galveno treneri strādāja līdz 2016. gada augustam, kad iesniedza atlūgumu. 2024. gada 20. janvārī NHL komanda Ņujorkas "Islanders" atlaida galveno treneri Leinu Lambertu no amata un nosauca Ruā par viņa pēcteci galvenā trenera amatā. https://sportacentrs.com/hokejs/nhl/20012024-patriks_rua_atgriezas_nhl_un_vadis_nujork Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Hockey-Reference profils (angliski) Patrika Ruā eliteprospects.com trenera profils (angliski)