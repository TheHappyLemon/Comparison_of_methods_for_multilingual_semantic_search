Kultūras un Zinātnes pils (poļu: Pałac Kultury i Nauki) ir ēka Varšavā, augstākā ēka Polijā un astotā augstākā ēka Eiropas Savienībā. Celtniecība sākta 1952. gada 2. maijā un pabeigta 1955. gada 22. jūlijā. Torņa smailes augstums — 231 metrs, torņa jumta augstums 188 metri. Tornī ir 42 stāvi, 3288 istabas un kopējā ēkas platība ir 123 084 m2. Augstceltne bija „dāvana no padomju ļaudīm” un to pēc padomju plāniem uzcēla 7000 celtnieki, no kuriem 3500 bija padomju celtnieki. Pirms 2000. gada sagaidīšanas ēkas tornī tika uzstādīti 6,3 metrus lieli pulksteņi. Arhitekturāli ēka ir līdzīga Maskavas pēckara Staļina augstceltnēm, kurā iekļauti poļu tradicionālās arhitektūras elementi. Mūsdienās ēkā atrodas biroji, izstāžu centrs, kinoteātris, muzejs, konferenču zāle 3000 cilvēkiem. Vietējie iedzīvotāji ēku uztver ar dalītām jūtām. To uzskata par padomju okupācijas simbolu un tā neiederas pārējā Varšavas centrā.[nepieciešama atsauce] Vikikrātuvē par šo tēmu ir pieejami multivides faili. Skatīt: Kultūras un Zinātnes pils. Encyclopædia Britannica raksts (angliski)