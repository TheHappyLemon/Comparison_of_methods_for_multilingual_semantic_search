Skaties arī jēdzienu ar līdzīgu nosaukumu: Sporta dzēriens. Enerģijas dzēriens ir dzēriens, kura sastāvā ir stimulanti, galvenokārt kofeīns, un kura izplatītāji apgalvo, ka tas sniedz gan psihisku, gan fizisku stimulāciju. Enerģijas dzērieni var būt gan gāzēti, gan negāzēti. Parasti tie ir bezalkoholiski, bet atsevišķi dzērieni var saturēt alkoholu. Ļoti daudzi enerģijas dzērieni satur lielu cukura vai citu saldinātāju daudzumu, dabiskus augu ekstraktus un aminoskābes. Lai gan sabiedrībā enerģijas dzēriens tiek skatīts kā spēcīgākas iedarbības preparāts par tradicionālajiem dzērieniem, piemēram, kafiju vai tēju, lielākā daļa no enerģijas dzēriena izraisītā efekta rodas tikai no tā sastāvā esošā kofeīna un cukura, bet efekts no citām tā sastāvdaļām ir maznozīmīgs. Tai skaitā kognitīvo spēju, uzmanības un reakcijas ātruma pieaugums rodas primāri tikai no kofeīna. Atsevišķi pētījumi gan pievērš uzmanību visu sastāvdaļu sinerģijai enerģijas nodrošināšanā. Parasti enerģijas dzērienu sastāvā ir kofeīns, taurīns, glikozes sīrups un B grupas vitamīni, bet tas bieži satur arī citus metilksantīnus, kā arī gvarānu, matē, žeņšeņu, ginku, karnitīnu, sukralozi, maltodekstrīnu un kreatīnu. Enerģijas dzērieni pastiprina organisma atūdeņošanos, tāpēc tos nevajadzētu lietot enerģijas palielināšanai intensīvās sporta aktivitātēs. Ir noskaidrots, ka enerģijas dzērieni ir bīstami, ja tos lieto lielā daudzumā kopā ar alkoholu — tie samazina alkohola reibuma sajūtu, palielinot pasākuma laikā izdzertā alkohola apjomu un līdz ar to alkohola pārdozēšanas risku. Kafija Sporta dzēriens McLellan TM, Lieberman HR (2012). "Do energy drinks contain active components other than caffeine?". Nutr Rev 70 (12): 730–44. doi:10.1111/j.1753-4887.2012.00525.x. PMID 23206286. (angliski) Van Den Eynde, F; Van Baelen, PC; Portzky, M; Audenaert, K (2008). "The effects of energy drinks on cognitive performance". Tijdschrift voor psychiatrie 50 (5): 273–81. PMID 18470842. (angliski) Alford, C.; Cox, H.; Wescott, R. (2001-01-01). "The effects of red bull energy drink on human performance and mood". Amino Acids 21 (2): 139-150. ISSN 0939-4451. PMID 11665810. (angliski) Enerģijas dzērieni - pātaga sirdij, la.lv. Atjaunots: 2013. gada 14. februārī. Enerģijas dzērieni un to spēka avoti Arhivēts 2011. gada 13. septembrī, Wayback Machine vietnē., espati.lv. Atjaunots: 2013. gada 14. februārī. Enerģijas dzērieni rada maldīgu priekšstatu par reibuma pakāpi, tvnet.lv. Atjaunots: 2013. gada 14. februārī.