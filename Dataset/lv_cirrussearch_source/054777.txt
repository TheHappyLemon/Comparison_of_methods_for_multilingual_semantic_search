Klevaņa (ukraiņu: Клевань) ir pilsēta Rivnes rajonā Rivnes apgabalā Ukrainas rietumos. Tās iedzīvotāju skaits 2001. gadā pēc Ukrainas tautas skaitīšanas datiem sasniedza 7470. Pirmās ziņas par apdzīvotu vietu Klevaņas teritorijā, Stublas upes krastos, ir no 12. gadsimta. Tolaik apmetni sauca par Kolivaņu (ukraiņu: Коливань). Pirmā Klevaņas rakstiskā pieminēšana parādās 1458. gadā kā Čartorisku ģimenes īpašums. 1654. gadā apdzīvotai vietai tika piešķirtas Magdeburgas tiesības, un 1940. gadā piešķirts pilsētas statuss. Klevaņa atrodas pie Stublas upes, 28 km uz ziemeļrietumiem no Rivnes un 50 kilometrus uz dienvidaustrumiem no Luckas. Klevaņā vērts apskatīt Klevaņas pils drupas. Pils celtniecība sākās 1475. gadā un tika pabeigta 1561. gadā. Pilsētā atrodas arī Dievmātes Pasludināšanas baznīca ar zvanu torni, kas celta ap 1630. gadu, kā arī Kristus Piedzimšanas baznīca, kas tika uzcelta 1777. gadā. Klevaņas dzelzceļa stacija savieno pilsētu ar apgabala administratīvo centru Rivni un Kiverciem. Netālu no Kļevanas atrodas arī koku ieskauts dzelzceļš, kas kļuvis pazīstams kā Mīlestības tunelis. Mihaels Fredriks Čartoriskis, Polijas-Lietuvas muižnieks, Klevaņas un Žukovas hercogs. «Klevan (Rivnes apgabals, Rivnes rajons)». weather.in.ua. Skatīts: 2012. gada 5. februāris. «Klevan». Attractions of Ukraine (Russian). photohunt.org.ua. Arhivēts no oriģināla, laiks: 2012. gada 10. aprīlī. Skatīts: 2012. gada 6. februāris. Kononov Sergey. Sights & Hotels in Ukraine. Kononov Sergey. 95. lpp. Danylo Husar Struk. Encyclopedia of Ukraine. University of Toronto Press, 1993. Murano, Grace."10 Most Fascinating Tunnels" Oddee, 25 June 2012. Retrieved: 23 August 2012. "Tunnel of love" Arhivēts 2013. gada 15. februārī, Wayback Machine vietnē. Tourism On The Edge, 8 August 2012. Retrieved: 23 August 2012.