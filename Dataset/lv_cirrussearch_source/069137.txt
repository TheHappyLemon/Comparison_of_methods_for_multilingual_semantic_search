Selemons Barega Širtaga (Selemon Barega Shirtaga; dzimis 2000. gada 20. janvārī) ir Etiopijas vieglatlēts, garo distanču skrējējs. Viņš ir 2020. gada vasaras olimpisko spēļu čempions 10 000 metru distancē, 2019. gada Pasaules čempionāta sudraba medaļnieks 5000 metros, 2023. gada Pasaules čempionāta bronzas medaļas ieguvējs 10 000 metros un 2022. gada pasaules čempions telpās 3000 metros. 2016. gada Pasaules U-20 čempionātā Bidgoščā izcīnīja zelta medaļu 5000 metru disatncē. 2017. gadā uzvarēja Āfrikas U-20 čempionātā 5000 metros un Pasaules U-18 čempionātā 3000 netros. 2017. gadā debitēja arī Pasaules čempionātā pieaugušajiem Londonā un 5000 metru distancē ieņēma piekto vietu. 2018. gadā Pasaules čempionātā telpās Birmingemā izcīnīja sudraba medaļu 3000 metru skrējienā. Tajā pašā gadā uzvarēja Dimanta līgas finālā Briselē 5000 metros, labojot pasaules rekordu U-20 vecuma grupā (12:43,02). 2019. gada Pasaules čempionātā Dohā ieguva sudraba medaļu 5000 metros, piekāpjoties tikai citam etiopietim Muktaram Edrisam. 2020. gada vasaras olimpiskajās spēlēs Tokijā uzvarēja 10 000 metru distancē, finišēdams pēc 27 minūtēm un 43,22 sekundēm. 2022. gada Pasaules čempionātā telpās Belgradā uzvarēja 3000 metros. Tajā pašā gadā pasaules čempionātā stadionā Jūdžīnā startēja gan 5000 m, gan 10 000 m, bet nespēja tikt pie godalgas, ieņemot attiecīgi 12. un 5. vietu. 2023. gada Pasaules čempionātā krosā ieguva sudraba medaļu komadu sacensībās. 2023. gada Pasaules čempionātā Budapeštā izcīnīja bronzas medaļu 10 000 metros. «Barega clocks 12:43.02 world U20 5000m record in Brussels – IAAF Diamond League». worldathletics.org (angļu). 2018. gada 1. septembris. Skatīts: 2023. gada 29. septembrī. «Etiopietis Barega Tokijā triumfē 10 000 metru distancē». sports.tvnet.lv. 2021. gada 30. jūlijs. Skatīts: 2023. gada 29. septembrī. «Barega upgrades to 3000m gold in Belgrade in one-two for Ethiopia». worldathletics.org (angļu). 2022. gada 22. marts. Skatīts: 2023. gada 29. septembrī. «Cheptegei joins all-time greats after winning third world 10,000m title in Budapest». worldathletics.org (angļu). 2023. gada 20. augusts. Skatīts: 2023. gada 29. septembrī. Vikikrātuvē par šo tēmu ir pieejami multivides faili. Skatīt: Selemons Barega. Olympedia profils (angliski) IAAF profils (angliski) IAAF Dimanta līgas profils (angliski)