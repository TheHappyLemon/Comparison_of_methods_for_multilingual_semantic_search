Ribnica-Damgartene (vācu: Ribnitz-Damgarten, kopš 2009. gada oficiāli Dzintara pilsēta Ribnica-Damgartene (vācu: Bernsteinstadt Ribnitz-Damgarten)) ir pilsēta Vācijā, Mēklenburgā-Priekšpomerānijā uz ziemeļaustrumiem no Rostokas pie Reknicas upes ietekas Ribnicas ezerā. Āmtes centrs. Dzintara rotaslietu ražošana. Dzintara muzejs. Brīvdabas muzejs. Vēsturiski attīstījusies kā divas atsevišķas pilsētas - Ribnica un Damgartene, apvienotas 1950. gadā. Ribnica vēsturiski Mēklenburgas, bet Damgartene - Pomerānijas sastāvā. 1934. gadā Ribnicā tika uzcelta hidroplānu rūpnīca Walter-Bachmann-Flugzeugbau KG. Vienlaicīgi Damgartenē tika izveidota gaisa spēku karabāze. Pēc Otrā pasaules kara no 1953. līdz 1993. gadam karabāzi izmantoja PSRS gaisa spēki. Damgartenē jaunības dienas pavadīja VDR funkcionārs Egons Krencs (Egon Krenz, 1937). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Ribnica-Damgartene.