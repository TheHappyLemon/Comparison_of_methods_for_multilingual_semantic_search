Orokjeta (filipīniešu: Lungsod ng Oroquieta, angļu: City of Oroquieta, sebuāņu: Dakbayan sa Oroquieta) ir pilsēta Filipīnās, Ziemeļmindanao reģionā, Rietummisamisas provinces galvaspilsēta un otra lielākā pilsēta. Atrodas provinces ziemeļaustrumos Boholas jūras Iliganas līča krastā. Pilsētā visbiežāk lietotā valoda ir sebuāņu valoda. Zināma vismaz kopš 1861. gada kā Lajavana (Layawan — ‘klaiņojoši dzīvnieki’), ko apdzīvoja galvenokārt ieceļotāji no Boholas. 1880. gadā Lajavanu izdalīja patstāvīgā municipalitātē un pārdēvēja tagadējā vārdā par godu pirmā draudzes mācītāja Tomasa Kasado dzimtajai vietai Spānijā. 1930. gadā Orokjeta kļuva par jaunizveidotās Rietummisamisas provinces galvaspilsētu. 1942. gadā Orokjetu nozīmēja par galvaspilsētu Brīvajām Filipīnām — Japānas karaspēka neieņemtajai un Filipīnu Savienības armijas kontrolētajai Mindanao teritorijas daļai; šeit ieradās prezidents Manuels Kesons pēc evakuācijas no Korrigedoras salas. 1970. gadā Orokjetai piešķīra pilsētas statusu. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Orokjeta. Encyclopædia Britannica raksts (angliski)