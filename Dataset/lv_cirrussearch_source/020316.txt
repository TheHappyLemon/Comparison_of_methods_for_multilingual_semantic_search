"Zilā marmora bumbiņa" (angļu: The Blue Marble) ir Zemes fotogrāfija, ko 1972. gada 7. decembrī plkst. 10.39 (UTC) no 45 tūkstošu kilometru liela attāluma uzņēma Apollo 17 apkalpes dalībnieki. Šī ir viena no slavenākajām fotogrāfijām, kā arī viena no nedaudzajām fotogrāfijām, kurā Zeme ir pilnībā apgaismota — astronautiem tās uzņemšanas brīdī Saule atradās aiz muguras. Astronautiem Zeme izskatījās pēc marmora bumbas, no kurienes arī radies fotogrāfijas nosaukums. Oficiālais NASA fotogrāfijai piešķirtais nosaukums ir AS17-148-22727. Sākotnēji fotogrāfija bija apgriezta otrādi. Fotogrāfija uzņemta ar 70 mm Hasselblad fotoaparātu ar 80 mm lēcu. NASA kā oficiālos fotogrāfijas autorus uzskata visus apkalpes dalībniekus — Jūdžīnu Sernanu, Ronaldu Evansu un Džeku Šmitu —, jo viņi visi misijas laikā uzņēma fotogrāfijas. Lai arī fotogrāfijas īstais autors nav zināms, tiek uzskatīts, ka to varētu būt uzņēmis Šmits. Petsko, Gregory A (2011). "The blue marble". Genome Biology 12 (4): 112. doi:10.1186/gb-2011-12-4-112.[novecojusi saite] «Apollo 17: The Blue Marble». ehartwell.com. 2007-04-25. Arhivēts no oriģināla, laiks: 2008-01-09. Skatīts: 2008-01-18. «Worth a thousand worlds». Geek Trivia (TechRepublic). 2005-12-06. Arhivēts no oriģināla, laiks: 2012-06-29. Skatīts: 2007-06-23. NASA Mapping Sciences Branch. Apollo 17 Index: 70 mm, 35 mm, and 16 mm Photographs, May 1974. 88. PDF. lpp. Apollo 17: The Blue Marble — InfoDabble