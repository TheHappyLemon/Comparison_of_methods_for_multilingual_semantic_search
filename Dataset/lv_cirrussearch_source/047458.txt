Getisburga (angļu: Gettysburg) ir apdzīvota vieta (mazpilsēta) Amerikas Savienotajās Valstīs, kas atrodas un kalpo par Ādamsa apgabala administratīvo centru Pensilvānijas štata dienviddaļā. 2016. gadā tajā dzīvoja aptuveni 7700 iedzīvotāji. Getisburga ir vairāk zināma kā vieta, kur Amerikas pilsoņu kara laikā 1863. gada jūlijā notika lielākā un asiņainākā militārā sadursme starp Savienības un Konfederācijas bruņotajām pusēm, kas kļuva pazīstama kā Getisburgas kauja, kur pēc trīs dienu ilgas konfrontācijas tā beidzās ar Savienības uzvaru un Konfederācijas jeb Dienvidu štatu spēku galīgo atkāpšanos no Ziemeļu štatu teritorijas. Tāpat pilsētas apkārtnē atrodas viena no ievērojamākajām ASV militārajām kapsētām — Getisburgas Nacionālā kapsēta, kurā ir galvenokārt apglabāti tie karavīri, kuri Getisburgas kaujas laikā krita pret Konfederācijas bruņotajiem spēkiem. Pateicoties Getisburgas vēsturiskajiem notikumiem, tajā mūsdienās ir attīstīta tūrisma nozare, kas ļauj cilvēkiem apskatīt vēsturisko kaujas lauku, piemiņas vietas un daudzus citus apskates objektus. Getisburgas kauja Getisburgas uzruna Vikikrātuvē par šo tēmu ir pieejami multivides faili. Skatīt: Getisburga. Encyclopædia Britannica raksts (angliski) https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022.