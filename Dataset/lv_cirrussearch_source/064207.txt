Felikss Sančess Bass (spāņu: Félix Sánchez Bas; dzimis 1975. gada 13. decembrī Barselonā) ir Spānijas futbola treneris. Kopš 2023. gada ir Ekvadoras futbola izlases galvenais treneris. Jau 20 gadu vecumā sāka strādāt kā FC Barcelona jauniešu treneris. 2006. gadā pārcēlās uz Kataru un pievienojās Aspire Academy. 2013. gadā viņš tika iecelts par Kataras U-19 izlases treneri un uzvarēja 2014. gada Āzijas U-19 čempionātā. Vēlāk vadīja Kataras U-20 izlasi. 2017. gada 3. jūlijā Sančess tika apstiprināts par Kataras izlases galveno treneri, nomainot amatā urugvajiešu speciālistu Horhi Fosati. No 2017. līdz 2020. gadam vienlaikus trenēja arī Kataras U-23 komandu. Sančesa vadībā Kataras izlase uzvarēja 2019. gada Āzijas kausā, uzvarot visās septiņās turnīra spēlēs un ielaižot tikai vienus vārtus — 3:1 uzvarā pār Japānu finālā. Tā paša gada maijā Felikss Sančess pagarināja līgumu līdz Katarā rīkotā 2022. gada FIFA Pasaules kausa beigām. Vadīja izlasi arī 2019. gada Copa América un 2021. gada CONCACAF Zelta kausā, kur tā spēlēja uzaicinātās komandas statusā. Zelta kausā nokļuva līdz pusfinālam, kur zaudēja ASV izlasei. 2021. gada FIFA Arābu kausā izcīnīja trešo vietu. 2022. gada FIFA Pasaules kausa izcīņā, ko rīkoja Katara, valstsvienība A grupā zaudēja visos mačos, kļūstot par sliktāko komandu rīkotājvalsti sacensību vēsturē. Sančesa līgums ar Kataru beidzās tā paša gada 31. decembrī un netika pagarināts. 2023. gada 11. martā Ekvadoras Futbola federācija savās sociālo mediju platformās paziņoja par Sančesa iecelšanu par Ekvadoras futbola izlases galveno treneri. Kataras U-19 izlase Āzijas U-19 čempionāts: 2014 Kataras izlase Āzijas kauss: 2019 «Fèlix Sánchez, de la cantera culé a la catarí». sport.es (spāņu). 2013. gada 27. novembrī. Skatīts: 2022. gada 6. novembrī. «Felix Sanchez replaces Jorge Fossati as Qatar coach». goal.com (angļu). 2017. gada 3. jūlijā. Skatīts: 2022. gada 6. novembrī. «Felix Sanchez extends contract as Qatar coach until 2022». beinsports.com (angļu). 2019. gada 6. maijā. Skatīts: 2022. gada 6. novembrī. https://theathletic.com/4046326/2022/12/30/qatar-sanchez-world-cup/ https://www.instagram.com/reel/CpqDsf7pckf/?utm_source=ig_web_copy_link Vikikrātuvē par šo tēmu ir pieejami multivides faili. Skatīt: Felikss Sančess Bass. WorldFootball profils (angliski) Transfermarkt trenera profils (angliski)