Vīriešu BMX riteņbraukšanas sacensības 2008. gada Olimpiskajās spēlēs norisinājās 20. un 22. augustā Laošaņas BMX laukā. Sacensībās uzvarēja Latvijas sportists Māris Štrombergs, sudrabu ieguva Maiks Dejs (ASV) un bronzu — Donijs Robinsons (ASV). Šī bija pirmā reize Olimpisko spēļu vēsturē, kad notika sacensības BMX riteņbraukšanā. Latviju sacensībās pārstāvēja trīs sportisti — M. Štrombergs (zelts), Artūrs Matisons (pusfināls) un Ivo Lakučs (ceturtdaļfināls).