Tambova (krievu: Тамбо́в) ir pilsēta Tambovas apgabalā Krievijā, Tambovas apgabala administratīvais centrs. Pilsēta atrodas Cnas upes krastos (Volgas baseins), pie federālā autoceļa R22 "Kaspija" 482 km uz dienvidaustrumiem no Maskavas. Pilsētā 2015. gadā dzīvoja 288,9 tūkstoši iedzīvotāju. Tambova administratīvi veidojas no 3 pilsētas rajoniem: Ļeņina rajons (37,1 tūkst. iedz.), Oktobra rajons (151 tūkst. iedz.), Padomju rajons (89,4 tūkst. iedz.) Dibināta 1636. gadā, kad uz robežas ar Nogaju ordu pēc holandiešu inženiera Johana Rodenburga projekta krievi stepē uzcēla 25 km garu zemes valni starp Kozlovas cietoksni un Čelnovajas upi. 1711. gadā kļuva par Pētera I izveidotās Azovas guberņas centru, no 1725. gada Voroņežas guberņas sastāvā. Tambovas klimats ir mēreni kontinentāls, tajā labi izteikti visi gadalaiki. Janvāra vidējā temperatūra ir ap -9 °C, bet jūlija - ap +20 °C. Gada vidējā gaisa temperatūra ir +5,7 °C. Gada nokrišņu daudzums var būt no 250 līdz 700 mm, vairāk nekā puse no tiem izkrīt siltajā gadalaikā. Galvenais vēju virziens ir dienvidu, dienvidrietumu. Tā vidējais ātrums ir 3,4 m/s. Gaisa mitrums: 75%. https://www.citypopulation.de/en/russia/cities/central/; pārbaudes datums: 27 septembris 2022. onlinetambov.ru Brian Davies. Warfare, State and Society on the Black Sea Steppe, 1500-1700. Vikikrātuvē par šo tēmu ir pieejami multivides faili. Skatīt: Tambova. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)