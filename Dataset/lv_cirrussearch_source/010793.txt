Mark IV bija Mark klases smagais tanks (Mark I tālāka modifikācija), ražots kopš 1917. gada līdz 1918. gada rudenim. Pirmie 200 tanki tika nosūtīti uz fronti 1917. gada 1. aprīlī. Kaujā pirmo reizi piedalījās 1917. gada novembra beigās pie Kambrē (Battle of Cambrai), pēc tam kaujās pie Ipras un Mesinas. Raksturīga silueta rombveida forma (skatoties no sāniem), zems smaguma centrs, kāpurķēdes gāja pa visa tanka silueta perimetru, ieroči izvietoti grozāmās ligzdās — sponsonos — tanka sānos. Prototips izstrādāts 1916. gada vēlā rudenī. Apbruņots ar 6 mārciņu Hotchkiss lielgabaliem, 303 Lewis MG, Hotchkiss un Vickers MGs ložmetējiem (vēlāk 303 Lewis MG uz visiem tankiem nomainīja pret Hotchkiss). Pirmo reizi tanka motoram tika piemontēts trokšņu slāpētājs. Salīdzinot ar iepriekšējiem modeļiem, ievērojami uzlabota salona ventilācija. Pirmajos modeļos dzinēja jauda bija 105 ZS, kas izrādījās nepietiekama, tāpēc vēlāk tanku ražoja ar 125 ZS motoru. 1917. gadā tika izveidota pagarinātā versija "Ložņa" jeb Mark IV (T) (Mark IV Tadpole), aizsarggrāvju pārvarēšanai. Tā kā Vācijas impērijas armija sāka aktīvi izmantot sagūstītos tankus un ražot pati savus, Mark IV (F) (Mark IV Female) tika aprīkots ar papildus bruņojumu (lielgabalu) - Mark IV (H) ("Mark IV Hermaphrodite"). Sāka ražot arī remonta mašīnas versiju Mark IV (TT) (Mark IV Tank Tenders). Kopā saražoja 1220 eksemplāru - 420 M (male), 595 F (female) un 205 remonta mašīnu. Aptuveni 1000 tankus saražoja Metropolitan Carriage Wagon & Finance Co, bet pārējos William Foster & Co. rūpnīcā Linkolnā u.c. (Wm Beardmore & Co., Mirrlees, Watson & Co u.c.). QF 6 pounder 6 cwt Hotchkiss. Vikikrātuvē par šo tēmu ir pieejami multivides faili. Skatīt: Mark IV. Encyclopædia Britannica raksts (angliski) Fletcher David. British Mark IV Tank. Osprey Publishing, 2007, ISBN 978-1-84603-082-6