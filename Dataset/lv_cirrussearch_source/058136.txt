2021. gada Milāna—Sanremo bija šosejas riteņbraukšanas viendienas sacensības, kas notika 20. martā. Tā bija 112. reize, kad notikušas Milāna—Sanremo sacensības un tās bija sestās sacensības 2021. gada UCI Pasaules tūres kalendārā. Pēc tam, kad COVID-19 pandēmijas dēļ 2020. gada sacensības tika pārceltas uz rudeni, 2021. gadā sacensības atgriezās ierastajā laikā marta vidū ar tradicionālo maršrutu. 299 km garās sacensības Itālijas ziemeļos sākās Lombardijas galvaspilsētā Milānā. Distancē bija iekļauti vairāki kalni, pēdējais no tiem Podžo di Sanremo distances pēdējos 10 kilometros pirms līdzena finiša Via Roma ielā Sanremo, Ligūrijas reģionā Vidusjūras krastā. Pelotonam tuvojoties Podžo virsotnei, vairāki uzbrukumi izveidoja izlases grupu, kurā bija vairāki pirmsstarta favorīti, ieskaitot galvenos trīs — iepriekšējā gada uzvarētāju Vautu van Ārtu (Jumbo–Visma), 2019. gada uzvarētāju Žiljēnu Alafilipu (Deceuninck–Quick-Step) un Matjē van der Pūlu (Alpecin–Fenix). Pēdējos trijos kilometros Jaspers Steivens (Trek–Segafredo) veica vēlu uzbrukumu Podžo nobrauciena apakšā un noturēja pārsvaru pār favorītiem līdz pat finišam, gūsto savu pirmo uzvaru klasiku pieminekļos, Beļģijas pārstāvim uzvarot otro gadu pēc kārtas. Sprintā par otro vietu uzvarēja Keilebs Jūans (Lotto–Soudal), pārspējot van Ārtu. Tā kā Milāna—Sanremo bija UCI Pasaules tūres sacensības, visas 19 UCI WorldTeam komandas tika ielūgtas un dalība tām bija obligāta. Ielūgumus saņēma arī divas labākās 2020. gada sezonas UCI ProTeam komandas, Alpecin–Fenix un Arkéa–Samsic. Vēl četras UCI ProTeam komandas saņēma ielūgumu, veidojot 25 komandu pelotonu. Katra komanda pieteica septiņus braucējus; kopā startēja 175 braucēji, no kuriem finišēja 169, bet trīs nestartēja. «The UCI reveals the 2021 calendars for the UCI WorldTour and UCI Women’s WorldTour». UCI. Skatīts: 2020. gada 25. oktobris. Stephen Farrand. «Milan-San Remo forced to find new inland route after coastal towns refuse race». CyclingNews, 2020. gada 28. jūlijs. Skatīts: 2021. gada 20. marts. Barry Ryan. «Milan-San Remo 2021 - Preview». CyclingNews, 2021. gada 17. marts. Skatīts: 2021. gada 20. marts. Matt de Neef. «Preview: Your guide to the 2021 Milan-San Remo». CyclingTips, 2021. gada 18. marts. Skatīts: 2021. gada 20. marts. «Stuyven surges on run-in to win Milan-San Remo». CyclingNews. 2021. gada 20. marts. Skatīts: 2021. gada 20. marts. Daniel Ostanek. «Alpecin-Fenix all but seal Tour de France invite after topping latest Europe Tour rankings». CyclingNews, 2020. gada 27. oktobris. Skatīts: 2020. gada 23. decembris. «Wild Cards». 2021 Milan–San Remo. RCS Sport. 2021. gada 10. februāris. Arhivēts no oriģināla, laiks: 2021. gada 2. marts. Skatīts: 2021. gada 3. marts. «The 112th Milano-Sanremo: provisional entry list announced». 2021 Milan–San Remo. RCS Sport. 2021. gada 17. marts. Skatīts: 2021. gada 20. marts. «Milano–San Remo 2021 Startlist». 2021 Milan–San Remo. Tissot Timing. 2021. gada 20. marts. Skatīts: 2021. gada 20. marts. ProCyclingStats profils Oficiālā tīmekļa vietne ProCyclingStats profils Veidne:2021 UCI World Tour