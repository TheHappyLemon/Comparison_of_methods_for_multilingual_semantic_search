Ilmārs Verpakovskis (dzimis 1958. gada 15. oktobrī, miris 2022. gada 5. februārī) bija Latvijas futbolists un treneris. Viņš ir tēvs vienam no visu laiku labākajiem latviešu futbolistiem Mārim Verpakovskim. Karjeras lielāko daļu pavadīja futbola klubā Liepājas "Zvejnieks", bija komandas līderis un ilggadējais kapteinis. Vienu sezonu aizvadījis kā Rīgas "Daugavas" meistarkomandas spēlētājs (1989). Ilmārs Verpakovskis aizvadījis 3 spēles Latvijas futbola izlasē no 1991. līdz 1992. gadam, kurās vārtus nav guvis. Bijis arī FK Liepājas Metalurgs komandas treneris. Kad Māris Verpakovskis tika uzaicināts spēlēt Kijevas "Dinamo", Ilmāram tika piedāvāts strādāt "Dinamo" jaunatnes futbola sistēmā. Sarunā ar "Kurzemes Vārdu" Ilmārs Verpakovskis teica, ka vislielāko iespaidu atstājusi "Dinamo" futbola saimniecība. Viņaprāt, gan pieaugušo, gan jaunatnes komandu treniņu bāzēs ir viss, līdz pat sīkumiem, kas nepieciešams treniņiem un atpūtai. Miris 2022. gada februārī 63 gadu vecumā. «Līdzjūtība Ilmāra Verpakovska tuviniekiem un talanta cienītējim». Latvijas Futbola federācija. «Latvijas futbola leģenda Māris Verpakovskis». sports.tvnet.lv. Skatīts: 2019. gada 29. oktobrī. «Laikraksts "Kurzemes Vārds", 2003. gada 17. decembris». https://www.kurzemes-vards.lv. Arhivēts no oriģināla, laiks: 2019. gada 29. oktobrī. Skatīts: 2019. gada 29. oktobrī. Transfermarkt profils lff.lv profils