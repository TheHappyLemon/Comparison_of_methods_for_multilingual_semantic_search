Mazā Jugla (vācu: Kleine Jägel) ir upe Latvijā. Pēc LĢIA datiem, sākas Ogres novada Taurupes pagastā, tā Z daļā, 1 km uz ziemeļiem no Lūšu mājām apkārtnes mežu meliorācijas novadgrāvju sistēmās un beidzas, satekot ar Lielo Juglu. Tek caur Ogres, Salaspils un Ropažu novadiem, lejtecē pa Garkalnes un Stopiņu pagastu robežu. Praktiski visu tecējumu upe tek pa Viduslatvijas zemieni — Madlienas nolaidenumu un tālāk pa Ropažu līdzenumu, tikai augšgals atrodas Vidzemes augstienes Piebalgas paugurainē, kur saucas arī Paunēnupīte, bet lejtece pie saplūšanas ar Lielo Juglu iesniedzas Piejūras zemienes Rīgavas līdzenumā. Mazās Juglas izteka atrodas 130 m vjl (pēc citiem avotiem 95, 119 vai pat 212 un 215 m vjl., atkarīgs no izvēlētās iztekas vietas), bet ieteka 0,1 m vjl. Upe ir līkumota, ar vairākām krācēm un aizsprostiem, tek caur daudziem mežu masīviem, vietām krastos nelieli smilšakmens un dolomīta atsegumi. Vietām upes tecējums ir rāmāks. Uz upes ir izbūvēta Dobelnieku HES. Agrāk uz upes bija arī Augstpriedes HES; no tās vairs palikušas tikai drupas un krāces. Hidroloģiski Mazā Jugla ir saistīta arī ar Plaužu un Pečoru ezeriem. Pie ietekas Juglas ezerā satek ar Lielo Juglu, veidojot Juglas upi, kuras sanesas kā abu Juglu kopīga delta iespiežas ezerā. Upe ir iecienīta ūdenstūristu vidū. Lielākoties tā ir laivojama augsta ūdenslīmeņa periodos un pēc spēcīgām, ilgstošām lietusgāzēm. Parasti, atkarībā no ūdens daudzuma un līmeņa, ūdenstūristi dodas lejup pa upi no Kastrānes, kur upes platums sasniedz 10 m, Suntažiem vai Juglas ciema līdz Tīnūžiem, bet zema ūdens laikā, kad laivas vietām jāvelk, no Turkalnes līdz Līčiem. Upē var gadīties pāri tai pārkrituši koki un sanesumi, to šķērso daudzi tilti un aizsprosti. Pēc 20. gadsimta vidus datiem, upē mīt līdakas, asari, raudas, augštecē vēži. Diedziņš Upespils Ķieģeļceplis Suntaži Jugla (Suntažu pagasts) Turkalne Tīnūži Ceplīši Dobelnieki Salenieki Upeslejas Līči Tiltiņš Suntažu pagastā Mazā Jugla pie Kranciema Koku sanesums Mazajā Juglā Bijušo ūdensdzirnavu vietā pie Tēraudiem Palu ūdeņi pie Ķoderu pilskalna Latvijas garākās upes LĢIA karte Latvijas ģeogrāfijas atlants. "Jāņa sēta", 2020 «Laivas. Mazā Jugla». Arhivēts no oriģināla, laiks: 2022. gada 6. februārī. Skatīts: 2022. gada 6. februārī. Upes.lv Mazā Jugla Latvijas padomju enciklopēdija. 6. sējums. Rīga : Galvenā enciklopēdiju redakcija. 525. lpp. Latvijas PSR mazā enciklopēdija. 1. sējums. Rīga : Izdevniecība "Zinātne".  713. lpp. «Laivošana pa Mazo Juglu». Arhivēts no oriģināla, laiks: 2016. gada 21. martā. Skatīts: 2016. gada 15. aprīlī. Upesoga. Juglu kartes.