Bajas ezers (angļu: Laguna de Bay, filipīniešu: Lawa ng Bay) ir saldūdens ezers Filipīnās, valsts lielākais ezers. Izvietojies Lusonas salas dienviddaļā, dienvidaustrumos no Manilas. Administratīvi ietilpst Kalabarsonas reģiona Lagunas un Risalas provincēs un Galvaspilsētas reģiona Muntinlupas un Tagigas pilsētu teritorijā. Izveidojies apdzisuša vulkāna kalderā, veido kriptodepresiju. Ezeram ir W burta forma, ko veido divas no ziemeļiem ezerā iestiepušās pussalas un Talimas sala. Ezeram 21 pieteka, notece pa Pasigas upi uz Manilas līci. Ezers ir primārais saldūdens zivju ieguves avots Filipīnās. Nosaukums cēlies no Bajas pilsētas ezera dienvidu krastā un spāņu valodas vārda laguna, ar ko apzīmē arī saldūdens ezerus. «Baja ezers». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 86. lpp. Vikikrātuvē par šo tēmu ir pieejami multivides faili. Skatīt: Bajas ezers.