Arstarulsmirus Arsujumfus Tarus (dzimis Gustavs Butelis 1978. gada 19. jūnijā Rīgā), pazīstams arī kā Gustavo, ir latviešu reperis, mūzikas producents un raidījumu vadītājs. Gustavs ir mācījies Rīgas 84. vidusskolā, 2. un 9. maiņu vidusskolā, Rīgas lietišķās mākslas koledžā un Pāvula Jurjāna bērnu mūzikas skolā. Viņš sāka muzicēt 1995. gadā, kad tika nodibināta grupa Fact, kurā bija galvenā persona, rakstīja pilnīgi visus tekstus un darīja vēl daudz ko citu. Grupas izveidošanos noteica dziedātāja ģimenes pārvākšanās uz centru un ar to saistītā skolas maiņa. Jaunajā skolā tika satikti nākamie grupas biedri. Viņš sāka nodarboties ar dažādiem ekstrēmajiem sporta veidiem un tad jau vēlāk arī sākās muzicēšana, un sevi bez hiphopa Gustavo nespēj iedomāties. Grupas pastāvēšanas laikā ierakstīja un izdeva debijas albumu "Fact", kā arī trīs singlus: "Creepin’ Shadows", "3 Times Knowing", "My Riga". 1998. gadā izveidoja kolektīvu "Rool Makaz", kurā piedalījās 9 cilvēki. Tika sarakstīts un noproducēts pilns albums, kurš tā arī netika izdots nesaskaņu dēļ ar menedžmentu. 2000. gadā Gustavs producēja Ozola debijas singlu "Neko 2005", kā arī daļu no Ozola debijas albuma "Cieņa un mīlestība". Savu solo karjeru viņš uzsāka pēc Fact pilnīgas izjukšanas, un tikai 2002.gadā, pēc 2-3 gadu ilgas klusēšanas, iznāca maksisingls, kas ir ievads albumam "Beidzot!", kurš iznāca 2004. gadā. Tajā stāstīts par notikušo pēdējos gados Gustavo dzīvē. 2006. gadā mūziķis izdeva otro albumu "Pa pāris pantiem/Viesības viesnīcā". Rakstījis mūziku un vārdus vairākām teātra izrādēm. Producējis Prāta Vētras 2008. gada albumu "Tur kaut kam ir jābūt". Gustavo ir pieckārtējs Latvijas Mūzikas ierakstu gada balvas ieguvējs. Gustavo ir piedāvājis trīs singlus no sava topošā albuma "3. elpa" - "Plus/mīnuss", "Par citu meiteni" un "Mūsu soļi". Visas trīs dziesmas ieguva lielu popularitāti, iekļūstot vairākos Latvijas radiostaciju topos. "Mūsu soļi" arī tika atzīta par basketbola kluba Rīgas "VEF" oficiālo himnu. Albuma prezentācija notika 2009. gada 10. decembrī klubā "Essential". 30. martā Gustavo paziņoja, ka albums tiks izdots maijā, pateicoties O!Kartes atbalstam. Aprīlī viņš uzrakstīja tekstu, noproducēja un arī pats piedalījās vienā pantā grupas Camillas dziesmā "Mainīt pasauli", kurai arī tika uzfilmēts videoklips. Sākot ar 1997. gadu spēlēja kā dīdžejs klubos. Reperis ierunāja galvenā varoņa balsi latviešu valodā dublētajā 2004. gada animācijas filmā "Haizivs stāsts". 2009. gadā mūziķis piedalījās piedzīvojumu ekspedīcijā "1000 jūdzes Indijā". Mūziķis arī kopā ar Žaku vada Radio Naba raidījumu "Pierasti Ieraksti". Viņš arī 1997. gadā kopā ar Ozolu vadīja ekstrēmo sportu TV raidījumu "Extreme". Beidzot! (2004) Pa pāris pantiem / Viesības viesnīcā (2006) 3. elpa (2010) Pilsētas portāls (2011) Skatu punkti (2020) Tagad tikai sākās (2023) Jau-tā-jums (2002) Jau-tā-jums (pied. Žaks) E.V.I.T.A. (pied. Čižiks) Taisnā tiesa (pied. Čižiks) No lūpām lasi (pied. Vlady no Kasta) Mūsu soļi Paldies, ka esat! Ozols — Bokss (pied. Gustavo un Astra) Prāta Vētra — Tur kaut kam ir jābūt (pied. Gustavo) Pikaso — Esi brīvs (pied. Gustavo un R-viss) Camillas — Mainīt pasauli (pied. Gustavo) Fact — Creepin' Shadows Hip Hop.lv — Aka Hip Aka Hop 2004: "Šāda veida ainas" (hip hop dziesma) 2004: Beidzot! (hip hop albums) 2006: "No lūpām lasi" (kopā ar Vlady) (deju mūzikas, hip hop vai r'n'b dziesma) 2006: Pa pāris pantiem/Viesības viesnīcā (deju mūzikas, hip hop vai r'n'b albums) 2007: "Esi brīvs" (kopā ar Pikaso (reperis) un R-Viss) (mūzikas video klips) 2010: Trešā elpa (hip hop albums) 2010: "Mūsu soļi" (mūzikas video klips) 2003: "Zaudētās tiesības" (kopā ar Mirdzu Zīveri) (hip hop dziesma) 2007: "No lūpām lasi" (kopā ar Vlady) (mūzikas video klips) 2010: "Mainīt pasauli" (kopā ar Camillas) (mūzikas video klips) 2010: "Kur ir mana galodiņa" (kopā ar Čižiks) (labākā dziesma) «Kas ir isidioloģija». Arhivēts no oriģināla, laiks: 2016. gada 4. martā. Skatīts: 2015. gada 16. decembrī. «Arstarulsmirus atvadās no Gustavo». Diena.lv. Skatīts: 2014. gada 9. martā. «Skatuve kā piecstāvu māja. Intervija ar hiphopa mākslinieku Gustavo». www.diena.lv. Skatīts: 2022-09-18. Gita Liepiņa. ««Prāta vētras» balādes zem Gustavo hiphopa tupeles». nra.lv, 19.05.2008..[novecojusi saite] «Gustavo piedāvā pirmo singlu no gaidāmā albuma». Apollo. 16.01.2009. Arhivēts no oriģināla, laiks: 29.05.2009. Skatīts: 12.01.2010. «Gustavo piedāvā otro singlu no topošā albuma». Apollo. 17.04.2009. Arhivēts no oriģināla, laiks: 16.04.2010. Skatīts: 12.01.2010. «Gustavo singls «Mūsu soļi» — «VEF Rīga» himna». Apollo. 16.10.2009. Arhivēts no oriģināla, laiks: 16.04.2010. Skatīts: 12.01.2010. «Gustavo noslēguma koncerts jau rīt». Apollo. 09.12.2009.[novecojusi saite] «Gustavo atklāj, kad iznāks 3. Elpa». draugiem.lv. 30.03.2010. Arhivēts no oriģināla, laiks: 14.04.2010. Skatīts: 10.04.2010. «Camillas un Gustavo par pasaules mainīšanu». draugiem.lv. 08.04.2010. Arhivēts no oriģināla, laiks: 12.04.2010. Skatīts: 10.04.2010. «Par ko stāsta "Haizivs stāsts"?». TVNET. 02.03.2005. Artis Svoks. «Mūziķi Gustavo un Dons dodas jaunajā 1000 jūdžu ekspedīcijā uz Indiju.». CLUB.LV, 16.03.2009.. Arhivēts no oriģināla, laiks: 10.03.2009. Skatīts: 31.08.2009. Oficiālā mājaslapa