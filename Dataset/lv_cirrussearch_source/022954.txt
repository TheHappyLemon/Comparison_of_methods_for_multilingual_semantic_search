Kevins Jans Magnusens (dāņu: Kevin Jan Magnussen; dzimis 1992. gada 5. oktobrī) ir dāņu autosportists. Pašlaik (2022) startē Formula 1 čempionātā Haas F1 komandas sastāvā. Viņa tēvs Jans Magnusens arī ir bijis Formula 1 pilots. 2008. gadā debitējis autosacīkstēs. 2013. gadā uzvarēja Formula Renault 3.5 Series sacensību seriālā. 2013. gada 14. novembrī tika paziņots, ka Magnusens 2014. gada sezonā būs viens no diviem McLaren komandas pilotiem. Sezonas pirmajā posmā Austrālijā izcīnīja 2. vietu (sacīkstē finišēja 3. vietā, taču vēlāk tika diskvalificēts Daniels Rikardo), tādējādi kļūdams par pirmo debitantu pēc Luisa Hamiltona, kas pirmajā sacīkstē F1 izcīnījis vietu uz goda pjedestāla. Tāpat Magnusens uzstādīja labāko rezultātu starp visiem Dānijas pilotiem F1 vēsturē. 2015. gada sezonā Magnusenu McLaren komandā nomainīja Fernando Alonso, un viņš kļuva par komandas rezerves un testpilotu. Piedalījās vienā posmā (Austrālijas Grand Prix), lai aizstātu savainoto Alonso, taču dzinēja defekta dēļ iesildīšanās aplī nespēja startēt sacīkstē. 2016. gada sezonā pārtāvēja Renault komandu, piedaloties 21 posmā un sakrājot 7 ieskaites punktus. 2017. gadā sāka startēt Haas F1 komandā. Ar 19 punktiem sezonā ieņēma 14. vietu kopvērtējumā. 2018. gada sezonā iekrāja 56 punktus un izcīnīja 9. vietu kopvērtējumā. 2020. gada sezonas beigās kopā ar komandas biedru Romēnu Grožānu atstāja komandu. 2021. gadā startēja IMSA SportsCar Championship sacensībās, pārstāvot Chip Ganassi Racing. Viņš uzvarēja vienā sacīskstē un sezonu noslēdza 7. vietā kopvērtējumā. Piedalījās vienā IndyCar Series posmā, lai aizvietotu savainotu pilotu. 2021. gadā piedalījās arī Lemānas 24 stundu sacīkstēs, starējot kopā ar tēvu Janu Magnusenu un Andersu Fjordbaku High Class Racing komandā un ieņemot 29. vietu. Pēc Krievijas iebrukuma Ukrainā Haas F1 komanda lauza līgumu ar krievu autosportistu Ņikitu Mazepinu un viņa vietā par pilotu apstiprināja Magnusenu. Jau savā pirmajā sacīkstē pēc atgriešanās Bahreinas Grand Prix izcīnīja 5. vietu. Andrew Benson. «McLaren and Magnussen come full circle». BBC Sport (BBC), 2010-03-19. Skatīts: 2010-03-21. «Rosberg wins as Hamilton and Vettel go out in Australia». Yahoo! Eurosport (TF1 Group). Reuters. 2014. gada 16. marts. Arhivēts no oriģināla, laiks: 2014. gada 16. martā. Skatīts: 2014. gada 16. marts. Ben Hamilton. «Magnificent Magnussen finishes third in Aussie GP». The Copenhagen Post (Ejvind Sandal; CPHPOST.DK ApS), 2014. gada 16. marts. Arhivēts no oriģināla, laiks: 2014. gada 23. oktobrī. Skatīts: 2014. gada 16. marts. «Grosjean and Magnussen announce they are to leave Haas at the end of 2020». formula1.com (angļu). 2020. gada 22. oktobris. Skatīts: 2022. gada 2. aprīlis. «2021 Le Mans results». fiawec.com (angļu). Skatīts: 2022. gada 2. aprīlis. «"Haas" komandā šosezon startēs Magnusens». sportacentrs.com. 2022. gada 9. marts. Skatīts: 2022. gada 2. aprīlis. Vikikrātuvē par šo tēmu ir pieejami multivides faili. Skatīt: Kevins Magnusens. Oficiālā tīmekļa vietne (angliski)