Džons Hauards Kārpenters (angļu: John Howard Carpenter; dzimis 1948. gada 16. janvārī) ir amerikāņu kinorežisors, scenārists, producents, aktieris un komponists. Lai gan Kārpenters strādājis vairākos filmu žanros, vislabāk viņš pazīstams ar savām šausmu, asa sižeta un zinātniskās fantastikas filmām no 70. un 80. gadiem. Kārpenters tiek dēvēts par vienu no labākajiem šausmu žanra kinorežisoriem. Lielākā daļa Kārpentera filmu sākotnēji bija komerciāli neveiksmīgas un kritiķu neatzītas, izņemot filmas "Helovīns" (1978), The Fog (1980), "Bēgšana no Ņujorkas" (Escape from New York, 1981) un Starman (1984). Vairums Kārpentera 70. un 80. gadu filmu, kā Dark Star (1974), Assault on Precinct 13 (1976), "Radījums" (1982), "Kristīne" (Christine, 1983), "Lielais tracis mazajā Ķīnā" (1986), Prince of Darkness (1987), They Live (1988) un "Vājprāta rīklē" (1994), ir kļuvušas par kulta filmām. Kārpenters ir arī mūzikas autors vairums savām filmām. Bijis komponists un izpildproducents filmai "Helovīns" (2018). Jason Zinoman. «A Lord of Fright Reclaims His Dark Domain». The New York Times (en-US), 2011-06-24. ISSN 0362-4331. Skatīts: 2022-06-05. Vikikrātuvē par šo tēmu ir pieejami multivides faili. Skatīt: Džons Kārpenters. IMDb profils (angliski) AllMovie profils (angliski) Box Office Mojo profils (angliski) Brockhaus Enzyklopädie raksts (vāciski) Encyclopædia Universalis raksts (franciski) Zinātniskās fantastikas enciklopēdijas raksts (angliski)