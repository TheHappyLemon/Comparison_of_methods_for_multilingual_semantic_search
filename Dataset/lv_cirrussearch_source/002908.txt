Alberto Akvilani (itāļu: Alberto Aquilani; dzimis 1984. gada 7. jūlijā Romā, Itālijā) ir itāļu futbolists, pussargs. Pašlaik (2017) pārstāv Itālijas Serie A klubu "U.S. Sassuolo Calcio". 2001. gadā, kad Akvilani bija 16 gadu vecs, viņam līgumus piedāvāja Premjerlīgas klubi Londonas "Chelsea" un Londonas "Arsenal". Tos gan viņš noraidīja, turpinot spēlēt AS Roma jauniešu komandā. A sērijā Akvilani debitēja astoņpadsmit gadu vecumā, 2003. gada 10. maijā, trenera Fabio Kapello vadībā mačā pret "Torino". 2003./2004. gada sezonā viņš tika izīrēts B sērijas klubam Triestina pieredzes uzkrāšanai. Atgriežoties Romas klubā, Akvilani visai ātri ieguva vietu komandas sākumsastāvā. 2005./2006. gada sezonā viņš guva komandas otros vārtus Romas derbijā pret "Lazio", ko "AS Roma" uzvarēja, tādējādi iegūstot A Sērijas rekordu visvairāk uzvarētajos mačos pēc kārtas. Nākamā sezonā Akvilani nebija veiksmīga, jo savainojuma dēļ nācās izlaist vairākus mēnešus. Viņš sastāvā atgriezās vien 2007. gada maijā, kad piedalījās trīs mačos sezonas noslēgumā. Ar traumām Akvilani mocījās arī nākamos divus gadus. 2009. gada 26. maijā pussargs pagarināja līgumu ar "AS Roma" līdz 2013. gadam. 2009. gada 5. augustā "Liverpool" paziņoja, ka ir vienojušies ar "AS Roma" par Akvilani pāreju uz angļu klubu. Viņš parakstīja piecu gadu līgumu ar Liverpūles komandu. "Liverpool" par spēlētāja iegādi samaksāja 20 miljonus eiro. Akvilani pirmā spēle "Liverpool" sastāvā bija pret "Arsenal" Karlinga kausa ceturtajā kārtā, ko liverpūlieši uzvarēja ar 2:1. Viņš uz laukuma izgāja 77. minūtē, nomainot Damjēnu Plesī. Komandas pamatsastāvā itāļu futbolists debitēja 2009. gada 9. decembrī Čempionu līgas mačā pret "Fiorentina", kurā "Liverpool" zaudēja ar 1:2. Premjerlīgā kluba pamatsastāvā Akvilani debitēja tā paša gada 26. decembrī pret Vulverhemptonas "Wanderers". Alberto Aquilani «Aquilani blossoming at Roma». UEFA.com. 2006. gada 21. marts. Skatīts: 2009. gada 6. augusts. «Aquilani blow for Roma and Italy». UEFA.com. 2006. gada 26. novembris. Skatīts: 2009. gada 6. augusts. «Roma postpone Aquilani return». UEFA.com. 2007. gada 19. februāris. Skatīts: 2009. gada 6. augusts. «Prolungato il contratto economico per il diritto alla prestazioni sportive del calciatore Alberto Aquilani» (Italian). AS Roma. 2009. gada 26. maijs. Arhivēts no oriģināla, laiks: 2009. gada 29. maijā. Skatīts: 2009. gada 6. augusts. «Aquilani extends Roma contract». football.co.uk. 2009. gada 26. maijs. Skatīts: 2009. gada 5. augusts. «Aquilani agrees contract». Liverpool F.C. Official website. 2009. gada 7. augusts. Skatīts: 2009. gada 7. augusts. «Raggiunto l'accordo per la cessione a titolo definitivo del diritto alle prestazioni sportive del calciatore Alberto Aquilani» (Italian). AS Roma. 2009. gada 8. augusts. Arhivēts no oriģināla, laiks: 2009. gada 12. augustā. Skatīts: 2009. gada 8. augusts. «Arsenal 2 — 1 Liverpool». BBC Sport. 2009. gada 28. oktobris. Skatīts: 2009. gada 28. oktobris. Olympedia profils (angliski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)