5. Saeimas vēlēšanas bija parlamenta vēlēšanas Latvijā, kas notika 1993. gada 5.-6. jūnijā saskaņā ar 1992. gada 20. oktobra Augstākās Padomes likumu "Par 5. Saeimas vēlēšanām", kura pamatā bija 1922. gada 9. jūnija likums par Saeimas vēlēšanām. Tās bija pirmās Saeimas vēlēšanas kopš Latvijas neatkarības atjaunošanas 1991. gadā. Vēlēšanās piedalījās 23 politiskās partijas. Nobalsoja 1 118 316 vēlētāju, kas sastādīja 89,9% no 1 243 956 balsstiesīgo. Latvijas Republikas Satversme nosaka, ka Saeimu ievēl vienlīdzīgās, tiešās, aizklātās, brīvās un proporcionālās vēlēšanās, piešķirot vietas partijām, kuras iegūst vismaz 5% balsu pēc Vebstera/Senlagē metodes. Vēlēšanas parasti notiek reizi četros gados, oktobra pirmajā sestdienā, bet Latvijas Valsts prezidentam ir tiesības rīkot ārkārtas vēlēšanas. Tiesības vēlēt ir pilntiesīgiem Latvijas pilsoņiem, kuri vēlēšanu dienā ir sasnieguši astoņpadsmit gadu vecumu. Saeimā var ievēlēt jebkuru pilntiesīgu Latvijas pilsoni, kurš vēlēšanu pirmajā dienā ir vecāks par divdesmit vienu gadu. No 23 partijām, kas piedalījās vēlēšanās, 8 pārvarēja 4% barjeru un iekļuva Saeimā. Latvijas Tautas fronte (LTF), kas bija vadošā partija pirms vēlēšanām, ieguva 2,6% balsu un Saeimā neiekļuva. Atšķirībā no pirmskara Saeimas vēlēšanām, tika pazemināts vēlētāju minimālais vecums (no 21 līdz 18 gadiem) un ieviesta 4% barjera. 5. Saeima Latvijas politika Par 5. Saeimas vēlēšanām, likuma teksts portālā likumi.lv, informācija iegūta 08.10.2008. Likumdevēju vēsture. 5. Saeimas vēlēšanu rezultāti Arhivēts 2009. gada 1. martā, Wayback Machine vietnē. Saeimas mājaslapā, informācija iegūta 08.10.2008. 5. Saeimas vēlēšanu rezultāti CVK mājaslapā Deputātu kandidātu sarakstu numuri (PDF) Latvijas Vēstnesī (04.05.1993., Nr. 20) LR 5.Saeimas vēlēšanām pieteikto kandidātu oficiālie saraksti (PDF) Latvijas Vēstnesī (20.05.1993., Nr. 27) LR 5.Saeimas vēlēšanām pieteikto kandidātu oficiālie saraksti (PDF) Latvijas Vēstnesī (22.05.1993., Nr. 28) LR 5.Saeimas deputāti, vēlēšanu rezultāti (PDF) Latvijas Vēstnesī (19.06.1993., Nr. 40)