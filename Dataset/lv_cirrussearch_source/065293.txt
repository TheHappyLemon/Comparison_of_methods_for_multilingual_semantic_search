"Lodes pār Brodveju" (angļu: Bullets Over Broadway) ir 1994. gada ASV kinokomēdija, kuras režisors un viens no scenārija autoriem ir Vudijs Allens. Filmā galvenās lomas atveido Džims Brodbents, Džons Kjūsaks, Hārvijs Fairstīns, Čezs Palminteri, Mērija Luīza Pārkere, Robs Rainers, Dženifera Tillija, Treisija Ulmana, Džo Viterelli, Džeks Vordens un Daiena Vīsta. 1928. gadā Ņujorkā grūtībās nonākušais dramaturgs spiests savā jaunākajā izrādē iekļaut netalantīgo gangstera draudzeni, lai panāktu tās producēšanu. Filmas "Lodes pār Brodveju" pirmizrāde notika 1994. gada 4. septembrī Venēcijas kinofestivālā. Filma guva lielus panākumus un tā nominēta septiņām Amerikas Kinoakadēmijas balvām, tostarp kategorijās "Labākais režisors", "Labākais oriģinālscenārijs", "Labākā aktrise otrā plāna lomā" (Vīsta un Tillija) un "Labākais aktieris otrā plāna lomā" (Palminteri). Vīsta par savu sniegumu saņēma "Labākās aktrises otrā plāna lomā" balvu. Vairāku kritiķu vērtējumā tā atzīta par vienu no gada labākajām filmām, kā arī par vienu no Allena labākajiem darbiem. Lovell, Glenn (25.12.1994). "The Past Picture Show the Good, the Bad and the Ugly -- a Year Worth's of Movie Memories". San Jose Mercury News (Morning Final ed.). p. 3. Denerstein, Robert (01.01.1995). "Perhaps It Was Best to Simply Fade to Black". Rocky Mountain News (Final ed.). p. 61A. IMDb profils (angliski) AllMovie profils (angliski) Turner Classic Movies profils (angliski) Box Office Mojo profils (angliski) Rotten Tomatoes profils (angliski)