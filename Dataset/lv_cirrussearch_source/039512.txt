Kaspers Šmeihels (dāņu: Kasper Schmeichel; dzimis 1986. gada 5. novembrī) ir Dānijas futbolists, Beļģijas kluba Anderlecht un Dānijas futbola izlases vārtsargs. Kaspera tēvs Peters Šmeihels arī bija vārtsargs. Šmeihels karjeru sāka Manchester City. Tur vārtos bieži netika un tika izīrēts dažādiem Anglijas un Skotijas līgas klubiem. 2009. gadā Šmeihels pievienojās Anglijas pēc spēka ceturtās līgas klubam Notts County. 2010. gadā Šmeihelu gribēja iegādāties gan Premjerlīgas, gan Bundeslīgas klubi un viņš pievienojās Leeds United. 2011. gadā pievienojās Leicester City. 2015.—2016. gada sezonā Šmeihels ar Leicester City izcīnija Premjerlīgas titlulu. Kaspers un Peters Šmeihels kļuva par vienīgo tēvu un dēlu, kas ir ieguvuši Premjerlīgas titulu. 2021. gadā ar Leicester City uzvarēja FA kausa izcīņā. 2022. gada augustā pārgāja uz Francijas Ligue 1 klubu OGC Nice. 2023. gada 5. septembrī Šmeihels parakstīja viena gada līgumu ar Beļģijas futbola Pro līgas klubu Anderlecht. Dānijas futbola izlasē bija komandas sastāvā 2012. gada Eiropas čempionātā, bet laukumā neizgāja. Izlasē debitēja 2013. gada 6. februārī draudzības spēlē pret Maķedoniju. Pārstāvēja izlasi 2018. gada FIFA Pasaules kausā, kā arī 2020. gada Eiropas čempionātā, kad komanda sasniedza pusfinālu. Spēlēja izlases sastāvā arī 2022. gada FIFA Pasaules kausā. Notts County Anglijas Otrā līga: 2009–10 Leicester City Anglijas Premjerlīga: 2015–16 FA kauss: 2020–21 FA Community Shield: 2021 Anglijas čempionāts: 2013–14 Individuālie sasniegumi Dānijas gada futbolists: 2016, 2019, 2020 Leicester City sezonas labākais spēlētājs: 2011–12, 2016–17 [1] «Kasper becomes first summer recruit». leedsunited.com. 2010. gada 27. maijs. Arhivēts no oriģināla, laiks: 2016. gada 20. maijā. Skatīts: 2017. gada 5. septembris. «Leicester City: The ridiculous statistics». football365.com. 2016. gada 3. maijs. Skatīts: 2017. gada 5. septembris. «Pēc 11 gadiem Lesterā Šmeihels pārceļas uz Francijas Nice». sportacentrs.com. 2022. gada 3. augusts. Skatīts: 2022. gada 4. augustā. «RSCA sign Kasper Schmeichel». rsca.be (angļu). 2023. gada 5. septembris. Skatīts: 2023. gada 12. septembrī. Vikikrātuvē par šo tēmu ir pieejami multivides faili. Skatīt: Kaspers Šmeihels. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)