Volters Endrū Brenans (angļu: Walter Andrew Brennan; dzimis 1894. gada 25. jūlijā, miris 1974. gada 21. septembrī) bija amerikāņu aktieris un dziedātājs. Saņēmis Amerikas Kinoakadēmijas balvas kategorijā "Labākais aktieris otrā plāna lomā" par filmām Come and Get It (1936), Kentucky (1938) un The Westerner (1940). Viņš ir viens no trim vīriešu aktieriem, kas ir saņēmis trīs Kinoakadēmijas balvas, kā arī vienīgais aktieris, kas visas trīs saņēmis par otrā plāna lomām. Kinoakadēmijas balvai nominēts arī par filmu Sergeant York (1941). Citas pazīstamas Brenana lomas ir filmās "Niknums" (Fury, 1936), "Satikt Džonu Do" (Meet John Doe, 1941), The Pride of the Yankees (1942), Hangmen Also Die! (1943), "Kam ir un kam nav" (To Have and Have Not, 1944), My Darling Clementine (1946), "Sarkanā upe" (1948), The Far Country (1954), Bad Day at Black Rock (1955) un Rio Bravo (1959). Vikikrātuvē par šo tēmu ir pieejami multivides faili. Skatīt: Volters Brenans. IMDb profils (angliski) AllMovie profils (angliski) Encyclopædia Britannica raksts (angliski) Encyclopædia Universalis raksts (franciski)