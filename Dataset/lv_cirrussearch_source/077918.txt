Alfredo Džeimss "Als" Pačīno (angļu: Alfredo James "Al" Pacino; dzimis 1940. gada 25. aprīlī) ir itāļu izcelsmes amerikāņu kino un teātra aktieris, kā arī režisors. Als Pačīno slavu ieguva ar Maikla Korleones lomu filmā "Krusttēvs" un tās turpinājumos, kā arī ar lomām filmās "Karstākais dienas laiks", "Seja ar rētu", "Karlito ceļš" un "Sievietes smarža". 1992. gadā Als Pačīno ieguva Amerikas Kinoakadēmijas balvu kā labākais aktieris filmā "Sievietes smarža". Pirms tam viņš jau septiņas reizes bija nominēts šai balvai. Devīto reizi Amerikas Kinoakadēmijas balvai tika nominēts par otrā plāna lomu filmā "Īrs". Als Pačīno ir dzimis Īsthārlemā, Manhatanā, Ņujorkā. Viņa vecāki bija italoamerikāņi Rouza (meitas uzvārds Džerardi) un Salvatore Alfrēds Pačīno, kuri izšķīrās, kad Alam Pačīno bija tikai divi gadi. Brāļu un māsu Pačīno nebija. Pēc tam viņa māte, lai nopelnītu naudu dzīvošanai, pārcēlās uz nabadzīgo Bronksas dienvidu daļu un dzīvoja kopā ar saviem vecākiem Keitu un Džeimsu Džerardiem, kuri savukārt bija ieceļojuši Savienotajās Valstīs no Korleones mazpilsētas Sicīlijā. A. Pačīno tēvs pārcēlās uz Kovinu, Kalifornijā, kur strādāja par apdrošināšanas aģentu un bija īpašnieks restorānam "Pacino's Lounge", kuru slēdza 1992. gadā. A. Pačīno apmeklēja Dramatiskās mākslas skolu (High School of Performing Arts) Ņujorkā. Viņam nepadevās neviens priekšmets, izņemot angļu valodu, tādēļ viņš izstājās no skolas 17 gadu vecumā. Māte nebija apmierināta ar šādu dēla lēmumu, tādēļ A. Pačīno pameta mājas. Viņš strādāja vairākos maz apmaksātos darbos, kādu laiku strādāja teātrī par sargu, biļešu pārdevēju un apkopēju vienlaicīgi, bet paralēli darbam apmeklēja arī aktiermeistarības privātstundas. Als Pačīno aktiera karjeru uzsāka Ņujorkas teātros. Viņš iesaistījās Herberta Berghofa studijā (HB Studio), kur apguva aktiermākslas pamatus. Vēlāk, 1966. gadā Pačīno kļuva par Lī Strasberga aktieru studijas dalībnieku. Pačīno savās intervijās ir uzsvēris Lī Strasberga nozīmīgo ietekmi savas aktiermākslas attīstībā. Debiju kino piedzīvojis 1969. gadā, A. Pačīno tikai dažus gadus vēlāk nofilmējās savas karjeras nozīmīgākajā Maikla Korleones lomā filmā "Krusttēvs" (1972. gadā), par šo spoži nospēlēto lomu pirmo reizi tika nominēts Amerikas Kinoakadēmijas balvai kā labākais otrā plāna aktieris. Par šo pašu lomu filmas turpinājumā "Krusttēvs 2" viņš tika nominēts Amerikas Kinoakadēmijas balvai kā labākais aktieris 1974. gadā. bet par lomu filmā "Krusttēvs 3" 1990. gadā Pačīno tika nominēts Zelta globusa balvai kā labākais aktieris dramatiskā filmā. Als Pačīno saņēmis BAFTA kino balvu kā labākais aktieris galvenajā lomā filmās "Krusttēvs 2" un "Karstākais dienas laiks". Saņēmis četras Zelta globusa balvas par lomām filmās "Serpiko" (Serpico) (1973), "Sievietes smarža" (1992), Angels in America (2003, TV miniseriāls) un You Don't Know Jack (2010, TV filma), kā arī 2001. gadā apbalvots ar Sesila de Milla balvu. Par lomām televīzijā (Angels in America, You Don't Know Jack) ieguvis arī divas Emmy balvas. Par lomām teātri ieguvis divas Tony balvas. 1992. gadā Als Pačīno par akla atvaļināta ASV armijas pulkvežleitnanta lomu filmā "Sievietes smarža" saņēma Amerikas Kinoakadēmijas balvu kā labākais aktieris. Als Pačīno darbojies arī kā režisors (četrās filmās), scenārija autors (2 filmās) un producents (3 filmās). Par savu vispersonīgāko projektu Pačīno nosauc 2011. gadā uzņemto filmu Wilde Salome, kurā viņš ir gan scenārija autors un režisors, gan aktieris. 1968 N.Y.P.D. (TV seriāls) 1969 Me, Natalie 1971 The Panic in Needle Park 1972 "Krusttēvs" (The Godfather) 1973 Scarecrow 1973 "Serpiko" (Serpico) 1974 "Krusttēvs 2" (The Godfather Part II) 1975 "Karstākais dienas laiks" (Dog Day Afternoon) 1977 Bobby Deerfield 1977 The Godfather: A Novel for Television (TV miniseriāls) 1979 ...and justice for all. 1980 Cruising 1982 Author! Author! 1983 "Seja ar rētu" (Scarface) 1985 Revolution 1989 "Mīlas jūra" (Sea of Love) 1990 The Local Stigmatic — arī producents 1990 "Diks Treisijs" (Dick Tracy) 1990 "Krusttēvs 3" (The Godfather Part III) 1991 Frankie and Johnny 1992 Glengarry Glen Ross 1992 "Sievietes smarža" (Scent of a Woman) — Labākais aktieris galvenajā lomā (65. Kinoakadēmijas balva) 1993 "Karlito ceļš" (Carlito's Way) 1995 "Kvartiņš (Two Bits) 1995 "Sadursme" (Heat) 1996 Looking for Richard — arī scenārija autors, producents un režisors 1996 City Hall 1997 "Donijs Brasko" (Donnie Brasco) 1997 "Sātana advokāts" (The Devil's Advocate) 1999 "Savs cilvēks" (The Insider) 1999 "Katrā dotajā svētdienā" (Any Given Sunday) 2000 Chinese Coffee — arī režisors (filmēts 1997. gadā) 2002 "Bezmiegs" (Insomnia) 2002 "Simona" (S1m0ne) 2002 People I Know 2003 "Rekrūtis" (The Recruit) 2003 "Gigli" 2003 Angels in America (TV miniseriāls) 2004 "Venēcijas tirgotājs" (The Merchant of Venice) 2005 "Nauda diviem" (Two for the Money) 2007 "Oušena velna ducis" (Ocean's Thirteen) 2008 "88 minūtes" (88 Minutes) 2008 "Taisnīga atmaksa" (Righteous Kill) 2010 You Don't Know Jack (TV filma) 2011 The Son of No One 2011 "Džeks un Džila" (Jack and Jill) 2011 Wilde Salome — arī scenārija autors un režisors 2012 "Reāli veči" (Stand Up Guys) 2013 "Fils Spektors" (TV filma) 2013 Salomé — arī režisors 2014 The Humbling — arī producents 2014 Manglehorn 2015 "Denijs Kolinss" (Danny Collins) 2016 "Neuzticība" (Misconduct) 2017 "Somālijas pirāti" (The Pirates of Somalia) 2017 Hangman 2018 Paterno (TV filma) 2019 "Reiz Holivudā" (Once Upon a Time... in Hollywood) 2019 "Īrs" (The Irishman) 2020 Hunters (TV seriāls) 2021 American Traitor: The Trial of Axis Sally 2021 "Guči nams" (House of Gucci) (angliski) «Al Pacino Biography (1940-)». filmreference.com. Skatīts: 2007-12-25. (angliski) «Al Pacino Biography». Yahoo! Movies. Arhivēts no oriģināla, laiks: 2009-10-24. Skatīts: 2007-12-25. (angliski) The Biography Channel (UK): "Al Pacino" Arhivēts 2009. gada 15. jūlijā, Wayback Machine vietnē. «Al Pacino». IMDb. Vikikrātuvē par šo tēmu ir pieejami multivides faili. Skatīt: Als Pačīno. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Als Pačīno,TCM Tērnera Klasiskās filmas (TCM Turner Classic Movies) (angliski) Als Pačīno,emmys.com (angliski)