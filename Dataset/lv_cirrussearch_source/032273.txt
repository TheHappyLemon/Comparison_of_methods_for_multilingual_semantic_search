Mārtiņš Mazūrs (dzimis 1908. gada 28. februārī, miris 1995. gada 30. aprīlī) bija latviešu riteņbraucējs. Latvijas rekordists 50 km distancē - 1.21:22 (1936). Dzimis 1908. gadā Vircavas pagastā. Bija daiļkrāsotājs brīvmākslinieks. Nodarbojās ar daiļslidošanu, motosportu, boksu, airēšanu u.c. sporta veidiem. Piedalījās 1936. gada vasaras olimpiskajās spēlēs Berlīnē, startēja šosejas riteņbraukšanas 100 km grupas braucienā, vieta un rezultāts nav fiksēts. Strādāja par treneri. Piecas reizes uzvarēja Zemgales meistarsacīkstēs. Piedalījies atjaunotajā Vienības braucienā, jau būdams vairāk nekā 80 gadus vecs. Pēc Otrā pasaules kara bija gulaga izsūtījumā. «Mārtiņš Mazūrs». Latvijas olimpieši. Latvijas Olimpiskā komiteja. Arhivēts no oriģināla, laiks: 2018. gada 10. martā. Skatīts: 2016. gada 26. februārī. Olympedia profils (angliski) LOK profils ProCyclingStats profils (angliski)