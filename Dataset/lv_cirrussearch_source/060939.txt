Lilija Horišna (ukraiņu: Лилия Романовна Горишна; dzimusi 1994. gada 28. decembrī) ir ukraiņu brīvā stila cīkstone, 2019. gada Eiropas čempionāta sudraba medaļas ieguvēja. Ar cīņas sportu Lilija Horišna sāka nodarboties 2003. gadā, deviņu gadu vecumā. Starptautiskajās cīņas sacensībās piedalās kopš 2009. gada. Viņa ir Pasaules un Eiropas čempionātu godalgoto vietu ieguvēja starp junioriem. Ukraiņu sportiste uzvarēja arī Eiropas U23 čempionātā, kas 2015. gadā notika Polijā. Divus gadus vēlāk līdzīgā čempionātā Ungārijā viņa atkārtoja savu rezultātu. 2015. gadā Horišna piedalījās 1. Eiropas spēlēs, kas notika Baku. Svara kategorijā līdz 53 kilogramiem viņa ieņēma dalīto piekto vietu. Viņa piedalījās Riodežaneiro vasaras olimpisko spēļu kvalifikācijas turnīrā, kas notika Ulanbatorā. Tur viņa ieņēma dalītu piekto vietu un netika iekļauta Brazīlijas spēlēs startējošo sportistu skaitā. 2019. gada aprīlī Rumānijas galvaspilsētā Bukarestē notikušajā kontinenta čempionātā svara kategorijā līdz 53 kg Lilija cīņā par zelta medaļu zaudēja sportistei no Krievijas Staļvirai Oršušai un izcīnīja pieaugušo Eiropas čempionāta sudraba medaļu, tā bija pirmā tik nozīmīgā balva viņas karjerā. Ukrainas Starptautiskās klases sporta meistare. «Лилия Горишна – бронзовый призер юниорского ЧМ по женской борьбе» (krievu). sportonline.ua/. 2013. gada 16. augusts. Skatīts: 2022-03-31. «Украинка Горишна завоевала серебро на чемпионате Европы по борьбе» (krievu). sport.ua. 2019. gada 12. aprīlis. Skatīts: 2022-03-31. «Украинки завоевали три золота на ЧЕ по спортивной борьбе» (krievu). sport.ua. 2019. gada 11. aprīlis. Skatīts: 2022-03-31. FILA profils (angliski)