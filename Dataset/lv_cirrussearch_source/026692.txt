Ziemas pils (krievu: Зи́мний дворе́ц) ir pils Sanktpēterburgā, Krievijā. No 1732. līdz 1917. gadam tā bija oficiālā Krievijas Impērijas ķeizaru rezidence. Mūsdienās tā ir viena no Valsts Ermitāžas atrašanās vietām. Ziemas pilī atrodas Mazā troņa zāle, galvenās kāpnes, Malahīta zāle un citi izcili arhitektūras meistardarbi, ēkā ir vairāk nekā 1700 durvju, 1900 logu, 1500 istabu un 100 kāpņu. Pils uzcelta baroka stilā laikā no 1757. līdz 1762. gadam. Ēkas projektu izstrādāja Frančesko Bartolomeo Rastrelli un vairāki citi arhitekti, tās fasādes ir vērstas uz Ņevu, Pils laukumu. Pašreizējā ir ceturtā uzceltā Ziemas pils. Pēc 1837. gada ugunsgrēka, kas izcēlās Feldmaršalu zālē, ēkas iekštelpas ir kapitāli restaurētas, ēkas ārējais izskats laika gaitā nav mainījies. Pēc 1917. gada februāra revolūcijas Ziemas pils kļuva par Krievijas Pagaidu valdības rezidenci. Oktobra revolūcijas laikā pili ieņēma boļševiki. 1922. gadā ēka tika nodota Ermitāžai. Vikikrātuvē par šo tēmu ir pieejami multivides faili. Skatīt: Ziemas pils. Encyclopædia Britannica raksts (angliski) Krievijas Lielās enciklopēdijas raksts (krieviski)