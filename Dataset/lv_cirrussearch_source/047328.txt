"Penelopa" (angļu: Penelope) ir 2006. gada romantiska komēdija, kuras režisors ir Marks Palanskis. Galvenās lomas atveido Kristīna Riči, Džeimss Makevojs, Ketrīna O'Hāra, Pīters Dinklidžs, Rīza Viterspūna un Ričards E. Grants. Filmas pirmizrāde notika 2006. gada 8. septembrī Toronto kinofestivālā. Senos laikos ietekmīgās Vilhernu ģimenes atvasei bija dēka ar kādas raganas meitu, kura izdarīja pašnāvību pēc tam, kad mīļotais ģimenes iespaidā viņu pameta. Ragana atriebībā Vilhernu ģimenei uzlika lāstu: pirmā meita, kura piedzims Vilhernu ģimenē, piedzims ar cūkas seju. Turpmākajās piecās paaudzēs Vilherniem dzima tikai dēli, tomēr nākamajā paaudzē piedzima meita Penelope, kurai lāsta rezultātā bija cūkas šņukurs un ausis. Lāstu varēja lauzt tikai tad, ja Penelopē iemīlētos kāds, kurš ir viņai līdzvērtīgs, tas ir, kāds, kurš ir ar aristrokrātu asinīm. Kad Penelope pieaug, vecāki cenšas viņai atrast īsto precinieku, kurš lauztu seno lāstu. «Penelope». Britu filmu klasifikācijas padome. Arhivēts no oriģināla, laiks: 2020. gada 25. oktobrī. Skatīts: 2019. gada 1. marts. «Penelope (2006)». Box Office Mojo (Amazon.com). Skatīts: 2019. gada 1. marts. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)