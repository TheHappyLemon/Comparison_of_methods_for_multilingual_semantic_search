Šis raksts ir par ASV šahistu. Par citiem cilvēkiem ar uzvārdu Evanss skatīt nozīmju atdalīšanas lapu. Lerijs Evanss (angļu: Larry Melvyn Evans; 1932. gada 22. marts, Ņujorka — 2010. gada 15. novembris, Rīno) bija ASV starptautiskais lielmeistars šahā (1957). Pirmos panākumus šahā sasniedzis 1949. gadā, kad kopā ar Arturu Bisgaieru dalījis pirmo vietu ASV jauniešu šaha čempionātā. Tajā pašā gadā ASV atklātajā šaha čempionātā ieņēmis 3. vietu. Vēlākajos gados četras reizes uzvarējis ASV atklātajos šaha čempionātos (1951, 1952, 1954, 1971) un divas reizes bijis labākais Kanādas atklātajos šaha čempionātos. Piecas reizes uzvarējis ASV šaha čempionātos (1951, 1952, 1961, 1968, 1980). 1964. gadā vienīgo reizi piedalījies Pasaules šaha čempiona izcīņas cikla starpzonu turnīrā Amsterdamā, kur ieņēmis 14. vietu. Sekmīgi pārstāvējis ASV komandu Pasaules šaha olimpiādēs, kurās piedalījies 8 reizes (1950-1952, 1958, 1962, 1966-1970, 1976). Komandu vērtējumā izcīnījis zelta (1976) un sudraba (1966) medaļas, bet individuālajā vērtējumā izcīnījis zelta (1950), sudraba (1958) un bronzas (1976) medaļas. Par panākumiem turnīros FIDE 1952. gadā viņam piešķīrusi starptautiskā meistara (IM), bet 1957. gadā - starptautiskā lielmeistara (GM) nosaukumu. Bijis pazīstams arī kā šaha žurnālists. 8th US Championship; 1951 «US Championship Match; June 13 - July 3, 1952». Arhivēts no oriģināla, laiks: 2016. gada 4. maijā. Skatīts: 2016. gada 11. maijā. 14th US Championship; 1961/2 «19th US Championship; 1968». Arhivēts no oriģināla, laiks: 2016. gada 4. maijā. Skatīts: 2016. gada 11. maijā. «27th US Championship; 1980». Arhivēts no oriģināla, laiks: 2016. gada 4. maijā. Skatīts: 2016. gada 11. maijā. «1964 Amsterdam Interzonal Tournament». Arhivēts no oriģināla, laiks: 2016. gada 6. maijā. Skatīts: 2016. gada 11. maijā. OlimpBase :: Men's Chess Olympiads :: Larry Melvyn Evans Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)