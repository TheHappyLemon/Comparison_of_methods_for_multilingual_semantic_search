3 līdz 10 tonnas bija viena no astoņām olimpiskajām disciplīnām, kas tika aizvadīta burāšanas sacensībās 1900. gada vasaras olimpisko spēļu laikā Parīzē. Sacensības tika aizvadītas Sēnas upē Mēlanenivelīnas komūnā, tās notika 1900. gada 24. maijā (1. brauciens) un 25. maijā (2. brauciens). Šajās sacensībās startēja vismaz 20 burātāji (11 buru laivas) no četrām valstīm. Sacensībās tika rīkoti divi braucieni un katra brauciena trīs labākās ekipāžas tika apbalvotas ar olimpiskajām medaļām. Pirmajā braucienā, 24. maijā, zelta medaļu ieguva Francijas burātājs Anrī Žilardoni, sudraba medaļu izcīnīja Nīderlandes burātāji Henri Smulderss, Kriss Hoijkāss un Arijs van der Veldens. Savukārt bronzas medaļu šajā braucienā ieguva Francijas burātāji Moriss Giflē, A. Dibuā, Ž. Dibuā, Robērs Giflē un Šarls Girē. Otrajā braucienā, 25. maijā, zelta medaļu ieguva Lielbritānijas burātāji Džons Hovards Teilors, Edvards Hors un Harijs Džefersons. Sudraba medaļu ieguva Francijas burātāji Moriss Giflē, A. Dibuā, Ž. Dibuā, Robērs Giflē un Šarls Girē. Bet bronzas medaļu otrajā braucienā izcīnīja ASV burātājs H. Makhenrijs. Pamatraksts: Burātāji 1900. gada vasaras olimpiskajās spēlēs Šajā disciplīnā startēja vismaz 20 sportisti (11 komandas) no 4 valstīm. Visas valstis šajā disciplīnā bija pārstāvētas pirmo reizi. Iekavās uzrādīts zināmais/dokumentētais sportistu skaits no valsts.  ASV (1)  Francija (13)  Lielbritānija (3)  Nīderlande (3) «Sailing at the 1900 Paris Summer Games: Mixed 3-10 Ton». Sports Reference. Arhivēts no oriģināla, laiks: 2022. gada 2. jūlijs. Skatīts: 2022. gada 2. jūlijs. «Paris 1900 Sailing: 3-10 Ton Race One Open Results». Starptautiskā Olimpiskā komiteja. Skatīts: 2022. gada 2. jūlijs. «Paris 1900 Sailing: 3-10t mixed Results». Starptautiskā Olimpiskā komiteja. Skatīts: 2022. gada 2. jūlijs. Burāšana 1900. gada vasaras olimpiskajās spēlēs — 3 līdz 10 tonnas (Sports Reference) (angliski) Burāšana 1900. gada vasaras olimpiskajās spēlēs — 3 līdz 10 tonnas (1. brauciens) (Olympedia) (angliski) Burāšana 1900. gada vasaras olimpiskajās spēlēs — 3 līdz 10 tonnas (2. brauciens) (Olympedia) (angliski) Burāšana 1900. gada vasaras olimpiskajās spēlēs — 3 līdz 10 tonnas (1. brauciens) (Olympics) (angliski) Burāšana 1900. gada vasaras olimpiskajās spēlēs — 3 līdz 10 tonnas (2. brauciens) (Olympics) (angliski) Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.