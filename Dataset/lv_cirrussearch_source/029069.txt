Verķu seņūnija (lietuviešu: Verkių seniūnija) ir Viļņas seņūnija. Tā atrodas pilsētas ziemeļu daļā un vēsturiski ir bijusi atsevišķa apdzīvota vieta. Tās platība ir 5565 ha un tajā dzīvo 42 179 iedzīvotāji. 1991. gadā tika izveidots Verķu reģionālais parks ar mērķi saglabāt vērtīgus vēstures, kultūras, arhitektūras un dabas objektus. 1904. gadā Verķi ieguva pilsētas statusu, bet 1969. gadā tika pievienoti Viļņas pilsētai. Verķi ir zināmi jau kopš viduslaikiem, kad Viļņas bīskaps šeit uzbūvēja pili. Verķu pils kopš tā laika ir bijusi dižciltīgo ģimeņu rzidence. Verķu Kalvārija ir labāk zināmais un otrs vecākais krusta ceļš Lietuvā, izveidots 1662.–1669. gadā. Gandrīz visas kapelas un vārtus (izņemot pie Romas katoļu Svētā krusta atklāsmes baznīcas 1963. gadā nojauca Padomju varas iestādes. 2004. gadā tie tika atjaunoti savā sākotnējā veidolā (galvenokārt baroka stilā). Seņūnjā atrodas arī baroka stila Svētās trīsvienības baznīca un trinitāriešu klosteris. Pašā seņūnijas dienvidu daļā atrodas multifunkcionāla sporta halle Siemens Arena. Verķu reģionālais parks