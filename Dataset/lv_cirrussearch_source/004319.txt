Auna Sana Su Či (birmiešu: အောင်ဆန်းစုကြည်, aung hcan: cu. krany, izrunā: [àʊɰ̃ sʰáɰ̃ sṵ tɕì], dzimusi 1945. gada 19. jūnijā) ir Mjanmas politiķe, diplomāte un rakstniece, Nobela miera prēmijas laureāte. Viņa ir valdošās, agrāk opozīcijas partijas Nacionālā līga par demokrātiju līdere, kura izvirzīja mērķi ieviest savā valstī demokrātiju. Viņa pirmā un pašreizējā Mjanmas valsts padomniece, kas ir līdzvērtīgs amats pirms tam esošajam Mjanmas premjerministra amatam. Aunas Sanas Su Či tēvs Auns Sans tiek uzskatīts par Birmas dibinātāju. 1947. gadā, tikai divus gadus pēc Aunas Sanas Su Či piedzimšanas, viņas tēvs tika nogalināts. Savukārt Aunas māte bija ievērojama diplomāte, 1960. gadā viņa kļuva par vēstnieci Indijā. 1990. gadā Birmā pēc gandrīz 30 gadu pārtraukuma notika pirmās demokrātiskās vēlēšanas, kurās 81 % vietu ieguva uzvarēja Aunas Sanas Su Či vadītā opozīcijas partija. Militārā hunta noraidīja vēlēšanu rezultātus, un Aunai Sanai Su Či tika piemērots mājas arests. 1991. gadā viņa saņēma Nobela miera prēmiju par "nevardarbīgo cīņu par demokrātiju un cilvēktiesībām". Tomēr ilgstošā mājas aresta dēļ savu balvas saņemšanas runu viņa varēja teikt tikai 2012. gada 16. jūnijā — vairāk kā divdesmit gadus pēc balvas piešķiršanas. 2015. gada parlamenta vēlēšanās pārliecinoši uzvarēja Aunas Sanas Su Či vadītā partija Nacionālā līga par demokrātiju, viņa ieņēma Valsts padomnieces (valdības vadītājas) amatu. 2020. gada 8. novembrī notika vispārējās vēlēšanas, un arī šajās vēlēšanās pārliecinoši uzvarēja Nacionālā līga par demokrātiju, bet militāristu atbalstītā Solidaritātes un attīstības savienības partija ieguva niecīgu deputātu skaitu parlamentā. 2021. gada 1. februārī bruņotie spēki veica valsts apvērsumu. Tika aizturēts valsts prezidents Vins Mjins un Auna Sana Su Či. «The Nobel Prize in Peace 1991» (angļu). The Nobel Foundation. Skatīts: 2020. gada 12. jūnijā. Steven Erlanger. «21 Years Later, Aung San Suu Kyi Receives Her Nobel Peace Prize». The New York Times, 2012. gada 16. jūnijs. Skatīts: 2020. gada 12. jūnijā. Vikikrātuvē par šo tēmu ir pieejami multivides faili. Skatīt: Auna Sana Su Či. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Enciklopēdijas Krugosvet raksts (krieviski) «Biography of Aung San Suu Kyi» (angļu). The Nobel Foundation.