Natālija Edzgveradze (gruzīnu: ნატალია ეძგერაძე; dzimusi 1975. gada 23. jūlijā) ir Gruzijas starptautiskā lielmeistare šahā (1999). 1990. gadā piedalījusies PSRS junioru šaha čempionāta finālā U20 meiteņu vecuma grupā. Četras reizes pārstāvējusi Gruziju Eiropas un Pasaules junioru šaha čempionātos, kuros labākos panākumus guvusi 1994. gadā, kad Pasaules junioru šaha čempionātā U20 meiteņu vecuma grupā izcīnījusi bronzas medaļu. 1995. gadā Lāzne Bohdanečā izcīnījusi otro vietu starptautiskajā šaha turnīrā, kā arī Kišiņevā piedalījusies Pasaules čempionāta šahā sievietēm starpzonu turnīrā, kurā ieņēmusi 30. vietu. 1996. gadā Maskavā uzvarējusi starptautiskajā sieviešu šaha turnīrā, apsteidzot Jekaterinu Kovaļevsku. 1996. gadā Tbilisi kopā ar Maiju Lomineišvili dalījusi pirmo vietu Gruzijas sieviešu šaha čempionātā, taču pēc papildu rādītājiem bijusi otrā. 1999. gadā beigusi savu aktīvās šahistes karjeru. Vēlākajos gados strādājusi Singapūrā par šaha treneri. Par panākumiem turnīros FIDE 1999. gadā viņai piešķīra starptautiskās lielmeistares (WGM) nosaukumu. 2005. gadā saņēmusi FIDE trenera (FT) nosaukumu. 1995 Kishinev Interzonal Tournament Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)