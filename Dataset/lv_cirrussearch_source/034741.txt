Lerijs Kristiansens (angļu: Larry Christiansen; dzimis 1956. gada 27. jūnijā Riversaidā) ir ASV starptautiskais lielmeistars šahā (1977). Trīs reizes uzvarējis ASV junioru šaha čempionātos (1973, 1974, 1975). 1975. gadā uzvarējis Pasaules junioru šaha čempionātā vecuma grupā līdz 20 gadiem. Trīs reizes uzvarējis ASV šaha čempionātos (1980, 1983, 2002). Tāpat trīs reizes uzvarējis ASV atklātajā šaha čempionātā. Par panākumiem turnīros FIDE 1977. gadā Kristiansenam uzreiz piešķīrusi starptautiskā lielmeistara (GM) nosaukumu, un viņš kļuvis par vienu no retajiem šahistiem, kas to saņēmis bez starptautiskā meistara (IM) nosaukuma. 1979. gadā uzvarējis prestižajā starptautiskajā šaha turnīrā Linaresā (Spānija), apsteidzot Viktoru Korčnoju, bet 1981. gadā šajā pašā turnīrā dalījis pirmo vietu ar toreizējo Pasaules šaha čempionu Anatoliju Karpovu. Divas reizes piedalījies Pasaules šaha čempiona nosaukuma izcīņas starpzonu turnīros: 1982. gadā palicis 9. vietā, bet 1987. gadā ieņēmis 8. vietu. Divas reizes piedalījies Pasaules šaha čempiona nosaukuma izcīņas turnīros pēc izslēgšanas sistēmas (1997, 2001), taču abos turnīros zaudējis jau 1. kārtā. Pārstāvējis ASV komandas lielākajos komandu šaha turnīros: Pasaules šaha olimpiādēs piedalījies 9 reizes (1980-1992, 1996, 2002). Komandu vērtējumā izcīnījis sudraba (1990) un 4 bronzas (1982, 1984, 1986, 1996) medaļas; Pasaules komandu šaha čempionātā piedalījies 3 reizes (1989-1997). Komandu vērtējumā izcīnījis zelta (1993) un sudraba (1997) medaļas, bet individuālajā vērtējumā izcīnījis 3 sudraba (1989, 1993, 1997) medaļas; Pasaules studentu šaha čempionātā piedalījies 1976. gadā un komandu vērtējumā izcīnījis sudraba medaļu. Pazīstams ar savu agresīvo un uzbrūkošo spēles stilu. Vairāku šaha grāmatu autors. Christiansen, Larry (2000). Storming the Barricades. Gambit Publications. ISBN 978-1-901983-25-8 Christiansen, Larry (2004). Rocking the Ramparts. Batsford. ISBN 0-7134-8776-3 «27th US Championship; 1980». Arhivēts no oriģināla, laiks: 2016. gada 4. maijā. Skatīts: 2016. gada 28. jūlijā. 29th US Championship; 1983 47th US Championship and US Women's Championship; 2002 Linares 1981 1982 Moscow Interzonal Tournament 1987 Szirak Interzonal Tournament «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 28. jūlijā. 2001-02 FIDE Knockout Matches OlimpBase :: Men's Chess Olympiads :: Larry Christiansen OlimpBase :: World Men's Team Chess Championship :: Larry Christiansen OlimpBase :: World Student Team Chess Championship :: Larry Christiansen Šahista profils FIDE mājaslapā (angliski) Šahista profils chessgames.com mājaslapā (angliski) Mark Christiansen Šahista profils 365chess.com mājaslapā (angliski) Šahista profils chesstempo.com mājaslapā (angliski)