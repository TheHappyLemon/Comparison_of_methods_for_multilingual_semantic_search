Hauards Vinčesters Hokss (angļu: Howard Winchester Hawks; dzimis 1896. gada 30. maijā, miris 1977. gada 26. decembrī) bija amerikāņu kinorežisors, kinoproducents un scenārists. Veidojis filmas vairākos žanros, kā komēdijās, drāmās, gangsteru filmās, zinātniskajā fantastikā, film noir, kara filmās un vesternos. Viņa zināmākās filmas ir gangsterfilma "Seja ar rētu" (Scarface, 1932), komēdija "Mazuļa audzināšana" (1938), piedzīvojumu drāma "Tikai eņģeļiem ir spārni"(Only Angels Have Wings, 1939), komēdija "Viņa meitene Piektdiene" (1940), romantiskā filma "Kam ir un kam nav" (1944), film noir "Dziļais miegs" (1946), vesterns "Sarkanā upe" (1948), zinātniskās fantastikas filma The Thing from Another World (1951), muzikālā komēdija "Džentlmeņi izvēlas blondīnes" (1953) un vesterns Rio Bravo (1959). 1942. gadā Hokss tika nominēts Amerikas Kinoakadēmijas balvai kategorijā "Labākais režisors" par filmu Sergeant York (1941). 1974. gadā viņam tika pasniegta Kinoakadēmijas goda balva kā "Meistaram, amerikāņu režisoram, kura radošie centieni ieņem cienījamu vietu pasaules kinomākslā". Hokss ir ietekmējis tādus kinorežisorus kā Mārtinu Skorsēzi, Robertu Oltmenu, Žanu Liku Godāru, Džonu Kārpenteru un Kventinu Tarantīno. Vairāku kritiķu vērtējumos, Hokss ir atzīts par vienu no ievērojamākajiem amerikāņu kinorežisoriem. Sešas no viņa filmām ir ar 100% vērtējumu recenziju vietnē Rotten Tomatoes. 11 Hoksa filmas ir iekļautas ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filmas". «Howard Hawks». IMDb. Skatīts: 2022-07-08. «Howard Hawks: The king of American cool». www.telegraph.co.uk. Skatīts: 2022-07-08. «John Carpenter: 10 modern films inspired by the genre master». BFI (angļu). Skatīts: 2022-07-08. «Why Quentin Tarantino wants to be the next Howard Hawks | Ben Child». the Guardian (angļu). 2010-01-12. Skatīts: 2022-07-08. EW Staff Updated June 30, 2022 at 10:37 AM EDT. «The 50 Greatest Directors and Their 100 Best Movies». EW.com (angļu). Skatīts: 2022-07-08. «Greatest Film Directors Ever - Total Film». www.filmsite.org. Skatīts: 2022-07-08. «Rotten Tomatoes: Movies | TV Shows | Movie Trailers | Reviews - Rotten Tomatoes». www.rottentomatoes.com (angļu). Skatīts: 2022-07-08. «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2022-07-08. Vikikrātuvē par šo tēmu ir pieejami multivides faili. Skatīt: Hauards Hokss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) IMDb profils (angliski) AllMovie profils (angliski)