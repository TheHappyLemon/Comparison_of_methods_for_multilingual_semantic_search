Mala Viska (ukraiņu: Мала Виска) ir pilsēta Ukrainas vidienē, Kirovohradas apgabala Novoukrajinkas rajonā. Izvietojusies apgabala ziemeļdaļā Mala Visas upes krastos 61 km no apgabala centra Kropivnickas. Par pilsētas dibināšanas gadu uzskata 1752. gadu, kad Mala Visas upes krastos ieradās moldāvu ieceļotāji, izveidojot pastāvīgu apmetni. Apmetnes zemi Jekaterina II uzdāvāja kņazam Kudaševam, kurš jauno ciemu nosauca savā vārdā par Kudaševu (Кудашево). 19. gadsimta vidū īpašumu nopirka muižnieks Ulašins, kurš deva ciemam tagadējo nosaukumu. 19. gadsimta beigās Mala Viska bija miests ar aptuveni 3000 iedzīvotājiem. 1915. gadā uzbūvēts dzelzceļš, sāka attīstīties rūpniecība (spirta un cukura ražotnes). 1938. gadā piešķirts pilsētciemata, bet 1957. gadā — pilsētas statuss. Pilsētā vairāki pārtikas rūpniecības uzņēmumi. «Malaja Viska». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 454. lpp. Vikikrātuvē par šo tēmu ir pieejami multivides faili. Skatīt: Mala Viska. Mūsdienu Ukrainas enciklopēdijas raksts (ukrainiski)