Je Šiveņa (tradicionālā ķīniešu: 葉詩文, vienkāršotā ķīniešu: 叶诗文, piņjiņs: Yè Shīwén, izrunā: [i̯ɛ̂ ʂí u̯ə̌n]; dzimusi 1996. gada 1. martā) ir ķīniešu peldētāja. Peldēšanā sākusi trenēties 2003. gadā. 2011. gada Pasaules čempionātā garajā baseinā Ķīnā viņa uzvarēja 200 m kompleksajā peldējumā, 2010. gada Pasaules čempionātā īsajā baseinā izcīnīja divas sudraba medaļas. 2010. gada Āzijas spēlēs viņa svinēja uzvaru gan 200 m, gan 400 m kompleksajos peldējumos. Piedalījusies 2012. gada vasaras olimpiskajās spēlēs Londonā. Tajās izcīnījusi zelta medaļu 200 m un 400 m kompleksajos peldējumos. Pirms Olimpiskajām spēlēm viņas personiskais rekords 400 m distancē bija 4:33,79 min, ko bija uzstādījusi 2010. gada Āzijas spēlēs. Olimpisko spēļu finālā viņa distanci veica 4:28,43, tādējādi otro reizi sacensībās viņa laboja savu personisko rekordu, kā arī bija uzstādījusi pasaules rekordu. Pēdējos 50 metrus viņa veica 28,93 sekundēs, kas ir ātrāk nekā Raiens Lohte (Olimpisko spēļu zelta medaļas ieguvējs 400 m kompleksajā peldējumā) — viņš šo posmu veica 29,10 sekundēs. Je kopumā distanci veica tikai par apmēram 23 sekundēm lēnāk nekā to paveica R. Lohte. Šis sasniegums kļuva par pamatu diskusijām par dopinga lietošanu. Tomēr vēlāk tika paziņots, ka Je dopinga proves bijušas negatīvas. «2012. gada Vasaras Olimpisko spēļu profils». London2012.com. Arhivēts no oriģināla, laiks: 2012. gada 8. decembrī. Skatīts: 2012. gada 2. augustā. «Hannah Miley fifth as Ye Shiwen breaks medley world record». Skatīts: 2012-07-28. «Chinese Olympic swimmer Ye Shiwen denies doping». BBC. 2012-07-31. «China swimmer Ye Shiwen clean, says BOA boss Moynihan». BBC. 2012-07-31. «Olympics swimming: Ye Shiwen wins second gold at London 2012». BBC. 2012-07-31. Ye has been the subject of some controversy after a US coach described her record-breaking performance in Saturday's 400m individual medley as "disturbing". However, she returned a negative drugs test following that race and British Olympics chief Lord Moynihan has since said she "deserves recognition for her talent". Olympedia profils (angliski) Munzüger Sport profils (vāciski) FINA profils (angliski) Swimrankings profils (angliski)