Žaime Sunje Neto (portugāļu: Jaime Sunye Neto; dzimis 1957. gada 2. maijā Kuritibā) ir Brazīlijas starptautiskais lielmeistars šahā (1986). Septiņas reizes uzvarējis Brazīlijas šaha čempionātos (1976, 1977, 1979, 1980, 1981, 1982, 1983), kā arī vienu reizi izcīnījis sudraba medaļu (1989). 1979. gadā Riodežaneiro debitējis Pasaules šaha čempiona nosaukuma izcīņas cikla starpzonu turnīrā, kurā ierindojies augstajā 5. vietā. Nākamajos ciklos vēl divas reizes piedalījies starpzonu turnīros (1982, 1990), taču nav spējis atkārtot šo panākumu. Daudzu starptautisko šaha turnīru uzvarētājs, tajā skaitā uzvarējis vai dalījis pirmo vietu Buenosairesā (1975), Kuritibā (1983), Zenicā (1986), Portovelju (1988), Sanpaulu (1989, 1998), Riodežaneiro (1989, 1999), Linaresā (1992). Par panākumiem turnīros FIDE 1980. gadā viņam piešķīrusi starptautiskā meistara (IM), bet 1986. gadā - starptautiskā lielmeistara (GM) nosaukumu. Pārstāvējis Brazīlijas komandu lielākajos komandu šaha turnīros: Pasaules šaha olimpiādēs piedalījies 10 reizes (1980-1986, 1990-1994, 1998, 2006-2008). Individuālajā vērtējumā izcīnījis zelta (1992) medaļu; Pasaules studentu šaha čempionātā piedalījies 2 reizes (1976-1977); Panamerikas komandu šaha čempionātos piedalījies 3 reizes (1985, 1991-1995). Komandu vērtējumā izcīnījis 2 sudraba (1985, 1991) un bronzas (1995) medaļas, bet individuālajā vērtējumā izcīnījis zelta (1985), sudraba (1991) un bronzas (1995) medaļas. Pazīstams arī kā Brazīlijas un starptautiskās šaha dzīves organizators. No 1988. līdz 1992. gadam bijis Brazīlijas šaha federācijas prezidents. 1996. gadā piedalījies Starptautiskā šaha federācijas (FIDE) prezidenta vēlēšanās, kurās, neraugoties uz daudzu Eiropas šaha federāciju atbalstu, zaudējis Kirsanam Iļumžinovam ar balsošanas rezultātu 44:87. BrasilBase: Campeonatos Brasileiros 1979 Rio de Janeiro Interzonal Tournament OlimpBase :: Men's Chess Olympiads :: Jaime Sunyé Neto OlimpBase :: World Student Team Chess Championship :: Jaime Sunyé Neto OlimpBase :: Panamerican Team Chess Championship :: Jaime Sunyé Neto Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)