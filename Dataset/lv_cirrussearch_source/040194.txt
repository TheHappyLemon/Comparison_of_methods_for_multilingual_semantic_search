Umami (no japāņu: うま味 — 'patīkama garša') ir viena no piecām cilvēka pamatgaršām. Latviešu valodā nav precīza vārda, kas šo garšu raksturotu, taču nereti izmanto vārdus gards vai sāts. Cilvēki sagaršo umami, izmantojot garšas receptorus, kas reaģē uz atsevišķām vielām, visbiežāk glutamātu. Pēc umami visvairāk garšo tomāti, sojas mērce, zivis, kā arī fermentēts siers un citi ēdieni, kuros ir liels glutamāta daudzums. Mūsdienās kā pārtikas piedevas visvairāk izmantoto glutamīnskābi, guanilskābi un to sāļus (E620—E629), it īpaši mononātrija glutamātu. Par umami kā par atsevišķu garšu sāka runāt tikai 1908. gadā. Pastāvēja uzskats, ka to veido citu garšu kombinācijas, tomēr mūsdienās ir noskaidrots, ka cilvēks šo garšu uztver ar īpašiem garšas receptoriem, kas reaģē tikai uz to, līdz ar to tā ir piektā cilvēka pamatgarša. Lilita Ozola. Pārtikas piedevas. Rīga : SIA „Neo”, 2003. 36. lpp. ISBN 9984-9649-0-6.[novecojusi saite] Lindemann, B; Ogiwara, Y; Ninomiya, Y (November 2002). "The discovery of umami.". Chemical senses 27 (9): 843–4. doi:10.1093/chemse/27.9.843. PMID 12438211. (angliski) Torii, K; Uneyama, H; Nakamura, E (2013). "Physiological roles of dietary glutamate signaling via gut–brain axis due to efficient digestion and absorption". Journal of Gastroenterology 48 (4): 442–451. doi:10.1007/s00535-013-0778-1. PMC 3698427. PMID 23463402. (angliski)