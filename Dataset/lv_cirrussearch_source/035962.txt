Jukolas stafetes (somu: Jukolan viesti) ir pasaulē lielākās orientēšanās klubu stafešu sacensības, kas katru gadu notiek dažādās Somijas vietās. Sacensības tiek organizētas jūnija trešajā sestdienā, tās sākas pēc saulrieta un turpinās līdz svētdienas pusdienai. Pirmās Jukola stafetes notika 1949. gadā. Sieviešu sacensības Jukolā pirmoreiz notika 1951. gadā (individuāli, ar kopējo startu). Sieviešu sacensības Venlas stafetes (somu: Venlojen viesti) pirmoreiz tika organizētas 1978. gadā. Vīriešu stafetē piedalās septiņi dalībnieki, kuru distances garums ir no 7 līdz 15 km. Visas komandas startē kopējā startā pulksten 23.00. Atkarībā no tā, cik tālu uz dienvidiem Somijā atrodas sacensību vieta, pirmajos trijos vai četros etapos sportistiem ir jāizmanto apgaismes lukturīši (galvenokārt, lai skatītu karti). Uzvarētāju komandas finišē svētdien ap 6.00—7.00 no rīta, pēdējās ierodas pat īsi pirms finiša slēgšanas 14.00. Sieviešu stafetēs piedalās četras dalībnieces, tās notiek sestdienā, dienas gaišajā laikā, pirms vīriešu starta. Vīriešu komandu skaits Jukolas stafetē 2019. gadā gandrīz sniedza 2000, savukārt Venlā startējušo sieviešu komandu skaits bija tuvu 1700. 2019. gada sacensībās Kangasalas apkārtnē kopējais dalībnieku skaits Jukolas un Venlas stafetē pirmo reizi pārsniedza 20 000. Jukola (angliski) Valio- Jukola 2012 (somiski),(angliski),(krieviski) Salpa- Jukola 2011 (somiski),(angliski) Kytäjä- Jukola 2010 (somiski),(angliski) Mikkeli- Jukola 2009 Arhivēts 2008. gada 11. martā, Wayback Machine vietnē. (somiski),(angliski) Tampere-Jukola 2008 (somiski) Virkia- Jukola 2007 Arhivēts 2020. gada 12. jūnijā, Wayback Machine vietnē. (somiski),(angliski) Latviešu orientēšanās klubi dodas uz Pasaulē lielākajām orientēšanās stafetēm (2007) Polārās dienas piedzīvojumi jeb Jukola 2007 Aizvadītas pasaulē lielākās stafešu orientēšanās sacensībās Jukola (2006)