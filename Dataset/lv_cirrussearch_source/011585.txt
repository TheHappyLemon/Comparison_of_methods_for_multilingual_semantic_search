7TP bija 1930. gados izgatavotais Polijas vieglais tanks. Tas bija labāk bruņots un pēc vairuma parametru pārspēja vācu tankus PzKpfw I un PzKpfw II. Vēlāk šī tanka pamatni izmantoja arī artilērijas vilcējam C7P. Poļu variants vienam no starpkaru perioda visizplatītākajiem tankiem - "Vickers Mk E". Izstrādāts 1933-1934 gados, sērijveidā ražots no 1935. līdz 1939. gadam. Kopumā izgatavoti 132 tanki, no kuriem daļa ar diviem torņiem, bruņoti ar diviem ložmetējiem, taču lielākā daļa ar vienu torni un 37 mm Bofors lielgabalu. Salīdzinājumā ar angļu tanku, poļu tanka uzlabojumi bija: labāks, uzticamāks un jaudīgāks dzinējs, 37 mm lielgabals, biezāka bruņa, modificēta ventilācijas sistēma, Gundlacha tanku periskops un rācija. Apzīmējums 7TP radies no "7 tonnas, Polijas" (patiesībā, tanka svars tika palielināts līdz 9 tonnām jau pēc prototipa izgatavošanas). 7TP bija pirmais tanks pasaulē ar dīzeļdzinēju. Japāņu Tips-89 arī lietoja dīzeļa dzinēju, taču tikai no 1936. gada (agrākie modeļi bija aprīkoti ar benzīna dzinēju). Sākoties Otrajam pasaules karam, lielākā daļa no tankiem ar diviem torņiem tika pārbūvēti par tankiem ar vienu torni. Jāpiemin, ka šī modifikācija netika dažādi apzīmēta. Mūsdienās dažkārt tiek lietoti apzīmējumi "7TP dw." un "7TP jw." (Poļu abreviatūras dwuwieżowy - divi torņi; jednowieżowy - viens tornis). 1938. gadā tika izgatavoti arī 13 prototipa modeļi ar labāku bruņojumu — 9TP. Lai gan sērijveida ražošana šiem tankiem netika uzsākta, prototipi piedalījās Varšavas aizstāvēšanā 1939. gada septembrī. Pilnīgi visi tanki 7TP piedalījās Polijas kampaņā. Lai gan 7TP tehniskā ziņā pārspēja tā laika vācu tankus, to bija pārāk maz, lai mainītu kara iznākumu. Kara pieredze pierādīja, ka 37 mm prettanku lielgabals spēja cauršaut jebkura tā laika vācu tanku bruņu, pat PzKpfw IV. Taču tanka bruņas bija pārāk plānas, it īpaši pret aviācijas uzlidojumiem. Kampaņas beigās 20 tanki nonāca Rumānijā un Ungārijā, gandrīz 40 tanki tika pamesti sakarā ar dzinēju problēmām vai degvielas trūkumu. Vienu tanku sagūstīja Padomju Savienības armija. Pēc Polijas krišanas vācu armija sagūstīja 20 tankus, kuri vēlāk tika iekļauti 1. tanku divīzijā ar apzīmējumu Pzkpfw 731 (p). Šie tanki vēlāk tika izmantoti cīņās pret Norvēģiju un Franciju 1940. gadā. Nacistiskā Vācija — 20 viena torņa tanki, iegūti kā trofejas Polijas kampaņas laikā Padomju Savienība — 1 viena torņa tanks, iegūts kā trofeja Polijas kampaņas laikā Type 89 Yi-Go/ Chi-Ro Medium Tank A. Jońca, J. Szubański, R. Tarczyński: Wrzesień 1939. Pojazdy Wojska Polskiego. Barwa i broń., Warszawa: Wydawnictwa Komunikacji i Łączności, 1990, ss. 52-53. ISBN 83-206-0847-3. A. Wszendyrówny, M. Wodejko: Czołg 7TP w dokumentach Centralnego Archiwum wojskowego, w: "Do Broni", nr 1/2009, s. 96. ISSN 1732-9450. A. Jońca, J. Szubański, R. Tarczyński: op. cit., s. 32. Vikikrātuvē par šo tēmu ir pieejami multivides faili. Skatīt: 7TP.