Žoržs Luijs Leklerks, grāfs de Bifons (franču: Georges-Louis Leclerc, comte de Buffon, bieži pazīstams kā Bifons (franču: Buffon); dzimis 1707. gada 7. septembrī, miris 1788. gada 16. aprīlī) bija franču dabaspētnieks, matemātiķis un kosmologs. Dzīves laikā publicēja darbu Histoire naturelle, kas ietekmēja turpmākās dabaszinātnieku paaudzes. Darbojās kā Karaliskā botāniskā dārza (Jardin du Roi) vadītājs. Pretēji Linnejam izvirzīja tēzi par sugu izmaiņām ārējo apstākļu ietekmē, tā likdams pamatus Darvina teorijai. Viens no zinātniskā rasisma pamatlicējiem, jo uzskatīja, ka krāsainās rases ārējo apstākļu ietekmē ir deģenerējušās. Vikikrātuvē par šo tēmu ir pieejami multivides faili. Skatīt: Žoržs Luijs Leklerks, grāfs de Bifons.