200 metru barjerskrējiens vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 16. jūlijā, Kruakatelānā, Buloņas meža teritorijā. Tajās startēja 11 sportisti no piecām valstīm. Sacensības bija sadalītas divās kārtās. Pirmā kārta bija kvalifikācija, kurā tika aizvadīti 2 priekšskrējieni. No katra priekšskrējiena divi labākie rezultātu ieguvēji kvalificējās fināla skrējienam. Fināla skrējiens tika aizvadīts tajā pašā dienā un tajā startēja 4 sportisti. Zelta medaļu, ar rezultātu 25.4 sekundes, izcīnīja ASV sportists Alvins Krencleins. Sudraba medaļu, ar rezultātu 26.0 sekundes, ieguva Indijas sportists Normens Pričards. Savukārt bronzas medaļu ieguva ASV sportists Volters Tjūksberijs, viņa rezultāts finālā bija 26.1 sekundes. Sacensību laikā vairākkārtīgi tika uzstādīts jauns olimpiskais rekords vieglatlētikā. Sākotnēji to 1. priekšskrējienā izdarīja ASV sportists Alvins Krencleins, rezultāts 27. sekundes. Vēlāk, 2. priekšskrējienā, šo rezultātu pārspēja Indijas sportists Normens Pričards, 26.8 sekundes. Noslēgumā, fināla skrējienā, Alvins Krencleins atkal laboja rekordu uz 25.4 sekundes. 1. priekšskrējiens 2. priekšskrējiens Skatīt arī: Vieglatlēti 1900. gada vasaras olimpiskajās spēlēs 200 metru barjerskrējiena sacensībās startēja 11 sportisti no 5 valstīm. Iekavās norādīts startējošo sportistu skaits no attiecīgās valsts.  ASV (6)  Francija (2)  Indija (1)  Vācija (1)  Ungārija (1) «Athletics at the 1900 Paris Summer Games: Men's 200 metres Hurdles». Sports Reference. Arhivēts no oriģināla, laiks: 2020. gada 27. septembris. Skatīts: 2020. gada 27. septembris. «Paris 1900 Athletics — 200m hurdles men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — 200 metru barjerskrējiens vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — 200 metru barjerskrējiens vīriešiem (Olympedia) (angliski) Vieglatlētika 1900. gada vasaras olimpiskajās spēlēs — 800 metri vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.