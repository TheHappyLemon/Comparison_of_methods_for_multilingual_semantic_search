Vēbers (simbols: Wb) ir magnētiskās plūsmas mērvienība SI sistēmā. Nosaukta vācu fiziķa Vilhelma Eduarda Vēbera vārdā. Magnētiskā plūsma ir 1 Wb, ja, tai vienmērīgi samazinoties līdz nullei, ar to saistītajā vienvijuma elektriskajā vadītājā, kura pretestība ir 1 Ω, inducējas 1 C elektrības, kas iziet caur vada šķērsgriezumu. Tādējādi šajā vadītājā tiek inducēts 1 V liels elektrodzinējspēks. Magnētiskās plūsmas mērvienību sauc arī par voltsekundi. B. Rolovs. Par fiziku un fiziķiem. Fizikas terminu skaidrojošā vārdnīca. — R., Zinātne, 1989 Encyclopædia Britannica raksts (angliski) Krievijas Lielās enciklopēdijas raksts (krieviski)