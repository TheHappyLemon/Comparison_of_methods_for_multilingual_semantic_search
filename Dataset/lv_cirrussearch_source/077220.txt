"Cool Vibes" ir igauņu poproka grupas Vanilla Ninja devītais singls un ceturtais no albuma Blue Tattoo. Singls tika izdots 2005. gada 20. jūnijā. Dziesma bija Šveices pārstāve 2005. gada Eirovīzijā. Dziesma gan pusfinālā, gan arī finālā ierindojās 8. vietā. Dziesmas komponisti bija Dāvids Brandess un Džeins Tempests, taču vārdus sacerēja Bernds Meinungers, kurš ir pazīstams ar pseidonīmu "Džons Oflains" (angļu: John O'Flynn). Dziesma tika ierakstīta un miksēta Bros Music Studios, Vācijā. Dziesma ir iekļauta albumā Eurovision Song Contest Kiev 2005, kas ir 2005. gada Eirovīzijas oficiālais albums. Pamatraksts: 2005. gada Eirovīzijas dziesmu konkurss Tā kā Šveice 2004. gada konkursā palika pēdējā vietā, konkursā, kas norisinājās Kijevā, Ukrainā, grupai nācās startēt arī pusfinālā. Pusfinālā, kas notika 19. maijā, grupa uzstājās ar 19. kārtas numuru pēc Andoras pārstāves Mariannas van de Vālas, kura piedalījās konkursā ar dziesmu "La mirada interior", un pirms Horvātijas pārstāvja Borisa Novkoviča, kurš Eirovīzijā izpildīja dziesmu "Vukovi umiru sami". Tikšana finālā bija apgrūtināta, jo konkurence bija ļoti spēcīga, taču grupas izpildītā dziesma iekļuva to desmit skaitā, kuras nokļūst finālā, tā pusfinālā saņēma 114 punktus, kas grupu ierindoja 8. vietā. Finālā, kas notika 21. maijā, grupa uzstājās ar 22. kārtas numuru pēc Bosnijas un Hercegovinas pārstāves Feminnem, kura uzstājās ar dziesmu "Call Me", un pirms Latvijas pārstāvjiem Valtera un Kaža, kuri pārstāvēja Latviju ar dziesmu "The War Is Not Over". Lai arī grupa bija viena no līderēm balsojuma tabulā, Vanilla Ninja beigās noslīdēja nedaudz zemāk un finišēja 8. vietā. Šī bija pati veiksmīgākā Šveices vieta Eirovīzijā pēdējo 10 gadu laikā, un 8. vieta ļāva kvalificēties 2006. gada Eirovīzijas finālam. "Cool Vibes" (Radio Edit) (4:05) "Cool Vibes" (Classical Version) (4:04) "Cool Vibes" (Extended Version) (6:33) "Cool Vibes" (Eurovision Version) (3:00) Lenna Kūrmā — vokāls, ģitāra Pireta Jervisa — vokāls, ģitāra Trīnu Kivilāna — vokāls, basģitāra Katrina Siska — taustiņinstrumenti Dāvids Brandess — singla producents, komponists Garijs Džonss — miksētājs Saša Krāmere — singla dizainere Singls iekļuva 4 valstu topos, un visaugstāko pozīciju tas ieņēma Igaunijā (3. vieta). Šveices profils eurovision.tv lapā (angliski) Vanilla Ninja — "Cool Vibes", acharts.us. Atjaunots: 2009. gada 17. septembrī. Vācijā dziesma tika diskvalificēta no visām Vācijas topu tabulām pēc tam, kad atklājās, ka grupas menedžeris Dāvids Brandess personīgi ir sapircies tūkstošiem singla kopiju, lai grupa ierindotos pēc iespējas augstākā vietā. Grupas oficiālā mājaslapa Arhivēts 2011. gada 16. jūlijā, Wayback Machine vietnē. (igauniski)/(angliski) Dziesmas vārdi Discogs.com informācija (angliski) Esctoday.com informācija Arhivēts 2008. gada 1. decembrī, Wayback Machine vietnē. (angliski)