Braitona un Hova (angļu: Brighton and Hove) ir pilsēta un unitārā pašvaldība Anglijas dienvidos Lamanša krastā, ietilpst Austrumsaseksas ceremoniālajā grāfistē. Dibināta 1997. gadā, apvienojot divas ievērojamas kūrortpilsētas — Braitonu un Hovu. Pašvaldības administrācija atrodas Hovā. No 18. gadsimta beigām līdz mūsdienām Braitona tiek uzskatīta par Anglijas prestižāko kūrortu. Braitona pirmoreiz minēta 1086. gadā «Pastarās tiesas grāmatā» (Domesday Book) kā Bristelmestune. 1514. gadā to nodedzināja franči. 18. gadsimta vidū ārsts Ričards Rasels (Richard Russell) sāka pielietot Braitonas jūras ūdeni ārstniecībā un gadsimta otrajā pusē Braitona kļuva par Anglijas slavenāko kūrortu. 1841. gadā pilsētu ar Londonu savienoja dzelzceļš, kas deva papildus impulsu pilsētas attīstībā. Hova līdz 18. gadsimta beigām bija neliels ciems, bet sāka attīstīties no 19. gadsimta sākuma līdz ar kaimiņos esošās Braitonas attīstību. 1889. gadā Hova kļupa par patstāvīgu municipalitāti. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 120. lpp. Vikikrātuvē par šo tēmu ir pieejami multivides faili. Skatīt: Braitona un Hova. Encyclopædia Britannica raksts (angliski)