Džerijs Lūiss (angļu: Jerry Lewis, dzimis 1926. gada 16. martā, miris 2017. gada 20. augustā) bija amerikāņu komiķis, aktieris, dziedātājs, producents, režisors un scenāriju rakstnieks. Viņš bija viens no 20. gadsimta piecdesmito un sešdesmito gadu populārākajiem izklaides biznesa pārstāvjiem. Vienas no ievērojamākajām lomām ir komēdijās The Bellboy (1960), Cinderfella (1960) un The Nutty Professor (1963). Par lomu filmā Boeing, Boeing (1965) Lūiss nominēts Zelta globusa balvai kā labākais aktieris komēdijā vai muzikālā filmā. 20. gadsimta piecdesmito gadu beigās trīs reizes vadīja Amerikas Kinoakadēmijas balvas pasniegšanas ceremoniju. 1960. gadā Lūisam piešķīra divas zvaigznes Holivudas Slavas alejā par piedalīšanos kino un televīzijā. 1977. gadā Džeriju Lūisu izvirzīja Nobela miera prēmijas kandidatūrai par televīzijas pasākumu rīkošanu, no kuriem ieņemtos līdzekļus katru gadu ziedoja cīņai ar muskuļu distrofiju. 1999. gadā Venēcijas kinofestivālā Lūisu apbalvoja ar balvu "Zelta lauva - goda balva" par mūža ieguldījumu. 2009. gadā Lūiss saņēma Džīna Heršolta humanitāro balvu. Vikikrātuvē par šo tēmu ir pieejami multivides faili. Skatīt: Džerijs Lūiss. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)