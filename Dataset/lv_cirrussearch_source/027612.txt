Kopvērtējums Tour de France ir svarīgākā klasifikācija Tour de France riteņbraukšanas sacensībās, to izmanto, lai noteiktu uzvarētāju. Kopš 1919. gada kopvērtējuma līderis sacensību laikā valkā dzelteno krekliņu (franču: maillot jaune; izrunā: [majo ʒon]). Tour de France un arī citu riteņbraukšanas daudzdienu sacensību uzvarētājs tiek noteikts, summējot katra braucēja posmos uzrādīto distances laiku. Kopējam laikam var tikt pieskaitīti vai noņemti bonusi vai sodi par uzvarām atsevišķos posmos vai kāpuma virsotnes sasniegšanu pirmajam, kā arī par noteikumu pārkāpumiem. Braucējs ar vismazāko kopējo laiku katra posma beigās saņem ceremoniālu dzelto riteņbraucēja kreklu un tiesības uzsākt nākamo posmu, parasti nākamajā dienā, dzeltenā kreklā. Braucējs, kurš saņem dzelteno krekliņu pēc pēdējā posma Parīzē, ir tūres kopvērtējuma uzvarētājs. Līdzīgi līderu krekliņi pastāv arī citās riteņbraukšanas sacensībās , bet tie nav vienmēr dzeltenā krāsā (krāsu izvēlas sacensību organizatori). Tour of California izmanto zelta, Giro d'Italia rozā un Tour Down Under okera krāsas krekliņu, tā tiek asociēta ar Austrāliju, īpaši tās tuksnešu reģioniem. Līdz 2009. gadam Vuelta a España izmantoja zelta krāsu, bet kopš 2010. gada līdera krekliņš ir sarkans. «Regulations of the race» (PDF). ASO/letour.fr. Arhivēts no oriģināla, laiks: 2006-07-05. Skatīts: 2009-09-28. Velo News: "The legend of the maillot jaune" (angliski)