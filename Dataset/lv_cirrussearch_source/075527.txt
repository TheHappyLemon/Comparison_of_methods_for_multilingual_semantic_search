Latvijas sieviešu basketbola izlase ir nacionālā basketbola sieviešu komanda, kas pārstāv Latvijas Republiku starptautiskās basketbola sacensībās, kā Eiropas čempionāts, Pasaules kauss, olimpiskās spēles. Pašlaik (2023. gada jūnijs) Latvijas izlase FIBA Pasaules izlašu rangā ieņem 25. vietu. Latvijas izlases labākais panākums ir 4. vieta 2007. gada Eiropas čempionātā. Olimpiskajās spēlēs Latvijas izlase ir spēlējusi vienu reizi (2008), vienu reizi arī Pasaules kausā (2018). Latvijas izlase kopš 2010. gada aizvada īpašo Rozā lentītes spēli, tādējādi piedaloties krūts vēža informatīvajā kampaņā "Pārbaudi krūtis, lai dzīvotu!". Latvijas sieviešu basketbola izlase savu pirmo spēli aizvadīja 1938. gada 28. maijā Rīgā pret Lietuvas nacionālo izlasi, kurai tika piedzīvots zaudējums ar rezultātu 5:14. Arī savu otro spēli Latvija aizvadīja pret Lietuvu, taču šoreiz tas notika Kauņā 1939. gada 4. janvārī. Arī šajā spēlē tika piedzīvots zaudējums ar rezultātu 7:27. Latvijas izlasē punktus guva Alise Gailīte, Velta Jansone un Ņina Konce. Pirmo oficiālo spēli atjaunotā Latvijas izlase aizvadīja 1993. gada 14. maijā, Eiropas čempionāta kvalifikācijas turnīra pirmajā mačā Orhūsā ar 75:81 piekāpjoties Zviedrijas izlasei. Atjaunotās Latvijas laikā ir spēlēts desmit Eiropas čempionātu finālturnīros — 1999., 2005., 2007., 2009., 2011., 2013., 2015., 2017., 2019. un 2023. gadā. 2007. gadā sasniegts labākais rezultāts — 4. vieta. Mazajā finālā Latvijas izlasi uzvarēja Baltkrievijas izlasi. Spēlēšana Eiropas čempionātā izlasei bija jāsāk ar pirmo kvalifikācijas kārtu, bet 1993. gada maijā debija šāda ranga turnīrā sākās ar nepatīkamu zaudējumu Zviedrijai (75:81). Toties nākamajos divos mačos tika piedzīvota uzvara — pret Dāniju (66:55) un Skotiju (104:33). Vēl pēc gada, 1994. gada maijā, otrajā kvalifikācijas kārtā Viļņā pretinieces bija daudz nopietnākas. Pirmajos trijos mačos tika piedzīvoti zaudējumi — pret Ungāriju (50:60), Itāliju (44:63) un Lietuvu (51:62) — un tas praktiski pārvilka strīpu cerībām jau ar pirmo piegājienu spēlēt Eiropas čempionātā. Uzvaras pēdējās divās spēlēs — pret Somiju (84:69) un Horvātiju (70:68) — nepalīdzēja Latvijas izlasei vismaz pietuvoties Eiropas čempionātam. 1997. gada EČ bija jāsāk ar pirmo atlases kārtu. 1995. gada maijā Ankarā latvietēm bija jāaizvada 7 spēles 7 dienās. Kaut arī pretinieces bija uzvaramas, taču neizdevās kvalificēties nākamajai kārtai. Ar 20 punktu starpību tika zaudēts Nīderlandei (64:84), neizdevās uzvarēt Zviedriju (69:70). Šajās spēlēs tika pazaudēta cerība tikt nākamajā kārtā. Vēl mūsējās zaudēja Polijai (84:96) un Turcijai (61:67), taču uzvaras tika izcīnītas pret Portugāli (71:58), Azerbaidžānu (118:37) un Angliju (87:43). Pēc 2009. gada Eiropas čempionāta Latvijas izlasē bija daudz nepatīkamu notikumu. Jau pēc čempionāta pusfinālspēles pret Itālijas izlasi atlūgumu iesniedza Ainārs Zvirgzdiņš sakarā ar neveiksmīgo startu Eiropas čempionātā. Neskatoties uz atlūgumu, Ainārs vadīja Latvijas izlasi arī spēlē par 7. vietu pret Slovākijas izlasi, kurai jau čempionāta otrajā posmā tika zaudēts, taču šajā spēlē Latvija piedzīvoja uzvaru. Vēl par aiziešanu no izlases paziņoja tās ilggadējā spēlētāja Ieva Tāre, kura Latvijas izlases sastāvā ir spēlējusi visos pirmos četros Eiropas čempionātu finālturnīros. Arī izlases līdere Anete Jēkabsone-Žogota paziņoja par nespēlēšanu izlasē, taču atšķirībā no Ievas, viņa nepaziņoja par aiziešanu no izlases vispār, taču tikai uz laiku. Anete savu lēmumu pamatoja ar savu karjeru WNBA un lielo noslogotību. 2009. gada Latvijas Gada balvas sportā pasniegšanas ceremonijā pati izlase netika nominēta uz balvu "Latvijas gada labākā komanda", kur izlase uzvarēja visos četros iepriekšējos gados. taču izlases līdere Anete Jēkabsone-Žogota otro gadu pēc kārtas tika atzīta par gada labāko sportisti. 2010. gada 16. janvārī notika 2011. gada Eiropas čempionāta kvalifikācijas grupu izloze. Izlases bija sadalītas pa groziem, kuri tika veidoti ņemot vērā izlases vietu 2009. gada Eiropas čempionātā. Latvijas izlase tika iekļauta 1. grozā, tas nozīmēja, ka Latvija nevarēja būt kopā ar Itālijas, Slovākijas un Turcijas izlasēm, jo arī tās tika iekļautas 1. grozā. Izlase kvalifikācijas turnīrā spēlēs kopā ar Rumānijas, Izraēlas un Serbijas izlasēm. 2009. gada beigās un 2010. gada sākumā tika daudz diskutēts par kandidātiem uz izlases galvenā trenera amatu. Kā pirmais kandidāts tika nosaukts Jekaterinburgas "UGMK" galvenais treneris Gundars Vētra, taču viņš netika izvirzīts kā oficiāls kandidāts uz šo amatu. 2010. gada 3. februārī tika paziņoti trīs oficiālie kandidāti uz Latvijas izlases trenera amatu. LBS nolēma, ka izlasi vadīs ārzemju speciālists. Izvirzītie kandidāti bija spānis Manolo Reals, grieķis Jorgs Dikeulaks un itālis Fabio Fossati. 2010. gada 5. martā par valstsvienības galveno treneri tika apstiprināts Jorgs Dikeulaks. 1976—1988: nepiedalījās, atradās PSRS sastāvā 1992—2004: nekvalificējās 2008: 9. vieta 2012—2020: nekvalificējās 1953—1990: nepiedalījās, atradās PSRS sastāvā 1994—2014: nekvalificējās 2018: 13. vieta 2022: nekvalificējās 1938: nepiedalījās 1950—1991: nepiedalījās, atradās PSRS sastāvā 1993: nepiedalījās 1995: nekvalificējās (16. vieta — 5. vieta kvalifikācijas grupā) 1997: nekvalificējās (28. vieta — 6. vieta 1.kārtas kvalifikācijas grupā) 1999: 9. vieta 2001: nekvalificējās (17. vieta) 2003: nekvalificējās (13. vieta) 2005: 6. vieta 2007: 4. vieta 2009: 7. vieta 2011: 8. vieta 2013: 15. vieta 2015: 13. vieta 2017: 6. vieta 2019: 11.vieta 2021: nekvalificējās 2023: 13. vieta Skatīt arī: Eiropas čempionāts basketbolā sieviešu U-16 izlasēm Skatīt arī: Eiropas čempionāts basketbolā sieviešu U-18 izlasēm Skatīt arī: Eiropas čempionāts basketbolā sieviešu U-20 izlasēm 2003. gads — 8. vieta Pasaules čempionātā Šādā sastāvā izlase startē 2023. gada Eiropas čempionātā. Piezīme. Pozīcijas: 1 - saspēles vadītājs; 2 - uzbrūkošais aizsargs; 3 - vieglais uzbrucējs; 4 - spēka uzbrucējs; 5 - centrs. Galvenais treneris — Gundars Vētra Treneri — Mārtiņš Zībarts, Ainars Zvirgzdiņš, Matīss Rožlapa Fiziskās sagatavotības treneris — Ivars Ikstens Ārsti — Mārtiņš Pulveris, Mārcis Jakovičs Fizioterapeiti — Līga Folkmane-Eglīte, Ansis Biedris LBS sieviešu izlašu koordinators — Edijs Eglītis 1995. gada Eiropas čempionāta kvalifikācija: nekvalificējās (tika līdz 2.kvalifikācijas kārtai) Anete Muižniece-Brice, Anita Eglīte, Linda Eglīte, Ilze Ieviņa, Anda Jēkabsone, Dace Krūmiņa, Līvija Medne, Ilze Ose, Zane Rozīte, Diāna Skrastiņa, Ieva Tāre, Svetlana Zitāne. (Treneris: Juris Garkalns) 1997. gada Eiropas čempionāta kvalifikācija: nekvalificējās Evija Āzace, Ināra Jākobsone, Ieva Tāre, Ilze Ose-Hlebovicka, Anete Brice, Ilze Ieviņa, Diāna Krastiņa, Svetlana Zitāne, Sanita Depaškuale Šrance, Dace Krūmiņa, Anda Jēkabsone, Anita Eglīte. (Treneris: Inārs Vāvere) 1999. gada Eiropas čempionāts: 9. vieta Gunta Baško, Ilze Ieviņa, Ināra Jākobsone, Dace Krūmiņa, Svetlana Zitāne, Zanda Redāle, Ilze Ose, Diāna Skrastiņa, Ieva Tāre, Linda Eglīte, Anda Jēkabsone, Inga Kvasņika. (Treneris: Aivars Vīnbergs) 2005. gada Eiropas čempionāts: 6. vieta Evija Āzace, Gunta Baško, Aija Brumermane, Zane Eglīte, Anda Eibele, Liene Jansone, Anete Jēkabsone-Žogota, Ieva Kubliņa, Anita Mikāle, Zane Tamane, Ieva Tāre, Elīna Zīke 2007. gada Eiropas čempionāts: 4. vieta Gunta Baško, Aija Brumermane, Santa Dreimane, Zane Eglīte, Liene Jansone, Anete Jēkabsone-Žogota, Dita Krūmberga, Ieva Kubliņa, Ilze Ose-Hlebovicka, Zane Tamane, Ieva Tāre, Anita Teilāne FIBA "Dimanta bumba" 2008: 5. vieta Elīna Babkina, Gunta Baško, Aija Brumermane, Zane Eglīte, Anda Eibele, Liene Jansone, Anete Jēkabsone-Žogota, Dita Krūmberga, Ieva Kubliņa, Aija Putniņa, Zane Tamane, Ieva Tāre Pekinas Olimpiskās spēles: 9. vieta Elīna Babkina, Gunta Baško, Aija Brumermane, Zane Eglīte, Anda Eibele, Liene Jansone, Anete Jēkabsone-Žogota, Dita Krūmberga, Ieva Kubliņa, Aija Putniņa, Zane Tamane, Ieva Tāre 2009. gada Eiropas čempionāts: 7. vieta Gunta Baško, Aija Brumermane, Zane Eglīte, Anda Eibele, Liene Jansone, Anete Jēkabsone-Žogota, Kristīne Kārkliņa, Dita Krūmberga, Sabīne Niedola, Aija Putniņa, Zane Tamane, Ieva Tāre 2011. gada Eiropas čempionāts: 8. vieta Elīna Babkina, Sabīne Niedola, Zane Eglīte, Zane Tamane, Gunta Baško, Liene Jansone, Liene Priede, Aija Putniņa, Karlīne Pilābere, Kristīne Kārkliņa, Ieva Kubliņa, Zane Jākobsone, 2013. gada Eiropas čempionāts: 15. vieta Kitija Laksa, Anda Eibele , Līga Šurkusa, Elīna Babkina, Dita Liepkalne, Liene Jansone, Anete Horelika, Ieva Krastiņa, Zane Jākobsone, Kristīne Kārkliņa, Anete Šteinberga, Aija Brumermane 2015. gada Eiropas čempionāts: 13. vieta Dita Rozenberga, Zane Eglīte, Ieva Kūlīte, Gunta Baško, Anete Jēkabsone-Žogota, Aija Putniņa, Anete Šteinberga, Dita Liepkalne, Kristīne Vītola, Kate Aizsila, Zenta Meļņika, Kitija Laksa 2017. gada Eiropas čempionāts: 6. vieta Paula Strautmane, Elīna Babkina, Gunta Baško, Aija Putniņa, Anete Šteinberga, Aija Brumermane, Anna Dreimane, Ieva Krastiņa, Ilze Jākobsone, Kristīne Vītola, Kitija Laksa, Kate Krēsliņa 2018. gada FIBA Pasaules kauss: 13. vieta Dita Rozenberga, Elīna Babkina, Gunta Baško, Aija Putniņa, Anete Šteinberga, Aija Brumermane, Ieva Pulvere, Kristīne Vītola, Kitija Laksa, Kate Krēsliņa, Baiba Eglīte, Digna Strautmane 2019. gada Eiropas čempionāts: 11. vieta Paula Strautmane, Laura Ikstena, Elīna Babkina, Karlīne Pilābere, Aija Brumermane, Luīze Šepte, Ieva Pulvere, Ilze Jākobsone, Zenta Meļņika, Kristīne Vītola, Kate Krēsliņa, Digna Strautmane Guntis Keisels "Basketbols latviešu gaumē" Guntis Keisels. Latvijas basketbola vēsture. Jumava, 1998. ISBN 9984-05-187-0. Latvijas vīriešu basketbola izlase Latvijas sieviešu basketbola izlase 2008. gadā Latvijas sieviešu basketbola izlase 2009. gada Eiropas čempionātā Latvijas sieviešu basketbola izlase 2011. gada Eiropas čempionātā Latvijas sieviešu basketbola izlase 2013. gada Eiropas čempionātā «FIBA World Ranking Presented by NIKE, women». FIBA.basketball (angļu). Skatīts: 2023-06-16. «Latvijas basketbolistes aizvadīs tradicionālo Rozā lentītes spēli». Delfi.lv. Skatīts: 2014. gada 28. maijā. Dāvis Dedumets. «Tāre: "Prieks noslēgt karjeru izlasē pie saviem līdzjutējiem"». parsportu.lv, 20.06.2009.. Skatīts: 2010. gada 6. februārī.[novecojusi saite] «Jēkabsone-Žogota: Nevis nespēlēšu izlasē, bet došu priekšroku WNBA». tvnet.lv. 25.09.2009. Valdis Bērziņš. «Latvijas gada sportisti - Miņins un Jēkabsone». sportacentrs.com, 23.12.2009.. Skatīts: 2010. gada 6. februārī. Kristaps Zaļkalns. «Gan vīriešu, gan sieviešu izlase 1.grozā». parsportu.lv, 06.01.2010.. Skatīts: 2010. gada 6. februārī.[novecojusi saite] Dāvis Dedumets. «Dāmu izlase kopā ar Izraēlu, Serbiju un Rumāniju». parsportu.lv, 16.01.2010.. Skatīts: 2010. gada 6. februārī.[novecojusi saite] Sieviešu izlasi vadīs Dikeoulakoss «Sieviešu valstsvienība pirms starta EuroBasket2023: desmit odziņas». basket.lv. 2023. gada 14. jūnijs. Skatīts: 2023. gada 16. jūnijā. «Latvia - Eurobasket Women 2011». fiba.com. Skatīts: 2023. gada 17. jūnijā. «Latvia - Eurobasket Women 2013». fiba.com. Skatīts: 2023. gada 17. jūnijā. «Latvia - Eurobasket Women 2015». fiba.com. Skatīts: 2023. gada 17. jūnijā. «Latvia - Eurobasket Women 2017». fiba.basketball. Skatīts: 2023. gada 17. jūnijā. «Latvia - FIBA Women's Basketball World Cup 2018». fiba.basketball. Skatīts: 2023. gada 17. jūnijā. «Latvia - Eurobasket Women 2019». fiba.basketball. Skatīts: 2023. gada 17. jūnijā. Latvijas Sieviešu basketbola Jumtalapa Sieviešu izlase - Basket.lv