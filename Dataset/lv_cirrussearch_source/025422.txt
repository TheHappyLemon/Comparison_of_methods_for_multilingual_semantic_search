Strāžske (slovāku: Strážske) ir pilsēta Slovākijā, Košices apgabala Mihalovces apriņķī pie Laborecas upes. Pilsēta rakstos pirmoreiz minēta 1337. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums bija Ērmezē (ungāru: Őrmező). Pirmā pasaules kara laikā pilsētas apkaimē notika sīvas kaujas Brusilovas pārrāvuma ietvaros. Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pilsētā atrodas 1952. gadā dibinātā ķīmiskā rūpnīca "Chemko", kas līdz 1984. gadam ražoja PCB savienojumus, piesārņojot apkārtni. Pēc etniskā sastāva vairums pilsētas iedzīvotāju ir slovāki (96,38 %). Pēc reliģiskās piederības - katoļi (63,59 %), grieķu katoļi (21,77 %), nereliģiozi (7,58 %). Vikikrātuvē par šo tēmu ir pieejami multivides faili. Skatīt: Strāžske. Uzņēmums "Chemko" Arhivēts 2013. gada 24. oktobrī, Wayback Machine vietnē. Q110227967.