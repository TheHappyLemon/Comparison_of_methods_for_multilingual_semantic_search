Rūdolfs Lange (vācu: Rudolf Lange, 1910—1945) bija vācu kara noziedznieks, Drošības policijas (Sicherheitspolizei, SiPo) un Sicherheitsdienst (SD) vadītājs okupētajā Latvijā, viens no galvenajiem holokausta organizētājiem Latvijā. Dzimis 1910. gada 18. aprīlī Veisvaserē dzelzceļa būvinspektora ģimenē. Pēc tieslietu studijām viņš 1933. gadā viņš iestājās SA, no 1936. gada strādāja Gestapo galvenajā birojā. 1941. gadā viņu paaugstināja par SS-šturmbanfīreru un iecēla par Gestapo un Drošības policijas (Sicherheitspolizei, Sipo) priekšnieku Rīgā, decembrī viņu iecēla par SiPo un SD vadītāju Latvijā. 1942. gada 20. janvārī Lange piedalījās Vanzē konferencē. 1944. gada oktobrī viņš pārcēlās uz Poznaņu, kur pārņēma SiPo un SD komandiera pienākumus. 1945. gada janvārī tika paaugstināts par SS-štandartenfīreru. Miris 1945. gada 23. februārī Poznaņā. timenote.info