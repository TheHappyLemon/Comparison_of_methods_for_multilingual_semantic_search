LISA Pathfinder (sākotnēji SMART-2) bija Eiropas Kosmosa aģentūras (ESA) kosmiskais aparāts tehnoloģiju izmēģināšanai, kuras paredzēts izmantot gravitācijas viļņu observatorijā Evolved Laser Interferometer Space Antenna (eLISA). Tas palaists 2015. gada decembrī. Deaktivēts 2017. gada jūlijā. Kosmiskajā aparātā ievietoti divi masas ķermeņi, kas atradās 38 cm attālumā viens no otra un bija "brīvā kritienā". Tie bija izolēti no ārējās vides iedarbības. Tika mērīta ķermeņu relatīvā pozīcija un orientācija ar precizitāti mazāku par 0,01 nanometru. Ar šādu precizitāti nākotnē eLISA spētu uztvert gravitācijas viļņu iedarbību. Orbitālo manevru veikšanai izmantota platformas Eurostar-2000 dzinējsistēma. Tā tika atmesta pēc mērķa orbītas sasniegšanas. Projektā piedalījās arī NASA, piegādājot zemas enerģijas elektriskos dzinējus un neatkarīgu datoru. LISA Pathfinder palaists 2015. gada 3. decembrī 04:04 UTC ar nesējraķeti Vega (lidojums VV06) no Gviānas kosmiskā centra. 2016. gada 22. janvārī kosmiskais aparāts tika ievadīts Lisažū orbītā ap Zemes un Saules L1 Lagranža punktu. 11:30 UTC no LISA Pathfinder tika atdalīts dzinēju modulis. Februārī tika atbrīvoti divi testa kubi. 8. martā sākās zinātniskā misija. 7. jūnijā ESA publicēja pirmos rezultātus: masas kubu pozīcija bija 5 reižu stabilāka nekā bija nepieciešams LISA Pathfinder uzdevumiem. 2017. gada 18. jūlijā 18:00 UTC uz LISA Pathfinder tika nosūtīta komanda deaktivēt kosmisko aparātu. LISA Pathfinder success bolsters plan for gravitational wave observatory Spaceflight Now, Stephen Clark, 2016-06-08 LISA Pathfinder arrives at its worksite ESA, 2016-01-22 Pioneering probe for gravitational wave observatory ends mission Spaceflight Now, Stephen Clark, 2017-07-19 LISA Pathfinder ESA, (angliski) Vega Flight VV06 Arhivēts 2016. gada 5. martā, Wayback Machine vietnē. Arianespace, (angliski), (franciski) LISA-Pathfinder Gunter's Space page, (angliski)