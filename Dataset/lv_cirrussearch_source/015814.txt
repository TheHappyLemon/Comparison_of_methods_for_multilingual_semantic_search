"Soprano ģimene" (angļu: The Sopranos) ir ASV noziedzības drāmas televīzijas seriāls, kura autors ir Deivids Čeiss. Stāsts risinās par Ņūdžersijas štatā dzīvojošo itāļu izcelsmes amerikāņu mafijas bosu Toniju Soprāno (Džeimss Gandolfīni), attēlojot grūtības, ar kurām viņš saskaras, mēģinot līdzsvarot savu ģimenes dzīvi ar noziedzīgas organizācijas vadītāja lomu. Tās tiek izpētītas viņa terapijas sesiju laikā kopā ar psihiatri Dženiferu Melfi (Loreina Brako), kas norisinās visu sēriju laikā. Seriālā piedalās Tonija ģimenes locekļi, mafijas kolēģi un sāncenši ievērojamās lomās — it īpaši viņa sieva Karmela (Edija Falko) un attālais brālēns Kristofers Moltisanti (Maikls Imperioli). Seriāls pārraidīts HBO televīzijas kanālā no 1999. gada 10. janvāra līdz 2007. gada 10. jūnijam, tāpat "Soprano ģimene" pārraidīta arī Latvijā. Vairākos vērtējumos seriāls nosaukts par visu laiku labāko televīzijas seriālu. Tāpat tas ieguvis vairākas balvas, tai skaitā 21 Emmy un 5 Grammy balvas. Seriālam kopumā ir 86 sērijas (sešas sezonas). Tim Lusher. «The Guardian's top 50 television dramas of all time | Television & radio». The Guardian, 2010-01-12. Skatīts: 2012-05-31. Robert Rorke. «THE 35 BEST SHOWS ON TV-EVER». NYPOST.com, 2008-04-27. Arhivēts no oriģināla, laiks: 2013-01-30. Skatīts: 2012-05-31. «Bill Mann: TV Critic's Call: Here Are The Decade's 10 Best Series». Huffingtonpost.com. 2009. gada 14. decembris. Skatīts: 2012-05-31. IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski) HBO profils