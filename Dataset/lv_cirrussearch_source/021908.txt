Frīdriha Šillera Jēnas Universitāte (vācu: Friedrich-Schiller-Universität Jena) ir valsts universitāte Jēnā, Vācijā. Universitāti 1558. gadā nodibināja imperators Ferdinands I. Tā ir viena no desmit vecākajām Vācijas universitātēm. Tās spožākais periods tiek saistīts ar 18.—19. gadsimtu, kad universitātē darbojās filozofi Fihte, Hēgelis un Šellings, kā arī rakstnieki Šlēgels, Šillers. 20. gadsimtā Jēnas universitātes sadarbība ar Ceisa korporāciju ļāva attīstīt pētījumus optikas jomā. Mūsdienās Jēnas universitāte ir organizēta desmit fakultātēs — teoloģijas, tiesību zinātnes, ekonomikas un uzņēmējdarbības, sociālajā, filozofijas, matemātikas un datorzinātnes, fizikas un astronomijas, ķīmijas un ģeogrāfijas, bioloģijas un farmācijas un medicīnas. Studentu skaits pārsniedz 20 tūkstošus, akadēmiskais personāls — ap 300. Jans Kornārijs (ap 1500—1558), ārsts un valodnieks, antīko grieķu medicīnisko tekstu tulkotājs Gothards Frīdrihs Stenders jeb Vecais Stenders (1714—1796), luterāņu mācītājs un izgudrotājs Johans Georgs Švarcs (1751—1784), izglītības darbinieks un brīvmūrnieks Dāvids Hieronīms Grindelis (1776—1836), latviešu izcelsmes aptiekārs, botāniķis, ķīmiķis, ārsts un izdevējs Alberts Holanders (1796—1868), pedagogs, Bērzaines ģimnāzijas dibinātājs Heinrihs Georgs fon Jannavs (1789—1869), luterāņu mācītājs, literāts Vladimirs Kovaļevskis (1842—1883), evolucionārās paleontoloģijas pamatlicējs Pēteris Zālīte (1864—1939), latviešu filozofs un publicists Vikikrātuvē par šo tēmu ir pieejami multivides faili. Skatīt: Jēnas Universitāte. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)