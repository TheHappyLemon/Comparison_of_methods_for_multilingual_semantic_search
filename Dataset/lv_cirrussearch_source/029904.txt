Ranger programma (laikaposms: 1961 — 1965) bija ASV NASA automātisko aparātu programma ar mērķi pētīt Mēnesi un iegūt virsmas fotogrāfijas. Aparāti tika konstruēti tā, lai tie nepārtraukti uzņemtu Mēness virsmas attēlus un uzreiz tos pārraidītu uz Zemi, līdz aparāts ietriektos Mēness virsmā. Pirmie seši lidojumi bija neveiksmīgi un programmu iesauca par "palaid un ceri", pēc programmas reorganizācijas Ranger 7 veiksmīgi izpildīja savu mērķi un ieguva Mēness fotogrāfijas. Vēlāk tika palaisti vēl divi veiksmīgi Ranger aparāti. Kopumā programma tika iedalīta trijos aparātu blokos — katra bloka ietvaros Reaktīvās kustības laboratorija cerēja sasniegt labākus rezultātus un attīstīt kosmosa kuģu būvniecību. Ranger programma kopumā izmaksāja 190 miljonus ASV dolāru. Uz katru Ranger aparātu tika uzstādītas sešas fotokameras. Fotografēšanas kanāli tika sadalīti divās daļās ar atsevišķām kamerām, barošanas blokiem un sakaru sistēmām. Pirmais bloks — pirmā bloka Ranger aparāti tika palaisti ar mērķi testēt nesējraķeti un aparātu uzbūvi nepalaižot tos tieši uz Mēnesi. Pirmā bloka aparātu būvniecībā izmantotā pieredze noderējas Mariner 1 un Mariner 2 būvniecībā Otrais bloks — uz otrā bloka aparātiem tika uzstādītas fotokameras, radiācijas detektori un seismometrs. Vēlāk pētot aparātu konstrukciju, tika atklāts uzbūves defekts diodēs, kuras tika izmantotas aparāta būvniecībā Trešais bloks — trešā bloka aparātiem uzstādīja uzlabotas telekameru sistēmas. Ranger 7 kļuva par pirmo veiksmīgo aparātu kas sasniedza Mēnesi. «Cortright Oral History (p25)». Arhivēts no oriģināla, laiks: 2012. gada 10. septembrī. Skatīts: 2015. gada 28. jūlijā.