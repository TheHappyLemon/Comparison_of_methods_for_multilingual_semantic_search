Tijana Boškoviča (serbu: Тијана Бошковић; dzimusi 1997. gada 3. martā) ir serbu volejboliste, turku kluba Edžzadžibaši un Serbijas izlases diagonālā uzbrucēja. Tijana Boškoviča piedzima 1997. gada 3. martā Bosnijas un Hercegovinas Serbu Republikas pilsētā Trebiņē. Spēlēt volejbolu sāka jau agrā bērnībā, desmit gadu vecumā viņa pārcēlās uz pastāvīgu dzīvi Bilečā un kļuva par vietējā sieviešu volejbola kluba Херцеговац jauniešu komandas dalībnieci. 2010. gadā viņa iekļuva kluba pirmajā komandā un vienu sezonu spēlēja Bosnijas un Hercegovinas čempionātā. Tad viņa pārcēlās uz Serbiju un no 2011. līdz 2015. gadam pārstāvēja Serbijas klubu "Partizan Vizura" no Belgradas, un galu galā pieņēma Serbijas pilsonību. Serbijas nacionālas izlases pamatsastāvā Boškoviča debitēja 2014. gada Pasaules čempionātā Itālijā. Serbija veiksmīgi pārvarēja turnīra pirmo etapu, ieņemot otro vietu grupā, bet turnīra otrajā etapā astoņu komandu konkurencē ieguva ceturto vietu un tālākai dalībai čempionātā nekvalificējās. 2014. un 2015. gadā viņas kluba komanda uzvarēja Serbijas čempionātā. 2015. gada Eiropas jaunatnes čempionātā (volejbolistēm līdz 19 gadu vecumam) viņa tika atzīta par turnīra vērtīgāko spēlētāju. Pirmais lielais panākums pieaugušo starptautiskā līmenī Tijanai Boškovičai bija 2015. gadā, kad viņa pievienojās turku klubam "Edžzadžibaši" no Stambulas. Šajā sezonā viņa izcīnīja sudraba medaļu Pasaules kausa izcīņā Japānā, kur Serbija zaudēja tikai Ķīnas Tautas Republikas komandai. Vēlāk viņa savam panākumu sarakstam pievienoja vēl vienu bronzas medaļu, kas tika iegūta Eiropas čempionāta Beļģijā un Nīderlandē. Pusfinālā serbietes ar rezultātu 1:3 zaudēja Krievijas komandai, bet spēlē par trešo vietu ar 3:0 uzvarēja Turciju. Pateicoties vairākiem veiksmīgiem startiem, Boskoviča ieguva tiesības aizstāvēt valsts godu 2016. gada vasaras olimpiskās spēles Riodežaneiro, no kuras vēlāk atveda sudraba medaļu — Serbijas volejbolistēm izdevās sasniegt finālu, kurā tās zaudēja Ķīnas valstsvienībai. 2017. gadā Serbijas komanda uzvarēja Eiropas čempionātā un Eiropas Volejbola konfederācija Boskoviču atzina par 2017. gada Eiropas labāko spēlētāju. 2019. gadā vēlreiz uzvarēja Eiropas čempionātā. 2020. gada vasaras olimpiskajās spēlēs ieguva bronzas medaļu. Boškoviča ir izcīnījusi arī divas zelta medaļas Pasaules čempionātā (2018, 2022). «Tijana Boskovic» (angļu). WorldofVolley. Arhivēts no oriģināla, laiks: 2018-03-21. Skatīts: 2018-03-25. «Srebrna bajka - odbojkašice druge u Riju» (horvātu). b92.net. 2016-08-21. Skatīts: 2018-03-25. «Tijana Boskovic is the best player of Europe for 2017!» (angļu). WordlofVolley. 2017-11-16. Arhivēts no oriģināla, laiks: 2017-12-31. Skatīts: 2018-03-24. Vikikrātuvē par šo tēmu ir pieejami multivides faili. Skatīt: Tijana Boškoviča. Olympedia profils (angliski) CEV spēlētāja(-s) profils (angliski) WordofVolley profils (angliski) «Tijana Boskovic Pictures and Images». gettyimages. Skatīts: 2018-03-24.