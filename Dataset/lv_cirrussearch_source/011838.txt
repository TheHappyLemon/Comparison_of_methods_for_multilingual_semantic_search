Pumas, pumu ģints (Puma) ir viena no kaķu dzimtas (Felidae) ģintīm, kas pieder kaķu apakšdzimtai (Felinae). Pumu ģintī mūsdienās ir 2 sugas. Pumu ģints sugu savvaļas izplatības areāls ir Ziemeļamerika un Dienvidamerika. Abas sugas ir sastopamas gan zemienēs, gan kalnainos apvidos. Tās mājo kalnu mežos, zemieņu tropu mežos, sausajos krūmājos un purvos. Abu pumu sugu kažoki ir vienkrāsaini - smilšu brūni vai rudi brūni. Proporcionāli tie ir slaidi plēsēji, ar muskuļotiem augumiem. Tēviņi lielāki nekā mātītes. Puma (Puma concolor) ir krietni lielāka nekā ūdrkaķis (Puma yagouaroundi). Turklāt puma ir ceturtais lielākais kaķveidīgais plēsējs pasaulē. Liels tēviņš var būt 2,75 metrus garš, ieskaitot asti, augstums skaustā 90 cm, svars 103 kg. Toties lielākais ūdrkaķa tēviņš ir apmēram 1,28 m garš, ieskaitot asti, augstums skaustā apmēram 30 cm, svars 9,1 kg. Pumu ģints (Puma) Puma (Puma concolor) Ūdrkaķis (Puma yagouaroundi) «Genus Puma». Arhivēts no oriģināla, laiks: 2009. gada 18. februārī. Skatīts: 2009. gada 13. janvārī. «Mountain Lion (Puma, Cougar)». Arhivēts no oriģināla, laiks: 2012. gada 16. februārī. Skatīts: 2012. gada 14. janvārī. «ARKive: Jaguarundi (Puma yagouaroundi)». Arhivēts no oriģināla, laiks: 2011. gada 22. decembrī. Skatīts: 2012. gada 14. janvārī. «Expanding Cougar Population». Arhivēts no oriģināla, laiks: 2012. gada 11. janvārī. Skatīts: 2012. gada 14. janvārī. Eastern Cougar Fact Sheet «Florida Panther Facts». Arhivēts no oriģināla, laiks: 2012. gada 23. martā. Skatīts: 2012. gada 23. martā. «Jaguarundi (Felis yagouaroundi tolteca)». Arhivēts no oriģināla, laiks: 2012. gada 11. novembrī. Skatīts: 2012. gada 14. janvārī. Animal Spot: Jaguarundi Vikikrātuvē par šo tēmu ir pieejami multivides faili. Skatīt: Pumas. Encyclopædia of Life raksts (angliski) ADW: Puma