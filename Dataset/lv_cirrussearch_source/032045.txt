Intelsat 16 ir Luksemburgā bāzēta uzņēmuma Intelsat sakaru pavadonis. Orbītā palaists 2010. gada februārī. Tas paredzēts sakaru nodrošināšanai klientiem Latīņamerikā. Kosmisko aparātu izgatavojusi ASV kompānija Orbital Sciences Corporation uz platformas Star-2.4 bāzes. Tam ir 24 Ku joslas raidītāji. 2006. gada sākumā sakaru operators PanAmSat pasūtīja pavadoņa PAS-11R izgatavošanu. 2007. gada jūnijā PanAmSat apvienojās ar Intelsat, un pavadonis pārdēvēts par Intelsat 16. Intelsat 16 tika palaists 2010. gada 12. februārī 00:39:40 UTC ar nesējraķeti Proton-M/Briz-M no Baikonuras kosmodroma. Intelsat 16 novietots ģeostacionārajā orbītā punktā 58° rietumu garuma. Intelsat 16 Launch Successful; Offers Expanded Capacity for DTH Services in Latin America Intelsat, 2016-02-11 (angliski) Orbital Sciences: Intelsat 16 (angliski) Gunter's Space Page: Intelsat 16 (angliski)