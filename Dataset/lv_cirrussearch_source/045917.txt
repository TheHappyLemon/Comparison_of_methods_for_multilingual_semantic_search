Irina Turova (krievu: Ирина Иосифовна Турова; dzimusi kā Irina Slavina (krievu: Ирина Иосифовна Славина) 1979. gada 10. augustā) ir Krievijas starptautiskā lielmeistare šahā (2001). Piedzimusi Baltkrievijā, kur viņas vecāki strādājuši par šaha treneriem. Pēc Čornobiļas AES katastrofas vecāki pārcēlušies uz Arhangeļsku, kur Irina astoņu gadu vecumā izcīnījusi otro vietu Arhangeļskas apgabala šaha čempionātā sievietēm. Vienpadsmit gadu vecumā ieņēmusi 3. vietu Krievijas jauniešu šaha čempionātā U16 meiteņu vecuma grupā, bet trīspadsmit gadu vecumā uzvarējusi Krievijas junioru šaha čempionātā U20 meiteņu vecuma grupā. 2000. gadā ieņēmusi otro vietu Krievijas sieviešu šaha čempionātā, bet 2003. gadā uzvarējusi šajā turnīrā. 2004. gadā ieņēmusi 4. vietu Eiropas individuālajā šaha čempionātā. 2009. gadā kļuvusi par Krievijas šaha kausa izcīņas sievietēm finālisti, bet 2010. gadā par šī kausa uzvarētāju. 2011. gadā uzvarējusi Krievijas ātrā šaha čempionātā sievietēm. Piedalījusies Pasaules šaha čempionātos sievietēm pēc izslēgšanas sistēmas: 2004. gadā Elistā 1. kārtā zaudējusi Maijai Lomineišvili; 2006. gadā Jekaterinburgā 1. kārtā zaudējusi Lelai Džavahišvili; 2010. gadā Antakjā 1. kārtā zaudējusi Sopiko Huhašvili. Par panākumiem turnīros FIDE 2000. gadā viņai piešķīrusi starptautiskās meistares (WIM), bet 2001. gadā - starptautiskās lielmeistares (WGM) nosaukumu. 2004. gadā saņēmusi arī vīriešu starptautiskā meistara (IM) nosaukumu. Slavina Wins 53rd Russian Women`s Championship 5th European Individual Women"s Chess Championship Персона Дня - 10.08.2018 2004 FIDE Knockout Matches (Women) «2006 FIDE Knockout Matches (Women)». Arhivēts no oriģināla, laiks: 2018. gada 4. decembrī. Skatīts: 2018. gada 14. novembrī. 2010 FIDE Knockout Matches Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)