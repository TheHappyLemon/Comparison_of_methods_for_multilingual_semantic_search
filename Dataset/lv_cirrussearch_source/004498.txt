Poznaņas "Lech" (poļu: Lech Poznań, ˈlɛx ˈpɔznaɲ) ir Polijas futbola klubs no Poznaņas. Klubs nosaukts leģendārā Polijas dibinātāja Leha vārdā. Pašlaik spēlē Polijas futbola čempionāta augstākajā līgā Ekstraklasa, mājas spēles aizvada Poznaņas Pilsētas stadionā (pašlaik sponsorēšanas dēļ oficiāli saukts par INEA stadionu), kur ir 43 269 skatītāju vietas. No 2010. līdz 2012. gadam komandu pārstāvēja Latvijas futbola izlases spēlētājs Artjoms Rudņevs, 2017. gadā komandā spēlēja Latvijas izlases uzbrucējs Deniss Rakels. Kluba pirmsākumi saistīti ar 1922. gadā dibināto klubu Lutnia Dębiec, kurš kopš tā laika vairākkārt mainīja nosaukumu. No 1933. līdz 1994. gadam klubam bija cieša sadarbība ar Polijas nacionālo dzelzceļa kompāniju, no kā radās populārā kluba iesauka Kolejorz (dzelzceļnieks vietējā sarunvalodā). Polijas augstākajā divīzijā klubs debitēja 1948. gada martā. Lielākie Lech panākumi tika sasniegti 1980. un 1990. gadu sākumā. Lech septiņas reizes uzvarējis Polijas čempionātā, pēdejoreiz 2014.—2015. gada sezonā, kā arī piecas reizes ieguvis Polijas kausu. Ekstraklasa (Pirmā divīzija): 1. vieta (7): 1983., 1984., 1990., 1992., 1993., 2010., 2015. 2. vieta (3): 2013., 2014, 2020. 3. vieta (7): 1949., 1950., 1978., 2009., 2017., 2018., 2023. Polijas kauss: Uzvarētāji (5): 1982., 1984., 1988., 2004., 2009. Finālisti (5): 1980., 2011., 2015, 2016., 2017. Polijas superkauss: Uzvarētāji (6): 1990., 1992., 2004., 2009., 2015., 2016. Finālisti (3): 1983., 1988., 2010. «INEA Stadion». arenysportowe.eu. Skatīts: 2015. gada 15. decembrī. Kluba oficiālā vietne Oficiāla Lech'fanu vietne Arhivēts 2021. gada 19. janvārī, Wayback Machine vietnē. Lech/90min.pl Blogs: Rudņeva jaunā mājvieta — Poznaņas "Lech"