Marī Žozefs Robērs Anatols (franču: Marie Joseph Robert Anatole; zināms arī kā Robērs de Monteskjū (franču: Robert de Montesquiou; dzimis 1855. gada 7. martā, miris 1921. gada 11. decembrī) bija franču estēts, simbolisma dzejnieks, mākslas kolekcionārs un dendijs. Tiek uzskatīts, ka viņš ir bijis iedvesmas avots Žorisa Karla Hismāna romāna "Pret spalvu" (À rebours) tēlam Žanam de Esentjē, gan arī Marsela Prusta romānu cikla "Zudušo laiku meklējot" (À la recherche du temps perdu) tēlam Baronam de Šarlusam. Ir zināms, ka Monteskjū kopā ar zirgu Grey Leg ir startējis 1900. gada vasaras olimpiskajās spēlēs Parīzē, kur jāšanas medību disciplīnā viņš ieguva 3. vietu. Robērs Monteskjū bija franču Monteskjū-Fezebsaku dzimtas pēcnācējs. Viņa vectēvs no tēva puses bija grāfs Anatols de Monteskjū-Fezensaks (1788–1878), Bonaparta Napoleona palīgs un Goda leģiona virsnieks. Savam tēvam Tjerī viņš bija trešais dēls. Tēvs bija veiksmīgs biržas mākleris, kurš atstāja ievērojamu bagātību. Robērs bija pēdējais bērns saviem vecākiem. Monteskjū bija spēcīga ietekme uz Emīlu Gallē (1846–1904), stikla mākslinieku, ar kuru viņš sadarbojās un no kura viņš pasūtīja lielus darbus un saņēma simtiem slavinošu vēstuļu. Viņš arī uzrakstīja pantus, kas atrodami Gabriela Forē Pavane fakultatīvajās kora daļās. Portretu Arrangement in Black and Gold: Comte Robert de Montesquiou-Fezensac 1891.–1892. gadā gleznoja Monteskjū tuvs draugs un daudzu viņa ekscentrisko manieres paraugs Džeimss Vistlers. Franču mākslinieks Antonio de La Gandara (1861–1917) veidoja vairākus Monteskjū portretus. Monteskjū bija sociālās attiecības un sadarbība ar daudzām fin de siècle perioda slavenībām, tostarp Alfonsu Dodē (1840–1897), Edmonu Gonkūru (1822–1896), Eleonoru Dūzi (1858–1924), Sāru Bernhardu (1844–1923), Gabrielu d'Anuncio (1863–1938), Annu de Noai (1876–1933), Martu Bibesku (1886–1973), Luīzu Kasati (1881–1957), Moriss Barē (1862–1923) un Franku Florio (1873–1950). Monteskjū dzeja ir nodēvēta par netulkojamu, un tā tolaik kritiķi to uztvēra slikti. «Equestrianism at the 1900 Paris Summer Games: Mixed Hacks And Hunter Combined». Sports Reference. Arhivēts no oriģināla, laiks: 2021. gada 21. decembris. Skatīts: 2021. gada 21. decembris. Vikikrātuvē par šo tēmu ir pieejami multivides faili. Skatīt: Robērs de Monteskjū. Robērs de Monteskjū (Olympedia profils) (angliski) Robērs de Monteskjū (Sports Reference profils) (angliski)