79. Amerikas Kinoakadēmijas balvas ceremonija norisinājās 2007. gada 25. februārī Kodak teātrī, Holivudā, ASV. Balvas pasniedza Kino mākslas un zinātnes akadēmija labākajām 2006. gada filmām. ASV ceremoniju translēja televīzijas kanāls ABC. Ceremonijas producente ir Lora Ziskina, režisors Luiss Horvics. Balvu pasniegšanu pirmo reizi vadīja Elena Didženeresa. Divas nedēļas iepriekš, 10. februārī, ceremonijā Beverlihilsas viesnīcā Beverly Wilshire Hotel Megija Jillenhola pasniedza Kinoakadēmijas balvas par tehniskajiem sasniegumiem. Nominācijas 23. janvārī paziņoja Kino mākslas un zinātnes akadēmijas prezidents Sids Geniss un aktrise Salma Hajeka. Visvairāk nominācijas — astoņas — filma "Sapņu meitenes", turklāt uzstādot savdabīgu rekordu, pirmo reizi Kinoakadēmijas balvu vēsturē visvairāk nominētā filma nesaņēma nomināciju kategorijā "Labākā filma". Filma "Atkritēji" saņēma visvairāk balvas —kategorijās, tostarp arī kā labākā filma. Filma "Pāna labirints" (El laberinto del fauno) saņēma trīs balvas, "Mis Saulstariņš", "Neērtā patiesība" (An Inconvenient Truth) un "Sapņu meitenes" katra saņēma pa divām balvām, bet pa vienai balvai saņēma filmas "Bābele", The Blood of Yingzhou District, "Citu dzīves", The Danish Poet, "Jautrās pleznas", "Karaliene" (The Queen), "Karību jūras pirāti: Miroņa lāde", "Marija Antuanete", "Pēdējais Skotijas karalis" (The Last King of Scotland), "Vēstules no Ivodzimas" (Letters from Iwo Jima) un West Bank Story. Televīzijas translāciju ASV noskatījās aptuveni 40 miljoni skatītāju. Balvu ieguvēji ir atzīmēti treknrakstā. Pamatraksts: Kinoakadēmijas goda balva Ennio Morrikone Pamatraksts: Džīna Heršolta humanitārā balva Šerija Lansinga «Ellen, meet Oscar». USA Today (Gannett Company). 2008. gada 7. septembris. Skatīts: 2014. gada 16. februāris. Joshua Rich. «Maggie G. Hosts Sci/Tech Oscars». Entertainment Weekly (Time Inc.), 2007. gada 7. februāris. Skatīts: 2013. gada 18. jūlijs.