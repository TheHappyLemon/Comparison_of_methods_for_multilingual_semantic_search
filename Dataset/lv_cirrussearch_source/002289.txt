Ladži Dukurē (franču: Ladji Doucouré; dzimis 1983. gada 28. martā Juvisy-sur-Orge, Francijā) ir Francijas vieglatlēts, startē 110 m barjerskrējienā. Savu sportista karjeru Dukurē sāka kā futbolists, tad trenējās desmitcīņā un vēlāk pārgāja uz barjerskriešanu. Dukurē startēja 2004. gada Atēnu Olimpiskajās spēlēs, kur viņš ierindojās 8. vietā ar rezultātu 13,76 s (pirms pašas finiša līnijas viņš pakrita). 2005. gada Pasaules čempionātā Dukurē kļuva par divkārtēju Pasaules čempionu — viņš izcīnīja uzvaru gan savā pamatdisciplīnā 110 m/b, gan kopā ar Francijas izlasi izcīnīja uzvaru 4 x 100 m stafetē. 110 m/b viņš pieveica ķīnieti Liu Sjanu un Alenu Džonsonu. 2005. gada augustā viņš uzstādīja savu personisko rekordu 12,97, kas pašlaik ir arī Francijas rekords. Uzstādītais rezultāts kļuva par visātrāko uzstādīto laiku 2005. gadā. Savās otrajās Olimpiskajās spēlēs 2008. gadā Pekinā viņš finālā finišēja 4. vietā. Oficiālā mājaslapa Arhivēts 2010. gada 14. martā, Wayback Machine vietnē. (franciski) Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)