Dmitrijs Debelka (baltkrievu: Дзмітрый Уладзіміравіч Дебелка; dzimis 1976. gada 7. janvārī, miris 2022. gada 24. februārī) bija baltkrievu grieķu-romiešu stila cīkstonis, 2000. gada vasaras olimpisko spēļu bronzas medaļas ieguvējs, Baltkrievijas Republikas Nopelniem bagātais sporta meistars. Ar cīņas sportu Dmitrijs Debelka sāka nodarboties 1978. gadā. Viņš uzvarēja 1994. gada pasaules čempionātā junioriem un 1995. gada pasaules čempionātā jauniešiem. Viņa treneris bija Vladimirs Koncevenko. 2003. gadā Debelka absolvēja Fiziskās audzināšanas un sporta akadēmiju (tagad Baltkrievijas Valsts Fiziskās kultūras universitāte). Divkārtējs čempions (1996, 1997) un pasaules čempionātu sudraba medaļnieks studentu vidū. 2000. gada vasaras olimpiskajās spēlēs Sidnejā viņš cieta vienīgo zaudējumu pusfinālā pret 20. gadsimta labāko grieķu-romiešu cīkstoni, trīskārtējo olimpisko čempionu, deviņkārtējo pasaules čempionu Aleksandru Kareļinu no Krievijas, pēc tam cīņā par trešo vietu pārspēja Izraēlas cīkstoni Juriju Jevseičiku un ieguva bronzas medaļu. 2003. gadā Dmitrijam Debelka tika diagnosticēts glomerulonefrīts, kas neļāva viņam piedalīties 2004. gada vasaras olimpiskajās spēlēs. Viņam 2006. gadā tika veikta nieru transplantācija. Pēc sporta karjeras pabeigšanas viņš vairākus gadus nodarbojās ar mazo biznesu, taču saprata, ka tas nav priekš viņa, tad noīrēja sporta zāli un sāka trenēt zēnus no septiņu gadu vecuma. Baltkrievijas Republikas Nopelniem bagātais sporta meistars (2000) «Дебелко Дмитрий Владимирович» (krievu). Белорусская Федерация Борьбы. Arhivēts no oriģināla, laiks: 2020-10-01. Skatīts: 2020-10-28. «Бронзовый призер Олимпийский игр в Сиднее Дмитрий ДЕБЕЛКО: «На руках была лицензия в Афины, и тут диагноз - отказала почка»» (krievu). Комсомольська правда. 2008. gada 18. oktobris. Skatīts: 2020-10-28.[novecojusi saite] «Жизнь после спорта. Дмитрий Дебелка: мальчиков в секцию борьбы приводят мамы» (krievu). Прессбол-онлайн. 03. marts 2016. Arhivēts no oriģināla, laiks: 2018-10-18. Skatīts: 2020-10-28. Olympedia profils (angliski) FILA profils (angliski)