Francijas futbola 2. līga jeb Ligue 2 ir otrā pēc līmeņa profesionālā futbola līga Francijā. Līga tika izveidota 1933. gadā kā 2. divīzija (franču: Division 2). Pašreizējais nosaukums ir kopš 2002. gada. Sponsorēšanas nolūkos pašlaik līgas oficiālais nosaukums ir Domino’s Ligue 2. Līgā spēlē 20 komandas. Sezona parasti sākas augustā un noslēdzas maijā. Sezonas beigās komandas, kas ieņem pirmās divas vietas tiek paaugstinātas uz Francijas 1. līgu (Ligue 1). Trešās līdz piektās vietas ieguvēji piedalās izslēgšanas spēlēs par iekļūšanu Ligue 1. Pēdējās divas vietas tiek pazeminātas uz Nacionālo čempionātu (franču: Championnat National), bet 18. vietas ieguvēji piedalās pārspēlēs par vietas saglabāšanu Ligue 2. «Championnat de D2 de France : palmarès». francefootball.fr (franču). Arhivēts no oriģināla, laiks: 2020. gada 1. oktobrī. Skatīts: 2020. gada 8. maijā. Arhivēts 2020. gada 1. oktobrī, Wayback Machine vietnē. Vikikrātuvē par šo tēmu ir pieejami multivides faili. Skatīt: Francijas futbola 2. līga. Oficiālā mājaslapa (franciski)