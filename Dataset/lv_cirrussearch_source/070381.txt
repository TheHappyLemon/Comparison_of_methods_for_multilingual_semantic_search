Nūbijas tuksnesis (arābu: صحراء النوبة) ir tuksnesis Āfrikā, Sahāras austrumu daļā. Tas atrodas starp Nīlas upi un Etbejas kalnu grēdu. Tuksneša platība ir 1 240 000 km² (viens no lielākajiem tuksnešiem pasaulē). Lielākā daļa atrodas Sudānā, mazāka — Ēģiptes dienvidos. Lielākā Nūbijas tuksneša pilsēta ir Portsudāna, kas atrodas tās austrumu galā, pie Sarkanās jūras. Citas svarīgas pilsētas ir Atbara, kā arī Masava. Klimats  ir sauss tropisks, karsts, kontinentāls. Vidējā temperatūra jūlijā ir +30 °C, janvārī +15 °C. Maksimālā temperatūra sasniedz +53 °C. Ziemā aukstas naktis nav retums. Gada nokrišņu daudzums nepārsniedz 25 mm, un dažos gados nokrišņu nav vispār. Tiek lēsts, ka abos tuksneša daļas dzīvo aptuveni 2–2,5 miljoni iedzīvotāju: nūbieši, arābi, berberi, niloti, kopti. Ir izplatīts sunnītu islāms, kā arī koptu kristietība. Tiek lietotās arābu, angļu, nilotu, nūbiešu, beja un koptu valodas. Encyclopædia Britannica raksts (angliski) Krievijas Lielās enciklopēdijas raksts (krieviski)