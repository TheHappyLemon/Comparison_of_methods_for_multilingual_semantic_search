Rūnija Mara (angļu: Patricia Rooney Mara; dzimusi 1985. gada 14. aprīlī) ir amerikāņu aktrise. Aktrises karjeru sākusi 2005. gadā. Kļuva pazīstama ar lomām 2010. gadā uzņemtajā 1984. gada filmas "Šausmas Gobu ielā" rīmeikā ar tādu pašu nosaukumu un drāmā "Sociālais tīkls". R. Mara attēlo Līzbeti Salanderi, galveno tēlu 2011. gada filmā "Meitene ar pūķa tetovējumu", kas ir zviedru rakstnieka Stīga Lāšona grāmatas ekranizācijas amerikāņu versija. Par lomu filmā "Meitene ar pūķa tetovējumu" nominēta Amerikas Kinoakadēmijas balvai, tāpat bijusi nominēta Zelta globusa balvai. Šīm pašām balvām, kā arī BAFTA kino balvai nominēta par otrā plāna lomu filmā "Kerola" (2015). Par šo lomu ieguvusi Kannu kinofestivāla balvu kā labākā aktrise (vienlaicīgi ar Emanuelu Berko). Rūnijas Maras vecākā māsa Keita Mara arī ir aktrise. Viņu vecvectēvs no mātes puses ir amerikāņu futbola kluba "Pitsburgas "Steelers"" dibinātājs Arts Rūnijs, bet vecvectēvs no tēva puses Tims Mara dibinājis klubu "Ņujorkas "Giants"". «Rooney Mara, Biography». imdb. Vikikrātuvē par šo tēmu ir pieejami multivides faili. Skatīt: Rūnija Mara. IMDb profils (angliski) AllMovie profils (angliski) Box Office Mojo profils (angliski)