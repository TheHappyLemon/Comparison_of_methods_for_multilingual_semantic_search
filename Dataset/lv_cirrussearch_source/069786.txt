Vaporeto ir sabiedriskā ūdens autobusu sistēma Venēcijā. Tai ir 19 regulāri maršruti, kas apkalpo dažādas Venēcijas pieturvietas un kursē starp Venēciju un tuvējām salām, piemēram, Murano, Burano un Lido. Nosaukums vaporetto (tulkojumā tvaikonītis) attiecas uz līdzīga pielietojuma kuģiem pagātnē, kurus darbināja tvaika dzinējs. Venēcieši to sauc arī par un batèlo vai un vaporino. Ūdens autobusu maršrutus pārvalda Azienda del Consorzio Trasporti Veneziano (ACTV), Venēcijas sabiedriskā transporta sistēma. Vaporeto ir nepieciešams, jo nav iespējama pazemes dzelzceļa izbūve un nav vietas virszemes dzelzceļam, kas padara kanālus par vienīgo praksē izmantojamo ātrā transporta sistēmu. Lielākā daļa no kuģiem ir pielāgoti cilvēkiem ar kustību traucējumiem. Satiksmi nodrošina visu diennakti pēc grafika, bet biežums atkarīgs no līnijas. 1. līnija apkalpo Lielo kanālu. Vairākas līnijas pieejamas tikai vasaras sezonā, no aprīļa līdz oktobrim. ACTV pārdod 24, 36, 48 un 72 stundu biļetes, kā arī viena brauciena biļetes un 7 dienu biļetes. Privāts eksprešu uzņēmums Alilaguna nodrošina arī ierobežotu ūdens autobusu pakalpojumu, piemēram, uz lidostu. Kopš 2022. gada tās kuģi aprīkoti ar hibrīda elektriskajiem/dīzeļdegvielas dzinējiem, un tehniski tos neuzskata par vaporeto. Pirmais vaporeto parādījās 1881. gadā, konkurējot ar gondoljeriem un viesnīcu laivniekiem. Turpmākās diskusijas, kas radās par pirmajiem vaporeto, palīdzēja veidot "Venēcijas autobusu" lomu, kā arī devuši labumu gondoljeriem, kas mūsdienām ir vienīgajie, kuriem ir piekļuve mazākiem ūdensceļiem. Vaporeto 1. maršruts tiek uzskatīts par galveno tūristu maršrutu Venēcijā, jo tā galvenā daļa iet gar Lielo kanālu. Maršruts sākas no Piazzale Roma un beidzas Lido salā. Maršruts Nr.1 pietur katrā pieturā pa ceļam. Tāpēc attāluma no Santa Lucia dzelzceļa stacijas līdz Sanmarko laukumam pārvarēšanai nepieciešams līdz 45 minūtēm. Vaporeto šajā maršrutā neapstājas pie Sandžordžo Madžore salas, neskatoties uz to, ka tur esošā bazilika ir viena no galvenajām Venēcijas apskates vietām. Vaporeto 2. maršruts ir daudz ātrāks ar mazāk pieturām un līdz ar to ērtāks. Maršruts var braukt no Piazzale Roma gan pa Lielo kanālu uz Sanmarko laukumu, gan par Džudekas kanālu. Pirmajā gadījumā laiva neapstājas pie Salute, netālu no slavenās Santa Maria della Salute baznīcas un arī Sandžordžo Madžore salā, atšķirībā no 2. maršruta vaporeto, kas brauc caur Džudekas kanālu. Vaporeto Nr. 3 ir vienīgais maršruts, kas tieši savieno Piazzale Roma ar Murano salu. Vaporeto 12. maršruts ved uz Burano, Macorbo un Torčello salām. Murano var nokļūt arī ar (netiešo) vaporeto Nr.4.1, 4.2 palīdzību. «Orari Servizio di Navigazione | Actv». «Venice ACTV Vaporetto Lines | Venice for Visitors». «Vaporetto - Venice waterbus - fares- tickets». «Electric Mobility: Electric Boats in Venice - Mobility & Motors - Pictures of the Future - Innovation - Home - Siemens Global Website». Skatīts: 2017. gada 29. jūnijs. Davis, Robert C, and Garry R Marvin. Venice, the Tourist Maze: a Cultural Critique of the World's Most Touristed City. Berkeley: University of California Press, 2005. pp. 140-42. Vikikrātuvē par šo tēmu ir pieejami multivides faili. Skatīt: Vaporeto. Galvenā vaporeto vietne Ilustrēts ievads un ceļvedis apmeklētājiem Biļešu cenu apraksts Līniju maršrutu apraksts