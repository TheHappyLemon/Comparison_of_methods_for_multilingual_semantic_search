Urmija (persiešu: ارومیه, Orumiyeh; azerbaidžāņu: اۇرمیه‎, Urmiya) ir pilsēta Irānas ziemeļrietumos, Rietumazerbaidžānas ostāna administratīvais centrs. Izvietojusies Urmijas līdzenumā pie Šaharas upes 20 km no Urmijas ezera krasta un 750 km no valsts galvaspilsētas Teherānas. Nozīmīgs reģiona tirdzniecības un rūpniecības centrs. Pilsētas teritorija bijusi apdzīvota kopš Urartu valsts laikiem. Pilsētas nosaukums, domājams, cēlies no asīriešu aramiešu valodas Ur (ܐܘܪ) — ‘pilsēta’ un Mia (ܡܝܐ) — ‘ūdens’. No 1747. līdz 1865. gadam Urmija bija Urmijas hanistes galvaspilsēta. Līdz 20. gadsimta sākumam pilsētā dzīvoja nozīmīga kristiešu minoritāte (asīrieši, armēņi u.c.). 1918. gadā kurdu nemiernieku uzbrukumā to lielākā daļa tika nogalināti vai spiesti bēgt. No 1925. līdz 1979. gadam pilsēta tika saukta par Rezaiji par godu dinastijas dibinātājam Rezā šaham Pehlevī. https://www.amar.org.ir/english. «جمعیت به تفکیک تقسیمات کشوری» (persiešu valoda). Skatīts: 29 oktobris 2023. «Rezaije». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 595. lpp. Vikikrātuvē par šo tēmu ir pieejami multivides faili. Skatīt: Urmija. Encyclopædia Britannica raksts (angliski) Katoļu enciklopēdijas raksts (angliski)