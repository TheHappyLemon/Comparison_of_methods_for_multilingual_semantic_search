Palangas starptautiskā lidosta (lietuviešu: Tarptautinis Palangos oro uostas) ir lidosta Lietuvas rietumos, ziemeļos no Palangas pie Liepājas - Palangas ceļa 7 kilometru attālumā no Palangas centra un 32 kilometrus no Klaipēdas centra. Lidosta ir apkalpojusi pastāvīgos maršrutos tādas lidmašīnas kā Boeing 737, Saab 2000, Saab 340, CRJ-200, Jetstream-32, ATR 42, Yak-42 un līdzīga tipa lidmašīnas. Skrejceļa garums ir 2280 metri. Kopš 1993. gada lidostā visu laiku ir pieaudzis pasažieru skaits, it īpaši pēc iestāšanās Eiropas Savienībā. 2011. gadā pēc apkalpoto pasažieru skaita Palangas lidosta ir trešā lielākā Lietuvas lidosta pēc Viļņas un Kauņas. 2009. gadā lidosta apkalpoja 104 600 pasažierus un lidostā nodarbināti bija vairāk nekā divi simti cilvēku. No Liepājas uz Palangas lidostu un atpakaļ tiek veikti transfēri ar mikroautobusiem. Transfērus nodrošina kompānija Flybus.lv, braucieni ir saskaņoti ar lidojumiem. airBaltic - Rīga Norwegian Air Shuttle - Oslo Scandinavian Airlines - Kopenhāgena RusLine - Maskava Ryanair - Londona Stansteda Wizz Air - Londonas Lūtonas lidosta Palangas starptautiskās lidostas mājas lapa