"Atgriešanās" (krievu: Возвращение) ir 2003. gada Krievijas drāmas filma. Starptautiski izlaista 2004. gadā. Filma ir kinorežisora Andreja Zvjaginceva debija. Filma ieguva Zelta lauvu Venēcijas kinofestivālā (kā arī balvu par labāko pirmo filmu) un tika nominēta Zelta globusa balvai kā labākā ārzemju filma. Filmu izvēlējās arī kā Krievijas filmu atlasē par labāko ārzemju filmu 76. Kinoakadēmijas balvu pasniegšanas ceremonijā, taču tā neiekļuva galīgajā sarakstā. Kopumā filma ieguvusi 34 balvas un 20 nominācijas balvām dažādos starptautiskos festivālos. 2016. gada BBC rīkotajā kritiķu aptaujā filma "Atgriešanās" ierindota 80. vietā starp 21. gadsimta dižākajām filmām. Filma stāsta par diviem zēniem, kuru tēvs pēc 12 gadu prombūtnes pēkšņi atgriezies mājās. Viņš aizved zēnus makšķerēšanas brīvdienās uz nomaļu salu pie ezera. Brāļi saskaras ar jaunām, pretrunīgām emocijām attiecībā uz tēvu, kuru viņi pazīst tikai no vienas fotogrāfijas. Brauciena laikā norisinās negaidīti un spraigi notikumi. Vladimirs Garins — Andrejs Ivans Dobronravovs — Ivans Konstantīns Lavroņenko — tēvs Natālija Vdovina — māte Filmēšana norisinājās Lādogas ezerā un Somu līča apkārtnē. Filmas budžets netika izpausts, lai gan intervijā režisors un producents izteicās, ka tas ir krietni zem 500 000 US$. Režisors arī minēja, ka producenti naudu atguva jau pirms filmas izrādīšanas Venēcijas kinofestivālā. Filmas pirmizrāde Krievijā notika 2003. gada 16. oktobrī, pasaules pirmizrāde notika 2003. gada 31. oktobrī. Vecākā brāļa Andreja lomas tēlotājs Vladimirs Garins noslīka neilgi pēc filmēšanas, divus mēnešus pirms filmas debijas. Viņam bija 16 gadi. «The Return (2003)». Box Office Mojo. Internet Movie Database. «The Return». IMDB. «The 21st Century's 100 greatest films». BBC. 2016. gada 23. augusts. Skatīts: 2023. gada 18. jūnijs. The Guardian Tragic twist denies young star triumph in Venice, Friday 5 September 2003 IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)