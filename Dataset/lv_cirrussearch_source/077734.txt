Pigmejpanda jeb pundurpanda (Ailuropoda microta) ir lāču dzimtas (Ursidae) pandu ģints (Ailuropoda) izmirusi suga, kas dzīvoja pliocēna beigās, pleistocēna sākumā. Pigmejpanda ir vecākā zināmā suga, no kuras vēlāk attīstījās lielā panda (Ailuropoda melanoleuca). Pigmejpandas ķermenis bija apmēram 1 metru garš, salīdzinājumam lielā panda ir 1,5 m gara. Zobu izpēte liecina, ka pigmejpandas galvenā barība tāpat kā lielajai pandai bija bambuss. Galvaskausa izpēte liecina, ka arī pigmejpandai ir bijuši speciāli attīstīti muskuļi cietas barības košļāšanai. Pirmais pigmejpandas atrastais galvaskauss Ķīnas dienvidos kaļķakmens alā ir apmēram 2 miljonus gadus vecs. Tas ir uz pusi mazāks kā galvaskauss mūsdienu lielajai pandai, tomēr anatomiski tie ir ļoti līdzīgi. Šis atradums zinātniekiem liek secināt, ka lielā panda kā atšķirīgs lāču tips no pārējiem lāčiem ir atdalījusies vismaz pirms 3 miljoniem gadu. Šo gadu laikā panda ir maz mainījusies, tikai palikusi lielāka augumā. The first skull of the earliest giant panda «The Giant Panda». Arhivēts no oriģināla, laiks: 1999. gada 22. februārī. Skatīts: 1999. gada 22. februārī. «What Color Was Ailuropoda microta, the Pygmy Giant Panda? : The Voltage Gate». Arhivēts no oriģināla, laiks: 2008. gada 11. oktobrī. Skatīts: 2009. gada 12. augustā. «The first skull of the earliest giant panda — PNAS». Arhivēts no oriģināla, laiks: 2008. gada 2. decembrī. Skatīts: 2009. gada 12. augustā. Virtual cranial endocast of the oldest giant panda (Ailuropoda microta) reveals great similarity to that of its extant relative[novecojusi saite] The first skull of the earliest giant panda Giant panda had dwarf ancestors