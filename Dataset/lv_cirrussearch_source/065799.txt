Rupata (indonēziešu: Pulau Rupat) ir Indonēzijai piederoša sala Malakas šaurumā, Sumatras austrumu piekrastē. Administratīvi ietilpst Riau provinces Benkalisas apriņķī. Lielākā apdzīvotā vieta ir Tandžunmedana salas ziemeļu krastā. Sala izvietojusies Indonēzijas rietumdaļā Sumatras austrumu piekrastē. 4 km platais Rupatas šaurums to šķir no Sumatras. Sala zema, līdzena ar kūdrainu augsni. Šaurais un līkumotais Moronas šaurums to dala divās nevienādās daļās. Valda tropiskais klimats ar izteiktām mitro un sauso sezonu. Salas teritorija intensīvi izmantota lauksaimniecībā. Encyclopædia Britannica raksts (angliski)