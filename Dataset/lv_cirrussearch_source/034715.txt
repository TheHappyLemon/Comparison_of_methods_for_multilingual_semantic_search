Pretimperiālisms, arī antiimperiālisms, politikā un starptautiskajās attiecībās ir politiska nostāja, ko raksturo pretošanās kādai lielvarai vai impērijai, kā arī vēlēšanās atdalīties no tās. Tā parasti ir pretošanās imperiālismam, hegemonijai, koloniālismam un valsts robežu paplašināšanai. Pretimperiālisms bija īpaši aktuāls aukstā kara laikā, kad to bieži izmantoja Nepievienošanās kustības atbalstītāji pret Amerikas Savienoto Valstu un retāk arī pret Padomju Savienības veikto agresiju. Mūsdienās tā ir izplatīta ideoloģija arī starp anticionistiem, kas iestājas pret Izraēlas agresiju Palestīnā. Imperiālisms Koloniālisms