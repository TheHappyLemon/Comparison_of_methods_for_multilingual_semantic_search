Simons Šemps (vācu: Simon Schempp; dzimis 1988. gada 14. novembrī) ir vācu biatlonists. Pasaules kausa sacensībās debitēja 2008.—2009. gada sezonā. Pirmo individuālo uzvaru izcīnīja 2014. gada 17. janvārī Antholcā sprinta distancē, pirmo vietu dalot ar Itālijas biatlonistu Lūkasu Hoferu. Piedalījies trīs ziemas olimpiskajās spēlēs (2010, 2014, 2018). 2014. gadā Sočos Vācijas komandas sastāvā izcīnīja sudraba medaļu stafetē. 2018. gadā Phjončhanā 15 km distancē ar kopējo startu uzrādīja vienādu laiku ar uzvarētāju Martēnu Furkadu, piekāpjoties tikai pēc fotofiniša rezultātiem un iegūstot savu otro olimpisko sudraba medaļu. Stafetē kopā ar Ēriku Leseru, Benediktu Dollu un Arndu Peiferu ieguva bronzas medaļu. Pasaules čempionātos piedalās kopš 2010. gada, kad guva uzvaru jauktajā stafetē. Kopumā izcīnījis četras zelta, divas sudraba un divas bronzas godalgas. Līdz šim vienīgo reizi individuāli par pasaules čempionu kļuva 2017. gadā Hohfilcenē, uzvarot masu startu. «Sprintā divas zelta medaļas, Latvijai bez Rastorgujeva vāji rezultāti». sportacentrs.com. 2014. gada 17. janvāris. Skatīts: 2018. gada 18. februārī. «Rastorgujevs strauji zaudē tempu un atslēpo beigās, zeltu fotofinišā izcīna Furkads». sportacentrs.com. 2018. gada 18. februāris. Skatīts: 2018. gada 18. februārī. «Šemps čempions, Vācijai sapņu piepildījums - 7 no 11 zeltiem». sportacentrs.com. 2017. gada 19. februāris. Skatīts: 2018. gada 18. februārī. Vikikrātuvē par šo tēmu ir pieejami multivides faili. Skatīt: Simons Šemps. Oficiālā mājaslapa (vāciski) Olympedia profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski)