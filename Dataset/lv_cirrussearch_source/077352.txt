Šis raksts ir par pilsētu Baltkrievijā. Par citām jēdziena Borisova nozīmēm skatīt nozīmju atdalīšanas lapu. Barisava (baltkrievu: Барысаў) jeb Borisova (krievu: Борисов) ir pilsēta Baltkrievijā, Minskas apgabalā, Barisavas rajona administratīvais centrs. Pilsēta atrodas Berezinas upes krastā. Rakstos pirmoreiz minēta Laurentija hronikā kā dibināta 1102. gadā. No 13. gadsimta beigām atradās Lietuvas lielkņazistes sastāvā. Apdzīvotā vieta pievienota Krievijai pēc Polijas Otrās dalīšanas 1793. gadā. 1812. gada 26./29. novembrī pie Barisavas notika Berezinas kauja, kurā atejošajam Napoleona karaspēkam ar lieliem zaudējumiem izdevās forsēt Berezinu. 1920. gadā Barisava iekļāvās Baltkrievijas PSR sastāvā. Otrā pasaules kara laikā no 1941. gada 2. jūlija līdz 1944. gada 1. jūlijam pilsēta atradās vācu okupācijā. Kopš 1991. gada - neatkarīgās Baltkrievijas sastāvā. Barisava ir nozīmīgākais rūpniecības centrs. Tajā atrodas 42 fabrikas un 613 pārtikas u.c. uzņēmumu. Pie pilsētas atrodas ievērojama Baltkrievijas armijas bāze. Barisava ir mājvieta vienam no spēcīgākajiem Baltkrievijas futbola klubiem - Barisavas BATE. Barisava ir svarcēlāja Andreja Aramnava (Андрэй Мікалаевіч Арамнаў, 1988), futbolista Ihara Staseviča (Ігар Мікалаевіч Стасевіч, 1985), kā arī krievu politiķa un uzņēmēja Anatolija Čubaisa (Анатолий Борисович Чубайс, 1955) dzimtā pilsēta. 20. gadsimta trīsdesmito gadu sākumā Barisovas pievārtē tehniskajā skolā mācījās nākamais PSRS ārlietu ministrs Andrejs Gromiko (Андрей Андреевич Громыко, 1909-1989). Q125194897. Vikikrātuvē par šo tēmu ir pieejami multivides faili. Skatīt: Barisava. Encyclopædia Britannica raksts (angliski) Krievijas Lielās enciklopēdijas raksts (krieviski) Barisava vietnē "Baltkrievijas globuss" (krieviski)