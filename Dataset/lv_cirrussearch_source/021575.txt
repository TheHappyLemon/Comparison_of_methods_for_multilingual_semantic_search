Dekoratīvās žurkas ir žurkas (galvenokārt pelēko žurku šķirnes), kas paredzētas turēšanai mājas apstākļos un ir ļoti atšķirīgas no savvaļas žurkām. Šīs žurkas tiek speciāli vairotas un audzētas ar mērķi nodot tās kā mājdzīvniekus grauzēju mīļotājiem. Dekoratīvo jeb mājas žurku dzīves ilgums ir aptuveni 2-3 gadi. Iegādājoties žurku kā mājdzīvnieku, ir jāparūpējas par to, lai dzīvniekam tiktu nodrošināti nepieciešamie dzīves apstākļi un komforts. Ieteicams žurku turēt grauzējiem speciāli paredzētos būros, kurus var iegādāties zooveikalos. Būri vēlams aprīkot arī ar mājiņu, dzeramtrauku un ēdiena trauciņu. Svarīgi atcerēties, ka būrim jābūt aprīkotam ar automātisko dzirdītavu, nevis šķīvīti vai citiem objektiem, kuri pildīti ar ūdeni. Improvizētās ūdenstilpnes, žurkas bieži mēdz izmantot, kā tualeti, nevis dzirdītavu. Mājdzīvnieka būri ieteicams izklāt ar pakaišiem, kas pieejami zooveikalos. Pakaiši maināmi vismaz reizi 4 dienās, jo nevajadzētu pieļaut, ka tie kļūst mitri, tas veicina nepatīkama aromāta izplatīšanos. Žurkai var dot arī sienu, lapiņas, pļavas puķes (pienene, āboliņš), lai padarītu būri līdzīgāku dabai aiz loga. Tāpat vienmēr jābūt svaigam ūdenim dzirdītavā, tam jābūt istabas temperatūrā un dzirdītavai novietotai tā, lai tā būtu brīvi un ērti aizsniedzama. Būri ieteicams mazgāt vismaz reizi nedēļā. Žurkas, tāpat kā daudzi citi grauzēji, ir slavenas ar to, ka ēd gandrīz visu. Mājas žurkas vajadzētu barot ar veikalos nopērkamajiem barības maisījumiem, kuri parasti satur graudus un žāvētus augļus. Tomēr, vajadzētu dot arī parastus augļus un dārzeņus. Siers žurkai nav veselīgs, cilvēku pārtika bieži ir pārāk trekna un garšvielām bagāta, kas var saīsināt dekoratīvās žurkas mūžu. Vilkāja, D.(05.12.2010 Par mīlīgajām dekoratīvajām žurciņām. Skatīts:27.11.2013[novecojusi saite] «Parker, L. Life expectancy of a Store-bought rat. Skatīts: 27.11.2013». Arhivēts no oriģināla, laiks: 16.01.2014. Skatīts: 27.11.2013. «Dino ZOO, Žurkas. Skatīts: 27.11.2013». Arhivēts no oriģināla, laiks: 05.12.2013. Skatīts: 27.11.2013. Cālis.lv Dekoratīvās mājas žurkas. Skatīts: 27.11.2013 Jakušenoka, L. (8.02.2008) Inteliģentai žurkai nepieciešama uzmanība. Skatīts: 27.11.2013 «Burgess, B. How often do I have to change my pet rat's bottled water. Skatīts: 27.11.2013». Arhivēts no oriģināla, laiks: 11.08.2013. Skatīts: 27.11.2013. «Quarers, C. The best way to clean a pet rat's cage. Skatīts: 27.11.2013». Arhivēts no oriģināla, laiks: 28.08.2013. Skatīts: 27.11.2013. Cālis.lv Žurkas. Skatīts:27.11.2013