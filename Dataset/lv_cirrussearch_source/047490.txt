Plankumainie roņi, plankumaino roņu ģints (Phoca) ir viena no roņu dzimtas (Phocidae) ģintīm, kas apvieno divas mūsdienās dzīvojošas sugas. Sastopamas ziemeļu puslodes jūrās Atlantijas un Klusajā okeānā, kā arī pieguļošajā Ziemeļu ledus okeāna daļā. No abām sugām biežāk sastopams ir plankumainais ronis (Phoca vitulina), kurš ir arī visbiežāk sastopamā roņu suga pasaulē. Larga ronis (Phoca largha) mājo tikai Klusā okeāna ziemeļu daļā, Āzijas un Ziemeļamerikas piekrastēs. Toties plankumainajam ronim ir cirkumpolāra izplatība ar divām lielām ekoloģiski atšķirīgām populācijām — Atlantijas okeāna populācija (Eiropas un Ziemeļamerikas jūrās) un Klusā okeāna populācija (Āzijas un Ziemeļamerikas jūrās). Viena no plankumainā roņa pasugām — Ungavas ronis (Phoca vitulina mellonae) — mājo saldūdens ezeros Kanādas austrumos. Baltijas jūrā sastopama viena plankumaiņu roņu ģints suga — plankumainais ronis (Phoca vitulina). Lai arī tas ir visizplatītākais no roņiem Eiropas ziemeļu ūdeņos, Baltijas jūras populācija ir ļoti neliela (400—600 īpatņu). Parasti uzturas tikai dienvidrietumu daļā — Dānijas un Zviedrijas dienvidu piekrastes ūdeņos. Retumis ieklīst Kaļiņingradas apgabala un Lietuvas piekrastes teritorijā. Latvijas ūdeņos iespējama vien atsevišķu īpatņu nejauša ieklīšana. Līdz 2013. gadam plankumainais ronis pie Latvijas krastiem konstatēts divas reizes. Plankumaino roņu ģints (Phoca) Larga ronis (Phoca largha) Plankumainais ronis (Phoca vitulina) Mammal Species of the World: Genus Phoca «Dabas Muzejs: Plēsēji». Arhivēts no oriģināla, laiks: 2017. gada 29. martā. Skatīts: 2019. gada 12. martā. Latvijas Daba: Plankumainais ronis IUCN: Harbor Seal Fish & Game: Spotted Seal Status of the Lacs des Loups Marins Harbour Seal, Phoca vitulina mellonae, in Canada Härkönen, T.; Heide-Jørgensen, M.-P. (1990-12-01). "Comparative life histories of East Atlantic and other harbour seal populations". Ophelia. 32 (3): 211–235. doi:10.1080/00785236.1990.10422032. ISSN 0078-5326 iNaturalist: Genus Phoca