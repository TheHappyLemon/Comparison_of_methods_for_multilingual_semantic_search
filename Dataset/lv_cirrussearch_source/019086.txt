Eindhovena (nīderlandiešu: Eindhoven) ir pilsēta Nīderlandes dienvidrietumos, Ziemeļbrabantes provincē pie Domelas upes. Tā ir plašāk pazīstama kā pilsēta, kurā 1891. gadā radās elektronikas kompānija Philips. Ekonomikā pazīstama arī kā kravas auto ražotāja DAF galvenās mītnes un rūpnīcas vieta. Mūsdienās liels tehniskās izglītības centrs — šeit atrodas 1956. gadā dibinātā Eindhovenas Tehniskā universitāte. 2005. gadā trešdaļa no investīcijām pētniecībā Nīderlandē tika realizētas Eindhovenā un tās apkārtnē. Ceturtā daļa no pilsētas darbavietām ir tehnoloģijas un IT sfērā. Eindhovena pirmoreiz minēta rakstos 1232. gadā, kad Brabantes grāfs Henriks I piešķīra tai pilsētas tiesības. 1486. gadā to nopostīja Gelderlandes karaspēks. 1554. gadā ugunsgrēks nopostīja 75% māju. Nīderlandes revolūcijas laikā to vairākkārt ieņēma gan nīderlandieši, gan spāņi. Kara beigās tā palika Spānijas sastāvā, tomēr 1629. gadā iekļāvās Nīderlandē. Rūpnieciskās revolūcijas laikā 19. gadsimtā Eindhovena ar kanāliem tika savienota ar apkārtējām pilsētām un šeit attīstījās tabakas un audumu ražošana. 1891. gadā pilsētā dibināts uzņēmums Philips, kuram līdz 1990. gadu beigām šeit bija galvenais birojs, kā arī ražotnes. Otrā pasaules kara laikā pilsēta smagi cieta bombardēšanā, no vēsturiskās apbūves maz kas saglabājies. Eindhovenā dzimuši: Kristians Albērss (Christijan Albers, 1979—) — Formula 1 pilots Jans de Bonts (Jan de Bont, 1943—) — kinorežisors Frics Filips (Frits Philips, 1905—2005) — uzņēmējs Pols Hārhūss (Paul Haarhuis, 1966—) — tenisists Filips Koku (Phillip Cocu, 1970—) — futbolists https://allecijfers.nl/gemeente/eindhoven/. Vikikrātuvē par šo tēmu ir pieejami multivides faili. Skatīt: Eindhovena. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)