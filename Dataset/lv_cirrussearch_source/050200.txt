Antuāns Ibērs (franču: Anthoine Hubert; 1996. gada 22. septembris — 2019. gada 31. augusts) bija franču sacīkšu pilots. Viņš bija 2013. gada Francijas F4 čempions un 2018. gada GP3 Series čempions. Viņš gāja bojā 2019. gadā negadījumā FIA Formula 2 čempionāta sacīkstē. Antuāns Ibērs sāka braukt ar kartingiem deviņu gadu vecumā 2006. gadā. 2010. gadā viņš izcīnīja 2. vietu CIK-FIA Karting Academy kausā. 2011. un 2012. gadā viņš izcīnīja 3. vietu CIK-FIA U18 pasaules kartingu čempionātā. 2013. gadā Ibērs sāka piedalīties atklāto riteņu sacīkstēs un pievienojās Francijas F4 čempionātā. Viņš kļuva par čempionu, 21 sacīkstē izcīnot 11 uzvaras un vēl divas reizes kāpjot uz goda pjedestāla. 2014. gadā viņš piedalījās Eurocup Formula Renault 2.0 čempionātā, pārstāvot Tech 1 Racing komandu. Viņš čempionātu noslēdza 15. vietā, sešas reizes gūstot punktus. Viņš piedalījās arī vairākos Formula Renault 2.0 Alps čempionāta posmos kā viesis. 2015. gadā Ibērs turpināja piedalīties Eurocup Formula Renault 2.0 ar savu līdzšinējo komandu, un izcīnīja 5. vietu čempionāta kopvērtējumā, uzvarot divās sacīkstēs. Viņš atkal piedalījās atsevišķos Formula Renault 2.0 Alps posmos, sešās sacīkstēs izcīnot četras uzvaras un divreiz finišējot 2. vietā. 2016. gada februārī tika paziņots, ka Ibērs piedalīsies FIA Formula 3 Eiropas čempionātā Van Amersfoort Racing komandas sastāvā. Viņš izcīnīja vienu uzvaru Norisring trasē, un noslēdza sezonu ar 8. vietu kopvērtējumā. Tā paša gada novembrī viņš piedalījās GP3 Series pēcsezonas testos ar ART Grand Prix komandu. 2017. gada februārī tika paziņots, ka viņš ART sastāvā piedalīsies GP3 čempionātā. Savā pirmajā sezonā Ibērs kopvērtējumā ierindojās 4. vietā. 2018. gadā viņš turpināja piedalīties GP3 un kļuva par čempionu. 2018. gada novembrī Ibērs piedalījās FIA Formula 2 čempionāta testos ar MP Motorsport komandu. 2019. gada janvārī tika paziņots, ka viņš piedalīsies čempionātā BWT Arden komandas sastāvā. 2018. gada maijā Ibērs nonāca Renault Sport Academy paspārnē. 2019. gadā viņš kļuva par akadēmijas pilnībā atbalstītu braucēju. Antuāns Ibērs gāja bojā 2019. gada 31. augustā no traumām, ko guva negadījumā FIA Formula 2 čempionāta sacīkstē Spa-Frankošāmas trasē (franču: Circuit de Spa-Francorchamps). Izvairoties no Džuliano Alezī avarējušā automobiļa Raidillon līkuma augšpusē, Ibērs sadūrās ar Ralfu Bošungu un ietriecās riepu krāvumā. Pēc tam Ibēra bojātajā spēkratā ietriecās Huans Manuels Korrea. Ibērs tika nogādāts trases medicīniskajā centrā, kur nomira plkst. 18.35 pēc vietējā laika. Negadījuma rezultātā tika atceltas abas Spa-Frankošāmā paredzētās Formula 2 sacīkstes tajā nedēļas nogalē. «CIK-FIA Karting Academy Trophy 2010 standings (angliski)». driverdb.com. Driver Database. Arhivēts no oriģināla, laiks: 2014. gada 8. decembrī. Skatīts: 2019. gada 1. septembrī. «CIK-FIA "U18" World Karting Championship 2011 standings (angliski)». driverdb.com. Driver Database. Arhivēts no oriģināla, laiks: 2014. gada 27. aprīlī. Skatīts: 2019. gada 1. septembrī. «CIK-FIA "U18" World Karting Championship 2012 standings (angliski)». driverdb.com. Driver Database. Arhivēts no oriģināla, laiks: 2014. gada 12. oktobrī. Skatīts: 2019. gada 1. septembrī. «The 2013 French F4 Championship field is taking shape (angliski)». Auto Sport Academy (French F4 Championship). 2013. gada 15. februārī. Arhivēts no oriģināla, laiks: 2013. gada 17. aprīlī. Skatīts: 2013. gada 17. aprīlī. «French F4 Championship 2013 standings (angliski)». driverdb.com. Driver Database. Arhivēts no oriģināla, laiks: 2014. gada 7. decembrī. Skatīts: 2019. gada 1. septembrī. Valentin Khorounzhiy. «Hubert, Romanov join Orudzhev in Tech 1's Eurocup lineup (angliski)». PaddockScout.com (Paddock Scout), 2014. gada 8. janvārī. Arhivēts no oriģināla, laiks: 2014. gada 11. oktobrī. Skatīts: 2019. gada 1. septembrī. «Formula Renault 2.0 Eurocup 2014 (angliski)». driverdb.com. Driver Database. Skatīts: 2019. gada 1. septembrī. «Formula Renault 2.0 Alps 2014 standings (angliski)». driverdb.com. Driver Database. Arhivēts no oriģināla, laiks: 2016. gada 3. martā. Skatīts: 2019. gada 1. septembrī. Valentin Khorounzhiy. «Tech 1 Racing retain Hubert for 2015 Eurocup campaign (angliski)». Paddock Scout, 2015. gada 5. martā. Arhivēts no oriģināla, laiks: 2016. gada 6. martā. Skatīts: 2019. gada 1. septembrī. Gruz David. «2015 Eurocup Formula Renault 2.0 season review (angliski)». Formula Scout, 2015. gada 7. novembrī. Arhivēts no oriģināla, laiks: 2017. gada 7. jūnijā. Skatīts: 2019. gada 1. septembrī. Valentin Khorounzhiy. «Hubert completes Van Amersfoort line-up (angliski)». motorsport.com, 2016. gada 29. februārī. Skatīts: 2019. gada 1. septembrī. Jacob Bosley. «Hubert takes debut F3 win in second Norisring race (angliski)». Paddock Scout, 2016. gada 25. jūnijā. Arhivēts no oriģināla, laiks: 2016. gada 12. augustā. Skatīts: 2019. gada 1. septembrī. «Driver entry list for day 3 of post-season test (angliski)». GP3 Series. 2016. gada 1. decembrī. Arhivēts no oriģināla, laiks: 2016. gada 2. decembrī. Skatīts: 2019. gada 1. septembrī. «ART signs Hubert (angliski)». GP3 Series. 2017. gada 23. februārī. Arhivēts no oriģināla, laiks: 2017. gada 23. februārī. Skatīts: 2019. gada 1. septembrī. Andrew Benson. «Formula 2 driver Anthoine Hubert killed in Belgium crash (angliski)». BBC Sport, 2019. gada 31. augustā. Skatīts: 2019. gada 1. septembrī. Lewis Larkam. «GP3 champion Hubert included in F2 Abu Dhabi test line-up (angliski)». crash.net, 2018. gada 28. novembrī. Arhivēts no oriģināla, laiks: 2019. gada 23. janvārī. Skatīts: 2019. gada 1. septembrī. «Anthoine Hubert Joins BWT Arden for 2019 Season (angliski)». FIA Formula 2. 2019. gada 23. janvārī. Arhivēts no oriģināla, laiks: 2019. gada 21. martā. Skatīts: 2019. gada 1. septembrī. Arhivēts 2019. gada 21. martā, Wayback Machine vietnē. «Anthoine Hubert becomes first Renault Sport Affiliated Driver (angliski)». Renault Sport. 2018. gada 11. maijā. Arhivēts no oriģināla, laiks: 2019. gada 23. janvārī. Skatīts: 2019. gada 1. septembrī. Phillip Horton. «GP3 champion Anthoine Hubert joins Renault F1 scheme, makes F2 move». Motorsport Week, 2019. gada 23. janvārī. Arhivēts no oriģināla, laiks: 2019. gada 23. janvārī. Skatīts: 2019. gada 1. septembrī. Arhivēts 2019. gada 23. janvārī, Wayback Machine vietnē. Vikikrātuvē par šo tēmu ir pieejami multivides faili. Skatīt: Antuāns Ibērs.