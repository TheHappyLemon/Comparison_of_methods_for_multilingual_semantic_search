"Īssavienojums" (angļu: Short Circuit) ir amerikāņu režisora Džona Bedema 1986. gadā uzņemta fantastiska filma. Tai bija lieli panākumi zinātniskās fantastikas cienītāju vidū, filmas ienākumi bija vairāk nekā 40 miljoni dolāru. Filma bija iecienīta arī PSRS, tikai 1988. gadā vien, kad sākās tās demonstrēšana PSRS kinoteātros, to noskatījās 31,7 miljoni skatītāju, daudzi padomju skolēni gāja filmu skatīties vēlreiz. Filmas pasaules pirmizrāde notika 1986. gada 9. maijā. Zibens spēriens militārās laboratorijas ēkā izraisa īssavienojumu jaunākajā kaujas robota prototipā Nr. 5, kā rezultātā tiek zaudēta daļa viņa atmiņas. Cenšoties aizpildīt datubāzē esošās nepilnības, robots sāk izpētīt apkārtējo pasauli un nejaušu gadījumu virknes dēļ izkļūst ārpus militārās bāzes. Robotu izstrādājušās kompānijas vadība ir šausmās: pazudušais robots ir bruņots ar lāzera ieroci un var sākt to izmantot pret mierīgajiem iedzīvotājiem, nodarot katastrofālus postījumus. Meklēt robotu tiek nosūtīti uzņēmuma darbinieki, tai skaitā arī paši robota konstruktori — Ņūtons Krosbijs (Stīvs Gutenbergs) un Bens Džabituja (Ben Jabituya; Fišers Stīvenss). Tikmēr robots Nr. 5 satiekas ar Stefāniju Speku (Elija Šīdija). Noturot viņu par citplanētieti, Stefānija aicina "atnācēju" uz savām mājām, kur robots kāri aizpilda savu datubāzi, izlasot visas Stefānijas grāmatas, iepazīstoties ar viņas mājdzīvniekiem un vienlaikus skatoties dažādas televīzijas pārraides. Nejauši ieraugot uz robota plāksnīti, kurā norādīts tā ražotājs, Stefānija izlemj atdot robotu īpašniekiem, cerot uz atlīdzību. Taču tobrīd, spēlējoties ar sienāzi, robots nejauši to saspiež un lūdz Stefāniju kukaini "salabot". Stefānija paskaidro, ka tas nav iespējams, un robots, kurš saskata paralēles starp sienāzi un sevi, saprot, ka laboratorijā viņu gaida demontāža un līdz ar to arī nāve — tāpat kā sienāzim. Vēlme izdzīvot piespiež robotu atkal bēgt. Pēc piedzīvojumu virknes Stefānijai un Nr. 5 izdodas satikt galveno robota konstruktoru Ņūtonu Krosbiju, kurš pārliecinās, ka īssavienojums, ko izraisījis zibens spēriens, patiešām ir pārvērtis bezdvēselisku mehānismu domājošā būtnē, kurai, starp citu, piemīt humora izjūta. Konstruktors nostājas robota pusē, taču drīz vien uzņēmumam uzbrūk karaspēks, kam dota pavēle par katru cenu iznīcināt "neprognozējamo" robotu, kas galu galā tiem it kā izdodas. Tomēr, kā drīz noskaidrojas, patiesībā Nr. 5 tikai viltīgi inscenējis savu iznīcināšanu. Beigās Stefānija, Ņūtons un Nr. 5, kurš pieņēmis sev vārdu "Džonijs", veiksmīgi nokļūst attālā vietā, kur tiem nekas nedraud. Elija Šīdija — Stefānija Speka Stīvs Gutenbergs — doktors Ņūtons Krosbijs Fišers Stīvenss — Bens Džabituja Braiens Maknamara — Frenks, Stefānijas bijušais draugs Džons Bedems — televīzijas ziņu operators un citi aktieri. Žurnāls Мир Фантастики iekļāva robotu Džoniju 5 desmitajā vietā sarakstā Самые-самые роботы, rakstot, ka Džonijs "kļuva par Terminatora komisko pretstatu, parādot, ka robots var meklēt savu vietu cilvēku sabiedrībā, kas vienlaikus ir gan smieklīgi, gan nopietni". 1987. gadā filma tika nominēta kino balvas "Saturns" trim kategorijām: kā labākā zinātniskās fantastikas filma, par labāko režisūru un labākajiem specefektiem. 1987. gadā filma ieguva BMI Film & TV Awards balvu kategorijā BMI Film Music Award. url=http://powergrid.thewrap.com/project/short-circuit Arhivēts 2017. gada 7. novembrī, Wayback Machine vietnē. |title=Box Office Information for Short Circuit |publisher=The Wrap |language=en |accessdate=2013-06-24 |archiveurl=http://powergrid.thewrap.com/project/short-circuit%7Carchivedate%3D2013-06-29 «Энциклопедия детства 1976-82». Arhivēts no oriģināla, laiks: 2011-08-28. Aвтор=Михаил Попов.|заглавие=Друзья человека. Самые-самые... роботы!|ссылка=http://www.mirf.ru/Articles/art1618.htm%7Cиздание=Мир фантастики|тип=журнал|год=2006|номер=39|страницы=124—130 IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Сайт поклонников «Джонни 5»