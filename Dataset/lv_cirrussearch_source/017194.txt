Abrahams Olano Manzano (spāņu: Abraham Olano Manzano; dzimis 1970. gada 22. janvārī Anoetā, Gipuskojā) ir bijušais profesionālais Spānijas šosejas riteņbraucējs. Lielāko karjeras sasniegumu viņš guva 1995. gadā, kad kļuva par Pasaules čempionu grupas braucienā. 1998. gadā viņš kļuva par pasaules čempionu individuālajā braucienā un uzvarēja Vuelta a España kopvērtējumā. Olano trenēties sāka 11 gadu vecumā Oria riteņbraukšanas skolā un junioru vecumā uzvarēja vairākās sacensībās. Vēlāk Olano pievērsās treka riteņbraukšanai un kļuva par Spānijas čempionu iedzīšanā (kopā ar Ečegojenu, Peresu, un Huaresu), 1 km braucienā no vietas un sprintā. Šosejas riteņbraukšanā viņš startēja amatieru komandās Kaiku un AVSA. Viņš tolaik specializējās sprintā. 1992. gadā Olano uzsāka profesionāļa karjeru, pievienojieties CHCS komandai. Šī komanda drīz tika likvidēta un viņš pievienojās Lotus komandai. Ar Lotus Olano uzvarēja savās pirmajās profesionālajās sacensībās — Gran Premio de Villafranca de Ordizia in Gipuzkoa. 1993. gadā Olano nomainīja komandu uz CLAS Cajastur, kuru vēlāk apvienoja ar Mapei. Šajā komandā viņš sāka uzvarēt svarīgās sacensībās kā piemēram Vuelta a Asturias un Spānijas čempionātā grupas un individuālajā braucienā. 1995. gadā Olano uzvarēja pasaules čempionātā Kolumbijā, pārspējot tautieti Migelu Indurainu un uzvarēja trijos Vuelta a España posmos. Olano daudzu skatījumā tika uzskatīts par pieckārtējā Tour de France uzvarētāja Induraina panākumu turpinātāju. 1996. gadā A. Olano nostiprināja savas spējas vairāku dienu sacensībās, uzvarot Tour de Romandie, finišējot trešais Giro d'Italia (būdams vadībā priekšpēdējā sacensību dienā) un finišējot devītais Tour de France. Viņš ieguva arī individuālā brauciena sudraba medaļu Olimpiskajās spēlēs. Vēl pēc gada Olano finišēja ceturtajā vietā 1997. gada Tour de France. 1998. gadā viņš atkal kļuva par Pasaules čempionu, šoreiz individuālajā braucienā un uzvarēja vienīgo no savām Lielajām tūrēm, Vuelta a España. 1999. gadā Olano pievienojās Spānijas komandai ONCE un palika tajā līdz savas karjeras beigām 2001. gadā. Viņa augstākais sasniegums šajā periodā bija otrā vieta 2001. gada Giro d'Italia. Olano darbojās kā viens no Vuelta a España organizatoriem un bija atbildīgs par sacensību posmu maršruta izveidi. Tomēr viņš zaudēja darbu pēc tam, kad 2013. gada jūlijā tika publiskoti Francijas senāta ziņojums par 1998. gada Tour de France veiktajām dopinga analīzēm. 2006. gada novembrī viņš noskrēja Sansebastjanas maratonu ar rezultātu 2:39:19. Piezīme: IZST — izstājās «Abraham Olano». Giant Tours. Arhivēts no oriģināla, laiks: 2012. gada 12. februārī. Skatīts: 2009. gada 19. februārī. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) CycleDatabase profils (angliski) Tour de France rezultāti