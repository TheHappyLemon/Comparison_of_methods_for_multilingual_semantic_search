Par alveopalatāliem līdzskaņiem sauc palatalizētus postalveolārus berzeņus, kurus artikulē ar mēles kustīgās daļas virspusi cieši aiz alveolas un mēles virspusi paceltu pret cietajām aukslējām. Tie ir līdzīgi palatoalveolārajiem un retrofleksajiem berzeņiem, bet ir laminālāki nekā apikālie un subapikālie retrofleksi berzeņi un palatalizētāki nekā velvētie palatoalveolārie berzeņi. Alveopalatālie svelpeņi sastopami Ķīnas valodās (mandarīnu, hakas, vu), kā arī abhāzu, poļu, ubihu, japāņu, korejiešu , serbu u.c. Kinnauri valodā Indijā lieto alveopalatālu nazālu līdzskani. IPA iekļautie alveopalatālie līdzskaņi ir: Piezīme: Sinologu aprindās lieto speciālus simbolus alveopalatāliem slēdzeņiem (ȶ, ȡ), nazālam līdzskanim (ȵ) un plūdenim (ȴ), bet tie lielākoties apzīmē vienkārši palatālus vai palatalizētus līdzskaņus, un tādēļ IPA tos neatzīst. Ladefoged, Peter; Maddieson, Ian (1996). The Sounds of the World's Languages. Oxford: Blackwell. ISBN 0-631-19814-8 (angliski) Artikulācijas vieta