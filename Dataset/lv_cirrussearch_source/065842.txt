Pija Finka (vācu: Pia Fink; dzimusi 1995. gada 10. jūlijā Minzingenē) ir Vācijas distanču slēpotāja. Pasaules kausā debitēja 2017. gada 30. decembrī sprinta sacensībās Lencerheidē, kas bija arī Tour de Ski atklāšanas posms, un ieņēma 36. vietu. 2018. gada Pasaules U-23 čempionātā divreiz ieguva 4. vietu: 10 km distancē klasiskajā stilā un skiatlonā. Pasaules čempionātā pirmo reizi piedalījās 2019. gadā Zēfeldē. Labāko rezultātu sasniedza 10 km distancē klasiskajā stilā, ieņemot 15. vietu. 2021. gada Pasaules čempionātā Oberstdorfā piedalījās vairākās individuālajās distancēs, kā arī stafetē, kurā Vācija ieņēma 5. vietu. 2022. gada ziemas olimpiskajās spēlēs labāko rezultātu sasniedza sprintā, ieņemot 15. vietu. Piedalījās arī skiatlonā un 30 km distancē brīvajā stilā, abās distancēs iegūstot 25. vietu. 2023. gada Pasaules čempionātā Planīcā Vācijas komandas sastāvā kopā ar Lauru Gimleri, Katarīnu Hennigu un Viktoriju Karlu izcīnīja sudraba medaļu stafetē. Distanču slēpošanā Vācijai tā bija pirmā medaļa pasaules čempionātos kopš 2011. gada, bet Vācijas sieviešu stafetes komanda iepriekšējo reizi bija kāpusi uz goda pjedestāla 2009. gadā. «Langlauf-Frauen-Staffel glänzt mit Silber». zdf.de (vācu). 2023. gada 2. marts. Skatīts: 2023. gada 3. martā. Vikikrātuvē par šo tēmu ir pieejami multivides faili. Skatīt: Pija Finka. Olympedia profils (angliski) The Sport.org profils (angliski) FIS profils (distanču slēpošana) (angliski)