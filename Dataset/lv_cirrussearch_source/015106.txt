Intelsat 20 (IS-20) ir Luksemburgā bāzēta uzņēmuma Intelsat sakaru pavadonis, kas palaists 2012. gada augustā. Tas paredzēts sakaru nodrošināšanai klientiem Āzijā, Āfrikā un Vidējos Austrumos. Pavadoni izgatavojis ASV uzņēmums Space Systems/Loral uz platformas LS-1300 bāzes. Tam ir 54 Ku-joslas, 24 C-joslas un 1 Ka joslas raidītāji. Intelsat 20 tika palaists 2012. gada 2. augustā 20:54 UTC ar nesējraķeti Ariane 5ECA (lidojums VA-208) no Gviānas kosmiskā centra kopā ar Apvienotās Karalistes pavadoni HYLAS 2. Kopējā raķetes derīgās kravas masa bija 10 180 kg, kas bija rekords Ariane 5ECA kravas nogādei uz ģeostacionāro pārejas orbītu. Ģeostacionāro orbītu tas sasniedza ar saviem dzinējiem. Sākotnēji tas tika izvietots punktā 63° austrumu garuma. Septembrī Intelsat 20 tika izvietots punktā 68,5° A un nomainīja resursus iztērējušos pavadoņus Intelsat 7 un Intelsat 10. 2012 - Launches to Orbit and Beyond Successful Launch of Intelsat 20 Continues Service for Africa's Leading Video Neighborhood through 2027 and Beyond Intelsat, 2012-08-02 (angliski) Ariane 5 ECA successfully launches Intelsat 20 and Hylas 2 NASASpaceFlight, 2012-08-02 (angliski) Intelsat to Refresh its Satellite Fleet Serving the Asia-Pacific Region Intelsat, 2009-06-11 (angliski) Intelsat 20 Space Systems/Loral (angliski) Intelsat 20 Gunter's Space Page, (angliski)