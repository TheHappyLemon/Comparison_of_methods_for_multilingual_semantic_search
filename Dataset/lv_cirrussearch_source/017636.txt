Mombasa ir otrā lielākā (aiz Nairobi) pilsēta Kenijā, ar iedzīvotāju skaitu vairāk nekā viens miljons cilvēku un tā ir valsts galvenā osta. Mombasa atrodas Kenijas austrumdaļā, Piekrastas provincē, Indijas okeāna krastā uz salas, kas ar vairākiem dambjiem savienota ar kontinentu. Mūsdienās Monbasa ir reģionāls kultūras un ekonomikas centrs. Šeit atrodas starptautiskā lidosta un tā ir nozīmīgs tūrisma centrs. Tā ir vecākā Kenijas pilsēta (dibināta ap 900. gadu) un ir vēsturisks tirdzniecības centrs. 1331. gadā to apmeklēja Ibn Batūta, bet 1498. gadā - Vasko da Gama. Tā kā pilsēta atrodas stratēģiskā vietā, to iekarojuši arābi, irāņi, portugāļi un turki, līdz 1840. gadā tā kļuva par Zanzibāras sultāna īpašumu. 1895. gadā tā nokļuva britu valdījumā un līdz 1907. gadam bija Austrumāfrikas protektorāta galvaspilsēta līdz to nomainīja Nairobi. Vikikrātuvē par šo tēmu ir pieejami multivides faili. Skatīt: Mombasa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)