Ledus Karalis (angļu: Ice King) ir animācijas seriāla "Piedzīvojumu laiks" tēls. Viņu ieskaņoja aktieris Toms Kenijs. Uzmanību! Turpmākajā tekstā var tikt atklātas nozīmīgas detaļas par televīzijas seriāla saturu! Seriāla sākumā Ledus Karalis ir 1044 gadus vecs seriāla galveno varoņu (Fina un Džeika) pretinieks, kurš nolaupa Ooo zemju princeses, lai piespiestu tās precēties ar sevi. Karaļa iecienītākais mērķis ir konfekšu karalistes valdniece — Princese Košļene (Princess Bubblegum). Tēla attīstība parādīta sērijās Holly Jolly Secrets Part 2, I Remember You, Simon & Marcy. Izrādījās, ka pirms kodolkara Ledus Karalis bija antikvārs vārdā Saimons Petrikovs. Kādu dienu, būdams Ziemeļskandināvijā, viņš nopirka kroni pie kāda doka strādnieka. Kronis izrādījās ar maģiskām īpašībām un piešķīra Saimonam burvju spējas — kontrolēt ledu un sniegu. Atnākot mājup, Saimons uzvilka kroni sev galvā savas mīļotās priekšā. Kad viņš to noņēma nost, viņš atklāja, ka sastrādājis ko briesmīgu, jo meitene aizbēga no viņa. Kas tieši notika, viņš neatceras. Kroņa maģiskais spēks izglāba Saimonu no kodolkara (animācijas filmā to sauc par Sēņu karu (Mushroom War)), tomēr Saimona āda kļuva zila, izauga bārda un viņš zaudēja saprātu. Viņš bija pārvērties Ledus Karalī. «Adventure Time». Behind the Voice Actors. Skatīts: 2013. gada 14. janvāris. «Adventure Time | Characters». CartoonNetwork.com. Arhivēts no oriģināla, laiks: 2014. gada 18. augustā. Skatīts: 2013. gada 22. janvāris. «Character Facts of the Week: Ice King from Adventure Time». CartoonNetwork.co.uk. 2012. gada 16. marts. Arhivēts no oriģināla, laiks: 2014. gada 2. augustā. Skatīts: 2012. gada 26. oktobris. Vikikrātuvē par šo tēmu ir pieejami multivides faili. Skatīt: Ledus Karalis.