Molteni ir bijusī profesionālā Itālijas šosejas riteņbraukšanas komanda, kura pastāvēja laika posmā no 1958. līdz 1976. gada beigām. Tā uzvarēja 663 sacensībās, daudzās no tām ar savu pazīstamāko braucēju, Ediju Merksu. Komandu spilgti pārstāvēja arī Džanni Mota un Marino Baso, kuri guva attiecīgi 48 un 34 uzvaras. Molteni ģimene vēlāk turpināja velosporta sponsorēšanu ar Salmilano komandu. Molteni ir kompānija, kura kopš 1923. gada Francijas mazpilsētā ražo komerciālas un mājsaimniecību virtuves plītis. Molteni komanda darbību uzsāka 1958. gadā ar Renato Molteni kā komandas menedžeri. To dibināja Pjetro Molteni. Komandu pārvaldīja arī viņa dēls, Ambrodžio Molteni, bijušais profesionālais riteņbraucējs. 1959. gadā savu karjeru komandā noslēdza bijušais Itālijas čempions grupas braucienā Džordžio Albani un divus gadus vēlāk kļuva par komandas sporta direktoru. Komanda guva panākumus 1966. gada Giro d'Italia ar Džanni Motu un klasikās ar Mikeli Dančelli. 1970. gada beigās komandai pievienojās Merkss, pēc tam, kad bija divreiz uzvarējis Tour de France un divreiz Giro d'Italia. Molteni kļuva par izteiktu Beļģijas pārstāvju komandu un piesaistīja daudzus no Merksa komandas biedriem Faemino komandā, ieskaitot sporta direktoru Guilomu Drjesēnu. Albani aizvietoja Drjesēnu un vadīja komandu ar Robertu Lelangu no 1972. līdz 1976. gadam. Vēl šo amatu ieņēma Marino Fontana. Pēc 1976. gada sezonas Molteni tika likvidēta. «Molteni passes away». BiciRace.com. Arhivēts no oriģināla, laiks: 2007-09-05. Skatīts: 2007-09-16. http://www.molteni.com «Molteni 1958». de wielersite.nl. Arhivēts no oriģināla, laiks: 2011-07-23. Skatīts: 2007-09-16. «Molteni team director passes away». cyclingnews.com. Skatīts: 2007-09-16. «Molteni 1961». de wielersite.nl. Arhivēts no oriģināla, laiks: 2008-05-05. Skatīts: 2007-09-16. «Molteni 1971». cyclebase.nl. Skatīts: 2007-09-16.