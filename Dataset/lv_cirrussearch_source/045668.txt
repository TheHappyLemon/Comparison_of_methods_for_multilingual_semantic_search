1999. gada Pasaules sieviešu šaha čempionāts sastāvēja no vairākiem posmiem — zonālie turnīri, starpzonu turnīrs, pretendentu turnīrs un mačs par pasaules čempiones nosaukumu. Mačā par pasaules šaha čempiones nosaukumu eksčempione Sje Dzjuņa uzvarēja Alisi Gaļļamovu un atguva titulu. Pirms mača FIDE skandalozi atņēma Žužai Polgārai pasaules čempiones titulu. 1995. gadā Moldovas galvaspilsētā Kišiņevā notika pasaules čempiones nosaukuma izcīņas starpzonu turnīrs, kas tika spēlēts pēc Šveices sistēmas 13 kārtās. Šajā turnīrā piedalījās labākās spēlētājas no katras FIDE zonas, kopā — 52 šahistes. No šī turnīra pretendentu turnīram kvalificējās septiņu pirmo vietu ieguvējas. Pēdējās kārtās partija starp Radu un Lemačko netika spēlēta. Septiņām pretendentēm, kas kvalificējās no starpzonu turnīra, pievienojās iepriekšējā pasaules čempiones nosaukuma izcīņas mača zaudētāja Sje Dzjuņa, kā arī divas iepriekšējā pretendentu turnīra uzvarētājas Čiburdanidze un Kramlinga. 1997. gada decembrī Groningenā šīs desmit šahistes sacentās apļa sistēmas divu riņķu turnīrā, no kura divām labākajām vajadzēja spēlēt maču, lai noskaidrotu mača par pasaules čempiones titulu dalībnieci. Pirmo un otro vietu ieguva Gaļļamova un Sje Dzjuņa. FIDE nolēma, ka viņu maču vajadzētu spēlēt Ķīnas pilsētā Šeņjanā, jo Ķīnas sponsoriem bija labākais balvu fonda piedāvājums. Tomēr Gaļļamova atteicās visu maču spēlēt pretinieces mājās, tāpēc Sje Dzjuņa tika pasludināta par uzvarētāju un ieguva tiesības spēlēt ar pasaules čempioni Žužu Polgāru. Kahiani-Gersinska izstājās pēc 10 kārtas. Sākumā mačs bija ieplānots 1998. novembrī, bet čempione Žuža Polgāra lūdza to atlikt, jo viņai bija iestājusies grūtniecība. FIDE nebija spējusi atrast apmierinošu sponsoru, tāpēc Polgāras lūgums tika apmierināts. Kad FIDE paziņoja jauno datumu (1999. gads) un vietu (Ķīna), Polgāra bija dzemdējusi dēlu Tomu, tomēr viņa joprojām uzskatīja, ka laiks, lai atgūtos no dzemdībām, un sagatavotos jaunai spēlei, ir nepietiekams. Turklāt, tāpat kā Gaļļamova, viņa negribēja pilnībā spēlēt pretinieka mītnes zemē. Viņa arī gribēja ievērojami lielāku balvu fondu, tāpēc lūdza atkārtoti pārcelt spēles sākumu. Šoreiz FIDE atteicās, pārtrauca sarunas un nolēma, ka Polgāra ir zaudējusi titulu. FIDE organizēja jaunu maču starp abām pretendentu turnīra finālistēm, Sje Dzjuņu un Gaļļamovu. Maču spēlēja 1999. gadā Tatarstānas galvaspilsētā Kazaņā un Ķīnas pilsētā Šeņjanā. Sje Dzjuņa uzvarēja ar divu punktu pārsvaru un atguva titulu, kuru viņa bija zaudējusi Polgārai pirms trīs gadiem. «World Chess Championship (Women) 1999 Xie Jun - Galliamova Title Match». Mark-weeks.com. Arhivēts no oriģināla, laiks: 2020-06-23. Skatīts: 2018-11-01. «World Chess Championship (women) : 1995 Kishinev Interzonal Tournament». Mark-weeks.com. Skatīts: 2018-11-02. «World Chess Championship (women) : 1997 Groningen Candidates Tournament». Mark-weeks.com. Arhivēts no oriģināla, laiks: 2020-07-03. Skatīts: 2018-11-02. «World Chess Championship (women) : 1999 Xie - Galliamova». Mark-weeks.com. Arhivēts no oriģināla, laiks: 2012-01-30. Skatīts: 2018-11-02.