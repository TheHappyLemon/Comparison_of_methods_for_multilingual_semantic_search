Laima Andersone-Silāre (dzimusi 1929. gada 11. decembrī Rīgā) ir latviešu operdziedātāja, mecosoprāns. 1960. gadā absolvējusi Latvijas Konservatorijas Edmunda Miķelsona dziedāšanas klasi. 1960. gadā kļuvusi par Latvijas Nacionālās operas solisti, operā dziedāja līdz 1985. gadam. Tāpat laikā no 1960. līdz 1990. gadam bijusi docētāja Jāzepa Vītola Latvijas Mūzikas akadēmijā. 1965. gadā kļuvusi par Latvijas Teātra darbinieku sabiedrības biedri, kā arī saņēmusi Latvijas PSR Nopelniem bagātās skatuves mākslinieces goda nosaukumu. 1976. gadā kļuvusi par Latvijas PSR Tautas skatuves mākslinieci. 2013. gadā Andersone-Silāre saņēma Lielo mūzikas balvu par mūža ieguldījumu. Viņas māsa Vilma Melbārde bija aktrise. Latvijas enciklopēdija. 1. sējums. Rīga : Valērija Belokoņa izdevniecība. 2002. 212. lpp. ISBN 9984-9482-1-8. «Lielās Mūzikas balvas laureāti. Laima Andersone-Silāre». Diena.lv. Skatīts: 2013. gada 26. janvārī. «Laima Andersone-Silāre». Music.lv. Skatīts: 2013. gada 26. janvārī.[novecojusi saite] «Pirms 25 gadiem mirusi aktrise Vilma Melbārde». Irliepaja.lv. Arhivēts no oriģināla, laiks: 2013. gada 17. janvārī. Skatīts: 2013. gada 26. janvārī.