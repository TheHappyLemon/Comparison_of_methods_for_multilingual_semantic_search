Samtredija (gruzīnu: სამტრედია) ir pilsēta Gruzijā, Imeretijas mharē, Samtredijas municipalitātes centrs. Izvietojusies valsts rietumu daļā Kolhidas zemienē Rioni upes labajā krastā 244 km no valsts galvaspilsētas Tbilisi. Nozīmīgs sauszemes transporta mezgls. Apdzīvotā vieta izaugusi 1870. gados no maza lauku ciema pēc Tbilisi—Poti dzelzceļa līnijas izbūves. 1921. gadā tai piešķirts pilsētas statuss. Kā nozīmīgs dzelzceļa mezgls pilsēta 1990. gados vairākkārt bija nemieru pārņemta; sākotnēji 1990. gada jūlijā pretpadomju sacelšanās laikā, bet 1993. gada oktobrī Gruzijas pilsoņu kara laikā to neilgu laiku kontrolēja Zviada Gamsahurdijas atbalstītāji. https://www.geostat.ge/en/modules/categories/41/population. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 616. lpp. Vikikrātuvē par šo tēmu ir pieejami multivides faili. Skatīt: Samtredija.