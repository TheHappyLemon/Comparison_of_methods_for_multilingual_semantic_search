Serhijs Haidajs (ukraiņu: Сергій Володимирович Гайдай; dzimis 1975. gada 6. novembrī Severodoneckā, Ukrainā) ir ukraiņu uzņēmējs un politiķis. Viņš no 2019. gada 25. oktobra līdz 2023. gada 14. martam bija Luhanskas apgabala gubernators. Serhijs Haidajs 2014. gadā absolvējis Hmeļnickas Ekonomikas universitāti, iegūstot bakalaura grādu finansēs. 2019. gadā absolvējis Ukrainas prezidenta Nacionālo Valsts administrācijas akadēmiju, iegūstot maģistra grādu ar izcilību sabiedriskajās attiecībās un pārvaldībā. No 2005. līdz 2015. gadam Haidajs bija Dembud LLC ģenerāldirektors. No 2008. līdz 2010. gadam viņš strādāja par Kijivas pilsētas domes deputāta palīgu. No 2014. līdz 2015. gadam Haidajs strādāja par Kijivas apgabala administrācijas Obuhivas rajona pārvaldes priekšsēdētāja padomnieku. 2015. gadā viņš tika ievēlēts par Aizkarpatu apgabala administrācijas Mukačeves rajona padomes locekli. No 2015. līdz 2018. gadam viņš bija Mukačeves rajona pārvaldes priekšsēdētājs. Ukrainas Ministru kabinets 2023. gada 14. martā atbrīvoja Haidaju no amata kopā ar Odesas un Hmeļnickas apgabala vadītājiem. 2022. gadā Krievijas iebrukuma Ukrainā laikā Haidajs vada Luhanskas apgabala aizsardzību. 2022. gada Severodoneckas kaujas laikā Haidajs novēroja, ka "krievi izmanto savu Sīrijas kara taktiku Severodoneckā. Pirmkārt, viņi cenšas izpostīt vairākus kilometrus lielu platību ar gaisa un artilērijas uguni un virzīties uz priekšu ar sauszemes karaspēku. Kad viņi iegūst spēku, viņi var atkāpties un sākt šaut ar tāldarbības ieročiem. Savukārt, kad sāk sist ar lielgabaliem, mēs atkāpjamies un tad atgriežamies savās pozīcijās. Mūs nevar piebeigt. Mums arī nāca palīgā papildspēki. 20 procenti pilsētas ir mūsu kontrolē. Šobrīd sadursmes notiek pilsētas centrā. Mēs nedomājam pamest Severodonecku." Neprecējies, ir meita. Bohdana Hmeļnicka ordenis (III pakāpe) (apbalvots 2022. gada 6. martā) — par nozīmīgu personīgo ieguldījumu Ukrainas valsts suverenitātes un teritoriālās integritātes aizsardzībā, izrādīto drosmi un pašaizliedzīgu rīcību, organizējot apdzīvoto vietu aizsardzību no Krievijas okupantu karaspēka. «Zelensky explains move to change Luhansk region's governor». www.unian.info (angļu). Skatīts: 2022-06-25. «УКАЗ ПРЕЗИДЕНТА УКРАЇНИ №767/2019». The Kyiv Independent news desk. «Cabinet of Ministers approves dismissals of Luhansk, Odesa, Khmelnytsky oblast governors». The Kyiv Independent, 2023-03-14. Skatīts: 2023-03-15. «Довідка: Гайдай Сергій Володимирович». dovidka.com.ua. Skatīts: 2022-06-25. «Сергей Гайдай: досье, обещания, рейтинг » Слово и Дело». Слово и Дело (krievu). Skatīts: 2022-06-25. «Along with the governor his team may be introduced to Transcarpathia». «Cabinet Approves Dismissal Of Heads Of Luhansk, Odesa And Khmelnytskyi Regional Administrations». «Ukrainian officials claim strike on Russian weapons depot in Luhansk region». «Donbas duel heats up – News». "Гайдай Сергій Володимирович" (uk). Вікіпедія. 2022-06-20. «Офіційне інтернет-представництво Президента України». Arhivēts no oriģināla, laiks: 2022. gada 7. martā. Skatīts: 2022. gada 25. jūnijā. Oficiālā Facebook lapa Privātais Facebook konts Oficiālais Telegram konts Oficiālais Twitter konts IMDb profils