Karakija (kazahu: Қарақия ойысы, Qaraqïya oýısı — ‘melnā krauja’) ir ieplaka Kazahstānas rietumos Kaspijas jūras austrumu piekrastē, Kazahstānas zemākā sausā ieplaka un trešā zemākā Āzijā. Izvietojusies Manghistau pussalas dienviddaļā ap 50 km no Aktau pilsētas. Ieplakai in neregulāra ovāla forma, izstiepta ziemeļrietumu—dienvidaustrumu virzienā. Veidojusies karsta procesa rezultātā, izskalojoties sāļajiem iežiem. Ieplakas zemākajā vietā atrodas Batira ezers, kura ūdens līmenis ir stipri mainīgs. Ezeram izžūstot, tas ielejas dibens pārvēršas par solončaku. Ieplaka kopš 2001. gada iekļauta Karakijas—Karakola dabas lieguma teritorijā. 1930. gados bija plāni par ieplakas pārpludināšanau ar Kaspijas jūras ūdeni, izbūvējot hidroelektrostaciju, kas izmantotu 100 m augstuma starpību ar jūru. «Karagije». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 333. lpp. State Nature Sanctuary Karakiya-Karakol (zoological) Кто и зачем планировал затопить впадину Карагие на Мангышлаке Vikikrātuvē par šo tēmu ir pieejami multivides faili. Skatīt: Karakija. Krievijas Lielās enciklopēdijas raksts (krieviski)