Uļjana Semjonova, īstajā vārdā Iulijaka Semjonova, pazīstama arī kā Uļa (dzimusi 1952. gada 9. martā Zarasos), ir bijusī latviešu basketboliste, spēlējusi centra pozīcijā, bijusi PSRS sieviešu basketbola izlases dalībniece. U. Semjonova tiek uzskatīta par vienu no visu laiku izcilākajiem basketbolistiem Latvijā. Viņa ir pirmā basketboliste, kas tika iekļauta basketbola izgudrotāja Džeimsa Neismita vārdā nosauktajā basketbola slavas zālē un nebija no ASV. U. Semjonova ir pirmā itāļu laikraksta La Gazzetta dello Sport balvas ieguvēja, balva saņemta 1979. gadā. Uļjana Semjonova ir dzimusi 1952. gada 9. martā Zarasos, kur bija viņas mātes dzīvesvietai tuvākā dzemdību nodaļa. Līdz 13 gadiem dzīvoja tagadējā Medumu pagastā. 1965. gadā viņu uzaicināja mācīties sporta skolā Rīgā viņas neparasti garā auguma dēļ. 1967. gadā trenera Strupovica vadībā viņa kopā ar Latvijas jauniešu izlasi izcīnīja savu pirmo zelta medaļu PSRS skolēnu spartakiādē. Kopš 15 gadu vecuma 2,12 metrus garā basketboliste sāka spēlēt TTT Rīga pieaugušo komandā, laika posmā no 1975. līdz 1987. gadam bija komandas kapteine. No 1967. līdz 1989. gadam viņa TTT komandas sastāvā kļuva par desmitkārtēju Eiropas čempionvienību kausa ieguvēju un piecpadsmitkārtēju PSRS čempioni. TTT ierakstīta Ginesa rekordu grāmatā kā komanda, kas 18 reizes kļuvusi par Eiropas čempionvienību. 1971. gadā saņēmusi apbalvojumu "PSRS Nopelniem bagātā sporta meistare". PSRS izlasē aizvadīja 18 sezonas no 1968. līdz 1986. gadam, kuru laikā nepiedzīvoja nevienu zaudējumu. Kopā ar PSRS izlasi Semjonova uzvarēja divās Olimpiskajās spēlēs, 3 reizes Pasaules čempionātā, 1973. gadā uzvarēja Universiādes basketbola turnīrā un 10 reizes triumfēja Eiropas čempionātā. Laikposmā no 1970. līdz 1985. gadam U. Semjonova 12 reizes tika atzīta par Latvijas populārāko sportisti. Laikposmā no 1988. līdz 1992. gadam bijusi LOK viceprezidente. Kopš 1991. gada viņa ir Latvijas olimpiskās komitejas sociālā fonda prezidente. 1993. gada 10. maijā U. Semjonova kā pirmā eiropiete tika izvirzīta uzņemšanai basketbola slavas zālē Springfīldā, ASV, kur tajā pašā gadā tika uzņemta. 1995. gadā viņa saņēma ceturtās šķiras Triju Zvaigžņu ordeni par īpašiem nopelniem Latvijas labā, kas ir Latvijas augstākais apbalvojums. Olimpiskā čempione PSRS sastāvā: 1976, 1980 Pasaules čempione PSRS sastāvā: 1971, 1975, 1983 Eiropas čempione PSRS sastāvā (10): 1968, 1970, 1972, 1974, 1976, 1978, 1980, 1981, 1983, 1985 Universiādes čempione PSRS sastāvā: 1973 PSRS čempione Rīgas TTT sastāvā (15): 1968—1973, 1975—1977, 1979—1984 PSRS čempionāta 2. vietas ieguvēja Rīgas TTT sastāvā: 1974, 1978, 1985 PSRS čempionāta 3. vietas ieguvēja Rīgas TTT sastāvā: 1986 PSRS kausa ieguvēja: 1969 Eiropas čempionvienību kausa ieguvēja Rīgas TTT sastāvā (11): 1968—1975, 1977, 1981—1982 Liliānas Ronketi kausa ieguvēja Rīgas TTT sastāvā: 1987 Ļeņina ordenis (PSRS, 1985) Darba Sarkanā karoga ordenis (PSRS) 4. šķiras Triju Zvaigžņu ordenis (Latvija, 1995) Draudzības ordenis (Krievija, 2006) Par mūža ieguldījumu sportā (Latvija, 2007) 1993: Basketbola slavas zāle (Springfīlda, ASV) 1999: Sieviešu basketbola slavas zāle (Noksvila, ASV) 2007: FIBA slavas zāle (Madride, Spānija; uzņemta 2007. gada 12. septembrī) Ivars Ošiņš. Es nezinu labāku komandu. Rīga : Avots, 1980. 32. lpp. Uļjana Semjonova, Inita Kresa. Kad es biju laimīga. Rīga : Latvijas Olimpiskā komiteja, 1996. 206. lpp. ISBN 9984-10-001-4. Pēteris Apinis. 100 Latvijas personību. "Nacionālais apgāds" un "Lauku avīze", 2006. 200. lpp. ISBN 9984-26-269-3. Uļjana Semjonova, Inita Kresa. Kad es biju laimīga. Rīga : Latvijas Olimpiskā komiteja, 1996. 8. lpp. ISBN 9984-10-001-4. Kad mātei 1952. gada 9. martā sākās dzemdību sāpes, tēvs, daudz nedomādams par to, kurā republikā viņai vajadzētu dzemdēt, aizveda grūtnieci uz tuvāko vietu — Zarasiem (Lietuvā). [..] Piedzimu Lietuvā. Māris Noviks. «Jēkabsone otrā Eiropā, uzvar Gazols un Gruda». sportacentrs.com, 31.12.2009.. Skatīts: 2010. gada 1. janvārī. Guntis Keisels. Zelta meitenes TTT. Jumava, 2008. 85. lpp. ISBN 978-9984-38-625-6. Uļjana Semjonova FIBA slavas zālē Arhivēts 2007. gada 24. jūnijā, Wayback Machine vietnē. (angliski) InterBasket profils (angliski) «Tieši pirms 20 gadiem Semjonova tika uzņemta Basketbola slavas zālē». Sportacentrs.com. Skatīts: 2013. gada 26. jūnijā. Vienreizēja, nepārspējama, izcila. Vienkārši — Uļa Arhivēts 2008. gada 9. jūnijā, Wayback Machine vietnē., sporto.lv FIBA Slavas zālē tiek uzņemta Uļjana Semjonova, tvnet.lv Basketbola slavas zāle (angliski) FIBA slavas zāles profils (angliski) NBA mājaslapas profils (angliski) LOK profils Arhivēts 2012. gada 23. maijā, Wayback Machine vietnē. Sports Reference profils (angliski) Laimīga, optimiste, patriote - izcilā Uļjana Semjonova Blogs: Uļjanai Semjonovai - 60!