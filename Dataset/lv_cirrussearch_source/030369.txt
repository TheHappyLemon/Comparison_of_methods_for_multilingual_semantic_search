Adamovas ezera dabas parks ir īpaši aizsargājama dabas teritorija Rēzeknes novada Vērēmu pagastā. Iekļauj Adamovas ezeru, daļu Vizuleita ezera un Burzavas pauguraines daļu starp šiem ezeriem ar 203,5 m augsto Sarkaņkolnu. Aizsargājamā teritorija izveidota 1977. gadā kā kompleksais dabas liegums 441 ha platībā «Adamovas ezers ar apkārtējo ainavu», 1998. gadā reorganizēts par dabas parku. Natura 2000 teritorija. Dabas parks ir nozīmīgs eitrofo ezeru aizsardzības teritorija. Adamovas ezers un tā apkārtne ir barošanās vieta vairākām sikspārņu sugām, tajā skaitā Eiropas nozīmes sugai — dīķa naktssikspārnim. No Eiropas nozīmes aizsargājamiem biotopiem sastopami dabīgi eitrofi ezeri ar iegrimušo ūdensaugu un peldaugu augāju, melnalkšņu staignāji, boreālie meži, jaukti platlapju meži. Populāra atpūtas vieta. Latvijas daba. 1. sējums. Rīga : Preses nams. 1994. 16. lpp. «Dabas aizsardzības pārvalde. Adamovas ezers». Arhivēts no oriģināla, laiks: 2015. gada 20. jūnijā. Skatīts: 2015. gada 13. septembrī.