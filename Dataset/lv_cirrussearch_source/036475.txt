Konjaks (franču: cognac ([kɔ.ɲak])) ir stiprais spirtotais dzēriens ar etilspirta saturu 40—45%, ko gatavo, pārtvaicējot galvenokārt balto vīnogu vīnus un iegūto konjaka spirtu vairākus gadus nogatavinot ozolkoka mucās (parastos konjakus — 3—5 gadus, markas konjakus — 6—7 gadus un augstākā labuma konjakus — 8—10 gadus), kur tas bagātinās ar aromātiskajām miecvielām, iegūstot konjakam raksturīgo garšu, smaržu un krāsu. Konjaka nosaukums cēlies no Francijā esošās Konjakas (Cognac), kur dzēriens pirmo reizi sākts gatavot. Zigurds Zariņš, Lolita Neimane, Edgars Bodnieks. Uztura mācība (6. pārstrādātais un papildinātais izd.). Rīga : LU Akadēmiskais apgāds, 2015. 255. lpp. ISBN 978-9984-45-932-5.