Rihards Lomažs (dzimis 1996. gada 13. aprīlī Tukumā) ir Latvijas basketbolists, spēlē uzbrūkošā aizsarga pozīcijā. 2024. gadā pārstāv Itālijas klubu Boloņas "Virtus". R. Lomažs ir Latvijas basketbola izlases spēlētājs. Uzaudzis Valdemārpilī, jaunatnes līmenī trenējies basketbolā Talsu sporta skolā pie trenera Arkādija Bajāra. 2013.—2014. gada LBL sezonā pārstāvēja no jauniešiem veidoto komandu "LMT Basketbola akadēmija". Pēc tam spēlējis BK Jelgava un BK Jūrmala, bet vairākas sezonas pārstāvējis vienu no Latvijas Basketbola līgas spēcīgākajiem klubiem BK Ventspils. 2016. gadā guva smagu traumu (ceļgala krustenisko saišu plīsums) un bija spiests izlaist visu sezonu. Pirmais ārvalstu klubs, kurā spēlējis, bija ASVEL Basket no Francijas. 2021. gada vasarā noslēdza līgumu ar Turcijas klubu Denizli Basket. 2022. gada jūlijā tika paziņots, ka R. Lomažs pievienojas Spānijas ACB līgas klubam Basket Zaragoza. Pēc neveiksmīga sākuma (seši zaudējumi sešās spēlēs) jau novembrī spēlētājs klubu pameta, uzreiz pievienojoties Vācijas Bundeslīgas klubam Oldenburgas ''EWE Baskets''. 2023. gada sākumā R. Lomažs guva smagu ceļgala traumu, vēlreiz saraujot krusteniskās saites, kas liedza spēlētājam būt Latvijas izlases sastāvā 2023. gada FIBA Pasaules kausā. 2023. gada oktobrī atgreizās laukumā pēc traumas, atkal pārstāvot Turcijas klubu Denizli Basket. 2023. gada 29. decembrī R. Lomažs parakstīja līgumu ar Latvijas basketbola izlases galvenā trenera Lukas Banki trenēto Itālijas superklubu Boloņas "Virtus", kura sastāvā spēlē arī Eirolīgā. Spēlējis Latvijas jaunatnes basketbola izlasēs. Latvijas pieaugušo izlases sastāvā debitējis 2018. gadā un strauji kļuvis par vienu no komandas līderiem. 2021. gada novembrī spēlēs pret Serbiju un Slovākiju R. Lomažs guva attiecīgi 33 un 28 punktus, būdams rezultatīvākais Latvijas izlasē, kā arī pēc šī rādītāja izvirzoties līderpozīcijās starp visu Eiropas komandu spēlētājiem 2023. gada Pasaules kausa kvalifikācijas turnīrā. «Lomažs jau sezonas sākumā pamet Saragosu un kļūst par brīvo aģentu». Sportacentrs.com (latviešu). 2022-11-04. Skatīts: 2022-11-05. «Lomažs atgriežas Bundeslīgā un pievienojas Oldenburgas EWE Baskets». Sportacentrs.com (latviešu). 2022-11-07. Skatīts: 2022-11-07. «Gada basketbolistam Lomažam krustenisko saišu plīsums; otrdien tiek veikta operācija». tv3.lv (latviešu). Skatīts: 2023-01-25. «Lomažs Turcijas augstākajā līgā atgriežas ar 15 punktiem». Sportacentrs.com (latviešu). 2023-10-06. Skatīts: 2023-10-08. https://www.sportazinas.com/lomazs-kad-man-piezvanija-no-virtus-es-uzreiz-atbildeju-ja/ Proballers. «Rihards Lomazs, Basketball Player». Proballers (angļu). Skatīts: 2023-03-21. Lomažs atkal uzņemas līdera lomu un palīdz Latvijas izlasei uzvarēt Slovākiju Arhivēts 2021. gada 1. decembrī, Wayback Machine vietnē. LETA Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) RealGM Basketball profils (angliski)