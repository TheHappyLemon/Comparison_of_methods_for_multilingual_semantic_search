Nandita Venkatačalama Pallatura (tamilu: பள்ளத்தூர் வெங்கடாசலம் நந்திதா; dzimusi 1996. gada 10. aprīlī Tamilnādā) ir Indijas starptautiskā lielmeistare šahā (2020). Trīs reizes uzvarējusi Indijas meiteņu šaha čempionātos dažādās vecuma grupās: 2007 (G11 vecuma grupā), 2010 (G15 vecuma grupā) un 2013 (G17 vecuma grupā). Āzijas jauniešu šaha čempionātos izcīnījusi divas medaļas: zeltu (G16 vecuma grupā 2011. gadā) un sudrabu (G16 vecuma grupā 2012. gadā). Tāpat Āzijas junioru šaha čempionātos meitenēm U20 vecuma grupā divas reizes bijusi labāko trijniekā: 2015. (bronza) un 2016. (sudrabs) gadā. 2016. gadā izcīnījusi 2. vietu Pasaules junioru šaha čempionātā meitenēm U20 vecuma grupā. 2022. gadā Ņūdelī uzvarējusi Āzijas sieviešu čempionātā šahā. 2023. gadā Baku piedalījusies Pasaules kausa šahā sievietēm izcīņā pēc izslēgšanas sistēmas un zaudējusi 1. kārtā. 2022. gadā Čennai piedalījusies 44. sieviešu šaha olimpiādē un Indijas 3. komandas sastāvā pie otrā galdiņa izcīnījusi 8½ punktus no 11 iespējamiem. Par panākumiem turnīros FIDE 2015. gadā viņai piešķīrusi starptautiskās meistares (WIM), bet 2020. gadā — starptautiskās lielmeistares (WGM) nosaukumu. Kļuvusi par Indijas 17. sieviešu šaha lielmeistari. 34th World Junior (U-20) Girls Chess Championship 2016 Asian Continental Women Chess Championship-2022 FIDE World Cup — Pairings Tree 44th Chess Olympiad 2022 Women Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)