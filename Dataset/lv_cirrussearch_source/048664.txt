2019. gada Giro d'Italia bija triju nedēļu garas šosejas riteņbraukšanas daudzdienu sacensības, kas notika Itālijā no 11. maija līdz 2. jūnijam. Tā bija 102. reize, kad notika Giro d'Italia sacensības un tās bija 23. sacensības 2019. gada UCI Pasaules tūres kalendārā. Tās sākās 11. maijā Boloņā ar 8,2 km garu individuālo braucienu, bet noslēdzās 2. jūnijā ar vēl vienu individuālo braucienu Veronā. Sacensību kopvērtējumā uzvarēja Ričards Karapass (Movistar Team), kurš kļuva par pirmo Ekvadoras sportistu, kas uzvarējis Giro. Kopvērtējumā otrais bija Itālijas sportists Vinčenco Nibali (Team Bahrain Victorious), bet trešais Slovēnijas braucējs Primožs Rogličs (Jumbo–Visma). Punktu klasifikācijā ar nelielu pārsvaru uzvarēja Paskāls Akermanis (Bora–Hansgrohe), kurš pārspēja Arno Demāru (Groupama–FDJ). Kalnu braucēju klasifikācijā labākais bija Džulio Čikone (Lidl–Trek), kurš tajā bija vadībā 20 no 21 sacensību posmiem. Jauno braucēju klasifikācijā uzvarēja Migels Anhels Lopess (Astana Qazaqstan Team) bet komandu klasifikācijā pārākā bija Movistar Team. Pamatraksts: 2019. gada Giro d'Italia komandas un dalībnieki Tā kā Giro d'Italia bija UCI Pasaules tūres sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicinātas četras UCI profesionālās kontinentālās komandas, veidojot 22 komandu pelotonu. Starp organizatoriem RCS Sport un Itālijas kausu riteņbraukšanā (Coppa Italia di ciclismo) ir vienošanās, ka viena vieta pienākas kausa kopvērtējuma uzvarētājiem. Tāpēc viens ielūgums pienācās Androni Giocattoli–Sidermec. 2019. gada 25. janvārī organizatori paziņoja, ka pārējie ielūgumi piešķirti Bardiani–CSF–Faizanè, Israel–Premier Tech un Vini Zabù–KTM. Visas ielūgtās komandas bija piedalījušās Giro jau iepriekš, trīs no tām iepriekšējā gadā. Izņēmums bija Nippo-Vini Fantini, kas pēdējoreiz piedalījās 2016. Katra komanda varēja pieteikt astoņus braucējus. Komandu prezentācija notika Boloņā 9. maijā, divas dienas pirms atklāšanas posma. Galvenie Maglia Rosa favorīti bija iepriekšējie Giro d'Italia uzvarētāji, Vinčenco Nibali (Team Bahrain Victorious) un Toms Dimulēns (Team DSM–Firmenich). Citu favorītu vidū bija Migels Anhels Lopess (Astana Qazaqstan Team), Mikels Landa (Movistar Team), Primožs Rogličs (Jumbo–Visma) un Saimons Jeitss (Team Jayco–AlUla). Par nozīmīgākajiem sprinta posmu favorītiem tika uzskatīti francūzis Arno Demārs (Groupama–FDJ), austrālietis Keilebs Jūans (Lotto–Dstny) un itālis Elia Vivjāni (Soudal–Quick-Step). 2019. gada 15. maijā UCI paziņoja, ka pagaidu diskvalifikācija piešķirta Kristijanam Korenam (Bahrain–Merida) par viņa iesaisti Operation Aderlass dopinga lietā. Komanda atsauca sportistu no sacensībām. «UCI reveal WorldTour calendar for 2019». Cycling News. 2018. gada 15. jūnijs. Skatīts: 2018. gada 20. decembris. Gregor Brown, Alex Ballinger. «Giro d'Italia 2019 route: Seven summit finishes and three individual time trials in all-Italian route». Cycling Weekly, 2018. gada 31. oktobris. Skatīts: 2018. gada 20. decembris. «Giro d'Italia: Richard Carapaz becomes the first Ecuadorian and to win the Giro d'Italia». BBC Sport. Skatīts: 2019. gada 2. jūnijs. «Carapaz wins Giro d'Italia, Haga clinches final stage». AP NEWS. 2019. gada 2. jūnijs. Skatīts: 2019. gada 2. jūnijs. Daniel Ostanek. «Richard Carapaz wins the 2019 Giro d'Italia». www.cyclingnews.com (Future plc), 2019. gada 2. jūnijs. Arhivēts no oriģināla, laiks: 2015. gada 10. septembrī. Skatīts: 2019. gada 2. jūnijs. «2019 Giro d'Italia wildcard teams announced». www.cyclingnews.com. Skatīts: 2019-05-31. «Teams take the stage for Giro d'Italia presentation - Gallery». www.cyclingnews.com. Future plc. 2019. gada 9. maijs. Skatīts: 2019. gada 11. maijs. Stephen Farrand. «Giro d'Italia 2019: The Essential Guide». Cyclingnews. Future plc, 2019. gada 1. maijs. Skatīts: 2019. gada 3. maijs. Katrā posmā tiek piešķirti punkti 20 pirmajiem finišētājiem. Par pirmo vietu 20 punkti, par 20. vietu viens punkts. «Petacchi, Koren, Durasek, Bozic named in Austrian doping ring». cyclingnews.com. 2019. gada 15. maijs. Arhivēts no oriģināla, laiks: 2019. gada 15. maijā. Skatīts: 2019. gada 15. maijs. Alex Ballinger. «Riders pulled from Giro d’Italia and Tour of California as UCI publishes names linked to blood doping scandal». Cycling Weekly, 2019. gada 15. maijs. Skatīts: 2019. gada 15. maijs. Vikikrātuvē par šo tēmu ir pieejami multivides faili. Skatīt: 2019. gada Giro d'Italia. Oficiālā tīmekļa vietne ProCyclingStats profils