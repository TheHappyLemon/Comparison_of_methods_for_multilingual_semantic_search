Šis raksts ir par purvu. Par dabas liegumu skatīt rakstu Cenas tīrelis (dabas liegums). Cenas tīrelis ir liels purvs, kas atrodas Viduslatvijas zemienes Tīreļu līdzenumā, Mārupes un Olaines novadā. Neskartā purva teritorija iekļauta divos dabas liegumos, kas abi ir Natura 2000 vietas: "Cenas tīrelis" (2133 ha; kopš 1999. gada atrodas valsts aizsardzībā) un "Melnā ezera purvs" (317 ha; izveidots 2014. gadā). Cenas tīrelis ir izveidojies sauszemes pārpurvošanās rezultātā traucētās noteces dēļ. Tajā ir vairāki mazi ezeri, lielākais no kuriem ir Skaista ezers; dienvidrietumu daļā ir meža masīvs. 1940. gadā tā platība bijusi 10 600 ha un tas bija otrs lielākais purvs Latvijā, taču 1933. gadā sāktās nosusināšanas dēļ, kad izveidoti atklātās meliorācijas grāvji, tā platība sarukusi. Purva dienvidu daļā 20. gadsimta 40. gadu beigās uzsākta kūdras ražošana, kā arī tika izveidota Olaines Kūdras fabrika. Daļā purva teritorijas joprojām tiek iegūta kūdra. Latvijas enciklopēdija. 1. sējums. Rīga : Valērija Belokoņa izdevniecība. 2002. 877. lpp. ISBN 9984-9482-1-8. Laimdota Kalniņa. «Cenas tīrelis». enciklopedija.lv (latviešu). Skatīts: 2021-03-22. «Cenas tīrelis». LDF.lv. Arhivēts no oriģināla, laiks: 2007. gada 19. septembrī. Skatīts: 2014. gada 17. jūlijā. «Dabas liegums Melnā ezera purvs». www.purvi.lv. Latvijas Universitāte. 2011.[novecojusi saite] Vikikrātuvē par šo tēmu ir pieejami multivides faili. Skatīt: Cenas tīrelis. Latvijas Nacionālās enciklopēdijas šķirklis