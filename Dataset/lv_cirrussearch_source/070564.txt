Reliģija Kanādā ietver visdažādākās reliģiskās grupas un uzskatus. Visizplatītākā reliģija Kanādā ir kristietība, lielākā konfesija ir katoļticība (29,9 %) Kristiešiem, kas 2021. gadā veidoja 53,3 % iedzīvotāju, seko cilvēki bez reliģiskās piederības — 34,6 % (no kopējā iedzīvotāju skaita). Citas reliģijas ir islāms (4,9 %), hinduisms (2,3 %), sikhisms (2,1 %), budisms (1,0 %), jūdaisms (0,9 %) un citas. Pirms kolonizācijas dažādās aborigēnu reliģijas un ticības sistēmas bija lielā mērā animistiskas vai šamanistiskas. Franču kolonizācijas, kas sākās 16. gadsimtā, rezultātā Jaunajā Francijā, īpaši Akadijā (vēlāk Lejkanādā, tagadējā Jaunskotijā un Kvebekā), parādījās franču valodā runājoši katoļi. Britu kolonizācija atnesa anglikāņu un citu protestantu viļņus uz Augškanādu (tagadējā Ontārio). Krievijas Impērija nelielā mērā izplatīja pareizticību tālo ziemeļu un rietumu piekrastes cilšu vidū, jo īpaši starp inuītiem. Kontinentālajā daļā 20. gadsimtā pareizticība ienāca ar imigrantiem no Padomju Savienības, Austrumu bloka, Grieķijas un citām valstīm. Mūsdienās Kanādā nav valsts reliģijas un valdība oficiāli atbalsta reliģisko plurālismu. Vikikrātuvē par šo tēmu ir pieejami multivides faili. Skatīt: Reliģija Kanādā.