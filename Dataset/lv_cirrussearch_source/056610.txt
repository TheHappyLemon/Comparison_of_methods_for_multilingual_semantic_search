Voara (fēru: Vágar, dāņu: Vågø) ir pēc platības trešā lielākā sala Fēru salu arhipelāgā uz rietumiem no lielākās salas Streimojas. Uz salas atrodas vienīgā Fēru Salu lidosta — Voaras lidosta. Ar Streimoju savienota pa zemūdens Voaras tuneli (Vágatunnilin). Uz salas atrodas arī divi lielākie Fēru Salu ezeri — Servosvatns (Sørvágsvatn) un Fjallavatns (Fjallavatn). Salas rietumos atrodas 3,5 kilometrus garais Servoavūrfjords. Vikikrātuvē par šo tēmu ir pieejami multivides faili. Skatīt: Voara.