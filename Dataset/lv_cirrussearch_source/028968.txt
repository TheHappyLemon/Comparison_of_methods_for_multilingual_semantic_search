Emotikons jeb emocijas ikona ir drukas zīmīte emociju vai attieksmes paušanai. Sastāv no dažādiem simboliem. Popularitāti ieguvis līdz ar interneta un īsziņu izplatību. Skots Falmans 1982. gada 19. septembrī pasaulē pirmais piedāvāja smaidiņu tādu, kāds tas ir tagad: Piedāvāju izmantot lūk šādu simbolu salikumu, lai apzīmētu jokus saturošas ziņas: :-) Jālasa no sāniem. Patiesībā, apsverot pašreizējos notikumus, labāk būtu izcelt ziņas, kuras NAV joki. Šim nolūkam izmantojiet :-( Konkrēti pateikt, kurš izdomājis smaidiņu, diez vai ir iespējams, jo ir liecības, ka šo zīmi jau izmantoja jau 1960. gados. 1972. gadā sistēmas PLATO lietotāji varēja izmantot speciālus simbolus emociju apzīmēšanai mazu kvadrātveidu sejiņu izskatā. Tomēr neatkarīgi no izmantojamā fonta un kodējuma daudzreiz parocīgāks bija :-) tipa smaidiņš. Unikodā ir simboli emociju apzīmēšanai: ☺ (kods 9786), ☻ (kods 9787) un ☹ (kods 9785). Amerikāņu mākslinieks Hārvijs Bols 1963. gada decembrī pirmais uzzīmēja smaidiņa grafisko apzīmējumu divu melnu apļu un gulošas iekavas dzeltena apļa iekšpusē izskatā. Ir ļoti daudz emotikonu, cilvēka sajūtu un izskata apzīmēšanai. :-)    smaidošs :-)))   smejošs :-D    jautri smejošs :-|    aizdomājies :-(   skumīgs :_(  vai  :'(  vai  :*(   raudošs :-/    neapmierināts vai rūpju nomākts >:-[    dusmīgs :-E    nikns (atņirgtiem zobiem) :-F    nikns (viens zobs no zobu atņirgšanas jau nolūzis) :-0    pārsteigts (atvērtu muti) :-[ ]    stipri pārsteigts (atkarājies žoklis) %-0    apjucis (izvalbītām acīm) ;-)    ar vienu aci piemiedzošs :-\    smīnošs :-Р    mēli rādošs :-*    skūpsts Dažreiz deguna simbolu «-» nelieto. Piemēram, raksta vienkārši :) vai :( . Tērzētavās bieži var redzēt tikai atverošās vai aizverošās iekavas. Piemēram)))) vai (((((. Simbolu skaits ir līdzvērtīgs prieka vai skumju līmenim. Vēl konferencēs, forumos, tērzētavās u.tml. var sastapt emotikonu salikumus, kurus parasti aizvieto ar attēliem (grafiskiem emotikoniem), piemēram, :lol: Austrumāzijā ir cits emociju ikonu paveids — kaomodzi, kurus var saprast, tos negrozot. Tas bāzējas uz anime un manga emociju apzīmējumiem un lielāks uzsvars tiek pievērsts acīm, nevis mutei. Piemēram: (^_^)    smaidošs; (^_~)    ar vienu aci piemiedzošs; (>_<)    nikns vai kategorisks; (=^.^=)    kaķis; (<_>)    skumjš; ^_^"     apjukums; (-_-#) vai (-_-¤) vai (-_-") vai (-_-+)     dusmīgs; (;_;) vai (T_T) vai (TT.TT) vai (ToT)     raudošs; (@_@)     apdullis; О_О     pārsteigts; (О_о) vai (0_о)     ļoti pārsteigts; (0_<)     nervu sabrukums (acs raustīšanās); (Х_х) vai (+_+) vai (х_х)     miris. Vikikrātuvē par šo tēmu ir pieejami multivides faili. Skatīt: Emotikons. Emotikonu saraksts Anime emotikoni Arhivēts 2006. gada 18. oktobrī, Wayback Machine vietnē.