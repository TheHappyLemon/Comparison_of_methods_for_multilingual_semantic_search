Ģitārists ir mūziķis, kas spēlē ģitāru. Ģitāristi var spēlēt dažādus instrumentus, piemēram, klasisko ģitāru, akustisko ģitāru, elektrisko ģitāru un basģitāru. Daži mūziķi reizēm dzied un spēlē ģitāru vienlaicīgi. Ģitāristi vienmēr ir bijuši populāri mākslinieki. Ģitāra ir ļoti daudzpusīgs mūzikas instruments. Lietojot dažādas spēles tehnikas, ģitārists var iegūt skaņu, kas ir tuva cilvēka balsij. Ģitāru var spēlēt dažādos veidos, piemēram, ar mediatoriem, ar nagiem un/vai ar pirkstiem. Muzicējot ansamblī, ģitārists var būt kā vadošais, tā fona mūziķis. Tāpat ir iespēja reizē ar ģitārspēli spēlēt citus mūzikas instrumentus, piemēram, mutes harmonikas (Bobs Dilans, Neils Jangs). Ir pieejami ļoti daudzi un dažādi interneta resursi un žurnāli, kas cenšas noskaidrot labākos ģitāristus, piemēram, The 100 Greatest Guitarists of All Time (žurnāls Rolling Stone), 100 Greatest Guitarists of All time (žurnāls Guitar World). 2003. gadā žurnāls Rolling Stone publicēja 100 labāko ģitāristu sarakstu ar nosaukumu The 100 Greatest Guitarists of All Time. Tālāk seko tabula ar 10 labākajiem: Publicējot sarakstu, Pauls Makkins (britu laikraksts The Guardian) norādīja: „Pārsteidzoši amerikāņu žurnālam, lielākā daļa ir jeņķi”, lai gan norādīja uz trīs izņēmumiem. Interneta žurnāls Blogcritics kritizēja sarakstu, ka tas izceļ dažus sarakstam necienīgus ģitāristus, kamēr aizmirst pieminēt dažus, iespējams, vērtīgākus, piemēram, Filu Kegiju vai Džonu Petruči. Guitar World, ģitāristu žurnāls, kas iznāk reizi mēnesī, arī publicēja savu labāko 100 ģitāristu sarakstu, izdodot grāmatu Guitar World Presents the 100 Greatest Guitarists of All Time from the Pages of Guitar World Magazine. Atšķirībā no Rolling Stone, Guitar World sadalīja ģitāristus žanros, piemēram, „Lords of Hard Rock” vai „Jazzmen”. Šis saraksts tika kritizēts dēļ tā, ka tajā netika iekļauta neviena sieviešu kārtas pārstāve. Pēc mūziķa Lesa Paula nāves TIME mājaslapā tika publicēts 10 labāko elektrisko ģitāristu saraksts. Tāpat kā Rolling Stone sarakstā, Džimijs Hendrikss tika novērtēts kā labākais, nākamajās vietās atstājot Seulu Hadsonu, B. B. Kingu, Keitu Ričardsu, Ēriku Kleptonu un Džimiju Peidžu. Gigwise.com, interneta mūzikas laikraksts, arī titulēja Džimiju Hendriksu, nākamajās pozīcijās ierindojot Džimiju Peidžu, B. B. Kingu, Keitu Ričardsu un Kērku Hammetu. Ģitāra How to care of your fingernails for guitar playing Harmonica for Guitar Players- Playing Blues Harp or harmonica together like Bob Dylan, Neil Young, Springsteen, Tom Petty with Guitar, learn with neck rack «The 100 Greatest Guitarists of All Time». Rolling Stone. 2003-09-18. Arhivēts no oriģināla, laiks: 2010-12-08. Skatīts: 2010-06-16. The Theory. «The Top 100 Guitarists According to Rolling Stone». Blogcritics, 2003-08-28. Arhivēts no oriģināla, laiks: 2010-01-02. Skatīts: 2009-11-18. Marion Leonard. Gender in the music industry: Rock, discourse and girl power. Ashgate Publishing, Ltd, 2007. 38. lpp. ISBN 0754638626. «The 50 Greatest Guitarists... Ever!». Gigwise.com. Skatīts: 2010-01-14.