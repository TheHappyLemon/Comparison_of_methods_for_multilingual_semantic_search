Intelsat 19 ir Luksemburgā bāzētas kompānijas Intelsat sakaru pavadonis, kas palaists 2012. gadā. Tas paredzēts sakaru nodrošināšanai klientiem Klusā okeāna reģionā un Austrālijā. Pavadoni izgatavojis ASV uzņēmums Space Systems/Loral uz platformas LS-1300 bāzes. Tam ir 34 Ku-joslas un 24 C-joslas raidītāji. Intelsat 19 tika palaists 2012. gada 1. jūnijā 05:22:59 UTC ar nesējraķeti Zenit-3SL no peldošās platformas Odyssey Klusajā okeānā. Pēc divām augšājās pakāpes iedarbināšanās 06:23 UTC pavadonis atdalījās no dzinējbloka Blok DM-SL ģeostacionārajā pārejas orbītā. Ģeostacionāro orbītu tas sasniedza ar saviem dzinējiem. Pēc ieiešanas ģeostacionārajā pārejas orbītā pavadonim neatvērās viens no diviem saules bateriju paneļiem. Līdzīga problēma pēdējā gadā jau ir notikusi ar diviem citiem LS-1300 platformas pavadoņiem: Telstar 14R (Estrela do Sul-2) un SES-4, kā arī 2004. gadā ar Zenit-3SL palaisto Telstar 14 (Estrela do Sul-1). Ir secināts, ka 72 sekundes pēc starta ir noticis negaidīts notikums, kuru reģistrēja mikrofoni un spiediena sensori, lai gan telemetrijas sākotnēja izpēte rādīja, ka visas sistēmas darbojušās kā paredzēts. Līdzīgs notikums tajā pašā lidojuma posmā bija reģistrēts arī Telstar 14 palaišanā. 12. jūnijā, pēc ģeostacionārās orbītas sasniegšanas manevriem, kuru laikā kosmiskais aparāts tika "sakratīts", saules bateriju panelis beidzot atvērās. Secināts, ka problemātiskā saules baterija zaudējusi aptuveni pusi no tās elektroenerģijas ražošanas. Enerģijas pietiks tikai 19 Ku joslas un C joslas raidītājiem. Intelsat 8 nolemts atstāt tajā pašā pozīcijā līdz 2019. gadam. Pavadoņa izmēģinājumiem un testēšanai pavadoni izvietoja ģeostacionārajā orbītā punktā 176° austrumu garuma. Jūlija vidū tas pabeidza testēšanas fāzi un tika pārvietots uz darba pozīciju punktā 166° austrumu garuma. Augusta vidū tas sāka darbu un plānots nomainīt Intelsat 8. «2012 - Launches to Orbit and Beyond». Arhivēts no oriģināla, laiks: 2017. gada 23. jūnijā. Skatīts: 2012. gada 25. jūnijā. Sea Launch Zenit 3SL launches Intelsat 19 Chris Bergin, NASASpaceFlight.com, 2012-06-01 (angliski) «Intelsat 19 Satellite Update» (angliski). Intelsat. 2012-06-01. Arhivēts no oriģināla, laiks: 2012-06-04. Skatīts: 2012-06-01. Peter B. de Selding. «Balky Satellite Solar Panel Threatens Telesat’s Growth Plans in S. America». Space News, 2011-05-25. Arhivēts no oriģināla, laiks: 2012-05-26. Skatīts: 2012-06-02. Arhivēts 2012-05-26 at Archive.is Inquiry into satellite glitch focuses on Sea Launch rocket Arhivēts 2012. gada 11. jūnijā, Wayback Machine vietnē. STEPHEN CLARK, SPACEFLIGHT NOW, 2012-06-09 (angliski) «Intelsat 19 Mission Update» (angliski). Intelsat. 2012-06-14. Arhivēts no oriģināla, laiks: 2012-06-18. Skatīts: 2012-06-25. New Intelsat satellite will only receive partial power Arhivēts 2012. gada 5. jūlijā, Wayback Machine vietnē. STEPHEN CLARK, SPACEFLIGHT NOW, 2012-07-01 (angliski) Intelsat 19 Mission update Arhivēts 2012. gada 18. jūnijā, Wayback Machine vietnē. Intelsat (angliski) Intelsat 19 Space Systems/Loral (angliski) Intelsat 19 Gunter's Space Page, (angliski)