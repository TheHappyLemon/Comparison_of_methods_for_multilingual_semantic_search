Džordans Nolans (angļu: Jordan Nolan; dzimis 1989. gada 23. jūnijā) ir indiāņu izcelsmes kanādiešu hokejists, centra uzbrucējs. Pašlaik (2018) Nolans spēlē Nacionālās hokeja līgas kluba Bufalo "Sabres" sastāvā. Džordana tēvs ir Teds Nolans, bijušais NHL spēlētājs, tagad Bufalo "Sabres" treneris. 2005. gadā Džordans uzsāka savu karjeru Ontārio hokeja līgā. Konkrētajā līgā Nolans aizvadīja piecas sezonas, līdz 2010. gada vasarā pievienojās Amerikas hokeja līgas kluba Mančestras "Monarchs" sastāvam. 2011.—12. sezonā Džordans debitēja NHL, aizvadot 26 spēles Losandželosas "Kings" sastāvā. 2011.—2012. gada sezonā "Kings" sastāvā izcīnījis Stenlija kausu. 2013.—14. gada sezonā Nolans "Kings" rindās jau bija nostiprinājies. Lai gan Stenlija kausa izcīņā aizvadīja vien trīs spēles, Džordans kopā ar komandu izcīnīja vēl vienu Stenlija kausa titulu. Lai gan turpmākajās sezonās Nolans "Kings" sastāvā aizvadīja sezonas lielāko daļu, nevienā no tām hokejistam neizdevās iegūt vairāk kā 10 rezultativitātes punktus. Īsi pirms 2017.—18. gada sezonas Nolanu no neaizsargāto spēlētāju saraksta izvēlējās Bufalo "Sabres", pārņemot tiesības uz spēlētāju. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)