Juha Petri Sipile (Juha Petri Sipilä, dzimis 1961. gada 25. aprīlī) ir Somijas politiķis, uzņēmējs, inženieris. No 2015. līdz 2019. gadam viņš bija premjerministrs. 2015. gadā dažus mēnešus Sipile bija parlamenta Eduskuntas priekšsēdētājs. Viņš ir bijis Centra partijas priekšsēdētājs. 1986. gadā Oulu universitātē Juha Sipile ieguva maģistra grādu inženierijā. Viņš 1992. gadā kļuva par uzņēmuma Solitra Oy izpilddirektors, bet 1994. gadā — galvenais īpašnieks. 1996. gada viņš Solitra pārdeva ASV uzņēmumam ADC Telecommunications un kļuva par miljonāru. 1998. gadā Sipele dibināja uzņēmumu Fortel Invest Oy. 2002. gadā viņš kļuva par Elektrobit Oy izpilddirektoru. 2005. gadā atgriezās sava biznesā. 2011. gadā Juha Sipile iekļuva Eduskuntā no Oulu vēlēšanu apgabala. 2012. gada 9. jūnijā ievēlēts par Centra partijas priekšsēdētāju. 2015. gada 29. maijā Sipile kļuva par 44. Somijas premjerministru. 2019. gada 8. martā Juha Sipile paziņoja par atkāpšanos. Prezidents Sauli Nīniste aicināja viņu turpināt vadīt valdību līdz parlamenta vēlēšanām 14. aprīlī. 6. jūnijā viņu premjerministra amatā nomainīja sociāldemokrāts Anti Rinne. Sipile turpināja vadīt Centra partiju līdz 7. septembrim, kad par partijas priekšsēdētāju tika ievēlēta Katri Kulmuni. Personīgā mājaslapa Informācijas Esuskuntas mājaslapā