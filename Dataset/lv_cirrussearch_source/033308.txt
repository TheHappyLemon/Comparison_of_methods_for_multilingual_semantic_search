Borislavs Miličs (serbu: Борислав Милић; 1925. gada 25. oktobris Belgrada — 1986. gada 27. maijs Belgrada) bija Dienvidslāvijas un Serbijas starptautiskais lielmeistars šahā (1977). Daudzkārtējais Dienvidslāvijas šaha čempionātu dalībnieks. Labākos rezultātus sasniedzis 1945. gadā (4. vieta), 1951. gadā (4. vieta), 1952. gadā (dalīta 3.-5. vieta), 1953. gadā (dalīta 4.-6. vieta) un 1959. gadā (dalīta 4.-7. vieta). 1949. gadā Belgradā un 1951. gadā Vīnē uzvarējis starptautiskajos šaha turnīros. Par panākumiem turnīros FIDE 1951. gadā Miličam piešķīrusi starptautiskā meistara (IM), bet 1977. gadā - starptautiskā lielmeistara (GM) goda nosaukumu. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādē piedalījies 2 reizes (1952, 1956). Komandu vērtējumā izcīnījis sudraba (1954) un bronzas (1952) medaļu; Eiropas komandu šaha čempionātos piedalījies 2 reizes (1957-1961). Komandu vērtējumā izcīnījis 2 sudraba (1957, 1961) medaļas. Individuālajā vērtējumā izcīnījis sudraba (1957) medaļu; Pasaules studentu šaha čempionātā piedalījies 1955. gadā un komandu vērtējumā izcīnījis sudraba medaļu; Balkānu valstu komandu šaha čempionātā piedalījies 1947. gadā. Komandu un individuālajā vērtējumā izcīnījis 2 sudraba medaļas. Pēc 1967. gada vairāk laika veltījis savas valsts šaha dzīves pilnveidošanai, bijis Dienvidslāvijas šaha federācijas ģenerālsekretārs un viens no izdevuma Chess Informant ("Šaha informators") dibinātājs, strādājis par šaha izdevumu žurnālistu un redaktoru. OlimpBase :: Men's Chess Olympiads :: Borislav Milić OlimpBase :: European Men's Team Chess Championship :: Borislav Milić OlimpBase :: World Student Team Chess Championship :: Borislav Milić OlimpBase :: Men's Chess Balkaniads :: Borislav Milić Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)