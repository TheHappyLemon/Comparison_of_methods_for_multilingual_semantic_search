Kanādas latvieši (angļu: Latvian Canadians) ir Kanādas pilsoņi, kuru izcelsme ir saistīta ar Latvijas teritoriju. Kopumā Kanādā dzīvo ap 20 000 – 25 000 Latvijas valstspiederīgo un kanādiešu ar latvisku izcelsmi, kas vēl apzinās savu saikni ar izcelsmes zemi. Pirmie latviešu ieceļotāji tālaika Britu Kanādas prērijas provincēs bijuši zemnieki, vēlāk arī sociālas taisnības meklētāji. Pirmā latviešu luterāņu draudze Albertas provincē dibināta 1897. gada 4. jūlijā Jozefsburgā pie Medisinhetas (Medicine Hat), kas līdz 1905. gadā piederēja Asinibojas (Assiniboia) distriktam, latviešu draudzes bijušas arī Loblejā (Alberta) un Siftonā (Manitoba). Pēc 1905. gada revolūcijas sakāves sākās otrais latviešu ieceļošanas vilnis Britu Kanādā, nodibinājās latviešu sociāldemokrātu pulciņi, kas piederēja pie Kanādas Sociālistu partijas un tai pašā laikā pie Amerikas Latviešu strādnieku koporganizācijas. Ieradās aģitatori no Bostonas, 1925. gadā arī vēlākais PSRS spiegs Nikolajs Dozenbergs. No 1920. līdz 1926. gadam pulciņos notika asas cīņas starp sociāldemokrātiem un komunistiem, līdz pēdējie guva virsroku. Lielākās latviešu kolonijas bija Lakdibonnetā (Lac du Bonnet) Manitobā un Vinipegā, kur notika koru, orķestru koncerti, teātra izrādes, priekšlasījumi un iekārtoja arī bibliotēkas. 1912. gadā Vinipegā nodibinājās Vinipegas Latviešu sadraudzības biedrība, kas 1913. gadā sāka izdot savu laikrakstu "Kanadeetis" redaktora J. Šmita vadībā. Vērtē, ka līdz trešajam latviešu ieceļošanas viļņa sākumam 1947. gadā Kanādā dzīvoja tikai 1000 latviešu. Pēc Otrā pasaules kara no Eiropas ieceļoja daudz vairāk latviešu, kas ilgstoši spēja uzturēt savu kultūrvēsturisko identitāti. Edmontonas latvietis Konrāds Dobelis, kas dzīvoja Kanādā kopš 1927. gada, un Mariss Vētra, kas 1946. gadā bija ieradies Helifeksā no Zviedrijas, 1950. gadā izveidoja Latviešu nacionālo apvienību Kanādā. 1953. gadā Toronto norisinājās pirmie Latviešu dziesmu svētki Kanādā. Pēc Latvijas neatkarības atjaunošanas 1991. gadā sākās ceturtais latviešu ieceļošanas vilnis, no kuriem lielākā daļa sākotnēji brauca turpināt studijas vai papildināties profesijā, bet vēlāk nolēma apmesties uz pastāvīgu dzīvi. Precīzs šo jauno ieceļotāju skaits nav zināms. Galvenie latviešu diasporas centri atrodas Toronto, Otavā, Hamiltonā, Monreālā, Edmontonā, Kalgarijā, Vankūverā, Kelovnā (Britu Kolumbija), kā arī Helifeksā (Jaunskotija). Harijs Adaskins (Harry Adaskin), mūziķis Brūka Apškrūma (Brooke Apshkrum), sportiste Juris Georgs Benjamiņš, fotogrāfs Dāvids Bezmozgis, rakstnieks Vaclavs Borduško, sportists Freds Brimmers (Fred Bruemmer), fotogrāfs Sarmīte Bulte, politiķe Silvija Burka, sportiste Vilhelms Burkēvics, inženieris Mihails Cirkunovs (Misha Cirkunov), sportists Aleksis Dreimanis, ģeologs Pēteris Dreimanis, vēsturnieks Modris Ekšteins, rakstnieks Imants Freibergs, datorzinātnieks Indriķis Greble, sportists Irma Grebzde, rakstniece Eduards Grosbergs, arhitekts Kārlis Irbītis, aviokonstruktors Henriette Ivanans, aktrise Miervaldis Jurševskis, šahists Jānis Kalniņš (komponists) Kriss Kibermanis (Chris Kibermanis), hokejists Aleksandrs Klinklāvs, arhitekts Jānis Kuga, mākslinieks Pauls Kundziņš, arhitekts Tālivaldis Ķeniņš, komponists Jānis Lejiņš-Leja, agronoms Valdis Liepiņš (ekonomists) Augusts Lūkins, tiesnesis, politiķis Valdis Neimanis, agronoms Jānis Norvilis, komponists Ludmila Ocupa, vēlāk Širjajeva ( Ludmilla Chiriaeff), baleta māksliniece Arturs Ozoliņš, pianists Endrū Podnieks, rakstnieks Juris Pūce, vieglatlēts Imants Ramiņš, komponists Signe Ronka, daiļslidotāja Baiba Rubesa, uzņēmēja Baņuta Rubess, režisore Bruno Rubess, uzņēmējs Paulis Selga, uzņēmējs Ksenija Solo, aktrise Harolds Šnepsts, hokejists Ketija Štelmane (Katie Stelmanis), mūziķe Juris Švēde (George Swede), dzejnieks Pēteris Tabūns (Peter Tabuns), politiķis Alfrēds Tauriņš, ķīmiķis Jānis Uļuks, virsnieks Alfrēds Valdmanis, jurists, politiķis Gundars Valdmanis, uzņēmējs, politiķis Mariss Vētra, dziedātājs Vaira Vīķe-Freiberga, zinātniece, politiķe Ontons Zvīdris, mākslinieks Trimdas latvieši Latviešu Dziesmu un deju svētkos Kanādā pulcējušies ap 2000 dalībnieku[novecojusi saite] latviesi.com LATVIEŠU PIONIEŖI, KANADAS SIMTGADE UN DIVI LATVIJAS DIENAS PASAULES IZSTĀDĒ MONTREĀLĀ Jaunā Gaita nr. 64 (1967) «lnak.org». Arhivēts no oriģināla, laiks: 2016. gada 4. martā. Skatīts: 2019. gada 7. jūlijā. Latvians Online Trimdas latviešu vēstures datu bāze[novecojusi saite]