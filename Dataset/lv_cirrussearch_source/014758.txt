Pīters Džordžs Normens (angļu: Peter George Norman; dzimis 1942. gada 15. jūnijā, miris 2006. gada 3. oktobrī) bija austrāliešu vieglatlēts. Karjeras laikā viņš izcīnīja sudraba medaļu 1968. gada vasaras olimpiskajās spēlēs 200 m distancē. Olimpisko spēļu apbalvošanas ceremonijas laikā viņš ar sporta tērpam pieliktu olimpiskā cilvēktiesību projekta nozīmīti (šādas nozīmītes bija piespraustas arī pārējiem šīs disciplīnas medaļniekiem) izrādīja atbalstu amerikāņu vieglatlētiem, 200 m zelta un bronzas medaļu laureātiem Tomijam Smitam un Džonam Karlosam viņu veiktajā protestā pret rasismu. Tas ir palicis kā simbolisks moments afroamerikāņu cilvēktiesību kustības vēsturē. P. Normena uzstādītais rezultāts 200 m distancē (20,06 s) joprojām ir Austrālijas rekords šajā distancē. Šajā disciplīnā viņš arī vairākas reizes kļuva par valsts čempionu. Caroline Frost. «UK | Magazine | The other man on the podium». BBC News, 2008-10-17. Skatīts: 2012-05-25. «Beth Harris & Jordan Robertson, Australian Sprinter Peter Norman Dies, 3 October., 2006». Arhivēts no oriģināla, laiks: 2007. gada 20. decembrī. Skatīts: 2007. gada 20. decembrī. Olympedia profils (angliski) IAAF profils (angliski) The other man on the podium