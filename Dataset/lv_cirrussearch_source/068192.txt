Frīdrihs Kārlis Šmits (Friedrich Karl Schmidt, krievu: Фёдор Богданович Шмидт; 1832–1908) bija Krievijas Impērijas ģeologs, paleontologs un botāniķis. Dzimis 1832. gada 15. (4. pēc VS) janvārī Pērnavas apriņķa Svētā Jēkaba draudzes novada (igauņu: Pärnu-Jaagupi kihelkond) Kaismas muižas pārvaldnieka Gotlība Šmita un viņa sievas Annas Margaretes, dzimušas Hipiusas, ģimenē. Mācījās Tallinas Domskolā (1843-1844), tad Tallinas guberņas ģimnāzijā (1845-1849). No 1849. līdz 1853. gadam studēja krievu valodu un literatūru Tērbatas Universitātē, tad dabaszinātnes Maskavas Universitātē. 1855. gadā ieguva botānikas maģistra grādu, bija Tērbatas botāniskā dārza direktors (1856-1859). Pēc Aigunas līguma noslēgšanas 1859. gadā Krievijas Ķeizariskā ģeogrāfiskā biedrība viņu uzaicināja vadīt botāniski ģeoloģisko ekspedīciju uz anektēto Amūras baseinu un Sahalīnas salu. 1866. un 1867. gadā viņš devās ekspedīcijā līdz Jeņisejas deltai, kur mūžīgā sasaluma zonā meklēja mamutu atliekas. Vēlāk viņš pievērsās Baltijas kembrija, silūra un kvartāra iežu paleontoloģiskai pētīšanai un uzrakstīja apjomīgu darbu Revision der ostbaltischen silurischen Trilobiten vairākos sējumos, kuros aprakstīja apmēram 250 trilobītu veidus. 1874. gadā Šmitu ievēlēja par Pēterburgas Zinātņu akadēmijas locekli. 1873.-1900. gadā strādāja par Pēterburgas Zinātņu akadēmijas Mineraloģijas muzeja direktoru, viņa līdzstrādnieks bija polārpētnieks Eduards fon Tolls. Untersuchungen über die Silurische Formation von Estland, Nord-Livland und Oesel. Archiv für die Naturkunde Liv-, Est- und Kurlands. Erste Serie, Zweiter Band, 1858, S. 1–248 Wissenschaftliche Resultate d. Mamuth-Expedition an den unterem Enisej // Труды Сибирской экспедиции, 1865—1874 (ботаническая, зоологическая, геологическая часть, палеонтология и исторические отчёты) Шмидт Ф. Б. и Глен П. П. Труды сибирской экспедиции Императорского русского географического общества. Физический отдел. Т. 1. Исторические отчёты. СПб. 1868 Окаменелости меловой формации с острова Сахалина // Труды сибирской экспедиции Императорского русского географического общества. Физический отдел. Т. 3. вып. 1. СПб. 1873 Ботаническая часть // Труды сибирской экспедиции Императорского русского географического общества. Физический отдел. Т. 2. СПб. 1874 Revision der ostbaltischen silurischen Trilobiten, Mémoires de l’Académie Impériale des Sciences de St.-Pétersbourg, 9 Teile, 1881 bis 1907, Teil 3 vom schwedischen Paläontologen Gerhard Holm On the Silurian (and Cambrian) strata of the Baltic Provinces of Russia, as compared with those of Scandinavia and the British Isles. Quarterly Journal of the Geological Society of London, Band 38, 1882, S. 514–536 Kazaņas un Tērbatas universitāšu goda loceklis, Berlīnes un Krievijas ģeogrāfijas biedrības un daudzu dabaspētnieku biedrību biedrs, Rīgas Dabaspētnieku biedrības goda biedrs. Baltische Historische Kommission (BHK) Rīgas Dabaspētnieku biedrības biedru zinātniskais mantojums Latvijas Universitātes Bibliotēkā Vikikrātuvē par šo tēmu ir pieejami multivides faili. Skatīt: Frīdrihs Šmits.