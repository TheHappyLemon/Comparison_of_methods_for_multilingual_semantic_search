Ļevs Gutmans (dzimis 1945. gada 26. septembrī Rīgā) ir Latvijā dzimis Vācijas starptautiskais lielmeistars šahā (no 1986. gada). Vairākkārt piedalījies Latvijas šaha čempionātos un 1972. gadā ir izcīnījis Latvijas čempiona titulu. Pārstāvējis Latviju dažādos PSRS komandu šaha turnīros. 1980. gadā repatriējies uz Izraēlu. Šajā pašā gadā ieguvis starptautiskā meistara nosaukumu. 1982. gadā un 1984. gadā pārstāvējis Izraēlas komandu divās šaha olimpiādēs. Bijis Viktora Korčnoja sekundants Pasaules čempionātu izcīņas ciklos. Vēlāk pārcēlies uz dzīvi Vācijā. Pazīstams arī kā ievērojams atklātņu eksperts, ir vairāku šaha grāmatu autors. 1969. gads, piedalījies Latvijas komandas sastāvā PSRS komandu čempionātā, izcīnot 2. vietu pie 6.galdiņa — 5 no 7. 1974. gads, 3. vieta Latvijas šaha čempionātā. 1974. gads, piedalījies "Daugavas" komandas sastāvā PSRS Kausa izcīņā pie 2.galdiņa — 3,5 no 8. 1975. gads, piedalījies Latvijas komandas sastāvā PSRS Tautu spartakiādē pie 5.galdiņa — 3 no 7. 1976. gads, 2. vieta Latvijas šaha čempionātā. 1977. gads, dalīta 2.—3. vieta Latvijas šaha čempionātā. 1979. gads, piedalījies Latvijas komandas sastāvā PSRS Tautu spartakiādē pie 5.galdiņa — 5 no 8. 1984. gads, 1. vieta Grindavikas starptautiskajā šaha turnīrā. 1985. gads, 1. vieta Bērševas starptautiskajā šaha turnīrā. 1986. gads, 1. vieta Vupertāles starptautiskajā šaha turnīrā. 1986. gads, dalīta 1.—3. vieta Lugāno starptautiskajā šaha turnīrā. ch Latvia 1972 11th Soviet Team Chess Championship: Grozny 1969 ch Latvia 1974 Moscow 1974 Riga 1975 ch Latvia 1976 ch Latvia 1977 Moscow 1979 Vikikrātuvē par šo tēmu ir pieejami multivides faili. Skatīt: Ļevs Gutmans. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)