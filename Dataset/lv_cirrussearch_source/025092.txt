Bokovo-Hrustaļne (ukraiņu: Боково-Хрустальне) ir pilsēta Ukrainas austrumos Luhanskas apgabalā. Izvietojusies apgabala dienvidrietumos Miusas upes krastā 75 km no apgabala centra Luhanskas. Pakļauta Hrustaļnijas pilsētas padomei, savukārt Bokovo-Hrustaļnes pilsētas padomei pakļauti Sadovo-Hrustaļnenskas pilsētciemats un Trubnijas ciemats. Par apdzīvotās vietas pirmsākumiem uzskata ap 1914. gadu radušos akmeņogļu šahtas № 12-13 ciematu, kas vēlāk pārtapis par pilsētciematu Šahta № 5-bis (Шахта № 5-бис), ko 1954. gadā pārdēvēja bijušā PSRS akmeņogļu rūpniecības ministra Vasīlija Vahruševa vārdā. 1963. gadā apvienoja Krasnoščokovskas, Vahruševes un Ņižņaja Ivanovkas pilsētciematus un izveidoja Vahruševes pilsētu. 2016. gadā Ukrainas Augstākā rada pārdēvēja pilsētu par Bokovo-Hrustaļni, lai gan faktiski tā tobrīd atradās separātiskās Luhanskas tautas republikas kontrolē, kura izmaiņu neatzīst. http://stat6.stat.lviv.ua/PXWEB2007/ukr/publ/2011/chnas.zip. Склад адміністративно-територіальної одиниці. Луганська область, м Красний Луч, м Вахрушеве