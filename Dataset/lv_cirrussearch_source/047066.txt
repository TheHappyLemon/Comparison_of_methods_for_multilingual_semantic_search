Kauņas Tehnoloģiju universitāte (lietuviešu: Kauno technologijos universitetas) ir Lietuvas valsts universitāte, kas atrodas Kauņā. Kauņas Tehnoloģiju universitāte, tāpat kā Vītauta Dižā Universitāte par savu priekšteci uzskata 1922. gadā dibināto Lietuvas Universitāti. No 1951. gada darbojās kā Kauņas Politehniskais institūts. No 1974. līdz 1989. gadam bija nosaukts Antana Sņečkus vārdā. 1990. gadā pārveidota par universitāti. Universitātē ietilpst 8 fakultātes (ķīmijas tehnoloģijas, ekonomikas un biznesa, elektroinženierijas un elektronikas, informātikas, matemātikas un dabas zinātņu, mehānikas un dizaina, sociālo zinību un mākslas, celtniecības un arhitektūras), viena filiāle ar fakultātes tiesībām (Panevēžā), 5 centri un 10 institūti. Vikikrātuvē par šo tēmu ir pieejami multivides faili. Skatīt: Kauņas Tehnoloģiju universitāte. Oficiālā tīmekļa vietne