Novgorodas-Severskas kņazi bija Rurika dinastijai piederīgi Novgorodas-Severskas valdnieki tagadējās Ukrainas un Krievijas Federācija teritorijā. Kņazi zināmi no 1097. gada, kad Kijivas lielkņaza Svjatoslava Jaroslaviča dēls Čerņihivas kņazs Oļegs Svjatoslavičs sadalīja Čerņihivas zemi un apmetās valdīt Severskas Novgorodā. Pēc nokļūšanas Zelta Ordas atkarībā tika izveidota Čerņihivas-Severskas zeme, par kuras galveno pilsētu kļuva Brjanska. Lietuvas valdnieks Aļģirds ap 1355. gadu atkal sadalīja bijušo Čerņihivas-Severskas zemi trīs dalienās. Čerņihivā un Trubačevskā valdīja viņa dēls Dmitrijs (Dmitrijus Algirdaitis, 1356.—1379. gadā un 1388.—1399. gadā), Brjanskā un Novgorodā-Severskā 1386.—1392./93. gadā valdīja viņa dēls Kaributs (Kaributas), kristīgais vārds Dmitrijs, bet Severskas Starodubā valdīja viņa radinieks Patrikejs Narimanta dēls. Pēc 1401. gada Vītauts Dižais šīs kņazistes pilnīgi iekļāva Lietuvas dižkunigaitijas sastāvā, par Novgorodas-Severskas kņazu kļuva Švitrigailis. Pēdējie kņazi zaudēja varu 1523. gadā, kad viņu zemi pievienoja Maskavijai. Oļegs Svjatosavičs (Олег Святославич, 1097—1115), Kijivas lielkņaza Svjatoslava Jaroslaviča dēls, Severskas Novgorodas kņazs Vsevolods Olgovičs (Всеволод Ольгович, 1115—1127), Čerņihivas kņazs, Kijivas lielkņazs Vladimirs Davidovičs (Владимир Давыдович, 1127—1139) Igors Olgovičs (Игорь Ольгович, 1139—1146) Svjatoslavs Olgovičs (Святослав Ольгович, 1146—1157), Čerņihivas kņazs Svjatoslavs Vsevolodovičs (Святослав Всеволодович (князь киевский), 1157—1164), Kijivas lielkņazs Olegs Svjatoslavičs (Олег Святославич (князь новгород—северский), 1164—1180) Igors Svjatoslavičs (Игорь Святославич, 1180—1198), "Teiksmas par Igora kauju" varonis, zaudēja kauju pret kumānu hanu Končaku (1185) Vladimirs Igorevičs (Владимир Игоревич, 1198—1206) Oļegs Igorevičs (Олег Игоревич, no 1206), Kurskas kņazs Izjaslavs Vladimirovičs (Изяслав Владимирович (князь киевский), no 1239), Kijivas lielkņazs Dmitrijs Kaributs (Dmitrijus Kaributas, Корибут (Дмитрий) Ольгердович, 1380—1393), Lietuvas dižkunigaiša Aļģirda dēls Švitrigailis, kristītais vārds Boļeslavs, (1404—1408, 1420—1438), Lietuvas dižkunigaiša Aļģirda dēls, Lietuvas dižkunigaitis Ivans Šemjakins (Шемякин, Иван Дмитриевич, 1454— pēc 1471) Vasīlijs Šemjakins (Шемякин, Василий Иванович), pēc 1500. gada viņu pakļāva Maskavas lielkņazs Ivans III. Pēdējo Severskas Novgorodas kņazu Vasīliju Šemjakinu apcietināja 1523. gadā un kņazisti likvidēja.