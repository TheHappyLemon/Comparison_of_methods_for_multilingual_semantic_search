Železnice Srbije a. d. (Железнице Србије — 'Serbijas dzelzceļš'; ŽS) ir Serbijas valsts dzelzceļa uzņēmums. Galvenais birojs atrodas Belgradā. Železnice Srbije nodarbojas ar dzelzceļa infrastruktūras uzturēšanu (meitas uzņēmums Инфраструктура железнице Србије) un pasažieru (Србија воз) un kravu (Србија карго) pārvadājumiem. Uzņēmumam pieder 4347 km dzelzceļa līniju ar standarta (Eiropas) sliežu ceļa platumu 1435 mm. 32 % sliežu ceļa ir elektrificēts. Pirmā dzelzceļa līnija mūsdienu Serbijas teritorijā atklāta 1854. gada 20. augustā starp Lisavu, Oravicu un Bazijašu. Sākotnēji vagonus vilka zirgi, bet 1856. gadā tos nomainīja tvaika lokomotīves. Serbijas dzelzceļa uzņēmuma pirmsākumi datējami ar 1881. gadu, kad karalis Milans I dibināja Serbijas nacionālo dzelzceļu. Pirmais vilciens no Belgradas uz Nišu devās 1884. gada 23. augustā. No 1920. gadiem dzelzceļa sistēma Jugoslovenske železnice (JŽ) bija vienota visā Dienvidslāvijas teritorijā. 1970. gadā sākta dzelzceļa elektrifikācija. 2003. gadā Dienvidslāvija tika pārveidota Serbijas un Melnkalnes Savienībā, un beidzās JŽ ēra. 2006. gadā no Savienības atdalījās Melnkalne, un uz Serbijas teritorijā palikušā dzelzceļa bāzes tika izveidots valsts uzņēmums Železnice Srbije. 2011. gadā tas reorganizēts par akciju sabiedrību. ŽS uzņemts Starptautiskajā dzelzceļa savienībā, piešķirot bijušā Dienvidslāvijas dzelzceļa kodu 0072. 2015. gadā šis kods piešķirts ŽS infrastruktūras meitas uzņēmumam Infrastruktura Železnice Srbije. List of numeric codes for railway companies (RICS Code)[novecojusi saite] Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Železnice Srbije.