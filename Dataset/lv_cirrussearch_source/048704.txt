Varšavas Universitāte (poļu: Uniwersytet Warszawski, latīņu: Universitas Varsoviensis) ir universitāte Polijas galvaspilsētā Varšavā. Tā dibināta 1816. gadā un mūsdienās ir lielākā Polijas universitāte pēc studentu skaita. To veido 18 fakultātes un 37 dažādi studiju virzieni. Studijas un pētniecības darbi notiek 126 ēkās, kas atrodas izkaisīti visā Varšavas teritorijā. No universitātes dibināšanas 1816. gadā līdz 1863. gadam tās nosaukums bija Karaliskā Varšavas Universitāte, pēc tam līdz 1919. gadam Impērijas Varšavas Universitāte. Pēc tam bija zināma ar pašreizējo nosaukumu, izņemot no 1935. līdz 1945. gadam, kad nosaukums bija Juzefa Pilsudska universitāte Varšavā. Vikikrātuvē par šo tēmu ir pieejami multivides faili. Skatīt: Varšavas Universitāte.