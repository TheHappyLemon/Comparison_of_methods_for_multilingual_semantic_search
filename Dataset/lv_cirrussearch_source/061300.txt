Kornvolas un Rietumdevonšīras kalnrūpniecības ainava (angļu: Cornwall and West Devon Mining Landscape) ir UNESCO Pasaules mantojuma objekts, kas izveidots vēsturiskās Kornvolas un Rietumdevonas kalnrūpniecības vēsturiskā mantojuma aizsardzībai. Objekts raksturo vara un alvas ieguves attīstību Lielbritānijā rūpnieciskās revolūcijas laikā. 18. un 19. gadsimta laikā vara un alvas ieguves rezultātā reģiona ainava tika būtiski pārveidota. 19. gadsimta sākumā Korvolā un Rietumdevonā ieguva divas trešdaļas no pasaules vara. 19. gadsimta otrajā pusē attīstījās arī arsēna ieguve un šeit tika iegūta puse no pasaules arsēna. Reģionā ieviestie tehniskie risinājumi izplatījās daudzās citās vietās pasaulē. 20. gadsimtā kalnrūpniecība pamazām samazinājās līdz 1998. gadā tika slēgta pēdējā alvas šahta. UNESCO pasaules mantojuma objekts sastāv no atsevišķiem 10 kalnrūpniecības apvidiem, kuri veidojušies no 1700. līdz 1914. gadam. Vikikrātuvē par šo tēmu ir pieejami multivides faili. Skatīt: Kornvolas un Rietumdevonšīras kalnrūpniecības ainava.