Fena Biņa (ķīniešu: 冯彬; piņjiņs: Féng Bīn; dzimusi 1994. gada 3. aprīlī Jaņtai) ir Ķīnas vieglatlēte, startē diska mešanas sacensībās, 2022. gada pasaules čempione, divkārtēja Āzijas čempione, 2022. gada Āzijas spēļu uzvarētāja. Piedalījās 2011. gada Pasaules čempionātā jauniešiem Lillē un ieņēma ceturto vietu. 2016. gada vasaras olimpiskajās spēlēs Fena bija viena no trim Ķīnas diska metējām, kas iekļuva finālsacensībās, un ar rezultātu 63,06 m ieņēma 8. vietu. Pasaules čempionātā pirmo reizi piedalījās 2017. gadā Londonā un arī ierindojās 8. vietā. 2018. gada Āzijas spēlēs Džakartā izcīnīja sudraba medaļu, raidot disku 64,25 metrus tālu. 2019. gadā uzvarēja Āzijas čempionātā Dohā. Tajā pašā gadā Pasaules čempionātā, kas arī notika Dohā, ieņēma piekto vietu. 2020. gada vasaras olimpiskajās spēlēs nespēja pārvarēt kvalifikāciju un ierindojās tikai 17. vietā. 2022. gada Pasaules čempionātā ASV pilsētā Jūdžīnā sasniedza savu personisko rekordu, aizmetot disku 69,12 metrus un negaidīti izcīnīja zelta medaļu. 2023. gadā Fena ieguva savu otro Āzijas čempiones titulu. 2023. gada Pasaules čempionātā Budapeštā izcīnīja bronzas medaļu. 2022. gada Āzijas spēlēs, kas risinājās 2023. gada septembrī un oktobrī Handžou, sasniedza spēļu rekordu (67,93 m) un ieguva zelta godalgu. «Feng Bin springs huge discus surprise in Eugene». athleticsweekly.com (angļu). 2022. gada 21. jūlijs. Skatīts: 2023. gada 6. oktobrī. «Four more Asian Games records fall in Hangzhou». worldathletics.org (angļu). 2023. gada 2. oktobris. Skatīts: 2023. gada 6. oktobrī. Vikikrātuvē par šo tēmu ir pieejami multivides faili. Skatīt: Fena Biņa. Olympedia profils (angliski) IAAF profils (angliski) Trach and Field vieglatlētes profils (angliski)