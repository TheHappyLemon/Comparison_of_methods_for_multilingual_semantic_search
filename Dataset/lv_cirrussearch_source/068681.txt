Miltiadis Tentoglu (grieķu: Μιλτιάδης Τεντόγλου; dzimis 1998. gada 18. martā Salonikos) ir grieķu vieglatlēts, startē tāllēkšanas sacensībās. Viņš ir 2020. gada vasaras olimpisko spēļu čempions, 2023. gada pasaules čempions un divkārtējs Eiropas čempions tāllēkšanā, ieguvis zelta godalgas arī pasaules un Eiropas čempionātos telpās. 2016. gada Pasaules U-20 čempionātā Bidgoščā, Polijā, izcīnīja sudraba medaļu. 2016. gadā pirmo reizi piedalījās vasaras olimpiskajās spēlēs. Kvalifikācijā aizlēca 7,64 m tālu un ieņēma 27. vietu, neiekļūstot finālsacensībās. 2017. gada Eiropas U-20 čempionātā Groseto izcīnīja zelta medaļu. Tajā pašā gadā pirmo reizi piedalījās Pasaules čempionātā, bet kvalifikācijā palika 19. vietā. 2018. gada Eiropas čempionātā Berlīnē izcīnija pirmo nozīmīgāko titulu pieaugušo konkurencē, aizlecot 8,25 metrus un kļūstot par Eiropas čempionu. 2019. gadā izcīnīja zelta medaļas Eiropas čempionātā telpās un Eiropas U-23 čempionātā. Pasaules čempionātā Dohā ieņēma 10. vietu. 2020. gada vasaras olimpiskajās spēlēs Tokijā ieguva zelta medaļu. Savā labākajā mēģinājumā aizlēca tikpat tālu kā kubiešu tāllēcējs Huans Migels Ečevarrija (8,41 m), bet pārspēja konkurentu pēc otrā labākā rezultāta. Uzvarēja 2022. gada Pasaules čempionātā telpās Belgradā ar 8,55 metrus tālu lēcienu, uzstādot Grieķijas rekordu telpās. 2022. gada Pasaules čempionātā Jūdžīnā izcīnīja sudraba medaļu, piekāpjoties ķīniešu tāllēcējam Vanam Dzjaņaņam. Tajā pašā gadā Eiropas čempionātā Minhenē ieguva savu otro Eiropas čempiona titulu stadionā. 2023. gadā Stambulā trešo reizi pēc kārtas uzvarēja Eiropas čempionātā telpās, kļūstot par pirmo vieglatlētu, kurš to paveicis. 2023. gada Pasaules čempionātā Budapeštā izcīnīja savu pirmo pasaules čempiona titulu stadionā. Zelta godalgu ieguva arī 2024. gada Pasaules čempionāts telpās Glāzgovā. «Tentoglou grabs long jump gold with last-round leap». worldathletics.org (angļu). 2021. gada 2. augusts. Skatīts: 2023. gada 26. augustā. «Tentoglou bounds out to 8.55m to seal world indoor long jump title». european-athletics.com (angļu). 2022. gada 19. marts. Skatīts: 2023. gada 26. augustā. «Historic hat-trick of long jump titles for Tentoglou in Istanbul 2023». european-athletics.com (angļu). 2023. gada 5. marts. Skatīts: 2023. gada 26. augustā. «Tentoglou completes golden collection of long jump titles in Budapest». worldathletics.org/ (angļu). 2023. gada 25. augusts. Skatīts: 2023. gada 26. augustā. Vikikrātuvē par šo tēmu ir pieejami multivides faili. Skatīt: Miltiadis Tentoglu. Olympedia profils (angliski) Munzüger Sport profils (vāciski) IAAF profils (angliski)