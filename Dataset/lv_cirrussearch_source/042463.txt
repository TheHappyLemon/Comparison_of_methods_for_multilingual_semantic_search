Svetlana Išmuratova (krievu: Светла́на И́рековна Ишмура́това ; dzimusi 1972. gada 20. aprīlī) ir bijusī tatāru-baškīru izcelsmes Krievijas biatloniste, divkārtēja olimpiskā čempione, Krievijas Nopelniem bagātā sporta meistare. Mīlestību uz slēpošanu Išmuratovai ieaudzina viņas tēvs. 1990. gados viņa kļuva par vienu no valsts labākām slēpotājām. 1996. gadā iekļuva eksperimentālā biatlona komandā, kas tika komplektēta no slēpotājām. No 1998. gada kļuva par valsts biatlona izlases dalībnieci. 2006. gada olimpiskajās spēles Turīnā Išmuratova ieguva zelta medaļas 15 km individuālā distancē un 4x6 km sieviešu stafetē. Viņas aktīvā ir arī Soltleiksitijā izcīnītā 2002. gada olimpisko spēļu bronzas medaļa 4x7,5 km sieviešu stafetē. Pieckārtēja pasaules čempione — stafetē (2001, 2003, 2005), jauktajā stafetē (2005) un komandu braucienā (1998). Divu sudraba medaļu (2003. gadā masu startā un 2004. gadā stafetē) un vienas bronzas medaļas (2003. gadā iedzīšanā) ieguvēja. Divkārtēja pasaules čempione vasaras biatlonā (1999). Labākais rezultāts Pasaules kausā — sestā vieta 2000. un 2006. gadā. 1996. gadā startēja arī vienā no etapiem pasaules kausa izcīņā distanču slēpošanā. 2007. gada 2. decembrī S. Išmuratova tika ievēlēta par Krievijas Federācijas Valsts domes piektā sasaukuma (2008—2011) deputāti no partijas "Vienotā Krievija". 1999. gadā beigusi Urālu Valsts fiziskās kultūras un sporta akadēmiju. Viņa ir Krievijas Federācijas bruņoto spēku apakšpulkvede. Ar Aizsardzības ministra pavēli 2016. gada februārī iecelta par futbola kluba CSKA priekšnieka vietnieci. Ordenis "Goda zīme" (2007. gada 22. februārī) — par lielu ieguldījumu fiziskās kultūras un sporta attīstībā un augstiem sasniegumiem sportā. Ordeņa "Par nopelniem tēvijas labā" II pakāpes medaļa (2003. gada 5. maijā) — par lielu ieguldījumu fiziskās kultūras un sporta attīstībā un augstiem sasniegumiem sportā 2002. gada olimpiskajās spēlēs Soltleiksitijā. «Брылов Александр Алексеевич» (krievu). Энциклопедия Челябинской области. Skatīts: 2018-04-18. «Турин 2006: Светлана Ишмуратова "Мучаюсь от бессонницы"» (krievu). biathlon.com.ua. 2006-02-25. Skatīts: 2018-04-18. «Ишмуратова Светлана Ирековна» (krievu). www.cska.ru. Skatīts: 2018-04-18. Krievijas Federācijas prezidenta 2007. gada 22. februāra dekrēts №204 Krievijas Federācijas prezidenta 2003. gada 5. maija dekrēts №502 (krieviski) Olympedia profils (angliski) The Sport.org profils (angliski) IBU profils (angliski) FIS profils (distanču slēpošana) (angliski) Svetlanas Išmuratovas biogrāfija Arhivēts 2018. gada 21. janvārī, Wayback Machine vietnē. (krieviski)