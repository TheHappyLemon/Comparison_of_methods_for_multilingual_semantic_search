Mednieki sniegā (nīderlandiešu: Jagers in de Sneeuw), zināma arī kā Mednieki ziemā vai Mednieku atgriešanās, ir Pītera Brēgela Vecākā 1565. gadā tapusi eļļas krāsas glezna uz koka paneļa. Šis Ziemeļu renesanses darbs ir viens no darbu sērijas, no kuriem saglabājušies ir pieci; tie attēlo dažādus gadalaikus. Glezna atrodas Mākslas vēstures muzejā kolekcijā Vīnē, Austrijā. Gleznā attēlota dziļa decembra-janvāra ziema. Mednieki sniegā un pārējie sērijas darbi, kam tā pieder, ir viduslaiku un agrās renesanses tradīcijā attēloti dažādu gada laiku darbi — tajos attēlotas dažādas lauku nodarbes un darbi Brēgela dzīves laikā, šādi attēlojot dažādus gada mēnešus vai gadalaikus. Gleznā attēlota ziemas aina, kurā trīs mednieki atgriežas no medībām savu suņu pavadībā. Pēc skata tās nav bijušas veiksmīgas; mednieki izskatās noguruši un arī suņi ir nomākti un nožēlojami. Viens vīrs nes izkāmējušu lapsas līķi, ilustrējot niecīgo medību guvumu. Mednieku priekšā sniegā redzamas truša vai zaķa pēdas — tas izbēdzis vai izvairījies no medniekiem. Kopējais vizuālais iespaids liek domāt, ka tā ir mierīga, auksta un apmākusies diena; krāsas ir slāpētas baltas un pelēkas, kokos nav lapu un dūmi neceļas gaisā. Vairāki pieaugušie un bērns sagatavo ēdienu uz uguns ceļmalas kroga ārpusē. Savdabīgas ir robotās kalnu virsotnes, kas Beļģijā vai Holandē nav sastopamas. Ainava pati ir ieleja ar līdzenu apakšu (pa to līkumo upe), bet robotās virsotnes redzamas tālumā. Redzamas ūdens dzirnavas, kuras iesalušas ledū. Tālumā cilvēki uz aizsaluša ezera slido, spēlē hokeju ar moderna izskata nūjām, kā arī kērlingu; tie ir attēloti kā silueti. 1560. gadi bija reliģiskās revolūcijas laiks Nīderlandē un Brēgels (iespējams viņa patrons), iespējams, mēģināja attēlot ideālu, kāda kādreiz bija dzīve valstī un kādu to viņi vēlas. Žurnāla Nature viedokļu sadaļā mākslas vēsturnieks Martins Kemps norāda, ka vecmeistaru darbi ir populāra tēma Ziemassvētku kartītēs un apgalvo, ka, iespējams, neviens sekulārs temats nav populārāks par "Medniekiem sniegā". Mednieki sniegā plaši izmantota krievu režisora Andreja Tarkovska filmās "Solāris" (1972) un "Spogulis" (1974), kā arī Larsa fon Trīra 2011. gada filmā "Melanholija". Tā parādās arī Alēna Tanera filmā Dans la ville blanche (1983). Glezna iedvesmojusi arī Roja Andersona 2014. gada filmu "Balodis sēdēja uz zara pārdomās par eksistenci". Saglabājušies Gadalaiku cikla darbi: Apmākusies diena Pļāvēji Pļauja Mednieki sniegā (ziemā) Lopu pārdzīšana no ganībām "Apmākusies diena", "Mednieki sniegā", "Lopu pārdzīšana no ganībām" atrodas Vīnes mākslas vēstures muzejā. "Pļauja" atrodas Lobkovica pilī Prāgā. "Pļāvēji" atrodas Metropoles mākslas muzejā Ņujorkā. https://rkd.nl/explore/images/261005; pārbaudes datums: 9 jūlijs 2022. https://beckchris.wordpress.com/visual-arts/art-history-101-part-one-30000-bce-1599/; Make Lists, Not War; pārbaudes datums: jūnijs 2020. Kemp, Martin (December 2008). "Looking at the face of the Earth". Nature 456 (18): 876. doi:10.1038/456876a. Nadine M., ed. Orenstein. Pieter Bruegel the Elder: Drawings and Prints. Metropoles mākslas muzejs, 2001. ISBN 9780870999901. (skatīt saturu) Vikikrātuvē par šo tēmu ir pieejami multivides faili. Skatīt: Mednieki sniegā. Kunsthistorisches Muzeja vietne Glezna "Mednieki sniegā" Google Art Project vietnē