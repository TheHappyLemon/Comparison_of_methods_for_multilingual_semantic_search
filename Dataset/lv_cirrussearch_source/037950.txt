Stjuarts Konkvests (angļu: Stuart Conquest; dzimis 1967. gada 1. martā Londonā) ir Lielbritānijas starptautiskais lielmeistars šahā (1991). 1981. gadā uzvarējis Pasaules junioru šaha čempionātā U16 vecuma grupā. Lielāko panākumu savā šahista karjerā guvis 2001. gadā, kad Francijas pilsētā Klišī uzvarējis starptautiskajā lielmeistaru šaha turnīrā, apsteidzot Žoelu Lotjē, Mihailu Gureviču, Pāvelu Tregubovu un Kristiānu Baueru. Tajā pašā gadā Maskavā piedalījies Pasaules šaha čempionātā pēc izslēgšanas sistēmas, kurā 1. kārtā piekāpies Zoltānam Ģimeši. 2008. gadā Liverpūlē kļuvis par Lielbritānijas šaha čempionātā uzvarētāju. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Gērnsijā (1985), Minhenē (1986), Kualalumpurā (1992), Hastingsā (1996, 2001), Firtē (1999), Portofspeinā (1999), Sansevastjanā (2006), Oklendā (2007), Olbijas Capo d'Orso Open (2009). Pārstāvējis Anglijas komandu lielākajos komandu šaha turnīros: Pasaules šaha olimpiādēs piedalījies 4 reizes (1996, 2002, 2006-2008); Eiropas komandu šaha čempionātos piedalījies 4 reizes (1999-2001, 2007-2009). Par panākumiem turnīros FIDE 1986. gadā Konkvestam piešķīrusi starptautiskā meistara (IM), bet 1991. gadā - starptautiskā lielmeistara (GM) nosaukumu. Clichy GM 2001 2001-02 FIDE Knockout Matches British Chess Champions 1904-present Stuart Conquest wins Capo d'Orso Open 2009 OlimpBase :: Men's Chess Olympiads :: Stuart Conquest OlimpBase :: European Men's Team Chess Championship :: Stuart Conquest Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)