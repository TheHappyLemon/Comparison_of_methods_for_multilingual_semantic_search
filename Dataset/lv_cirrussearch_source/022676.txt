Vīriešu divnieku kamaniņu braukšanas sacensības 2014. gada ziemas olimpiskajās spēlēs norisinājās 2014. gada 12. februārī Kamaniņu sporta centrā "Sanki". Sacensībās uzvarēja Vācijas duets Tobiass Vendls un Tobiass Arlts, sudrabu ieguva austrieši Andreass Lingers un Volfgangs Lingers, savukārt bronzu izcīnīja Latvijas duets Andris Šics un Juris Šics. Brāļi Šici izcīnīja bronzas medaļu, kas ir viņu otrā medaļa Olimpiskajās spēlēs (2010. gadā Vankūverā izcīnīja sudrabu). Vēl Latviju pārstāvēja Oskars Gudramovičs un Pēteris Kalniņš, kas divu braucienu summā ieņēma 10. vietu. Jānis Rubulis. «Brāļiem Šiciem bronza kamaniņu sacensībās divniekiem». Sportacentrs.com, 2014. gada 12. februārī. Skatīts: 2014. gada 12. februārī. Sacensību rezultāti 2014. gada ziemas olimpisko spēļu mājaslapā Arhivēts 2014. gada 25. februārī, Wayback Machine vietnē. (angliski)