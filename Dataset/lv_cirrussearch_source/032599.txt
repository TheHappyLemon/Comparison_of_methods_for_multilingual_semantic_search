Lēbusa (vācu: Lebus) ir pilsēta Vācijā, Brandenburgā, Markas-Oderlandes apriņķī pie Oderas upes. Pilsēta ir vēsturiskā novada "Lubušas zeme" abos Oderas upes krastos centrs, kas savukārt ir pamats Polijas Lubušas vojevodistes nosaukumam. Ap 7. gadsimtu ap pilsētu dzīvoja slāvu leubuzzi cilts. Teritoriju 966. gadā iekaroja Meško I. Pati pilsēta rakstos pirmoreiz minēta 11. gadsimta sākumā. 1226. gadā Lēbusai tika piešķirtas pilsētas tiesības. Ap 1250. gadu Lēbusa nonāca Brandenburgas markgrāfistes sastāvā. 1373. gadā Kārļa IV karaspēks nopostīja pilsētas katedrāli, un bīskapa sēdeklis no Lēbusas tika pārcelts uz Firstenvaldi. 1701. gadā pilsēta iekļāvās Prūsijas karalistē, bet vēlāk Vācijas impērijā. Otrā pasaules kara laikā pilsēta tika gandrīz pilnībā nopostīta. Pēc kara pilsēta iekļāvās VDR sastāvā un kļuva par pierobežas pilsētu, jo teritorija pretējā upes pusē tika piešķirta Polijai. Pie Lēbusas sākas Jamalas—Eiropas gāzesvada Vācijas sektors (JAGAL). Lēbusa ir rakstnieka Gintera Eiha (Günter Eich, 1907-1972) dzimtā pilsēta. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Lēbusa.