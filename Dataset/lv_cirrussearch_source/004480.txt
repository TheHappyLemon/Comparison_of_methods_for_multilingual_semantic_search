Plākšņu bruņas ir no lielām metāla plāksnēm veidotas krūšu vai visa ķermeņa bruņas. Plākšņu bruņas, kas pasargāja krūtis un kāju augšstilbus, sāka lietot senie grieķi un romieši, taču pēc Romas impērijas sabrukšanas, to izgatavošana tika pārtraukta dēļ lorica segmentata vai līdzīgu plākšņu bruņu izgatavošanas ilgā darba un lielās cenas. No 13. gadsimta atsevišķas metāla plāksnes tika lietotas pāri bruņukreklam, lai aizsargātu locītavas un augšstilbus. 14. gadsimta beigās jau tika kaltas lielākas, smagākas un kvalitatīvākas plākšņu bruņas.