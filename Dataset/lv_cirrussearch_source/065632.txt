Hanna Kebingere (vācu: Hanna Kebinger; dzimusi 1997. gada 26. novembrī Garmišā-Partenkirhenē) ir vācu biatloniste. Ar biatlonu sāka nodarboties 2007. gadā. 2017. gada decembrī sāka startēt starptautiskās sacensībās IBU kausā junioriem. 2018. gada Pasaules čempionātā junioriem Otepē labāko rezultātu sasniedza 12,5 km individuālajā distancē, kurā ieņēma 4. vietu. Arī stafetē Vācijas komandas sastāvā ieguva 4. vietu. 2019. gada Pasaules čempionātā junioriem Brezno izcīnīja trīs medaļas — sudrabu stafetē un iedzīšanā, kā arī bronzu sprintā. Tā paša gada Eiropas čempionātā junioriem ieguva sudraba godalgu iedzīšanā un bronzu stafetē. 2020.—2021. gada sezonā sāka startēt pieaugušo sacensībās, piedaloties IBU kausā. 2021. gada februārī izcīnīja otro vietu saīsinātajā individuālajā distancē (12,5 km) IBU kausa posmā Slovākijā, Tas bija viņas pirmais pjedestāls pieaugušo sacensībās. Pasaules kausa sacensībās debitēja 2022. gada 12. janvārī Rūpoldingā ar 66. vietu sprintā. 2023. gada janvārī Vācijas komadas sastāvā stafetē Pasaules kausa posmā Antholcā izcīnīja 3. vietu, veicot pēdējo posmu. Savā debijas Pasaules čempionātā 2023. gadā Oberhofā labāko rezultātu individuāli sasniedza iedzīšanā, ieņemot 8. vietu, bet stafetē kopā ar Vanesu Foigtu, Sofiju Šneideri un Denīzi Hermani-Viku izcīnīja sudraba medaļu. «Vanessa Voigt and Nikita Porshnev take IBU Cup short individuals». biathlonworld.com (angļu). 2021. gada 17. februārī. Skatīts: 2023. gada 20. februārī. «Julia Simon Anchors French Relay Victory». biathlonworld.com (angļu). 2023. gada 22. janvārī. Skatīts: 2023. gada 20. februārī. Vikikrātuvē par šo tēmu ir pieejami multivides faili. Skatīt: Hanna Kebingere. IBU profils (angliski)