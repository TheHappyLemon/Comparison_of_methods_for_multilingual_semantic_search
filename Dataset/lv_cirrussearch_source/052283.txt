Natālija Zabolotnaja (krievu: Наталья Александровна Заболотная; dzimusi 1985. gada 15. augustā) ir bijusī krievu svarcēlāja. 2004. gada vasaras olimpisko spēļu sudraba medaļas ieguvēja, vairāku pasaules čempionātu sudraba medaļniece, vairākkārtēja Eiropas čempione svara kategorijā līdz 75 kg. Starptautiskās sacensībās savu pirmo medaļu Natālija Zabolotnaja izcīnīja 2003. gadā, uzvarot Eiropas čempionātā Grieķijas pilsētā Lutrakē. 2004. gada vasaras olimpiskajās spēlēs Atēnās Zabolotnaja sacentās svara kategorijā līdz 75 kg un ieguva sudraba medaļu, divcīņas summā paceļot 272,5 kg. Rezultāts bija pasaules rekords, taču to pašu summu atkārtoja arī Pavina Tongsuka, kura kļuva par olimpisko čempioni, jo bija vieglāka. Zabolotnaja 2010. gada Eiropas čempionātā izcīnīja zelta medaļu svara kategorijā līdz 75 kg. 2012. gada vasaras olimpiskajās spēlēs sieviešu svarcelšanā 75 kg svara kategorijā Zabolotnaja divu disciplīnu summā uzrādīja rezultātu 291 kg. Šis rezultāts bija olimpiskais rekords, kuru sacensību turpinājumā atkārtoja arī Svetlana Podobedova. Viņa bija vieglāka un kļuva par olimpisko čempioni, Zabolotnaja tika apbalvota ar sudraba medaļu. 2016. gadā, atkārtoti pārbaudot 2012. gadā noņemtās dopinga analīzes, gan Zabolotnajas, gan Podobedovas analīzēs tika atrasta dopinga pēdas. Abas sportistes tika diskvalificētas, to iegūtās medaļas atņemtas un olimpiskajās spēlēs sasniegtie rezultāti anulēti. Ordeņa "Par nopelniem tēvijas labā" II pakāpes medaļa (Krievija, 2006) Ordeņa "Par nopelniem tēvijas labā" I pakāpes medaļa (Krievija, 2012). «ЗАБОЛОТНАЯ Наталья Александровна» (krievu). infosport.ru. Skatīts: 2020-03-29. Informācija SOK mājaslapā «Указ Президента Российской Федерации от 13 августа 2012 года № 1165 «О награждении государственными наградами Российской Федерации»». Официальный интернет-портал правовой информации. 15 августа 2012. Arhivēts no oriģināla, laiks: 2013-05-25. Skatīts: 2012-08-15. Vikikrātuvē par šo tēmu ir pieejami multivides faili. Skatīt: Natālija Zabolotnaja. Olympedia profils (angliski) IWF profils (angliski) IWRP profils (angliski)