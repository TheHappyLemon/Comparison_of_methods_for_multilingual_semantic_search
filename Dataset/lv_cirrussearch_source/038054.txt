Vasilis Kotroniass (grieķu: Βασίλειος Κοτρωνιάς; dzimis 1964. gada 7. janvārī Atēnās) ir Grieķijas starptautiskais lielmeistars šahā (1990), kas no 1998. līdz 2004. gadam ir pārstāvējis Kipru. No 1980. gadu vidus bijis viens no Grieķijas vadošajiem šahistiem. Desmit reizes uzvarējis Grieķijas šaha čempionātos (1986, 1987, 1988, 1990, 1991, 1992, 1994, 2006, 2010 un 2014). Trīs reizes piedalījies Pasaules šaha čempionātos pēc izslēgšanas sistēmas (1997, 1999, 2004), kurās nav ticis tālāk par 2. kārtu. 2005. gadā piedalījies Pasaules kausa izcīņā šahā pēc izslēgšanas sistēmas, kurā 1. kārtā uzvarējis Ni Hua, bet 2. kārtā zaudējis Aleksejam Širovam. 2014. gadā Hanijā izcīnījis sudraba medaļu Vidusjūras reģiona valstu individuālajā čempionātā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu turnīros Atēnās (1988, 1989, 2003), Hanijā (1991), Veikanzē Sonnevanck (Nīderlande, 1992), Komotini (1993), Peristeri (1993, 1994), Gausdal Classics (Norvēģija, 1993, 1994, 1995), Kerkīrā (1995), Hamburgā (2001, kopā ar Klausu Bišofu), Gibraltāras šaha festivālā (2003, kopā ar Naidželu Šortu), Hastingsā (Anglija, 2004), Salonikos (2005, 2007), Stokholmas Rilton Cup (2008). Pārstāvējis Grieķijas un Kipras komandas lielākajos komandu šaha turnīros: Pasaules šaha olimpiādēs piedalījies 13 reizes (1984-1996, 2000-2008, 2012). Individuālajā vērtējumā izcīnījis bronzas (2008) medaļu; Eiropas komandu šaha čempionātos piedalījies 8 reizes (1989-1997, 2001-2007, 2013). Individuālajā vērtējumā izcīnījis zelta (2013) un sudraba (2001) medaļas; Pasaules komandu šaha čempionātā piedalījies 2010. gadā; Balkānu valstu komandu šaha čempionātos piedalījies 8 reizes (1984-1994). Komandu vērtējumā izcīnījis zelta (1992), sudraba (1993) un bronzas (1994) medaļas, bet individuālajā - 4 sudraba (1986, 1988, 1992, 1994) un 2 bronzas (1990, 1993) medaļas. Par panākumiem turnīros FIDE 1986. gadā Kotroniasam piešķīrusi starptautiskā meistara (IM), bet 1990. gadā - starptautiskā lielmeistara (GM) nosaukumu. Vairāku šaha atklātņu teorijai veltītu grāmatu autors. Vasilios Kotronias, Beating the Caro-Kann, Batsford, Londona 1984, ISBN 0-7134-7415-7 Vasilios Kotronias, Beating the Flank Openings, Batsford, Londona 1996, ISBN 0-7134-7781-4 Vasilios Kotronias, Beating the Petroff, Batsford, Londona 2004, ISBN 0-7134-8919-7 Vasilios Kotronias, The Grandmaster Battle Manual, Quality Chess, Glāzgova 2011, ISBN 978-1-906552-52-7 Chess Players who changed federations in 2004 ΑΤΟΜΙΚΟ ΠΡΩΤΑΘΛΗΜΑ ΕΛΛΑΔΑΣ Kotronias and Markantonaki are 2014 Greek Chess Champions 2005 World Cup 9th Mediterranean individual Men & Women's Chess Championships 2014 OlimpBase :: Men's Chess Olympiads :: Vasilios Kotronias OlimpBase :: European Men's Team Chess Championship :: Vasilios Kotronias OlimpBase :: World Men's Team Chess Championship :: Vasilios Kotronias OlimpBase :: Men's Chess Balkaniads :: Vasilios Kotronias Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)