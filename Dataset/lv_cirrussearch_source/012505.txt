Bādenbādene (vācu: Baden-Baden) ir pilsēta Vācijas dienvidrietumos, Bādenes-Virtembergas zemē, netālu no Francijas robežas. Slavena kūrortpilsēta ar termālā minerālūdens dziedniecības iestādēm un kazino zālēm. Jau Senās Romas impērijas laikā šeit kopš apmēram 80. gada bija apdzīvota vieta Aqua (ūdens) ar romiešu pirtīm, kurās izmantoja līdz 68 grādiem karsto pazemes ūdeni. Pēc tam, kad ap 260. gadu šo apvidu iekaroja alemaņu cilts, viņi to sāka dēvēt par Baden (peldvietu). No 1535. līdz 1705. gadam Bādenbādene bija Bādenes grāfu rezidences vieta. Bādenbādene - Baden-Baden 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Bādenbādene. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)