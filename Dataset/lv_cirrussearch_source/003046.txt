Koordinātas: 66°48′S 89°11′E﻿ / ﻿66.800°S 89.183°E﻿ / -66.800; 89.183 Gausbergs (vācu: Gaußberg) ir apdzisis vulkāns Vilhelma II krastā Austrumantarktīdā. Vulkāna konuss ir 371 m augsts un ir vienīgā no ledus brīvā vieta plašā apgabalā. Pēdējās vulkāniskās aktivitātes tiek lēstas pirms ~50 000 gadiem. Gausbergs sākotnēji izvirdis kā zemledus vulkāns, veidojot daudz lielāku konusu, kā tagadējais. Gausbergs pieder pie Gausberga-Kergelēna zemūdens grēdas, pie kuras pieder arī Kergelēna arhipelāga un Hērda salas vulkāni. Vulkānu 1902. gada 29. martā atklāja vācu ekspedīcija Ēriha fon Drigalska vadībā un nosauca to, tāpat kā ekspedīcijas kuģi, matemātiķa un ģeogrāfa Kārļa Gausa vārdā. Antarctic geology explored by UQ researchers Lamproites from Gaussberg, Antarctica: Possible Transition Zone Melts of Archaean Subducted Sediments (ar karti) Petrology of lamproites