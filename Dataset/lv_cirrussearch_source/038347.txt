Šis raksts ir par pīļu ģinti. Par citām jēdziena Netta nozīmēm skatīt nozīmju atdalīšanas lapu. Lielgalvji, lielgalvju ģints (Netta) ir viena no pīļu dzimtas (Anatidae) ģintīm, kas pieder nirējpīļu apakšdzimtai (Aythyinae). Lielgalvju ģintī ir 3 mūsdienās dzīvojošas sugas. Zinātniskais nosaukums Netta atvasināts no grieķu valodas un latviski nozīmē "pīle". Šīs ģints sugas sastopamas Eiropā, Āzijā, Āfrikā un Dienvidamerikā. Daži sistemātiķi lielgalvju ģintī sistematizē arī izmirušo sārtgalvas pīli (Rhodonessa caryophyllacea), tomēr lielākā daļa sistemātiķu šo sugu sistematizē atsevišķā ģintī. Latvijā sastopama viena lielgalvju ģints suga — lielgalvis (Netta rufina). Tas Latvijā ir rets ieceļotājs un, domājams, arī ļoti rets ligzdotājs. Novērots gan jūras piekrastē, gan iekšzemē pie Lubānas ezera. Lielgalvji ir sabiedriski ūdensputni, kas galvenokārt sastopami saldūdens tilpēs. Atšķirībā no citām nirējpīlēm lielgalvji negribīgi nirst un biežāk barojas līdzīgi peldpīlēm. Lielgalvji ir spēcīgi lidotāji, to spārni ir plati, noapaļoti, spārnu vēdas ātras un biežas. Pacelšanās gaisā salīdzinoši smaga un, lai paceltos, jāpieliek liela fiziskā slodze. Uz sauszemes lielgalvi ir samērā lempīgi, jo to pakaļkājas anatomiski novietotas uz aizmuguri, toties šādas kājas ir lieliski "propelleri" peldot zem ūdens. Lielgalvju ģints (Netta) Lielgalvis (Netta rufina) Melngalvis (Netta erythrophthalma) Sārtknābja pīle (Netta peposaca) World Bird List: Screamers, ducks, geese & swans Jobling, James A (2010). The Helm Dictionary of Scientific Bird Names. London: Christopher Helm. p. 269. ISBN 978-1-4081-2501-4. Avian survivors: The History and Biogeography of Palearctic Birds IUCN: Netta rufina IUCN: Netta peposaca «A phylogenetic analysis of modern pochards (Anatidae: Aythini)». Arhivēts no oriģināla, laiks: 2017. gada 12. augustā. Skatīts: 2017. gada 27. aprīlī. «Ducks, Anatoidea». Arhivēts no oriģināla, laiks: 2017. gada 7. jūlijā. Skatīts: 2017. gada 27. aprīlī. Collar, N. J.; Andreev, A. V.; Chan, S.; Crosby, M. J.; Subramanya, S. & Tobias, J. A. (eds.) (2001): Pink-headed Duck. In:Threatened Birds of Asia: The BirdLife International Red Data Book, p. 489–501. BirdLife International. ISBN 0-946888-44-2 «Ornitofaunistika: Lielgalvis Netta rufina». Arhivēts no oriģināla, laiks: 2017. gada 21. jūnijā. Skatīts: 2017. gada 27. aprīlī. List of Freshwater Ducks Xeno-Canto: Genus Netta