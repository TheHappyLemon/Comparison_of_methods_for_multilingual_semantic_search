Ciparu cietoksnis (angļu: Digital Fortress) ir amerikāņu rakstnieka Dena Brauna romāns. Romānā autors atklāj ASV Nacionālās drošības aģentūras (NDA) noslēpumus. Nogalināts bijušais NDA darbinieks, kurš bija slavens ar savu ģenialitāti datoru tehnoloģiju jomā un, kurš izveidoja neatkodējamu šifru elektroniskās informācijas aizsardzībai. Kad Nacionālās drošības aģentūras nepārspējamā kodu atšifrēšanas mašīna netiek galā ar noslēpumaino kodu, aģentūras direktora vietnieks izsauc galveno kriptogrāfi, talantīgu un daiļu matemātiķi Sūzanu Flečeri. Sūzana atklāj ko tādu, kas viņu satriec līdz sirds dziļumiem. NDA ir saņemta par ķīlnieci… nevis izmantojot šaujamieročus, bet gan asprātīgi izstrādātu kodu. Ja tas tiks publiskots, Amerikas Savienoto Valstu izlūkošanas sistēma būs briesmās. Romānā figurē fiktīva teorēma — "Bergovska princips", kā doma ir, ka jebkuru šifru var uzlauzt ar rupja spēka pielietošanu, un tādā veidā, šifra atslēgas atrašana ir tikai laika jautājums. Bergovska princips... viennozīmīgi apgalvo, ja dators izmēģinās pietiekamu daudzumu atslēgu, tad ir matemātiskā garantija, ka tas piemeklēs pareizo. — Dens Brauns, "Ciparu cietoksnis" Šis princips formāli ir patiess, tomēr tam nav nekāda praktiska noderīguma kriptogrāfijai, jo šifra atšifrēšanai nepietiek vien ar pareizās atslēgas atrašanu, nepieciešams vēl saprast, ka tieši šī ir vajadzīgā atslēga. Grāmatas anotācija no izdevniecības "Kontinents" izdotās grāmatas "Ciparu cietoksnis" aizmugurējā vāka