Violetbrūnā mušmire (latīņu: Amanita porphyria) ir indīga sēne. Cepurīte jaunām sēnēm zvanveida, vēlāk izpletusies līdz 10 cm plata, sarkanbrūna ar violetu nokrāsu, pa lielākajai daļai ar putraimveidīgām pārslām, dažreiz kaila. Kātiņš samērā tievs, pelēcīgi violets, ar tumšāku gredzenu, pie pamata stipri paresnināts un ietverts trauslā makstī. Gredzens samērā plats, lēverains, brūngans vai dzeltenīgs. Lapiņas baltas vai iedzeltenas. Mīkstums balts, nedaudz pelēcīgs, ar nepatīkamu smaku. Atrodama diezgan bieži, galvenokārt skuju koku mežos augustā un septembrī. Vikikrātuvē par šo tēmu ir pieejami multivides faili. Skatīt: Violetbrūnā mušmire. Encyclopædia of Life raksts (angliski)