2022. gada Eiropas čempionāts futbolā sievietēm bija 13. Eiropas čempionāts sieviešu futbola nacionālajām izlasēm, ko rīkoja UEFA. Tas notika Anglijā no 6. līdz 31. jūlijam. Čempionāta finālturnīrā piedalījās 16 izlases. Sākotnēji bija paredzēts, ka čempionāts notiks no 2021. gada 7. jūlija līdz 1. augustam. Tomēr COVID-19 pandēmijas dēļ un sakarā ar 2020. gada vasaras olimpisko spēļu un 2020. gada Eiropas čempionāta futbolā pārcelšanu uz 2021. gada vasaru turnīrs tika pārcelts uz 2022. gadu. Anglija Eiropas sieviešu čempionāta finālturnīru iepriekšējo reizi rīkoja 2005. gadā, kad pēdējo reizi turnīrā piedalījās astoņas komandas. Anglijas izlase bija mājiniece, Nīderlande centās aizstāvēt 2017. gadā izcīnīto čempiontitulu, bet Ziemeļīrija pirmo reizi piedalījās Eiropas čempionāta sievietēm finālturnīrā. Finālturnīram bija kvalificējusies Krievijas izlase, bet pēc Krievijas iebrukuma Ukrainā tā tika izslēgta un tās vietā finālturnīra dalībnieču vidū tika iekļauta Portugāle, kas zaudēja Krievijai kvalifikācijas izslēgšanas spēlēs. Finālturnīrā tika izmantoti video tiesneša asistenti (VAR), kā arī vārtu līnijas tehnoloģija. Fināls notika Vemblija stadionā Londonā. Pirmo reizi par Eiropas čempionēm kļuva Anglijas izlases futbolistes, kas finālā papildlaikā ar 2:1 pieveica Vāciju. Par turnīra labāko spēlētāju tika atzīta Anglijas izlases uzbrucēja Beta Mīda. Finālturnīrs tiek aizvadīts 10 stadionos astoņās Anglijas pilsētās. Visi spēļu sākuma laiki norādīti pēc Latvijas laika (EEST), iekavās ir norādīts norises vietas laiks (UTC+1). Avots: UEFA Avots: UEFA Avots: UEFA Avots: UEFA «UEFA Women's EURO moved to July 2022». uefa.com (angļu). 2020. gada 23. aprīlis. Skatīts: 2022. gada 5. jūnijā. «UEFA decisions for upcoming competitions relating to the ongoing suspension of Russian national teams and clubs». FIFA.com (angļu). 2022. gada 2. maijā. Skatīts: 2022. gada 18. jūnijā. «Format change for 2020/21 UEFA Nations League». uefa.com (angļu). 2019. gada 24. septembris. Skatīts: 2022. gada 5. jūnijā. «Women's EURO cities and stadiums: Venue guide». uefa.com (angļu). 2022. gada 2. februāris. Skatīts: 2022. gada 5. jūnijā. «Women's EURO 2022 schedule: All the matches». uefa.com (angļu). 2022. gada 2. maijs. Skatīts: 2022. gada 5. jūnijā. Vikikrātuvē par šo tēmu ir pieejami multivides faili. Skatīt: 2022. gada Eiropas čempionāts futbolā sievietēm. Oficiālā tīmekļa vietne