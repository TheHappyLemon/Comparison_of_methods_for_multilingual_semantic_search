Karls Selters (igauņu: Karl Selter; dzimis 1898. gada 24. jūnijā Koeru, miris 1958. gada 31. janvārī Ženēvā) bija Igaunijas politiķis. Absolvējis Tartu universitātes Juridisko fakultāti 1925. gadā. Jau 1922. sāka strādāt par juriskonsultu Igaunijas Aizsardzības ministrijā. No 1933. līdz 1938. gadam bija Igaunijas Tirdzniecības ministrs. No 1938. gada maija līdz 1939. gada oktobrim bija Igaunijas Ārlietu ministrs un vadīja sarunas par Savstarpējās palīdzības pakta ar PSRS noslēgšanu. Pēc valdības atkāpšanās 1939. gada 4. oktobrī Selters atteicās arī no parlamenta deputāta mandāta un tika iecelts par Igaunijas vēstnieku Šveicē, Itālijā un Vatikānā, kā arī par Igaunijas patstāvīgo pārstāvi Tautu Savienībā. Pēc Igaunijas okupācijas palika Šveicē un pārstāvēja Igaunijas trimdas intereses, 1952. gadā kļūstot par Igaunijas vēstnieku Rietumvācijā, kas nebija atzinusi Baltijas valstu okupāciju. Vikikrātuvē par šo tēmu ir pieejami multivides faili. Skatīt: Karls Selters.