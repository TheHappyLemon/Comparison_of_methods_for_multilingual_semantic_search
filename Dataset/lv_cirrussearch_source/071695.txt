Abels Ferrara (angļu: Abel Ferrara; dzimis 1951. gada 19. jūlijā) ir amerikāņu kinorežisors, kurš pazīstams ar savām neo-noir filmām ar provokatīvu un pretrunīgu saturu. Ferrara ir viens no pazīstamākajiem neatkarīgā kino pārstāvjiem. Vairākas Ferraras filmas ir Ņujorkā notiekoši vardarbīgi krimināltrilleri: The Driller Killer (1979), Ms .45 (1981), "Ņujorkas karalis" (King of New York, 1990), "Sliktais leitnants" (1992) un "Bēres" (The Funeral, 1996). Veidojis arī zinātniskās fantastikas filmas Body Snatchers (1993) un New Rose Hotel (1998), reliģisko drāmu "Marija" (Mary, 2005), melno komēdiju Go Go Tales (2007), biogrāfisko filmu Pasolini (2014), kā arī vairākas dokumentālās filmas. Vikikrātuvē par šo tēmu ir pieejami multivides faili. Skatīt: Abels Ferrara. IMDb profils (angliski) AllMovie profils (angliski)