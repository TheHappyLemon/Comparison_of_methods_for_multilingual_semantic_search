Jergens Nīlanns Grobaks (norvēģu: Jørgen Nyland Gråbak; dzimis 1991. gada 26. aprīlī) ir norvēģu ziemeļu divcīņas sportists. Piedalījies trīs ziemas olimpiskajās spēlēs. 2014. gada ziemas olimpiskajās spēlēs Sočos Grobaks izcīnīja divas zelta medaļas — individuālajā lielā tramplīna un 10 km slēpojuma disciplīnā un komandu sacensībās. 2018 Phjončhanā ieguva sudrabu komandu sacensībās. 2022. gadā Pekinā vēlreiz kļuva par olimpisko čempionu gan individuāli uz lielā tramplīna, gan komandā. Individuāli uz parastā tramplīna ar 10 km slēpojumu ieguva sudraba godalgu. Pasaules čempionātā startē kopš 2013. gada, izcīnījis trīs zelta un trīs sudraba medaļas komandu sacensībās. Pasaules kausa sacensībās debitējis 2011. gadā, komandu sacensībās izcīnījis vairākas uzvaras. Augstāko vietu kopvērtējumā sasniedza 2019.—2020. gada sezonā, kad bija otrais. Vikikrātuvē par šo tēmu ir pieejami multivides faili. Skatīt: Jergens Grobaks. Olympedia profils (angliski) Munzüger Sport profils (vāciski) FIS profils (ziemeļu divcīņa) (angliski)