Šarāvati (kannadu: ಶರಾವತಿ, Śarāvati) ir upe Indijā, Karnātakas štatā. Sākas pie Ambutīrtas kalna Rietumgatos, plūst ziemeļu virzienā. Upes vidustecē 1964. gadā uzbūvēta 300 km² plašā Linganamaki ūdenskrātuve. Pēc ūdenskrātuves upe pagriežas uz rietumiem un uz tās atrodas 253 m augstais Jogas ūdenskritums, kas ir Indijas augstākais ūdenskritums. Lejpus ūdenskrituma 2002. gadā uzbūvēta Gersopas ūdenskrātuve. Šarāvati ietek Arābijas jūrā pie Honāvaras. Daļa upes ielejas atrodas Šarāvati Ielejas dabas rezervāta teritorijā. Sharavathi Valley Wildlife Sanctuary Vikikrātuvē par šo tēmu ir pieejami multivides faili. Skatīt: Šarāvati. Encyclopædia Britannica raksts (angliski)