Angela Doroteja Merkele (vācu: Angela Dorothea Merkel, izrunā: [aŋˈɡeːla doʁoˈteːa ˈmɛʁkl̩], dzimusi Kasnere (Kasner) 1954. gada 17. jūlijā) ir vācu politiķe, Vācijas kanclere (2005—2021), pirmā sieviete šajā amatā. No 1991. līdz 1994. gadam bija Vācijas sieviešu un jauniešu ministre, bet no 1994. līdz 1998. gadam Vācijas vides aizsardzības ministre. No 2000. gada viņa ir Vācijas Kristīgo demokrātu apvienības vadītāja. 2007. gadā bija Eiropadomes prezidente. Angela Merkele dzimusi 1954. gada 17. jūlijā mācītāja Horsta Kasnera ģimenē Hamburgā, Vācijas Federatīvajā Republikā (VFR). Angelas tēvs 1954. gadā tika nosūtīts kalpot draudzē Austrumvācijā, tāpēc Angela uzauga Templīnē, sociālistiskajā Vācijas Demokrātiskajā Republikā (VDR). No 1973. gada līdz 1978. gadam studēja Leipcigas Universitātē. Tur viņa ieguva doktora grādu fizikā. Pēc tam strādāja VDR Zinātņu akadēmijas Centrālajā fizikālās ķīmijas institūtā. 1989. gadā iesaistījās demokrātijas kustībā. Pēc Berlīnes mūra krišanas (Vācijas atkalapvienošanas) Angela Merkele iesaistījās politikā un kļuva par Vācijas Kristīgo demokrātu apvienības biedri. No 1991. līdz 1994. gadam bija Vācijas sieviešu un jauniešu ministre, bet no 1994. līdz 1998. gadam Vācijas vides aizsardzības ministre. No 2000. gada viņa ir Vācijas Kristīgo demokrātu apvienības vadītāja. Viņa kļuva par pirmo sievieti šajā amatā un par pirmo cilvēku šajā amatā, kas nav katolis. 2005. gadā kļuva par Vācijas kancleri. Arī šajā amatā viņa kļuva par pirmo sievieti. 2007. gadā bija Eiropadomes prezidente. 2018. gada oktobrī A. Merkele paziņoja, ka viņa atkāpsies no Vācijas Kristīgo demokrātu apvienības vadītājas amata un nekandidēs uz piekto termiņu Vācijas kanclera amatā 2021. gada federālajās vēlēšanās. 2021. gada decembrī Vācijas kanclera amatā viņu nomainīja Olafs Šolcs. «Angela Merkel to step down as German chancellor in 2021». BBC News (en-GB). 2018-10-29. Skatīts: 2021-10-28. «Olafs Šolcs apstiprināts Vācijas kanclera amatā». www.lsm.lv (latviešu). Skatīts: 2021-12-08. Vikikrātuvē par šo tēmu ir pieejami multivides faili. Skatīt: Angela Merkele. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Die Bundeskanzlerin