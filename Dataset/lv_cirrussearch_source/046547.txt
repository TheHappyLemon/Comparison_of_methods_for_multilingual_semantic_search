Tīkla monitorings (angļu: network monitoring) ir tādas sistēmas izmantošana, kas nepārtraukti monitorē (uzmana) datortīklu, vai nav radušās kādas tīkla kļūdas, kas radītu kādu tīkla procesu neizdošanos vai salēnināšanos. Tīkla pārtraukumu vai citu kļūdu gadījumā monitoringa sistēma informē tīkla administratoru, izmantojot dažādus rīkus - SMS, e-pasts vai citus paziņošanas mehānismus. Tīkla monitorings ir tīkla menedžmenta daļa. Kamēr uzbrukumu identificēšanas sistēmas monitorē, vai tīklam nav ārēji apdraudējumi, tīkla monitoringa sistēma tīklā novēro problēmas, kas radušās serveru, tīkla savienojumu vai citu iekārtu pārslodzes vai nefunkcionēšanas gadījumā. Piemēram, lai noteiktu tīmekļa servera statusu, monitoringa lietojumprogrammatūra var periodiski nosūtīt HTTP pieprasījumu, lai pārbaudītu tīmekļa lapas statusu. Savukārt e-pasta serveriem caur SMTP var tikt nosūtīta testa ziņa, kas tiek atgriezta caur IMAP vai POP3. Visbiežāk mērītie lielumi monitoringā ir atbildes laiks, pieejamība un darbošanās laiks (uptime), lai gan arī pastāvīgums un uzticamība ir kļūs arvien populārāki lielumi. Lielā WAN optimizācijas ierīču izplatība ir atstājusi nelabvēlīgu efektu uz lielāko daļu monitoringa rīku, it sevišķi vēloties izmērīt precīzu gala ierīču (end-to-end) kavēšanos, jo tie ierobežo pilna cikla (round-trip) kavēšanās redzamību. Statusa pieprasījumu kļūdas, piemēram, par nespēju izveidot savienojumu - piemēram, tīkla pārtraukuma kļūda, - vai arī nespēju atgriezt dokumentu vai ziņu, parasti ierosina monitoringa sistēmas reakcijas darbību. Šīs reakcijas darbības ir dažādas - brīdinājuma ziņojuma nosūtīšana (piemēram, SMS, e-pasts u.c.) sistēmas administratoram, automātisku drošības sistēmu, kas atvieno bojāto serveri līdz tas tiek salabots, aktivizācija u.c. Tīkla savienojuma darbības monitorings tiek saukts arī par tīkla trafika (network traffic) mērīšanu. Tīkla tomogrāfija ir svarīga nozare tīkla mērīšanā, kas nodarbojas ar dažādu linku veselības monitorēšanu tīklā, izmantojot gala ierīču (end-to-end) aģentus tīklā. Mājaslapu monitoringa serviss spēj sekot līdzi HTTP, HTTPS, SNMP, FTP, SMTP, POP3, IMAP, DNS, SSH, TELNET, SSL, TCP, ICMP, SIP, UDP u.c. tīkla protokoliem. Šādas tīkla protokolu pārbaudes dažādi monitoringa rīki spēj veikt sākot no dažām reizēm stundā, līdz pat vairākām reizēm minūtē. Bezmaksas / Atvērtā koda (open-source) Cacti Check MK Icinga Multi Router Traffic Grapher (MRTG) Nagios NeDi NMIS OpenNMS Shinken Vigilo NMS Wireshark Zabbix Maksas / Komerciālās Admon AppNeta Dynatrace HP OpenView Network Node Manager (OV NNM) LiveAction NetCrunch Opmantek Pandora FMS PathSolutions PRTG Riverbed SevOne SolarWinds ThousandEyes Viavi Observer Platform