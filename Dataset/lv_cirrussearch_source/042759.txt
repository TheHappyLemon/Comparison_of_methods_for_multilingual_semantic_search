Marinas līča ielu trase (angļu: Marina Bay Street Circuit), pazīstama arī kā Singapūras ielu trase (Singapore Grand Prix Street Circuit), ir pirmās formulas sacīkšu trase Singapūras ielās Marinas līča apkaimē, un ir norises vieta Singapūras Grand Prix izcīņai. Tajā F1 sacensības pirmo reizi notika 2008. gadā. Marinas līča ielu trase kļuva slavena ar to, ka tajā notika pirmā oficiālā nakts sacīkste pirmās formulas vēsturē. Marinas līča ielu trasi ir projektējis vācu inženieris Hermans Tilke. Trases izkārtojums vēlāk ir mazliet mainīts. Līdzīgi kā tas ir Monako un Valensijas ielu trases gadījumā, Singapūras ielu trase arī ir izbūvēta gar jūras krastu (gar Marinas līča piekrasti blakus Singapūras finanšu distriktam). Trase ir 5,065 kilometrus gara., un tajā ir 23 līkumi. F1 trašu saraksts "Marina Bay Street Circuit". Formula1.com. F1 administrācija. 2016. Aplūkots 17.09.2016. "Singapore Circuit layout & records". f1fansite.com. 2016. Aplūkots 17.09.2016. Vikikrātuvē par šo tēmu ir pieejami multivides faili. Skatīt: Marinas līča ielu trase. Oficiālā mājaslapa (angliski)