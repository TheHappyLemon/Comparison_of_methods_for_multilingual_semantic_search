Kaspijska (krievu: Каспийск) ir pilsēta Krievijā, Dagestānas Republikā. Izvietojusies Kaspijas jūras krastā 14 km uz dienvidiem no republikas galvaspilsētas Mahačkalas. Pilsētā ļoti dažāds iedzīvotāju nacionālais sastāvs; lielākie etnosi ir lezgīni (21,4%), dargi (20,7%), avāri (14,6%), laki (14,2%), kumiki (9,7%), krievi (9,0%) un tabasarani (5,4%). Apdzīvotā vieta dibināta 1932. gadā kā strādnieku ciemats Dvigateļstroja (Двигательстрой) pie jaunbūvējamas dīzeļdzinēju rūpnīcas Dagdizel. 1947. gadā piešķirts pilsētas statuss un tagadējais nosaukums. 1996. gada 16. novembrī čečenu teroristi uzspridzināja daudzdzīvokļu māju, nogalinot 68 cilvēkus; mērķis esot bijis mājā dzīvojošie robežsargi. 2014. gadā Kaspijska iekļauta monopilsētu sarakstā ar sarežģītu sociāli ekonomisko stāvokli. Russia detains three bombing suspects Vikikrātuvē par šo tēmu ir pieejami multivides faili. Skatīt: Kaspijska. Krievijas Lielās enciklopēdijas raksts (krieviski)