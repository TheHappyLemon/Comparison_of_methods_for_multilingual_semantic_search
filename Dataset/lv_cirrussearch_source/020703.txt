Pita (grieķu: πίτα (pita)) ir plakana, raudzēta kviešu maize, kas plaši izplatīta Vidusjūras piekrastē, Balkānos un Tuvajos Austrumos. Maizi cep tandira tipa krāsnīs kā plāceņus 15—20 cm diametrā. Ēd, to mērcējot pamatēdienā, vai maizē ietinot zaļumus un piedevas. Arābu paveida pitu, kurai cepot vidū veidojas gāzes burbulis, izmanto ātro uzkodu pagatavošanai, to pildot ar gaļu vai felāfeli un dārzeņiem. Pita tiek uzskatīta par vienu no senākajiem maizes veidiem, kas lietota jau Senajā Grieķijā un minēta Vecajā Derībā (ivritā: פת לחם‎). Vikikrātuvē par šo tēmu ir pieejami multivides faili. Skatīt: Pita.