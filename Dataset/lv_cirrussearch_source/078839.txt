Šis raksts ir par uzskatu par neveiksmīgu dienu. Par iepirkšanās apzīmējumu ASV skatīt rakstu Melnā piektdiena (iepirkšanās). Piektdiena, kas iekrīt jebkura mēneša 13. datumā, daudzās kultūrās tiek uzskatīta par neveiksmīgu dienu. Cilvēki patur atmiņā "mīklainās sakritības", kad kādi negatīvi notikumi atgadās piektdienā, 13. datumā. Daži šo pazīmi traktē kā cilvēka psiholoģijas likumu, daži — kā kaut ko mistisku. Medicīnā bailes no 13. datuma piektdienas, jeb, kā tautā sauc, "melnās piektdienas", tiek uzskatītas par vienu no fobijas paveidiem un tām ir savs nosaukums — paraskevidekatriafobija. Šis saliktenis cēlies no grieķu vārdiem Paraskeví (Παρασκευή) - piektdiena, dekatreís (δεκατρείς) - trīspadsmit un phobía (φοβία) - bailes. Tiek uzskatīts, ka piektdiena, 13. datums, Eiropā kļuvis bēdīgi slavens pēc Templiešu ordeņa mestra un daudzu ordeņa biedru masveida arestiem Francijā 1307. gada 13. oktobrī pēc karaļa Filipa IV pavēles (nav zinātniski pierādīts). Citā izrunā paraskavedekatriafobija vai paraskevodekatriafobija. snopes.com: Friday the 13th Arvīds Plaudis. Slepeno organizāciju vēsture. Jumava, 2007, 56. lpp. ISBN 978-9984-38-246-3