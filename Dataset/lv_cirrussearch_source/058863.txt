Kampotas piparkrūms (khmeru: ម្រេចកំពត, franču: poivre de Kampot) ir Kambodžas Kampotas un Kepas provincē audzēta melnā piparkrūma kultūršķirne. Līdz 20. gadsimta sākumam, kad Kambodža atradās Franču Indoķīnas sastāvā, kultūršķirnes nosaukums bija Indoķīnas piparkrūms (poivre Indochine). Pirmās rakstiskās liecības par piparu audzēšanu šajā apvidū ir no 13. gadsimta beigām, ķīniešu diplomāta Džou Daguaņa sarakstītā grāmatā par Khmeru impērijā pavadītajiem 11 mēnešiem. Kampotas piparkrūmam ir mazo lapu (កំចាយ, Kamchay) un lielo lapu (Lampong vai Belantoeung) paveids. No tā augļiem iegūst četrus piparu veidus — zaļos, melnos, baltos un sarkanos Kampotas piparus. 2010. gadā Kampotas pipariem piešķirta ģeogrāfiskās izcelsmes norāde Kambodžā, bet 2016. gadā — arī Eiropas Savienībā. 2020. gadā Kambodža eksportēja ap 80 tonnām Kampotas piparu. Michael Sullivan. «Cambodia's Prized Kampot Pepper, Nearly Wiped Out By Khmer Rouge, Makes A Comeback» (angļu). National Public Radio, 2020. gada 14. marts. Skatīts: 2020. gada 15. martā. George Edgar. «Reaping what you sow». The Phnom Penh Post, 2016. gada 1. novembris. Skatīts: 2016. gada 16. novembrī. «Product specification of the protected geographical indication: Kampot pepper» (angļu). Kambodžas Tirdzniecības ministrija. 2015. Skatīts: 2020. gada 15. martā. Cheang Sopheng. «Cambodia’s Kampot pepper wins coveted EU protection». Associated Press, 2016. gada 2. marts. Skatīts: 2016. gada 16. novembrī. Sok Chan. «Ministry shares 2020 agri-export numbers». Khmer Times, 2021. gada 5. janvāris. Skatīts: 2021. gada 7. janvārī. Kampotas piparu audzētāju asociācijas tīmekļa vietne (angliski)