Aleksandrs Vešņakovs (krievu: Вешняков, Александр Альбертович; dzimis 1952. gada 24. novembrī) ir Krievijas valstsvīrs un diplomāts, bijušais Krievijas Centrālās vēlēšanu komisijas priekšsēdētājs, no 2008. gada februāra līdz 2016. gada decembrim Krievijas vēstnieks Latvijā. Dzimis Arhangeļskas apgabalā. Pabeidzis Arhangeļskas jūrskolu, Ļeņingradas Makarova augstāko jūras inženieru skolu, Ļeņingradas augstāko partijas skolu, Krievijas Ārlietu ministrijas akadēmiju. No 1973. līdz 1987. gadam strādājis Ziemeļu jūras un upju kuģniecībā. Pabijis daudzās pasaules ostās. Pēc tam kļuva par Arhangeļskas partijas komitejas sekretāru. 1990. gadā pārcēlies uz Maskavu, jo bija kļuvis par Krievijas Augstākās padomes deputātu. No 1994. gada marta strādāja Krievijas Centrālajā vēlēšanu komisijā (CVK). 1995. gada 21. martā ievēlēts par Krievijas CVK sekretāru. 1999. un vēlāk arī 2003. gadā atkal ievēlēts CVK kā tās priekšsēdētājs. Kā CVK sekretārs un vēlāk priekšsēdētājs vadīja 1995., 1999., 2003. gada Krievijas parlamenta vēlēšanas un 1996., 2000. un 2004. gada Krievijas prezidenta vēlēšanas. 2007. gadā vairs neiekļuva Krievijas CVK sastāvā. 2007. gada 15. oktobrī viņš tika apstiprināts kā nākamais Krievijas vēstnieks Latvijā, bet 2008. gada 11. janvārī nozīmēts šim amatam. 12. februārī stājies Krievijas vēstnieka amatā. 2016. gada 15. decembrī no vēstnieka amata atstādināts. Apbalvots ar Latvijas Pareizticīgās Baznīcas III šķiras Svētā svētmocekļa Rīgas arhibīskapa Jāņa ordeni. / Jaunākajā numurā / Latvijas avīze[novecojusi saite] Lenta.ru: : Вешняков, Александр Указ Президента Российской Федерации от 15.12.2016 № 673 "О Вешнякове А.А." Vivanta Volkova. «Pareizticīgā baznīca apbalvo mērus un uzņēmējus. Kas saņēmis svētmocekļa ordeni, kas medaļu?». LA.LV (latviešu), 2020. gada 27. septembrī. Skatīts: 2020-07-26. Biogrāfija (krieviski) Vešņakovs vēlas vairot Krievijas iedzīvotāju pozitīvu uztveri par Latviju (easyget.lv)[novecojusi saite] Jaunais Krievijas vēstnieks slavē Kaļužniju, mācīsies valodu