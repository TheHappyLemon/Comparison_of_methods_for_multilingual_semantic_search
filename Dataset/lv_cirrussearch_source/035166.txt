1936. gada neoficiālā šaha olimpiāde no 1936. gada 17. augusta līdz 23. septembrim Minhenē. 1933. gadā, pēc Hitlera nākšanas pie varas, šaha dzīves vadību Vācijas Šaha savienības vietā pārņēma Lielvācijas Šaha savienība. Tās pieņemtie antisemītiskie likumi nonāca pretrunā ar Starptautiskās šaha federācijas (FIDE) statūtiem un tā no FIDE izstājās. Izstāšanās fakts kļuva par formālo iemeslu, lai 1935. gada FIDE kongress noraidītu Lielvācijas Šaha savienības lūgumu tās 1936. gadā, tūlīt pēc Berlīnes olimpiskām spēlēm, ieplānoto šaha turnīru atzīt par oficiālu šaha olimpiādi. Bet tā kā Lielvācijas Šaha savienība bija mīkstinājusi savu nostāju pret ebreju šahistiem, atļaujot tiem dalību šai turnīrā, FIDE atļāva lēmumu par dalību turnīrā izlemt pašām tās nacionālajām federācijām. Minhenē neieradās ASV (1931., 1933. un 1935. gada olimpiāžu uzvarētāja) un Anglija, kas savus spēlētājus sūtīja uz spēcīgo Notingemas starptautisko turnīru. Atšķirībā no FIDE šaha olimpiādēm, Minhenē katrā komandā bija 10 dalībnieki un spēle starp komandām notika pie 8 galdiņiem. Turnīrā piedalījās 21 komanda, rekordliels tam laikam komandu skaits. Piemēram, Vācijas komandās nedrīkstēja tikt iekļauti ebreju šahisti. Andris Frīde, Alnis Auziņš. Latvija pasaules šaha olimpiādēs. Rīga : Latvijas sporta muzejs, 1993. 62.—69. lpp. Frank Große: Die Geschichte der Schacholympiade. Teil 3: Vor dem Zweiten Weltkrieg (1931–1939) (vāciski) Unofficial Chess Olympiad: Munich 1936 (olimpbase.org) (angliski) Edward Winter: «The 1936 Munich Chess Olympiad» (angliski)