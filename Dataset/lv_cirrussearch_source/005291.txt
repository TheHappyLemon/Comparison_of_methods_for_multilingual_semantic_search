Prāta vētras metode (angļu: brainstorming) - problēmas risināšanas metode, kurā piedalās vairāki dalībnieki, kuri pēc iespējas vairāk izsaka savas idejas, no kurām vēlāk tiek izvēlētas tikai dažas kā iespējamie problēmas risinājumi. Ideju ģenerēšanas procesā ir būtiski nevis orientēties uz ideju novērtējumu, bet gan uz ideju ģenerēšanu. Ideju radīšanas posmā aizliegta jebkāda kritika, tostarp pozitīvi vērtējumi. Problēmas formulēšana - būtisks procesa posms, kurā maksimāli precīzi definē problēmu. Ideju ģenerēšana - piedāvāt pēc iespējas vairāk ideju, tostarp arī tādas, kas var likties absurdas un pavisam nereālas. Ideju apkopošana, analīze un atlase - šajā posmā tiek izvēlētas vislabākas idejas. Bieži vien tās ir tikai dažas. Prāta vētras dalībniekus var iedalīt vadītājā, kas uzrauga un vada procesu, un dzinējos, kas ģenerē idejas. Tādējādi iedalot dalībniekus, ir iespējams izvairīties no haosa, kāda viedokļa uzspiešanas un ideju novērtēšanas ģenerēšanas procesa laikā, ko regulē grupas vadītājs. Par prāta vētras metodes radītāju tiek uzskatīts reklāmas aģentūras BBD&O darbinieks Alekss Osborns (Alex Osborn) Prāta vētras metodes vēsture (angliski)