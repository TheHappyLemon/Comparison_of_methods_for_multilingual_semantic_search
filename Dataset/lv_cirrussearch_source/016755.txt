Bināra operācija matemātikā ir operācija, kurā ir iesaistīti divi kopas elementi, un kuras rezultāts arī ir kopas elements. Piemēram, skaitļu vai vektoru saskaitīšana, matricu reizināšana, kopu apvienošana, simetriju kombinēšana grupās, divu funkciju kompozīcija. Atšķirībā no bināras operācijas, unārā operācijā ir iesaistīts tikai viens elements (unārās operācijas piemērs ir negācija, t.i., aritmētiskās zīmes maiņa). Bez vispārpieņemtajiem operāciju simboliem, kuri pēc būtības ir bināri ( + , ⋅ , ∪ {\displaystyle {\overset {+,\cdot ,\cup }{}}} ), par universālo un abstrahējošu bināras operācijas simbolu izmanto ∘ {\displaystyle {\overset {\circ }{}}} , kuru dažreiz attēlo arī kā ∗ {\displaystyle {\overset {*}{}}} vai ∙ {\displaystyle {\overset {\bullet }{}}} . Piemēram, ja elementi a un b ir simetriju grupas elementi, tad šo divu simetriju kompozīciju apzīmē b ∘ a {\displaystyle {\overset {b\circ a}{}}} .