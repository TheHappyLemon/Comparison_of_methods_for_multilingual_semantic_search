Diēta (grieķu: δίαιτα) ir ēšanas režīms, kas jāievēro cilvēkam saskaņā ar viņa organisma īpatnībām (kuras var atšķirties veselam un slimam cilvēkam), kas, atkarībā no vēlamā rezultāta, veicina svara samazināšanos vai palielināšanos. Franču fiziķis un ķīmiķis Nikolā Klemāns 1824. gadā ieviesa siltuma daudzuma mērvienību — kaloriju. Mūsdienās tās vietā izmanto džoulu. Kalorijas ir cilvēka organisma degviela, kuras mēs varam uzņemt ar uzturu. 1 kalorija - enerģijas daudzums, kas nepieciešams, lai par 1 grādu pēc celsija palielinātu temperatūru 1 gramam ūdens. Kaloriju apzīmējums produktiem – Kcal/100gr. Cilvēkam dienā ir jāuzņem vidēji 2000-2800 kkal (daudzums var atšķirties atkarībā no vecuma un dzīvesveida). Grieķu valodā δίαιτα - dzīves veids, uztura režīms. Savukārt λόγος ir mācība. Dietoloģija ir medicīnas nozare, kas pēta cilvēka uzturu. Visā pasaulē dietologi iesaka ēdienkarti plānot saskaņā ar uztura piramīdu: vislielāko pārtikas daļu nepieciešams atvēlēt graudaugu produktiem, dārzeņiem un augļiem gaļu, zivis, piena produktus ir jālieto mērenā daudzumā taukvielas krietni jāierobežo, bet arī nedrīkst no tām atteikties