T-34 bija padomju vidējā tipa tanks, kas tika ražots no 1940. līdz 1958. gadam. Tas bija visvairāk saražotais tanks Otrajā pasaules karā. Turklāt, pateicoties savām biezajām un slīpajām bruņām, platajām kāpurķēdēm, ātrumam, kā arī 76,2 mm standarta lielgabalam, daudzu vēsturnieku un tanku ekspertu skatījumā tas bieži vien tiek dēvēts arī par vislabāko tanku Otrā pasaules kara laikā. 2012. gadā T-34 joprojām bija vairāku valstu bruņojumā, tai skaitā Bulgārijā, Ziemeļkorejā un vairākās Āfrikas valstīs. Pavisam, ieskaitot modifikācijas (galvenokārt T-34-85), tika saražots vairāk kā 80 000 T-34 tanku. Laika posmā no 1940. līdz 1946. gadam tika saražoti vairāk kā 56 000 T-34 tanki, kuru skaitliskais apjoms palīdzēja PSRS Sarkanajai armijai gūt galīgo uzvaru Otrajā pasaules karā pret nacistisko Vāciju. T-34 tankus turpināja ražot arī Aukstā kara laikā, kur kopumā tika saražoti vairāk kā 80 000 dažādi modeļi, daļa no tiem tika eksportēti arī uz citām valstīm. Panther — vācu vidējā tipa tanks. Tiger I — vācu smagā tipa tanks. Robert Forczyk. Panther vs T-34, Ukraine 1943. Oxford : Osprey Publishing, 2007. 21. lpp. ISBN 978-1-84603-149-6. Paul R. Huard. «The Soviet T-34: The Lethal Tank that Won World War II?». nationalinterest.org. The National Interest, 2015. gada 20. septembris. Skatīts: 2017. gada 18. jūlijs. Ivan Nechepurenko. «Russia Is Running Low on World War II Soviet Tanks. It Found Help in Laos.». nytimes.com. The New York Times, 2019. gada 10. janvāris. Skatīts: 2020. gada 10. novembris. Brad Lendon. «Why Russia is getting back 30 World War II tanks from Laos». edition.cnn.com. CNN, 2019. gada 14. janvāris. Skatīts: 2020. gada 10. novembris. Vikikrātuvē par šo tēmu ir pieejami multivides faili. Skatīt: T-34.