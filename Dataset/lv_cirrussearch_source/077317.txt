Entonijs Deniss Deividsons (angļu: Anthony Denis Davidson; dzimis 1979. gada 18. aprīlī, Hemelhempstedā, Apvienotajā Karalistē) ir angļu autosportists, pazīstams kā bijušais Formula 1 pilots. Savas pirmās divas sacīkstes britu pilots aizvadīja Minardi komandā, aizvietojot Aleksu Jongu, kuram vairākas sacīkstes bija problēmas ar iekļaušanos 107% no līdera laika, tādējādi nevarot piedalīties sacīkstēs. Abās viņš izstājās un atkal atgriezās pie British American Racing testēšanas. 2005. gadā, kad Takuma Sato saslima, viņš vienu sacīksti aizvietoja japāni, taču jau otrajā aplī izstājās sakarā ar viņa formulas dzinēja defektu. Pirmo sezonu kā pamatsastāva pilots Deividsons aizvadīja 2007. gadā, būdams Aguri komandas pilots. 2007. gada 30. decembrī komandas menedžeris Daniele Audeto, atbildot uz jautājumu par to, vai Deividsons brauks komandā arī 2008. gadā atbildēja: "Noteikti, 100 procenti." Deividsona karjera F1 pagaidām ir beigusies sakarā ar Aguri komandas bankrotu, tomēr kopš tā viņš kopš tā laika ir testējis Honda komandas formulas. 2009. gada sezonā Deividsons bija Brawn GP komandas rezerves pilots. Entonijs Deividsons ir BBC Radio 5 Live Formula 1 sacīkšu komentētājs. «Audeto: Deividsons ar 100% iespējamību brauks komandā (angliski)». ITV F1. Arhivēts no oriģināla, laiks: 2008. gada 3. janvārī. Skatīts: 2008. gada 2. janvārī. «Anthony Davidson joins Radio 5 Live's Formula One commentary team». BBC. 2009-02-13. Skatīts: 2009-02-13.