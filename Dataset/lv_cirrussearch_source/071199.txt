Su-24 (krievu: Су-24, rūpnīcas kods T-6; pēc NATO kodifikācijas: Fencer) ir Padomju Savienības Suhoja konstruktoru birojā līdz 1971. gadam izstrādāts virsskaņas bumbvedējs ar maināmu spārnu izvērsumu, galvenais konstruktors J. Felsners. Su-24, Su24М ražoja Novosibirskas aviorūpnīcā no 1971. līdz 1993. gadam, modifikāciju Su-24М2 no 2007. līdz 2009. gadam. 2023. gadā modifikācijas Su-24M un Su-24M2 bija Krievijas, Ukrainas, Alžīrijas, Irānas, Sīrijas un Sudānas gaisa spēku rīcībā. Pirmais prototipa lidojums notika 1970. gadā. Su-24 ekspluatācija sākās 1975. gadā, bet Su-24M — 1983. gadā. Līdz Krievijas karaspēka izvešanai 1993. gadā Tukuma lidlaukā bija stacionēts 240. Sevastopoles-Berlīnes Jūras triecienaviācijas pulks (240-й гвардейский морской штурмовой авиационный Севастопольско-Берлинский полк, 240-й МШАП ВВС) ar 29 virsskaņas bumbvedējiem Su-24. Pulku no Tukuma pārdislocēja uz Ostrovas kara aviācijas bāzi un 2009. gadā uz Ostafjevas lidlauku Maskavas apgabalā, kur 2012. gadā to izformēja. Su-24 projekcijas. R. A. Mason. Aircraft, Strategy and Operations of the Soviet Air Force. Jane's Publishing Company Limited, 1986. ISBN 0710603738. ser-sarajkin.narod2.ru «Aviatsiya VMF». Aviabaza KPOI. Vikikrātuvē par šo tēmu ir pieejami multivides faili. Skatīt: Su-24.