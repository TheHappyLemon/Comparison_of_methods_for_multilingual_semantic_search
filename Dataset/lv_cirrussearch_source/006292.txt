Eva Žaklīna Longorija (angļu: Eva Jacqueline Longoria; dzimusi 1975. gada 15. martā Korpuskristijā, Teksasas štatā, ASV) ir amerikāņu aktrise un modele. Vislabāk pazīstama ar lomu seriālā "Bīstamās mājsaimnieces". Par filmēšanos šajā seriālā E. Longorija ir saņēmusi vairākus apbalvojumus un vairākkārt ir tikusi nominēta dažādām balvām, tai skaitā viņa tika nominēta Zelta globusa balvai nominācijā "labākā aktrise komēdijseriālā" par lomu "Bīstamās mājsaimnieces". Viņa kļuva pazīstama pēc filmēšanās ziepju operā The Young and the Restless. Taču nacionālā līmenī viņa kļuva pazīstama 2000. gadu sākumā pēc dalības vairākās augsta līmeņa reklāmas kampaņās un parādīšanās vairākos vīriešu žurnālos. 2008. gada FHM aptaujā par seksīgāko sievieti viņa ieņēma 14. vietu. Tāpat viņa ir parādījusies uz vairāku starptautisku sieviešu žurnālu vākiem, piemēram, Vogue, Marie Claire un Harper's Bazaar. 2007. gada 7. jūlijā viņa apprecējās ar franču basketbolistu Toniju Pārkeru, taču 2011. gada janvārī pāris izšķīrās. E. Longorija ir viena no visvairāk pelnošākajām komēdijseriālu aktrisēm Holivudā. Clinton Hale. «High and Lows of TEVA». San Antonio Express News (San Antonio), 2007. gada 27. jūnijs. «Eva Longoria». Arhivēts no oriģināla, laiks: 2008. gada 28. aprīlī. Skatīts: 2008. gada 28. aprīlī. Teksts " 100 Sexiest 2008 " ignorēts; Teksts " FHM.com " ignorēts Parker, Longoria Attend Civil Ceremony[novecojusi saite], apnews.myway.com, accessed 7 July 2007 Parīzē apprecas Eva Longorija un Tonijs Pārkers «Tonijs Pārkers un Eva Longorija šķiras». Arhivēts no oriģināla, laiks: 2012. gada 20. janvārī. Skatīts: 2011. gada 9. augustā. «Longorija tiekas ar Krusas brāli». Arhivēts no oriģināla, laiks: 2012. gada 20. janvārī. Skatīts: 2011. gada 9. augustā. Kurš seriālu aktieris ir visbagātākais? IMDb profils (angliski) AllMovie profils (angliski)