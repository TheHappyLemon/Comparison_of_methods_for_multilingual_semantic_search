Šis raksts ir par franšīzi. Par portālu skatīt rakstu Zvaigžņu Vārti (artefakts). "Zvaigžņu Vārti" (angļu: Stargate) ir militārās zinātniskās fantastikas franšīze, ko radījuši Rolands Emeriks un Dīns Devlins. Pirmā, Metro-Goldwyn-Mayer un Carolco studiju veidotā filma ar nosaukumu "Zvaigžņu Vārti" iznāca 1994. gada 28. oktobrī un kļuva par hitu, gūstot gandrīz 200 miljonu USD lielus ienākumus visā pasaulē. Trīs gadus vēlāk kanādieši Breds Vraits un Džonatans Glāsners radīja televīzijas seriālu ar nosaukumu "Zvaigžņu Vārti SG-1" (Stargate SG-1) kā turpinājumu filmai. Bez kino un televīzijas "Zvaigžņu Vārtu" franšīze sevī iekļauj arī grāmatas, komiksu grāmatas un video spēles. Šiem papildinājumiem bija liela loma filmā un seriālā radītā visuma un mitoloģijas attīstībai. 2002. gadā iznāca animācijas seriāls ar nosaukumu "Zvaigžņu Vārti: Bezgalība" (Stargate: Infinity), tomēr panākumus tas neguva. 2004. gadā franšīzi papildināja "Zvaigžņu Vārti: Atlantīda" kā turpinājums panākumus guvušajam seriālam "Zvaigžņu Vārti SG-1". 2008. gadā, kā turpinājums seriālam "Zvaigžņu vārti SG-1", iznāca divas pilnmetrāžas filmas. Filmas bija izlemts izlaist DVD formātā, un kopumā tās ASV guva vairāk nekā 21 miljonu USD lielus ienākumus. 2009. gada 2. oktobrī franšīzi papildināja seriāls "Zvaigžņu Vārti: Visums". "Zvaigžņu Vārtu" stāsta centrā atrodas apļveida citplanētiešu ierīce Zvaigžņu Vārti. Ierīce rada tārpeju - tuneli, kas savieno vienus zvaigžņu vārtus ar citiem zvaigžņu vārtiem, atļaujot ceļot uz citām planētām. Tā dažu sekunžu laikā ceļotājs nonāk neskaitāmus gaismas gadus tālu no Zemes. Zvaigžņu Vārtu programma atrodas ASV vadības pārvaldījumā un tiek turēta slepenībā no sabiedrības. Ierīces slepenība ļauj veidot sižeta līnijas sarežģījumus, iekļaujot ierastajā Zemes realitātē uz citām planētām iegūtās tehnoloģijas. Lielākoties uz citām planētām dzīvo cilvēki, kuru sabiedrības atrodas pirmsindustriālajā attīstības pakāpē. Tā rezultātā stāsts galvenokārt risina Zemes cilvēku mijiedarbību ar Zemei līdzīgām sabiedrībām, kas ir neparasti zinātniskās fantastikas žanram. Stāsta pamatā ir no Ērika fon Dēnikena aizgūta teorija, kas vēsta par citplanētiešu iejaukšanos mūsu planētas tālajā pagātnē. Sižetā tiek pārrakstīti daudzi senie mīti, kas, atbilstoši teorijai, tiek skaidroti ar citplanētiešu iejaukšanos seno civilizāciju dzīvē. Izmantojot augsti attīstītas tehnoloģijas, tie dažādu tautu mitoloģijās ieņēmši dievu lomu, nereti paverdzinot cilvēkus. Kaut daži no citplanētiešiem valdīja labvēlīgu nolūku vadīti, cita citplanētiešu rase, kura seriālā "Zvaigžņu Vārti: SG-1" kļuva zināma kā "Goa'uldi" (saprātīgu parazītu rase, kas spēj pilnībā pārņemt kontroli pār saviem upuriem), izmantoja Zvaigžņu Vārtus, lai pārvietotu cilvēkus kā vergus no Senās Ēģiptes uz citām apdzīvojamām planētām, tādējādi atstājot ietekmi uz ēģiptiešu reliģiju un kultūru. Pēc veiksmīgas sacelšanās Senajā Ēģiptē Goa'uldiem nācās pamest Zemi, bet Zvaigžņu Vārti tika aprakti un aizmirsti līdz pat mūsdienām, līdz tos ieguva ASV pēc arheoloģiskajiem izrakumiem Gīzā. Atkal atklātie Zvaigžņu Vārti atver durvis gan jaunām zināšanām, gan draudiem, no jauna pievēršot Goa'uldu uzmanību Zemei. Tā kā vairāki izdevēji gadiem ir strādājuši neatkarīgi un šķirti no citiem, dažādi "Zvaigžņu Vārtu" izdevumi nav pilnībā savstarpēji saskaņoti, un kamēr par dažiem nav īstas skaidrības par saistību ar oriģināldarbu "Zvaigžņu Vārti" par turpinājumu tiek uzskatīti trīs live - action žanra seriāli. Kopumā starp vismaz astoņiem darbiem ir saskatāma saistība, daži no kuriem ir viens otra turpinājums. Zvaigžņu Vārti SG-1: Pretošanās (Stargate: Resistance) ir trešās personas online šaušanas spēle, kura tika izdota 2010. gada 10. februārī. Zvaigžņu Vārti SG-1: Alianse (Stargate SG-1: Alliance) bija datorspēle, kurai par pamatu tika ņemts seriāls "Zvaigžņu Vārti SG-1", kuru bija paredzēts izdot 2005. gada beigās, tomēr spēles izdošana bija atcelta. Stargate Worlds bija Zvaigžņu Vārtu visumā bāzēta masīva daudzspēlētāju online lomu spēle izstrādes stadijā. Spēle tika veidota sadarbībā ar Zvaigžņu Vārtu veidotājiem un izdevējiem, kā neatņemama daļa un turpinājums Zvaigžņu Vārtu stāstam. Zvaigžņu Vārtu kāršu spēle tika izdota 2007.gada maijā. Tā ir pieejama gan tiešsaistē, gan drukātā veidā. Tās veidotāji ir Sony Online Entertainment kompānija, kas uztur arī tiešsaistes versiju. Alderac Entertainment veidoja Zvaigžņu Vārtu lomu spēli (RPG), kas tika atzīta par daļu no franšīzes gan no izdevēju, gan MGM puses. Tomēr, kad Sony iegādājās kompāniju MGM, Alderac Entertainment zaudēja tiesības veidot Zvaigžņu Vārtu RPG tipa spēles un šobrīd jauna licence nav tikusi izsniegta. Tāpat Acclaim Entertainment izveidoja divas, pēc filmas sižeta veidotas, spēles: side-scrolling platformeru Super Nintendo Entertainment System (SNES) un Sega Genesis platformām, un Tetris-veida puzles spēli Sega Game Gear and Nintendo Game Boy platformām. Ir trīs simulator-veida atrakciju parka atrakcijas ar nosaukumu Stargate SG-3000, kas atrodas "Six Flags Kentucky Kingdom", "Six Flags Great America" un "Six Flags Marine World" parkos. Kompānija Gottlieb izveidoja Zvaigžņu Vārtu pinbola spēli. Zvaigžņu Vārtu franšīzes veidošanas/stāsta laikajosla 1994.gadā iznāca Dīna Devlina un režisora Rolanda Emerika militārās zinātniskās fantastikas mākslas filma ar nosaukumu "Zvaigžņu Vārti". Filma, skaidrojot "Zvaigžņu Vārtu" jēdzienu, lietojumu un vēsturi, lika pamatus visai tai sekojošajai Zvaigžņu Vārtu produkcijai. Filma sākas ar Zvaigžņu Vārtu atklāšanu Gīzā 1928. gadā. Zvaigžņu Vārtu darbības principus mūsdienās (t.i. 1994. gadā) palīdz atklāt zinātniskajā sabiedrībā neatzīts eģiptologs Denjels Džeksons (Daniel Jackson), kuru attēlo Džeimss Speiders. Doktors Džeksons iztulko hierogilfus no Zvaigžņu Vārtus klājušajiem akmeņiem, kas tagad atrodas Creek Mountain militārajā bāzē, Kolorādo. Tiek izveidota komanda pulkveža Džeka O'Nīla (Jack O.Neil), ko atveido Kurts Rasels, vadībā. Komanda tiek sūtīta caur Zvaigžņu Vārtiem, lai izvērtētu iespējamos militāros draudus otrā pusē. Komandā tiek iekļauts arī Denjels Džeksons, kura tulka spējām jānodrošina komandas atgriešanās mājās. Vārtu otrā pusē komanda atrod planētu, kuras iedzīvotājus nežēlīgi paverdzina citplanētietis, kurš uzdodas par ēģiptiešu dievu Ra. Citplanētiešu rase, kuru pārstāv Ra, nespēj pastāvēt savā dabiskajā veidolā, tādēļ tie kā parazīti iemiesojas cilvēka ķermenī un pārņem varu pār tā rīcību. Dieva lomu nodrošina ievērojami augstāka tehnoloģiskā attīstība un personīgā armija. Džeka O'Nīla komanda pārliecina vietējos iedzīvotājus sacelties pret viltus dievu. Sacelšanās gaitā Ra ir spiests atkāpties uz savu māteskuģi, kuru O'Nīlam pēdējā brīdī izdodas uzspridzināt, teleportējot uz klāja kodolgalviņu. Pēc uzvaras komanda atgriežas uz Zemes, piekodinot vietējos aprakt Zvaigžņu Vārtus, lai nodrošinātos pret citu viltus dievu apciemojumiem. Denjels Džeksons paliek uz citplanētiešu planētas, kur apprecas ar vietējo - jaunu sievieti vārdā Ša're (Sha're). 1997. gadā Džonatans Glassners un Breds Raits radīja seriālu "Zvaigžņu Vārti SG-1" (Stargate SG-1), turpinot filmā aizsākto stāstu. Seriālam tika radīti jauni tēli un piesaistīti jauni aktieri, tai skaitā arī galvenajām lomām - Denjlam Džeksonam un Džekam O'Nīlam (kura uzvārds tika mainīts no O'Neil uz O'Neill). Zvaigžņu Vārtu komandcentrs tika pārvietots no izdomātas militārās bāzes Creek Mountain uz Cheyenne Mountain militāro kompleksu. Citas atšķirības starp filmu un seriālu saistītas ar ceļošanas iespēju caur zvaigžņu vārtiem palielināšanos un goa'uldu un tiem pakļauto džafu rasēm. Seriāls debitēja 1997. gada 27. jūlijā kanālā Showtime, bet pēc piektās sezonas pārgāja uz Sci-Fi Channel. Seriālā jau pazīstamās lomas atveidoja Ričards Dīns Andersons kā pulkvedis O'Nīls, un Maikls Šenks kā doktors Džeksons. Starp galvenajiem tēliem darbojas arī tādi aktieri kā Amanda Tapinga (Amanda Tapping) kā Samanta Kārtere (Samantha Carter), Kristofers Džadžs (Christopher Judge) kā Tilks (Teal'c) un Dons S. Deiviss kā Džordžs Hammonds (George Hammond). Aktieru sastāvs palika gandrīz nemainīgs visu seriāla laiku, piedzīvojot tikai nelielas izmaiņas. Maikls Šenks pameta seriālu piektās sezonas beigās, un viņa vietā stājās Korins Nemeka (Corin Nemec) atveidojot Džonasa Kvinna tēlu (Jonas Quinn). Septītās sezonas sākumā Šenks atgriezās, un Nemekam nācās aiziet. Tās pašas sezonas beigās no seriāla aizgāja Dons S. Deiviss, un O'Nīls stājās Hammonda vietā. Devītajā sezonā seriālu pameta Andersons, bet parādījās arī divi jauni aktieri: Bjū Bridžess (Beau Bridges) un Bens Brouders (Ben Browder). Pēc debijas astotajā sezonā un pēc atgriešanās devītās sezonas astotajā sērijā augstās popularitātes dēļ seriālā pastāvīgu lomu ieguva Klaudija Bleka (Claudia Black). Kompānija MGM katras epizodes tapšanā ieguldīja 1400 000 USD, padarot to par savu visnozīmīgāko franšīzi. 2007. gadā "Zvaigžņu Vārti SG-1" beidza savu pēdējo sezonu, tomēr gadu vēlāk kā turpinājums iznāca divas filmas "Zvaigžņu Vārti: Patiesības Šķirsts" (Stargate: The Ark of Truth) un "Zvaigžņu Vārti: Kontinuums" (Stargate: Continuum). Seriāls "Zvaigžņu Vārti: Atlantīda" seko līdzi "Atlantīdas ekspedīcijas" gaitām, bruņoto spēku un civilo zinātnieku komandai, kas devās uz Pegaza galaktiku, lai atrastu Zudušo Atlantīdas Pilsētu, vietu, kur kādreiz dzīvojusi visvarenākā zināmā rase - Senie (Ancients), tāpat zināmi kā Lanteāņi (Lanteans) un Alterāņi (Alterrans'). Pilsētas atrašana bija galvenais uzdevums visas "Zvaigžņu Vārti SG-1" septītās sezonas garumā, bet Seno rase ir nozīmīga "Zvaigžņu Vārti SG-1" stāsta daļa. Ierodoties Atlantīdā, ekspedīcija atklāj, ka galaktikā dominē spēcīga un nežēlīga rase - Reitu (Wraith), kuru nespēja uzveikt pat Senie. Ekspedīcijai jācīnās ne vien par savu izdzīvošanu, esot mazākumā, bet arī jāsaglabā noslēpumā Zemes atrašanās vieta. Seriāls "Zvaigžņu Vārti: Atlantīda" tika veidots kā turpinājums seriālam "Zvaigžņu Vārti SG-1". Bija paredzēts veidot divas pilnmetrāžas filmas, lai sasaistītu abus seriālus kopā, tomēr seriāls "Zvaigžņu Vārti SG-1" tika apstiprināts septītajai sezonai un filmu bija izlemts atlikt līdz septītās sezonas beigām. Tomēr, kad seriāls tika kārtējo reizi pagarināts, filmas bija izlemts atcelt vispār un stāstu ieļaut seriālā septītās sezonas beigās ar nosaukumu "Zudusī Pilsēta" (Lost City). Tas ļāva pastāvēt abiem seriāliem vienlaikus, ar laiku saikne starp tiem tikai kļuva arvien ciešāka. Atlantīdas veidošanā piedalījas galvenokārt tie paši cilvēki un tajā pašā studijā, kur SG-1. "Zvaigžņu Vārti: Atlantīda" debitēja 2004. gada 16. jūlijā kanālā Sci-Fi Channel ar Džo Fleniganu (Joe Flanigan) un Toriju Higinsoni (Torri Higginson) galvenajās lomās. Tāpat seriālā piedalījās arī Reinbovs Frenkss (Rainbow Sun Francks), Deivids Hjulets (David Hewlett) un Reičela Lattrela (Rachel Luttrell). Hjuleta un Higinsones varoņi jau bija parādījušie serālā "Zvaigžņu Vārti SG-1" jau iepriekš, tomēr tad Higinsones lomu atveidoja aktrise Džesika Stīna (Jessica Steen). Seriāla otrajā sezonā pastāvīgu lomu ieguva Pols Makgillions (Paul McGillion) un Džeisons Mamoa (Jason Momoa). Ceturtajā sezonā pastāvīgu lomu seriālā ieguva Amanda Tapinga kā Samanta Kārtere (Samantha Carter) no SG-1 un Džūla Steita (Jewel Staite), tomēr jau piektajā sezonā Tapinga seriālu pameta, lai pievērstos savam jaunajam projektam "Patvērums" (Sanctuary). Viņas vietā nāca Roberts Pikardo (Robert Picardo), kurš, tāpat kā seriālā "Zvaigžņu Vārti SG-1", atveidoja Ričardu Vūlsiju (Richard Woolsey). 2008. gada vasarā kanāls SciFi paziņoja, ka seriāls netiks pagarināts sestajai sezonai. Seriāla pēdējā epizode tika translēta 2009. gada 9. janvārī. "Zvaigžņu Vārti: Visums" debitēja 2009. gada 2. oktobrī un ir trešais seriāls franšīzes saimē. Darbība seriālā norisinās uz kosmosa kuģa, kurš ir daļa no nepabeigta Seno ekperimenta, kurš tika uzsākts pirms miljoniem gadu. Seriāls atklāj, ka pirms konflikta ar Reitu, pat vēl pirms Atlantīda devās uz Pegaza galaktiku, Senie sūtīja vismaz divus kuģus: vienu, lai "sētu" Zvaigžņu Vārtus attālās galaktikās mūsu visumā, un otru, kas sekos pirmajam un pētīs attālās pasaules. Standarta, septiņu zīmju vārtu adrese ļauj ceļot galaktikas ietvaros. Astotais ševrons ļauj ceļot uz citām galaktikām. Devītais ševrons ļauj komandai sasniegt otro Seno kuģi - Destiny ("Liktenis"). Jaunais seriāls tika iesniegds Sci Fi Channel jau 2007. gada rudenī, tieši pirms rakstnieku streika, kas tad arī lika atcelt pirmizrādi līdz 2009. gadam. "Zvaigžņu Vārti: Visums" ir pirmais no trīs seriāliem, kura darbība nenorisinās uz Zemes vai attālas planētas, bet gan uz sena kosmosa kuģa, kurā ceļo no galaktikas uz galaktiku. Līdz ar seriāla "Zvaigžņu Vārti: Atlantīda" filmēšanas pārtraukšanu Sci Fi Channel paziņoja, ka jaunais seriāls startēs 2009. gada 2. oktobrī. Tāpat tika paziņots, ka seriāls centīsies piesaistīt jaunāku auditoriju, nepazaudējot jau esošo. Brad Wright. Brad Wright Interview. Interview with Darren Sumner. GateWorld. Chicago. Kopā ar |accessdate= jālieto |url= «GateWorld Omnipedia». GateWorld. Arhivēts no oriģināla, laiks: 2011-08-27. Skatīts: 2009-05-05. «Stargate (1994)». The Numbers. Skatīts: 2009-05-05. «Stargate - The Ark of Truth». The Numbers. Nash Information Services. Skatīts: 2008-05-05. «Stargate - Continuum». The Numbers. Nash Information Services. Skatīts: 2009-05-05. Hal Erickson. «Stargate SG-1 [TV Series]». Allmovie. Skatīts: 2009-05-05. Hal Erickson. «Stargate Atlantis [TV Series]». Allmovie. Skatīts: 2009-05-05. Cammila Albertson. «Stargate Universe [TV Series]». Allmovie. Skatīts: 2009-05-05. Hal Erickson. «Stargate SG-1 [Animated TV Series]». Allmovie. Skatīts: 2009-05-05. «Posts by the Adelrac Entertainment staff on their boards». Arhivēts no oriģināla, laiks: 2020. gada 6. martā. Skatīts: 2010. gada 22. martā. Will Joyner. «Through a Gate to the Far Side of the Universe: A TV Series». The New York Times, 1997. gada 26. jūlijs. Skatīts: 2007-10-15. «Stargate SG-1 — TV Shows». BBC. Skatīts: 2009-05-05. «Announcement from SciFi Channel». SciFi Wire. Arhivēts no oriģināla, laiks: 2008-06-15. Skatīts: 2009-05-05. «Interview — Vala joins SG-1 regulars». SciFi World. Skatīts: 2009-05-05. «Stargate 200: 10 years of Stargate success». MultiChannel. Arhivēts no oriģināla, laiks: 2006-11-02. Skatīts: 2009-05-05. Sharon Gosling. «Watergate». Stargate Atlantis: The Official Companion Season 1. London : Titan Books. 10–14. lpp. ISBN 1-84576-116-2. Ignorēts nezināms parametrs |origmonth= Darren Sumner. «Stargate Universe Has A Go!». Arhivēts no oriģināla, laiks: 2009-05-08. Skatīts: 2009-05-05. SyFy Channel "Zvaigžņu Vārtu" mājaslapa Arhivēts 2014. gada 10. aprīlī, Wayback Machine vietnē. MGM "Zvaigžņu Vārti" Filma Oficiālā "Zvaigžņu Vārtu" mājaslapa Stargate Talking Books Oficiālā lapa Stargate Worlds mājaslapa Stargate Wikia