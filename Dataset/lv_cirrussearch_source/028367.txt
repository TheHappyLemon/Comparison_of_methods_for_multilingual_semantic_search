"Sievietes smarža" (angļu: Scent of a Woman) ir 1992. gada ASV filma. Režisors Mārtins Brests, galvenās lomas atveidojuši Als Pačīno, Kriss O'Donels, Džeimss Rebhorns, Gabriela Envara, Filips Sīmors Hofmans. Filma ir 1974. gada itāļu režisora Dino Rizi filmas Profumo di donna jauns ekranizējums. Scenārija autors Bo Goldmens adaptējis Džovanni Arpino romānu Il buio e il miele, kā arī izmantojis filmas Profumo di donna scenārija motīvus. Filma tika nominēta četrām Amerikas Kinoakadēmijas balvām, no kurām ieguva vienu — Alam Pačīno kā labākajam aktierim galvenajā lomā. Filma tika nominēta arī četrām Zelta globusa balvām, no kurām ieguva trīs — "Labākā dramatiskā filma", "Labākais aktieris" (Als Pačīno) un "Labākais scenārijs" (Bo Goldmens). Filmā stāstīts par kāda studenta Čārlija Simsa (Kriss O'Donels) iepazīšanos ar bijušo armijas pulkvežleitnantu Frenku Sleidu (Als Pačīno), kas pensionējies medicīnisku iemeslu dēļ. Frenks ir akls, un viņa radinieki uz laiku nolīgst Čārliju viņu mājās aprūpēt, kamēr paši būs izbraukumā. Bet Frenkam ir citi plāni, viņš grib doties uz Ņujorku. Čārlijs spiests viņu pavadīt, viņu kopējais ceļojums izvēršas bagāts ar piedzīvojumiem un emocijām. «Scent of a Woman (1992)». The Wrap. Arhivēts no oriģināla, laiks: 2013. gada 28. jūnijā. Skatīts: 2015. gada 26. martā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)