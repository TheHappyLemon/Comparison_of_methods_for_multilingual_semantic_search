Suunto Oy ir Somijas uzņēmums, kas ražo un izplata sporta instrumentus. Galvenais birojs atrodas Helsinkos. Dibināts 1930. gadā. Uzņēmums pieder Somijas sporta aprīkojuma ražotājam Amer Sports un ietilpst tā Ziemas un ārtelpu nodaļā. Suunto piedāvā magnētiskos kompasus, sporta pulksteņus, tai skaitā ar GPS funkcijām, niršanas datorus un instrumentus, kā arī citus instrumentus sportam un aktīvai atpūtai. 1933. gadā somu izgudrotājs un sportists Tomass Vohlonens (Tuomas Vohlonen) iesniedza patentu par ar šķidrumu pildītu magnētisko kompasu. Šķidrums zināmā mērā bremzēja magnētisko adatu, un tā miera stāvoklī nostājās daudz ātrāk nekā tradicionālajos kompasos. 1936. gadā Tomass Vohlonens kopā ar sievu Elli un brāļadēlu Kauko dibināja uzņēmumu Suunto Oy kompasu ražošanai. Uzņēmumam ienākumus nesa arī licenču pārdošana daudzām valstīm. 1939. gadā Tomass Vohlonens mira. Suunto ar kompasiem apgādāja Somijas armiju Ziemas kara un Turpinājuma kara laikā. Pēc kara strauji samazīnājās armijas pasūtījumi, un uzņēmums sāka pievērsties starptautiskajam tirgum. 1952. gadā Vohlonena atraitne Elli pārdeva uzņēmumu profesoram un diviem ķīmijas inženieriem Pāvo Kajannem (Paavo Kajanne), Ārnem Mahnalam (Aarne Mahnala un Veli Jussi Hēlsē (Veli-Jussi Hölsö), kuriem piederēja arī slēpju smēru ražotājs Redox. 1953. gadā uzņēmums sākta jūras kompasu ražošana. 1957. gadā sāka ražot altimetrus un hipsometrus (koka augstuma noteicējus). 1965. gadā sākta niršanas kompasu izlaide. 1979. gadā Suunto tika pārdots Hämeen Peruna Oy un Niemistē (Niemistö) ģimenei, un tas sāka paplašināties, iegādājoties vairākus uzņēmumus. Suunto sāka izstrādāt precīzās mehānikas un elektroniskos instrumentus sportam. 1981. gadā nopirkts niršanas piederumu ražotājs Sea Quest. 1987. gadā izlaists niršanas dators SME. 1990. gadu sākuma ekonomikas lejupslīdes rezultātā Suunto tika pārdots investīciju uzņēmumam Sponsor Oy. Suunto tika sadalīts divās nodaļās: Suunto un Electronics. 1995. gadā Suunto akcijas sāktas kotēt Helsinku biržā. 1996. gadā Suunto iegādājās Šveices kompasu ražotāju Recta SA. 1999. gadā Suunto tika pārdots uzņēmumu grupai Amer-yhtymä Oy (tagad Amer Sports). 2000. gada martā tas pārtrauca kotēt akcijas Helsinku biržā. 2001. gadā Suunto galvenais birojs pārvācās no Espo uz Vantā, blakus Helsinku lidostai. Suunto kompass RECTA kompass Suunto X-Lander pulkstenis ar altimetru, kompasu un barometru Suunto inklinometrs SUUNTO kompass Arhivēts 2012. gada 26. aprīlī, Wayback Machine vietnē. COMPASSIPEDIA. The Online Compass Museum History of SUUNTO Watches «Ars Fennica -perhe rikastui kompasseilla». Arhivēts no oriģināla, laiks: 2013. gada 25. maijā. Skatīts: 2012. gada 10. oktobrī. «Suunto Turns 70 Years». Arhivēts no oriģināla, laiks: 2012. gada 16. decembrī. Skatīts: 2012. gada 10. oktobrī. Amer Sports vietne Movescount Suunto uzturēts sporta portāls