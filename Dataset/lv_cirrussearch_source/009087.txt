Lizīns (Lys, 2,6-diaminoheksānskābe, d-α,ε-diaminokapronskābe, C6H14N2O2) ir neaizstājamā aminoskābe. Adatu vai heksagonālu plāksnīšu veida kristāli no ūdens. Lizīns ir izteikti bāziska aminoskābe. Lizīns ir viena no olbaltumvielas veidojošām aminoskābēm. Dzīvniekiem lizīns noteikti jāuzņem ar barību, bet augi un mikroorganismi lizīnu spēj sintezēt no asparagīnskābes. Lizīnam noārdoties baktēriju iedarbībā, dekarboksilācijas procesā veidojas kadaverīns — viena no līķa indēm. Lizīnam ir svarīga loma kalcija uzsūkšanās procesos organismā. Sintētisko lizīnu lieto pārtikas produktu un lopbarības bagātināšanai.