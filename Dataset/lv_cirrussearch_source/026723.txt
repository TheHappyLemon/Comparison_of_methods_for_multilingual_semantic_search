Air Panama ir Panamas reģionālā lidsabiedrība. Mītnes vieta atrodas Albrukas Markosa A. Helaverta statptautiskajā lidostā Panamas provincē. Tā ir otra lielākā lidsabiedrība valstī pēc Copa Airlines. Dibināta 1980. gadā. 1980. gadā dibināta lidsabiedrība PARSA, kuras pakalpojumi tika sniegti ar zīmolu Turismo Aéreo. Tajā liakā Panamā valdīja militārā diktatūra, un finanšu stāvoklis valstī bija kritisks. PARSA līdzās Aeroperlas un Mapiex Aereo kļuva par lielāko reģionālo lidsabiedrību valstī. 1990. gados lidsabiedrība strauji paplašinājās uz citiem galamērķiem Panamā un Kostarikā. Sāka iegadāties jaunas lidmašīnas. 1999. gada janvārī lidsabiedrība pārcēlās uz jauno Albrukas Markosa A. Helaverta lidostu, kad vecā lidosta Paitiljā tika slēgta pēc 70 gadu ekspluatācijas. 2005. gadā lidsabiedrība ieguva tiesības uz nosaukumu Air Panama. āo nosaukumu agrāk lietoja valsts lidsabiedrība Air Panamá Internacional, kura tika likvidēta 1990. gadā. Jauno nosaukumu Turismo Aéreo sāka izmantot 2006. gadā. 2012. gadā konkurents Aeroperlas Regional pārtrauca darbību, tādējādi Air Panama kļuva par vienīgo reģionālo lidsabiedrību valstī. 2013. gadā saņemts pirmais Boeing 737-300 kā daļa no stratēģiska paplašināšanās plāna starptautiskajā tirgū. Air Panama piedzīvojusi četrus incidentus, no kuriem divi beidzās traģiski. 1997. gada 31. decembrī lidmašīna Britten-Norman Islander sliktos laikapstākļos nokrita džungļos 6,5 km no Riosidras lidostas. Visi 9 pasažieri un pilots gāja bojā. 2002. gada 29. decembrī lidmašīna Britten-Norman Islander tukšā lidojumā no Bokasdeltoro uz Panamu pazuda virs Karību jūras. Lidmašīna un pilots netika atrasti. 2006. gada 1. jūnijā lidmašīna British Aerospace Jetstream nolaižoties Bokasdeltoro lidpostā aizslīdēja aiz skrejceļa pēc liela lietus. Neviens cilvēks necieta, bet lidmašīna bija bojāta un nebija vairs izmantojama. 2007. gada 31. oktobrī lidmašīna Fokker F27 Friendship nokrita atpakaļ uz skrejceļa Albrukas Markosa A. Helaverta statptautiskajā lidostā, kad pacelšanās laikā dzinējiem nepietika vilces. Neviens cilvēks necieta, bet lidmašīna bija bojāta un ekonomisku apsvērumu dēļ tika norakstīta. Air Panama vietne