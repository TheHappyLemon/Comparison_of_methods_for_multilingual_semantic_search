Natālija Gordijenko (rumāņu: Natalia Gordienko, ukraiņu: Наталія Гордієнко, dzimusi 1987. gada 11. decembrī Kišiņevā) ir moldāvu dziedātāja, diskžokeja, dejotāja, modele un TV raidījumu vadītāja. Viņa kopā ar grupu Arsenium pārstāvēja Moldovu 2006. gada Eirovīzijas dziesmu konkursā Atēnās, Grieķijā ar dziesmu Loca. Konkursa finālā grupa ieguva 20. vietu. Natālija ir arī 2007. gada Jaunā Viļņa, kas notika Jūrmalā, Latvijā, uzvarētāja. Viņa piedalīsies, pārstāvot Moldovu, arī 2021. gada Eirovīzijas dziesmu konkursā Roterdamā, Nīderlandē ar dziesmu Sugar. Dzimusi 1987. gada 11. decembrī Kišiņevā ukraiņu izcelsmes ģimenē. Viņa bērnībā ir dziedājusi skolas korī, mācījusies spēlēt klavieres 7 gadus mūzikas skolā un dejojusi skolas dejas ansamblī 10 gadus. Natālija sāka piedalīties mūzikas konkursos un sacensībās no 15 gadu vecuma. Viņa ir mācījusies Moldovas Mūzikas, teātra un tēlotājmākslas akadēmijā. 2005. gadā Natālija kļuva par grupas Millenium dalībnieci. Tajā pašā gadā grupa piedalījās starptautiskā konkursā Golden Stag Brašovā, Rumānijā, kur tā ieguva 3. vietu. Grupa piedalījās arī Moldovas nacionālajā atlasē 2006. gada Eirovīzijas dziesmu konkursam, taču vēlāk atlases rezultāti tika anulēti. 2006. gada 15. martā Natālija kopā ar Arsenium, piedaloties Connect-R ar dziesmu Loco, startēja atkārtotajā Moldovas nacionālajā atlasē 2006. gada Eirovīzijas dziesmu konkursam. Viņi uzvarēja atlasē un piedalījās dziesmu konkursā Atēnās, Grieķijā. Tā kā Moldova bija jau kvalificējusies finālam automātiski, dziedātājiem bija jāuzstājas tikai konkursa finālā 2006. gada 20. maijā, kur viņi ieguva 20. vietu no 24 dalībvalstīm ar 22 punktiem. 2007. gadā, pārstāvot Moldovu, viņa piedalījās 6. starptautiskajā jauno izpildītāju konkursā "Jaunais Vilnis" Jūrmalā, Latvijā. Natālija konkursā, iegūstot 312 punktus, uzvarēja. 2008. gadā viņa saņēma Moldovas Republikas nopelniem bagātās mākslinieces titulu. 2009. gadā viņa iesaisījās projektā DJ Star, kurā viņa piedalījās ar skatuves vārdu DJ Tasha. Natālija tajā uzvarēja, lai gan viņai iepriekš nebija bijusi pieredze diskžokeja darbā. 2010. gadā viņa izlaida savu debijas albumu Time, bet gadu vēlāk viņa izlaida albumu Cununa de flori. 2015. gadā viņa izlaida savu pirmo singlu kopš dalības Eirovīzijā Summertime. Savas karjeras laikā viņa ir piedalījusies arī vairākos citos, gan Moldovas, gan starptautiskos, mūzikas konkursos. 2020. gada 29. februārī Natālija piedalījās Moldovas nacionālajā atlasē 2020. gada Eirovīzijas dziesmu konkursam Roterdamā, Nīderlandē ar dziesmu Prison. Nacionālajā atlasē viņa pārliecinoši uzvarēja, iegūstot lielu daudzumu gan skatītāju, gan žūrijas balsis, un būtu piedalījusies dziesmu konkursā, ja tas nebūtu ticis atcelts COVID-19 pandēmijas dēļ. 2021. gada 26. janvārī Moldovas Radio un televīzija paziņoja, ka dziedātāja pārstāvēs Moldovu 2021. gada Eirovīzijas dziesmu konkursā Roterdamā, Nīderlandē. 2021. gada 4. martā tika izlaista dziesma Sugar, ar kuru Natālija piedalīsies dziesmu konkursā. Neil Farren. «Moldova: Who Is Natalia Gordienko?». Eurovoix (angļu), 2020. gada 10. martā. Skatīts: 2021. gada 11. martā. «Natalia Gordienko». Eurovision.tv (angļu). EBU. Skatīts: 2021. gada 11. martā. Andy Mikheev. «Moldova at the Eurovision Song Contest 2006». ESCKaz (angļu). Skatīts: 2021. gada 11. martā. LETA. «Konkursā 'Jaunais vilnis 2007' triumfē Moldovas dziedātāja». DELFI, 2007. gada 30. jūlijā. Skatīts: 2021. gada 11. martā. «Privind conferirea titlului onorific “Artist Emerit”» (rumāņu). Monitorul Oficial. 2008. gada 25. jūlijā. Skatīts: 2021. gada 11. martā. «Natalia Gordienko». Eurovision.tv (angļu). EBU. Skatīts: 2021. gada 12. martā. «In the spotlight: Natalia Gordienko». Eurovision.tv (angļu). EBU. 2020. gada 15. aprīlī. Skatīts: 2021. gada 12. martā. Jonathan Vautrey. «Moldova: Natalia Gordienko wins Finala nationala 2020 with “Prison”». Wiwibloggs (angļu), 2020. gada 29. februārī. Skatīts: 2021. gada 12. martā. Brandon McCann. «Natalia Gordienko returns to Eurovision for Moldova». ESCDaily (angļu), 2020. gada 1. martā. Skatīts: 2021. gada 11. martā. Andra Ceriņa. «Covid-19 dēļ atcelts Eirovīzijas dziesmu konkurss». lsm.lv (LSM), 2020. gada 18. martā. Skatīts: 2021. gada 27. februārī. «Natalia Gordienko returns for Moldova». Eurovision.tv (angļu). EBU. 2021. gada 26. janvārī. Skatīts: 2021. gada 12. martā. Robyn Gallagher. «Moldova: TRM finally confirms it has internally selected Natalia Gordienko for Eurovision 2021». Wiwibloggs (angļu), 2021. gada 26. janvārī. Skatīts: 2021. gada 12. martā. Alistair Brown. «🇲🇩 Moldova: Natalia Gordienko Releases Eurovision Entry "Sugar"». Eurovoix (angļu), 2021. gada 4. martā. Skatīts: 2021. gada 11. martā. William Lee Adams. «Sugar rush! Moldova’s Natalia Gordienko reveals Eurovision 2021 song and music video». Wiwibloggs (angļu), 2021. gada 4. martā. Skatīts: 2021. gada 12. martā. Vikikrātuvē par šo tēmu ir pieejami multivides faili. Skatīt: Natālija Gordijenko. Natālijas Gordijenko profils Eurovision.tv lapā Facebook profils Instagram profils