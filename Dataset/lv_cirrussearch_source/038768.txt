Maksims Matlakovs (krievu: Максим Сергеевич Матлаков; dzimis 1991. gada 5. martā Ļeņingradā) ir Krievijas starptautiskais lielmeistars šahā (2010). Daudzkārtējais Krievijas junioru šaha čempionātu uzvarētājs dažādās vecuma grupās (U12, U14, U16, U18). Divas reizes izcīnījis bronzas medaļas Pasaules junioru šaha čempionātos: 2003. gadā - U12 vecuma grupā un 2005. gadā - U14 vecuma grupā. 2009. gadā uzvarējis Pasaules junioru šaha čempionātā U18 vecuma grupā. 2009. gadā uzvarējis Sankpēterburgas pilsētas šaha čempionātā, kā arī Aivara Ģipšļa memoriālā Rīgā un Migela Naidorfa memoriālā Varšavā. 2013. gadā Kazaņā Krievijas izlases sastāvā izcīnījis sudraba medaļu Universiādes šaha turnīrā, uzvarējis Mihaila Čigorina memoriālā Sanktpēterburgā un Trumsē piedalījies Pasaules kausa izcīņā šahā pēc izslēgšanas sistēmas, kur 1. kārtā uzvarējis Janu Smētu, bet 2. kārtā zaudējis Šehrijaram Memmedjarovam. 2014. gadā Maskavā kopā ar Oleksandru Moisejenko, Mateušu Bartelu un Mihailu Krasenkovu dalījis pirmo vietu turnīrā Moscow Open. 2017. gada jūnijā Minskā uzvarējis Eiropas individuālajā šaha čempionātā. 2019. gada augustā Iževskā izcīnījis 3. vietu Krievijas vīriešu šaha čempionāta superfinālā. 2020. gada decembrī Maskavā dalījis 9.-10. vietu Krievijas vīriešu šaha čempionāta superfinālā. 2021. gada oktobrī Ufā izcīnījis 2. vietu Krievijas šaha čempionāta superfinālā. 2021. gada novembrī Rīgā ierindojies 77. vietā 2021. gada "FIDE Chess.com Grand Swiss" turnīrā. 2022. gada septembrī Čeboksaros dalījis 7.-11. vietu Krievijas šaha čempionāta superfinālā. 2023. gada oktobrī Sanktpēterburgā izcīnījis 2. vietu Krievijas vīriešu šaha čempionāta superfinālā. 2023. gada novembrī Daglasā ierindojies 49. vietā "FIDE Grand Swiss" turnīrā. Pārstāvējis Krievijas komandu lielākajos komandu šaha turnīros: Pasaules komandu šaha čempionātā piedalījies 2017. gadā un gan komandu, gan individuālajā vērtējumā izcīnījis sudraba medaļas; Eiropas komandu šaha čempionātā piedalījies 2 reizes (2017-2019). Komandu vērtējumā izcīnījis zelta (2019) un sudraba (2017) medaļas. Par panākumiem turnīros FIDE 2007. gadā Matlakovam piešķīrusi starptautiskā meistara (IM), bet 2010. gadā - starptautiskā lielmeistara (GM) nosaukumu. «2013 World Cup». Arhivēts no oriģināla, laiks: 2016. gada 21. oktobrī. Skatīts: 2017. gada 12. jūnijā. «Moscow-Open 2014 A». Arhivēts no oriģināla, laiks: 2018. gada 11. aprīlī. Skatīts: 2017. gada 12. jūnijā. «European Individual Chess Championship 2017». Arhivēts no oriģināla, laiks: 2017. gada 12. jūnijā. Skatīts: 2017. gada 12. jūnijā. «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. Суперфинал чемпионата России. Москва Суперфинал чемпионата России. Уфа 2021 FIDE Chess.com Grand Swiss Суперфинал чемпионата России. Чебоксары. 2022 Суперфинал 76-го Чемпионата России по шахматам среди мужчин 2023 FIDE Grand Swiss OlimpBase :: World Men's Team Chess Championship :: Maxim Matlakov 2nd quarter Presidential Board 2010, 21-24 April 2010, Sofia, BUL Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)