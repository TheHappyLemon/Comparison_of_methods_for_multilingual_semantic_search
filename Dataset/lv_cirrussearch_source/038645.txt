Tulona (franču: Toulon) ir pilsēta Francijas dienvidos, osta Vidusjūras krastā. Viena no trijām lielākajām Francijas kara flotes bāzēm kontinentālajā Francijā (pārējās divas ir Bresta un Šerbūra). Pilsēta kļuva par kara flotes bāzi 15. gadsimta beigās, Francijas karaļa Šarla VIII laikā. No 1543. līdz 1544. gadam Tulona bija osmaņu admirāļa Heiretdina Barbarosas galvenā bāze. 1793. gadā, Franču revolūcijas laikā, Tulonas aplenkuma laikā pirmo atzinību guva jaunais artilērijas kapteinis Napoleons Bonaparts. Lai sodītu Tulonu par tās sacelšanos, pilsēta zaudēja departamenta galvaspilsētas statusu un uz īsu brīdi tika pārdēvēta par Port-la-Montagne. 1942. gada 27. novembrī Višī Francijas varas iestādes Tulonas ostas akvatorijā iznīcināja Francijas kara floti, lai tā nenonāktu Vācijas karaspēka rokās. Pilsēta ievērojami cietusi Otrā pasaules kara laikā. Tulonā dzimuši: Žilbērs Beko (Gilbert Bécaud, 1927—2001) — dziedātājs; Žans Ekārs (Jean Aicard, 1848—1921) — dzejnieks; Kapučīne (Capucine, 1931—1990) — aktrise; Lusiu Košta (Lúcio Costa, 1902—1998) — brazīliešu arhitekts; Žaks Legofs (Jacques Le Goff, 1924) — vēsturnieks. "Répertoire national des élus: les maires" (in French). data.gouv.fr, Plateforme ouverte des données publiques françaises. 13 September 2022. Q124036546. https://sul-philologic.stanford.edu/philologic/archparl/navigate/83/4/ Maurice Arreckx, Vivre sa ville, Paris, La Table ronde, 1982 ; Toulon, ma passion, 1985 Jean-Pierre Thiollet, Le Chevallier à découvert, Paris, Laurens, 1998 Vikikrātuvē par šo tēmu ir pieejami multivides faili. Skatīt: Tulona. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas raksts (angliski)