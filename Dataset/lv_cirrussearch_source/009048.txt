Kosts Martakis (grieķu: Κώστας Μαρτάκης; dzimis 1984. gada 25. maijā, Atēnās) ir grieķu dziedātājs un modelis. Kosts Martakis piedzima 1984. gada 25. maijā Grieķijas galvaspilsētā Atēnās, uz kurieni no Krētas bija pārcēlušies viņa vecāki. Kostam ir vecāka māsa un jaunāks brālis. Bērnībā viņš aktīvi nodarbojās ar basketbolu un pat piedalījās jauniešu basketbola izlasē. Veiksmīgi debitēja modeļu biznesā, vienlaicīgi iegūstot datortehnoloģiju jomas izglītību Amerikas Koledžā Atēnās. Divus mēnešus apmeklēja "Fame studio" vokāla stundas, pēc kā izturēja atlasi konkursā "Dream Show". Šajā konkursā Kostas kļuva par vienu no finālistiem, bet vēlāk parakstīja līgumu ar ierakstu kompāniju Sony BMG Greece. 2006. gada novembrī tika izdots debijas singls "Πάντα Μαζί", kas gūst lielu atsaucību Grieķijā un Kiprā. 2007. gada jūnijā tika izdots viņa pirmais albums "Ανατροπή", kas ieguva "MAD Video Music Awards" balvu nominācijā "Labākais Jaunais Albums". Šī gada vasarā Kosts piedalās starptautiskajā konkursā Jaunais Vilnis. Konkursā viņš ieguva 7. un 8. vietu, ko dalīja ar dalībnieku no Vācijas, iegūstot 299 punktus. 2007. gada decembrī Kosts paziņoja par saviem nolūkiem piedalīties konkursā "Eirovīzija 2008" Grieķijas atlases konkursā, kur ieņēma otro vietu. 2008. gadā konkursā Jaunais Vilnis, Kosts piedalās ka viesmākslinieks ar dziesmu krievu valodā. 2009. gadā, pēc gada dienesta armijā, Kosts izdod savu otro singlu un otro albumu "Πιο κοντά".