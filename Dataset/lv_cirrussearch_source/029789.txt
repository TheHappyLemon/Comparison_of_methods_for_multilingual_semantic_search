Ubangi (franču: Oubangui) ir upe centrālajā Āfrikā, Kongo labā krasta pieteka. Sākas uz Centrālāfrikas Republikas un Kongo Demokrātiskās Republikas robežas, satekot Velei un Mbomu. Tek 370 km rietumu virzienā; pirms Bangi pagriežas uz dienvidiem un veido jau Kongo Republikas un Kongo Demokrātiskās Republikas robežu. Ietek Kongo pie Mbandakas. Kopējais garums ir 1120 km, kopā ar garāko satekupi Veli — 2272 km. Lielākās pietekas ir Koto un Lobaje (labās). Upes baseinu lielākoties aizņem ekvatoriālie lietus meži. Lielākā pilsēta krastos ir Centrālāfrikas Republikas galvaspilsēta Bangi. Vikikrātuvē par šo tēmu ir pieejami multivides faili. Skatīt: Ubangi. Encyclopædia Britannica raksts (angliski) Krievijas Lielās enciklopēdijas raksts (krieviski)