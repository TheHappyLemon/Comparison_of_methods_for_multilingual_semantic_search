Pandēmija (no grieķu: πᾶν (pan) — 'visi' un δῆμος (demos) — 'tauta') ir epidēmija plašā reģionā vai pat visā pasaulē. Pasaules veselības organizācija noteikusi, ka, lai slimību varētu uzskatīt par pandēmiju, tai jābūt smagai infekcijas slimībai, kas viegli izplatās un pirms tam nav bijusi inficētajai populācijai pazīstama. Tomēr daļa avotu atzīst par pandēmiju arī globāli izplatītās infekcijas slimības, kuras ir sen pazīstamas. Par 2020. gados aktuālām pandēmijām uzskata tuberkulozes, HIV/AIDS un COVID-19. 541. gadā "Justiniāna mēris", kas visdrīzāk bija buboņu mēris, vienā gadā nonāvēja 25—50 miljonus cilvēku. Melnais mēris no 1347. līdz 1351. gadam pasaulē nogalināja vairāk nekā 75 miljonus cilvēku. 1918.-1919. gada spāņu gripas pandēmija nonāvēja 20—40 miljonus cilvēku, tostarp 675 000 amerikāņu 20. gadsimtā vien baku pandēmija prasīja ap 300 miljonu dzīvību. 1959. gadā PVO uzsāka milzīgu vakcinācijas kampaņu, lai visā pasaulē izskaustu bakas. 1980. gadā tās tika pasludinātas par iznīdētām — vienīgā cilvēku infekcijas slimība, kas līdz šim ir izskausta. Joprojām notiekošā tuberkulozes pandēmija katru gadu nogalina vairāk nekā 1,5 miljonus cilvēku. Neskatoties uz efektīvas ārstēšanas pieejamību, pandēmija turpinās. Joprojām notiekošā HIV pandēmija kopš 1982. gada nogalinājusi vairāk nekā 39 miljonus cilvēku. Joprojām notiekošā malārijas pandēmija katru gadu nogalina vairāk nekā 400 tūkstošus cilvēku. 2003. gada SARS pandēmija prasīja ap 800 dzīvību. 2009. gada H1N1 gripas vīruss tikai ASV vien prasīja ap 12 000 dzīvību. Tiek pieņemts, ka 2020. gada COVID-19 pandēmija pirmajos pusotros gados prasījusi 4,5 miljonus dzīvību. Pasaules veselības organizācija kopš 2009. gada iedalīja gripas pandēmiju fāzēs, sestā no tām nozīmēja pandēmijas līmeņa sasniegšanu: Periods, kad dzīvnieku pārnēsāta slimība nav skārusi cilvēkus; Apstiprināts, ka no dzīvnieka slimība pārnesta uz cilvēku; Ir saslimuši vairāki cilvēki, bet nav gadījumu, ka slimība pārnesta no cilvēka uz cilvēku, vai ir maz ticams, ka notiks slimības tālāka izplatība; Brīdis, kad slimības pārnešana no cilvēka uz cilvēku vai pārnešana no dzīvnieka uz cilvēku ir izraisījusi slimības izplatību vietējā sabiedrībā; Brīdis, kad slimības pārnešana no cilvēka uz cilvēku ir izraisījusi slimības izplatību vismaz 2 valstīs; Par pandēmijas sākšanos tiek uzskatīts brīdis, kad slimības pārnešana no cilvēka uz cilvēku ir izraisījusi slimības izplatību vismaz 3 valstīs. Kopš 2020. gada PVO ir atteikusies no šī dalījuma. Mēris Lielais mēris Latvijā «Association for Professionals in Infection Control and Epidemiology. Outbreaks, epidemics and pandemics—what you need to know». Arhivēts no oriģināla, laiks: 2020. gada 18. novembrī. Skatīts: 2021. gada 28. augustā. «Coronavirus confirmed as pandemic». BBC News (angļu). 2020-03-11. Skatīts: 2020-03-11. «Coronavirus live updates: WHO says Covid-19 is pandemic. Covid-19 is expected to kill 100 million people». The Guardian (angļu). 2020-03-11. Skatīts: 2020-03-11. Trisha Torrey. «Difference Between an Epidemic and a Pandemic», 2020-05-05. Skatīts: 2021-08-28. Ancient History Encyclopedia. Justinian's plague (541-542 CE). New World Encyclopedia. Black death. Henderson DA (December 2011). "The eradication of smallpox — an overview of the past, present, and future". Vaccine. 29 Suppl 4: D7—9. doi:10.1016/j.vaccine.2011.06.080. PMID 22188929. WWH. How Smallpox Is Treated TB Alliance. The pandemic. «WWH. A Brief History of HIV». Arhivēts no oriģināla, laiks: 2021. gada 28. augustā. Skatīts: 2021. gada 28. augustā. WWH. What Is Malaria? Centers for Disease Control and Prevention. 2009 H1N1 Pandemic (H1N1pdm09 virus). Vikikrātuvē par šo tēmu ir pieejami multivides faili. Skatīt: Pandēmija. Pasaules veselības organizācijas tīmekļa vietne (angliski)