Aleksis Ciprs (grieķu: Αλέξης Τσίπρας; dzimis 1974. gada 28. jūlijā) ir grieķu politiķis, bijušais Grieķijas premjerministrs. Pārstāv "Radikāli kreiso koalīciju" (SYRIZA), kopš 2009. gada ir tās līderis. 2006. gadā ievēlēts Atēnu municipalitātē. 2008. gada februārī Cipru ievēlēja par Labo un ekoloģisko kustību (Συνασπισμός της Αριστεράς των Κινημάτων και της Οικολογίας) līderi. 33 gadu vecumā viņš kļuva par jaunāko kādas Grieķijas partijas līderi (1931. gadā Nikos Zahariadis par Grieķijas komunistiskās partijas līderi bija kļuvis 28 gadu vecumā). 2009. gadā ievēlēts Grieķijas parlamentā, šajā gadā kļuva arī par "Radikāli kreisās koalīcijas" (SYRIZA) līderi. 2012. gada vēlēšanās bija SYRIZA līderis, partija ieguva 22% balsu, pats Ciprs kļuva par opozīcijas līderi. 2015. gada janvāra vēlēšanās viņa vadītā SYRIZA uzvarēja, tika iegūti 26,3% balsu. Līdz vairākumam parlamentā partijai pietrūka 2 vietu (tā ieguva 149 no 300 vietām). Ciprs jau nākamajā dienā pēc vēlēšanām stājās Grieķijas premjerministra amatā. 2015. gada 20. augustā Aleksis Ciprs paziņoja par atkāpšanos no premjerministra amata. Pēc ārkārtas vēlēšanām 2015. gada septembrī atgriezās premjerministra amatā. Pēc Syriza neveiksmes 2019. gada Eiropas Parlamenta vēlēšanās tika izsludinātas pirmstermiņa parlamenta vēlēšanas, kurās Syriza ieguva tikai 86 vietas parlamentā. Ciprs atzina zaudējumu un viņa vietā premjerministra amatā stājās Kirjaks Micotakis. «Ciprs oficiāli paziņo par demisiju un ārkārtas vēlēšanām septembrī». lsm.lv. Skatīts: 2015. gada 20. augustā. «Amatā stājies Grieķijas jaunais premjers Micotakis date=2019. gada 8. jūlijā». lsm.lv. Skatīts: 2022. gada 11. aprīlī. Vikikrātuvē par šo tēmu ir pieejami multivides faili. Skatīt: Aleksis Ciprs. Encyclopædia Britannica ieraksts (angliski)