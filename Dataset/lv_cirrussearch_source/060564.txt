Valērijs Gerasimovs (krievu: Вале́рий Васи́льевич Гера́симов; dzimis 1955. gada 8. septembrī) ir Krievijas Federācijas armijas ģenerālis, kopš 2012. gada Krievijas Federācijas Bruņoto spēku ģenerālštāba priekšnieks un Aizsardzības ministra pirmais vietnieks. Krievijas bruņoto spēku stratēģijas (t.s. "Gerasimova doktrīnas") galvenais autors. Viens no Krievijas 2022. gada iebrukuma Ukrainā vadītājiem. 2023. gada 11. janvārī kļuva zināms, ka Valērijs Gerasimovs iecelts par Ukrainas iebrukušo Krievijas spēku apvienotā grupējuma komandieri. Iepriekšējais komandieris Sergejs Surovikins kļuva par vienu no trim Gerasimova vietniekiem. Dzimis 1955. gadā Tatārijas APSR galvaspilsētā Kazaņā strādnieku ģimenē. Mācījās Kazaņas Suvorova kara skolā (1971—1973), Kazaņas augstākajā tanku vadības skolā (1973—1977) un Maskavas Bruņutanku karaspēka militārajā akadēmijā (1984—1987). Pēc akadēmijas absolvēšanas bija Baltijas kara apgabala tanku pulka un pēc tam motorizēto strēlnieku divīzijas štāba priekšnieks. Pēc PSRS sabrukuma viņš bija Baltijas kara apgabala 144. gvardes motorstrēlnieku divīzijas un pēc Krievijas armijas izvešanas no Baltijas Ziemeļrietumu spēku grupas komandieris (1993—1995). Pēc tam turpināja studijas Krievijas Bruņoto spēku Ģenerālštāba Militārajā akadēmijā (1995—1997). Pēc Ģenerālštāba akadēmijas beigšanas Gerasimovs bija armijas komandiera pirmais vietnieks Maskavas militārajā apgabalā un 58. armijas komandieris Ziemeļkaukāza militārajā apgabalā Otrā Čečenijas kara laikā. 2006. gadā viņu iecēla par Ļeņingradas militārā apgabala komandieri, 2009. gadā par Maskavas militārā apgabala komandieri un Ģenerālštāba priekšnieka vietnieku, bet 2012. gada aprīlī par Centrālā militārā apgabala komandieri un 2014. gadā par armijas ģenerāli. 2014. un 2015. gadā koordinēja Krievijas atbalstītās militārās operācijas Donbasa kara un Sīrijas pilsoņu kara laikā. Krievijas—Ukrainas—NATO krīzes laikā 2021. gada 9. decembrī Gerasimovs brīdināja Ukrainas valdību nemēģināt lietot militāro spēku Donbasā un uzsvēra, ka "informācija par Krievijas it kā gaidāmo iebrukumu Ukrainā ir meli". Gerasimovs izstrādāja jauno Krievijas bruņoto spēku stratēģisko doktrīnu, apvienojot militāro, tehnoloģisko, informācijas, diplomātisko, ekonomisko, kultūras un citu taktiku, lai sasniegtu stratēģiskus mērķus. Doktrīna paredz nemilitāro un militāro darbību attiecību kā 4:1 un informatīvā kara vadīšanu. Koalīciju un alianses veidošana Politiskais un diplomātiskais spiediens Ekonomiskās sankcijas Ekonomiskā blokāde Diplomātisko attiecību pārtraukšana Politiskās opozīcijas veidošana Opozīcijas spēku darbības vadīšana Pretinieka valsts ekonomikas pārveide uz militāriem pamatiem Konflikta atrisināšanas meklējumi Pretinieka valsts politiskās vadības maiņa Pasākumi spriedzes mazināšanai pēc politiskās vadības maiņas Stratēģiskās atturēšanas pasākumi Stratēģiskā karaspēka izvietošana Militāro operāciju veikšana Miera uzturēšanas operācijas Kremlis kārtējo reizi nomainījis Ukrainā iebrukušo spēku komandieri lsm.lv 2023. gada 11. janvārī Russia denies it plans to attack Ukraine Elena Teslova 09.12.2021 Vikikrātuvē par šo tēmu ir pieejami multivides faili. Skatīt: Valērijs Gerasimovs.