Daniels Pavļuts (dzimis 1976. gada 14. maijā Jūrmalā) ir latviešu politiķis un sabiedrības vadības speciālists. Bijušais Latvijas ekonomikas ministrs, veselības ministrs un partijas "Kustība Par!" vadītājs (iepriekš pārstāvējis Reformu partiju). Bija ievēlēts 13. Saeimā no apvienības "Attīstībai/Par!" saraksta. Dzimis 1976. gadā Jūrmalā. Mācījās Jāzepa Mediņa mūzikas vidusskolā, studēja Latvijas Mūzikas akadēmijā, 1999. gadā ieguva bakalaura grādu klavierspēles specialitātē. Pēc tam studēja kultūras vadību Londonas Pilsētas universitātē un no 2003. gada 24. februāra līdz 2006. gada 16. jūnijam bija Kultūras ministrijas valsts sekretārs. 2007. gadā Pavļuts saņēma Fulbraita stipendiju studijām Hārvarda Universitātē, kur ieguva maģistra grādu sabiedrības vadībā ar specializāciju līderībā, darbojās dažādos uzņēmumos kā valdes loceklis, vadīja konsultāciju privātpraksi Zeno Consulting un strādāja par Swedbank Korporatīvo attiecību pārvaldes vadītāju (2010—2011). 2011. gada 25. oktobrī D. Pavļuts kā bezpartijisks Zatlera Reformu partijas virzīts kandidāts kļuva par ekonomikas ministru Valda Dombrovska trešajā valdībā. 2014. gadā viņš janvārī iestājās Reformu partijā. Tajā pašā mēnesī, līdz ar jaunās valdības apstiprināšanu, pēc ilgām diskusijām koalīcijas partneru starpā zaudēja ministra amatu. Laimdotas Straujumas valdībā darbojās kā divu ministru (ekonomikas ministra Vjačeslava Dombrovska un ārlietu ministra Edgara Rinkēviča) padomnieks. 2017. gada augustā Pavļuts bija viens no partijas "Kustība Par!" dibinātājiem un tika ievēlēts par tās vadītāju. 2018. gada rudenī D. Pavļutu ievēlēja 13. Saeimā no apvienības "Attīstībai/Par!" saraksta, viņš pildīja apvienības Saeimas frakcijas priekšēdētāja amatu. 2021. gadā 7. janvārī pēc Ilzes Viņķeles demisijas viņu ievēlēja par veselības ministru Krišjāņa Kariņa valdībā. 2022. gadā notikušajās 14. Saeimas vēlēšanās kandidēja no apvienības "Attīstībai/Par!" saraksta, taču tas nepārvarēja 5% barjeru. D. Pavļuts 10 gadus bija laulībā ar Lindu Bērziņu, ar kuru laulība šķirta 2019. gadā (arī Linda Pavļuta, bijusi Kultūras ministrijas Latvijas valsts simtgades biroja vadītāja). 2021. gadā apprecējies ar Elīnu Grīnhofu, kura ir projektu vadītāja ar valodu izglītību, arī darbojas politikā pārstāvot "Kustība Par!". D. Pavļutam ir divi dēli no pirmās laulības un dvīņi, kas dzimuši otrajā laulībā. Oficiāli D. Pavļuts dzīvo Rīgā, taču sieva ir no Ogres, ģimene iegadājusies nekustamo īpašumu Ogres novadā. «Valdis Zatlers: Jaunajai valdībai jāsāk strādāt». Arhivēts no oriģināla, laiks: 2011. gada 25. oktobrī. Skatīts: 2011. gada 25. oktobrī. «Daniels Pavļuts, MPA». Triviums.lv. Arhivēts no oriģināla, laiks: 2010. gada 2. jūlijā. Skatīts: 2012. gada 28. septembrī. Saeima izsaka uzticību Dombrovska trešajai valdībai, Delfi LETA. «Pavļuts uzņemts Reformu partijā». Diena.lv, 2014. gada 11. janvārī. Skatīts: 2014. gada 11. janvārī. Sanita Upleja. «Saeima apstiprina Danielu Pavļutu veselības ministra amatā». delfi.lv (latviešu), 2021-01-07. Skatīts: 2021-01-07. «Daniela Pavļuta bijusī sieva Linda apprecas ar Kalnietes palīgu Māri Bērziņu». www.santa.lv. Skatīts: 2023-02-26. «Elīna Grīnhofa». Kustība "Par!". Skatīts: 2023-02-26. «Veselības ministra Daniela Pavļuta ģimenē sagaidīts pieaugums». www.santa.lv. Skatīts: 2023-02-26. «14. SAEIMAS VĒLĒŠANAS». sv2022.cvk.lv. Skatīts: 2023-02-26. pv2021.cvk.lv https://pv2021.cvk.lv/pub/kandidati/elina-grinhofa. Skatīts: 2023-02-26. Tukšs vai neesošs |title= «Tikai sakritība? No valdības locekļiem tieši Pavļuts un Vitenbergs pandēmijā spējuši tikt pie jaunām mājām». Puaro.lv (lv-LV). 2022-08-03. Skatīts: 2023-02-26.