ExxonMobil ir ASV naftas un gāzes ieguves, pārstrādes un to produktu pārdošanas uzņēmums, lielākā pasaules privātā naftas kompānija. Iegūst un pārstrādā 3% no pasaules naftas produktiem. Tomēr pasaulē ir vairākas citas valstij piederošas naftas kompānijas, kas pēc produkcijas apjomiem ir lielākas par ExxonMobil. ExxonMobil biznesa prakse bieži tiek kritizēta vides aizsardzības, politikas lobēšanas un cilvēktiesību sakarā. ExxonMobil ir Džona Rokfellera 1870. gadā dibinātās kompānijas Standard Oil pēctece. 20. gadsimta sākumā Standard Oil faktiski monopolizēja ASV tirgu, tāpēc 1911. gadā ar tiesas lēmumu tā tika sadalīta 34 neatkarīgās kompānijās. Viena no tām bija Standard Oil Company of New Jersey, vēlāk saukta par Exxon, bet otra - Standard Oil Company of New York, vēlāk saukta par Mobil. 1999. gadā abas šīs kompānijas apvienojās, izveidojot mūsdienu ExxonMobil. 1989. gadā Exxon tankers Exxon Valdez cieta katastrofu pie Aļaskas krastiem, izraisot ekoloģisku katastrofu. Google Finance Īpašnieki