Vistas, vistu ģints (Gallus) ir viena no vistveidīgo (Galliformes) putnu ģintīm fazānu dzimtā (Phasianidae). Vistu ģintī ir 4 sugas, un tās visas dzīvo Āzijā. Arī mājas vista (Gallus gallus domesticus) ir vistu ģints putns, tikai tā ir sarkanās savvaļas vistas (Gallus gallus) pasuga. Tomēr ģenētiskie pētījumi ir atklājuši, ka pagātnē sarkanā savvaļas vista ir tikusi hibridizēta ar pelēko savvaļas vistu (Gallus sonneratii). Par vistām latviešu valodā sauc arī vistveidīgo putnu mātītes, piemēram, medņa vista, rubeņa vista vai fazāna vista. Pamatā vistu ģints putni ir liela auguma putni. Izņēmums ir mājas vista, tās šķirnes var būt ļoti dažādas gan augumā, gan apspalvojumā. Visām vistām tēviņu var viegli atšķirt no mātītes. Ir pieņemts tēviņus saukt par gaiļiem, bet mātītes par vistām. Gaiļi vienmēr ir krāsaināki un lielāki par mātītēm. Kā tas ir raksturīgs visiem fazānu dzimtas putniem tēviņi nepiedalās nedz olu perēšanā, nedz cāļu audzināšanā. Šos pienākumus veic vista, kurai apspalvojums ir klusinātās, kamuflāžas krāsās. Vistu ģints putni pamatā barojas ar sēklām un graudiem, bet uzlasa arī kukaiņus un citus bezmugurkaulniekus. ģints Vistas (Gallus) suga Pelēkā savvaļas vista (Gallus sonneratii) suga Sarkanā savvaļas vista (Gallus gallus) Mājas vista (Gallus gallus domesticus) suga Šrilankas savvaļas vista (Gallus lafayetii) suga Zaļā savvaļas vista (Gallus varius) «Identification of the Yellow Skin Gene Reveals a Hybrid Origin of the Domestic Chicken». Arhivēts no oriģināla, laiks: 2012. gada 25. maijā. Skatīts: 2010. gada 26. novembrī. Junglefowl Arhivēts 2016. gada 6. martā, Wayback Machine vietnē.