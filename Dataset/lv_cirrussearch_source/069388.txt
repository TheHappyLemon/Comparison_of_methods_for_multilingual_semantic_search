Arnons Milčans (ivritā: ארנון מילצ'ן; dzimis 1944. gada 6. decembrī) ir Izraēlas uzņēmējs, kinoproducents un bijušais spiegs. Bijis producents vairāk nekā 130 pilnmetrāžas filmām, kā arī dibinājis filmu producēšanas uzņēmumu Regency Enterprises. Kā producents, par filmām "Losandželosa konfidenciāli" (1997) un "Cilvēks, kurš izdzīvoja" (2015) nominēts Amerikas Kinoakadēmijas balvai kategorijā "Labākā filma". No 1960. gadu vidus līdz 1980. gadu vidum bijis Izraēlas izlūkdienesta spiegs, piegādājot arī tehnoloģijas un materiālus Izraēlas kodolprogrammai. 1977. gadā pievērsies kino biznesam. 1981. gadā sadarbojies ar Sidniju Polaku pie miniseriāla Masada. Sadarbojies arī tādiem režisoriem kā Mārtinu Skorsēzi, Romanu Polaņski, Serdžo Leoni, Teriju Giljamu un Oliveru Stounu. 1991. gadā dibinājis filmu producēšanas uzņēmumu Regency Enterprises. 2015. gadā Milčana kopējā bagātību lēsa ap 5,1 miljardiem ASV dolāriem. Producents tādām filmām kā "Komēdijas karalis" (1982), "Reiz Amerikā" (1984), "Brazīlija" (1995), "Jaukā sieviete" (1990), "Kenedija slepkavām pa pēdām" (1991), "Ielenkumā" (Under Siege, 1992), "Sadursme" (1995), "Laiks nogalināt" (1996), "Sātana advokāts" (The Devil's Advocate, 1997), "Pārgalvis" (2003), "Rūdīts ugunī" (2004), "Paliec" (2005), "Smita kungs un kundze" (2005), "Strūklaka" (2006), "Lēcējs" (2008), "12 gadi verdzībā" (2013), "Noass" (2014), "Putncilvēks" (2014), "Neatrodamā" (2014), "Gadsimta likme" (2015), "Zāles labsajūtai" (2016), "Atraitnes" (Widows, 2018), "Uz zvaigznēm" (2019), "Ziemeļnieks" (2022), "Amsterdama" (2022), Deep Water (2022), "Barbars" (2022) un "Radītājs" (2023). «Revealed: Arnon Milchan - the Hollywood producer behind hits Pretty». The Independent (angļu). 2013-11-23. Skatīts: 2023-10-14. David Caspi. «Arnon Milchan Admits to Arms Dealing in the ’70s». The Hollywood Reporter (en-US), 2013-11-21. Skatīts: 2023-10-14. Vikikrātuvē par šo tēmu ir pieejami multivides faili. Skatīt: Arnons Milčans. IMDb profils (angliski) AllMovie profils (angliski) Box Office Mojo profils (angliski)