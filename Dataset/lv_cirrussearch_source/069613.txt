Kalamba (filipīniešu: Lungsod ng Calamba, angļu: City of Calamba) ir pilsēta Filipīnās, Lagunas provinces lielākā pilsēta, Kalabarsonas reģiona centrs. Atrodas provinces rietumdaļā Bajas ezera krastā, Makilinga vulkāna pakājē; ietilpst Manilas aglomerācijā. Lielākā daļa iedzīvotāju ir tagali. Filipīnu nacionālā varoņa Hosē Risala dzimtā pilsēta. Pilsētas nosaukums cēlies no tagalu valodas vārda kalamba, ar ko apzīmē keramisku ūdens krūku ar platu galu. Tiek uzskatīts, ka senākā pilsētas daļa ir Sukolas barangaja tagadējās Kalambas pašos austrumos, tolaik daļa no Tabuko draudzes. 1742. gadā Kalamba tika izdalīta kā atsevišķa mazpilsēta (pueblo). Pēc Otrā pasaules kara Kalamba attīstījās kā viena no Manilas industriālajiem piepilsētām un 2001. gadā tai piešķīra pilsētas statusu, vienlaikus uz turieni pārceļot Kalabarsonas reģionālās iestādes. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Kalamba.