Filips Dēgens (vācu: Philipp Degen; dzimis 1983. gada 15. februārī Holšteinā, Šveicē) ir šveiciešu bijušais futbolists, aizsargs. Dēgens profesionāļa karjeru uzsāka Bāzeles klubā "Basel". Pirms tam šajā klubā viņš bija aizvadījis piecas sezonas jauniešu vienībās, līdz tika iekļauts galvenajā komandā. Pirmajās četrās profesionāļa sezonās viņš piedalījās 69 komandas spēlēs, līdz tika izīrēts "Aarau". Ar Bāzeles klubu Dēgens izcīnīja trīs Šveices čempintitulus, kā arī ieguva vienu Šveices kausu. Nākamā pieturvieta futbolista karjerā bija Dortmunde, kur viņš spēlēja vietējā "Borussia" kluba rindās. Vācijas Bundeslīgā aizsargs piedalījās 68 mačos un guva vienus vārtus. Savā pēdējā, 2007./2008. gada, sezonā vācu komandā Dēgens mocījās ar savainojumiem, kas ļāva piedalīties vien 16 spēlēs. 2008. gada 3. jūlijā Dēgens parakstīja četru gadu līgumu ar Anglijas Premjerlīgas klubu "Liverpool". Komandai par spēlētāja iegūšanu nebija jāmaksā transfēru nauda. Tā brīža komandas galvenais treneris Rafaels Benitess jaunieguvumu raksturoja: "Viņš ir labs papildinājums. Dēgena stiprā puse ir uzbrūkošā mentalitāte. Esmu pārliecināts, ka viņš spēs veiksmīgi papildināt mūsu komandas rindas." Dēgens komandā debitēja tā paša gada 12. jūlijā, izejot uz laukuma pēc puslaika pārtraukuma draudzības spēlē ar "Tranmere Rovers". Oficiālās cīņās šveiciešu futbolists debitēja Līgas kausa trešās kārtas spēlē ar "Crewe Alexandra". Tajā viņš salauza divas ribas, saskrienoties ar komandas biedru Sami Hīpiju, kā dēļ izlaida divus mēnešus. Atgriežoties ierindā viņš izgāja laukumā "Carling Cup" mačā pret Totenhamas "Hotspur", kurā saduroties ar pretinieku futbolistu lauza kāju. Pēc aizvadītiem 14 mēnešiem "Liverpool" komandā viņš debitēja Premjerlīgā, kad nomainīja Glenu Džonsonu 4:0 uzvarā pār "Burnley". Dēgens kopā ar Šveices futbola izlasi ir piedalījies 2006. gada Pasaules kausa izcīņas finālturnīrā. Tur šveicieši aizkļuva līdz astotdaļfinālam, kur pēcspēles 11 metru sitienu sērijā atzina Ukrainas futbola izlases pārākumu. Viņš bija iekļauts arī Šveices sastāvā 2008. gada Eiropas čempionāta finālturnīrā, lai gan lielāko daļu sezonas bija savainots. Valstsvienība gan neizkļuva no apakšgrupas, kā arī pats Dēgens nepiedalījās nevienā mačā. Dēgens nav ticis izsaukts uz izlasi kopš par tās galveno treneri kļuva Otmārs Hitcfelds. Steckbrief — Philipp Degen (Profile in German) Arhivēts 2011. gada 30. augustā, Wayback Machine vietnē., degendegen.com. Retrieved on 2008-07-05 Karriere — Philipp Degen (Career Profile in German) Arhivēts 2011. gada 30. augustā, Wayback Machine vietnē., degendegen.com. Retrieved on 2008-07-05 Paul Hassall. «What Do You Know About Our New Signing?». liverpoolfc.tv, 2008-07-04. Skatīts: 2008-07-05. Rafael Benítez signs Philipp Degen for Liverpool FC, The Daily Telegraph (2008-05-20). Retrieved on 2008-06-28. Benitez swoops for Degen Arhivēts 2008. gada 9. jūlijā, Wayback Machine vietnē., premierleague.com (2008-05-20). Retrieved on 2008-06-28. Paul Eaton. «Degen Signs Four Year Anfield Deal». liverpoolfc.tv, 2008-07-03. Skatīts: 2008-07-03. Yossi Cracker Beats Rovers — Reds see off League One opponents Arhivēts 2012. gada 21. janvārī, Wayback Machine vietnē., Sky Sports, (2008-07-12). Retrieved on 2008-07-13. error404 - Liverpool FC Doctors give football fans the boot as Liverpool star Degen stays in hospital | Mail Online David Degen Philipp Degen Online — spēlētāja oficiālā vietne Arhivēts 2006. gada 2. aprīlī, Wayback Machine vietnē. (vāciski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) "Liverpool" oficiālās vietnes profils (angliski) ESPN profils Arhivēts 2010. gada 14. maijā, Wayback Machine vietnē. (angliski)