Pasaules čempionāts daiļslidošanā junioriem ir ikgadējas daiļslidošanas sacensības, ko rīko Starptautiskā slidošanas asociācija (ISU) un kurās daiļslidotāji, kas atbilst noteiktam vecuma diapazonam, sacenšas par Pasaules čempiona titulu junioru konkurencē. ISU vadlīnijas attiecībā uz junioru vecuma diapazonu ir laiku pa laikam mainījušās, – patlaban daiļslidotājiem jābūt vismaz 13 gadus veciem, bet vēl nesasniegušiem 19 gadu vecumu līdz iepriekšējā gada 1. jūlijam, izņemot vīriešus, kuri piedalās pāru slidojumos un dejās uz ledus, kur vecuma ierobežojums ir 21 gads. Sacensības parasti norisinās pavasarī un ir vienas no kopumā četrām ikgadējām daiļslidošanas sacensībām, kas tiek rīkotas ISU paspārnē (pārējās trīs ir Pasaules, Eiropas un Četru kontinentu čempionāts), un tiek uzskatītas par visaugstākās raudzes sacensībām starptautiskajā junioru konkurencē. Medaļas tiek sadalītas četrās disciplīnās – vīriešu un sieviešu vienslidojumos, pāru slidojumos, kā arī dejās uz ledus. Pirmais Pasaules čempionāts daiļslidošanā junioriem notika 1976. gada martā Meževā, Francijā un sākotnēji tika nosaukts par "ISU čempionātu daiļslidošanā junioriem". Arī 1977. gada čempionāts tika rīkots turpat un ar tādu pašu nosaukumu. 1978. gadā šie čempionāti oficiāli tika pārdēvēti par "Pasaules čempionātiem daiļslidošanā junioriem", bet nemainot sacensību norises vietu. Taču, sākot ar 1979. gadu, tika nolemts sacensību norises vietu katru gadu mainīt līdzīgi kā citos ISU čempionātos. No 1976. līdz 1980. gadam čempionāts tika rīkots pavasarī. 1981. gadā sacensību norises laiks tika mainīts uz iepriekšējā kalendārā gada novembri vai decembri. Taču, sākot ar 2000. gadu, sacensības atkal norit pavasarī. «ISU Results: Men». Arhivēts no oriģināla, laiks: 2013. gada 24. decembrī. Skatīts: 2010. gada 9. martā. (9.06 KB) «ISU Results: Ladies». Arhivēts no oriģināla, laiks: 2013. gada 24. decembrī. Skatīts: 2009. gada 10. septembrī. (8.88 KB) «ISU Results: Pairs». Arhivēts no oriģināla, laiks: 2011. gada 16. jūlijā. Skatīts: 2013. gada 4. novembrī. (10.5 KB) «ISU Results: Dance». Arhivēts no oriģināla, laiks: 2008. gada 30. oktobrī. Skatīts: 2008. gada 4. oktobrī. (11.0 KB) «ISU Constitution & General Regulations 2006». Arhivēts no oriģināla, laiks: 2007. gada 27. septembrī. Skatīts: 2006. gada 14. decembrī. (793 KB) «ISU Special Regulations and Technical Rules: Single and Pair Skating and Ice Dancing 2006». Arhivēts no oriģināla, laiks: 2007. gada 25. janvārī. Skatīts: 2007. gada 29. maijā. (1.03 MB) 2000. gada čempionāts 2001. gada čempionāts Arhivēts 2012. gada 4. februārī, Wayback Machine vietnē. 2002. gada čempionāts Arhivēts 2018. gada 20. septembrī, Wayback Machine vietnē. 2003. gada čempionāts Arhivēts 2018. gada 20. septembrī, Wayback Machine vietnē. 2004. gada čempionāts (ISU) 2005. gada čempionāts (ISU) 2006. gada čempionāts (ISU) 2007. gada čempionāts (ISU) 2008. gada čempionāts (ISU) 2009. gada čempionāts (ISU) 2010. gada čempionāts (ISU) 2011. gada čempionāts (ISU) 2012. gada čempionāts (ISU) 2013. gada čempionāts (ISU) 2014. gada čempionāts (ISU) 2015. gada čempionāts (ISU)