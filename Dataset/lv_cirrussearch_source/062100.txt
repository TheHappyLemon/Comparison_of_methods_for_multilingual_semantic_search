Zestaponi (gruzīnu: ზესტაფონი) ir pilsēta Gruzijā, Imeretijas mharē, Zestaponi municipalitātes centrs. Izvietojusies valsts rietumu daļā Kolhidas zemienes pašā austrumu galā Rioni pietekas Kvirilas krastos 180 km no valsts galvaspilsētas Tbilisi. Nozīmīgs sauszemes transporta mezgls un rūpniecības centrs. Zestaponi vai Zestafoni vēstures avotos pirmoreiz minēta 1560. gados. 1820. gados šeit izmitināja Krievijas kazaku karaspēku un pilsētu sāka devēt par Kvirilu (Квирилы, ყვირილა). 1870. gados caur Kvirilu izbūvēja Tbilisi—Poti dzelzceļa līniju, pilsēta sāka strauji attīstīties. 1920. gadā pilsētu uz neilgu laiku pārdēvēja par Džugeli (ჯუღელი) par godu Gruzijas Demokrātiskās Republikas politiķim un militārajam darbiniekam Valentīnam Džugeli, bet 1921. gadā atgrieza vēsturisko nosaukumu. 1930. gados Zestaponi uzbūvēja ferosakausējumu rūpnīcu un vēlāk arī kabeļu rūpnīcu un citus uzņēmumus. Apkārtnē attīstīta vīna ražošana. https://www.citypopulation.de/en/georgia/imereti/zestaponi/26291100__zestaponi/. «Zestafoni». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 780. lpp. Vikikrātuvē par šo tēmu ir pieejami multivides faili. Skatīt: Zestaponi.