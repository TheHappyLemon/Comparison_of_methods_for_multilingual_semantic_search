Metjū Belamijs ir britu mūziķis, pazīstams kā alternatīvā roka grupas Muse dalībnieks un līderis. Metjū Belamijs ir dzimis Kembridžā, 1978. gada 9. jūlijā, bet 10 gadu vecumā pārvācās uz Devonu. Metjū tēvs Džordžs Belamijs spēlēja ģitāru grupā The Tornadoes, kas bija pirmā britu grupa, kas sasniedza 1. vietu Amerikas Savienoto Valstu singlu topus ar dziesmu "Telstar". 13 gadu vecumā Metjū vecāki izšķīrās un ap šo laiku viņš nopietni pievērsās mūzikai un kļuva par draugiem ar topošo Muse bundzinieku Dominiku Hauardu. Metjū sāka spēlēt klavieres 6 gadu vecumā. 11 gadu vecumā, redzot kā Džimijs Hendrikss aizdedzina savu ģitāru, viņš guva interesi par ģitārspēli. Ilgu laiku viņš sapņojis kļūt par klasisko mūziķi, bet domājis, ka nav pietiekoši talantīgs, tāpēc pievērsies rokmūzikai. Muse pazīstami ar klasiskās mūzikas iekļaušanu rokmūzikā, kas nāk no Metjū klasiskās mūzikas saknēm. Metjū vecāki un vecākais brālis izmantoja Vīdža dēli, lai sazinātos ar mirušajiem, pēc vecāku šķiršanās arī Metjū guva lielu interesi tajā, ar to šokējot savus klasesbiedrus. Metjū pārvalda plašu instrumentu klāstu: Klavieres, Ģitāra, Basģitāra, Sintezators, Ērģeles Metjū pazīstams ar falsetto vokāliem, kas Muse karjeras sākumā tika salīdzināti ar grupas Radiohead vokālista Toma Jorka stilu. Metjū, kā Muse dziesmu tekstu autors, raksta par distopiskām tēmām: pasaules notikumi, apokalipse, tehnoloģijas, reliģija. Muse diskogrāfijā bieži redzamas atsauces uz Džordža Orvela romānu 1984. Metjū Belamija vokālais diapazons aptver gandrīz 4 oktāvas. Belamijs pirms koncertiem izmanto elektrisku kāju masētāju un burbuļvannas. Minēts arī ka viņš nevar nospēlēt koncertu neapēdot banānu. Pēc koncertiem viņa mīļākais dzēriens ir sarkanvīns. Belamijs apgalvo, ka tas ir vienīgais alkohols, kas nekaitē viņa balsij. Belamijs strādā primāri ar grupu Muse, ar kuru izdevis 9 studijas albumus sākot no 1994. gada. 2009. gadā viņš izlaida solo dziesmu, kas dzirdama filmas The International noslēgumā. 2019. gadā Belamijs izdeva dziesmu "Pray", kas izmantota Troņu spēlēs. Savai solo karjerai viņš pievērsās 2020. gadā, kad izdeva minialbumu "Cryosleep". Metjū spēlējis klavieres grupas Coldplay dziesmā "Politik". Belamijs strādājis ar Jaunzēlandes popa dzietātāju Kimbru kopā ar dalībniekiem no Queens of the Stone Age un Foster the People. Viņš ierakstījis ģitāru viņas dziesmā 90s music. Belamija tēva brālis tika nošauts Ziemeļīrijā, neskaidros apstākļos. Viņa nāves apstākļi vēl joprojām nav noskaidroti, bet baumas norāda, ka viņš bija britu Īpašo Gaisa Spēku biedrs. Viņa neskaidrie nāves apstākļi iespaidoja Metjū interesi konspirācijas teorijās. Belamijs 2010. gadā sāka satikties ar aktrisi Keitu Hadsoni. Pēc dēla Binga Belamija dzimšanas viņi atcēla savu saderināšanos. Viņi ir draugi un kopā audzina dēlu. 2019. gadā Belamijs apprecējās ar aktirisi un modeli Ellu Evansu. 2020. gadā viņiem piedzima meita. Belamijs ir ateists. MuseWiki «Matthew Bellamy – MuseWiki: Supermassive wiki for the band Muse». musewiki.org. Skatīts: 2023-06-01.