Izloksne ir nelielā apvidū runāts valodas paveids. Latviešu valodas trīs pamatdialektus sīkāk var iedalīt atsevišķās izloksnēs. Latviešu valodā pavisam izdalīti gandrīz pieci simti dažādu izlokšņu, kas bieži vien atbilst senāko pagastu robežām. 2015. gadā izdevniecība „Upe tuviem un tāliem” izdeva valodnieces Lidijas Leikumas ar demogrāfa Ilmāra Meža palīdzību veidoto latviešu valodas izlokšņu izdevumu „Viena zeme, vieni ļaudis, nav vienāda valodiņa”, kuras trijos kompaktdiskos, kuru kopgarums pārsniedz 3,5 stundas, apkopoti gandrīz 100 dažādi latviešu valodas izlokšņu paraugi, tostarp tādas retas un maz zināmas izloksnes kā Abrenes (Purvmalas) izloksne un Kuršu kāpu (kursenieku) izloksne. «Latviešu valodā ir teju 500 dažādas izloksnes; izdots izlokšņu audio izdevums». LNT Ziņas. skaties.lv. 2015. gada 8. jūnijs. Skatīts: 2015. gada 18. oktobrī. «Klajā nācis latviešu valodas izlokšņu audio paraugu izdevums». Lsm.lv. 2015. gada 1. jūnijs. Skatīts: 2015. gada 18. oktobrī.