Sultāne Humašaha (osmaņu turku: هماشاہ سلطان) bija osmaņu princese, Prinča Mehmeda (1521—1543) meita un Osmaņu impērijas sultāna Suleimana un viņa iecienītākās dzīvesbiedres un likumīgās sievas Sultānes Hirremas mazmeita. Humašaha ir dzimusi Manisā, kur viņas tēvs bija sandžakbejs. Viņa bija Prinča Mehmeda vienīgais bērns. Viņas māte bija Mehmeda konkubīne Aja Hatuna. Pēc viņa nāves 1543. gadā viņas audzināšanu pārņēma vecmāmiņa un Humašaha pārcēlās uz Stambulu. Humašahas māte apprecējās ar vezīru Pertevu Pašā. Viņu mazmeita Aiše-Hatuna kļuva par pirmo Osmana II likumīgo sievu. Tiek ziņots, ka Humašahu tāpat kā viņas māsīcu Aiši-Humašahu ļoti mīlēja viņu vectēvs Suleimans, un viņi bieži korespondēja. Humašaha, viņas māsīca Aiše-Humašaha un tante Sultāne Mihrimaha atdarināja komunikācijas stilu, kuru ieviesa viņas vecmāmiņa Hirrema, kuras vēstules sultānam izcēlās ar krāšņumu un šarmu. Vēsturnieks Uludžajs viņu uzskata par vienu no ietekmīgākajām sievietēm Suleimana valdīšanas laikā. Tieši viņa 1563. gadā savam brālēnam Princim Muradam (topošais Sultāns Murads III) uzdāvināja konkubīni, kas nākotnē kļuva par Sultāni Safiji. 1566. gadā Sultāne Humašaha apprecējās ar Ferhadu Pašā, kad viņš kalpoja kā trešais vezīrs. 1553. gadā viņš kļuva par janičāru Agu. 1557.—1558. gadā viņš tika iecelts par Kastamonu Sandžaka gubernatoru, bet 1564. gadā — par trešo vezīru, pirms apprecējās ar Humašahu. Viņu pils atradās Vecās pils teritorijā. Pēc viņa nāves 1575. gada 6. februārī viņa kļuva par atraitni. Sešus mēnešus pēc Ferhada Pašā nāves Humašaha apprecējās ar Lalu Karu Mustafu Pašā. Pēc viņa nāves 1580. gada 7. augustā viņa atkal palika par atraitni. Pēc viņa nāves Humašaha apprecējās ar Šahrizoras gubernatoru Mehmedu Pašā, Lielvezīra Damada Ibrahima Pašā brāli. Viņš nomira 1592. gada augustā. Humašaha nomira Stambulā. Pēc nāves viņa tika apglabāta līdzās tēvam un tēvocim, Princim Džihangiram, Troņmantnieka mošejā. Sultānei ar Ferhadu Pašā bija četri dēli un divas meitas: Sultanzade Hasana Bejs; Sultāne Fatma (1567. — 1588.gada 29. jūnijs); Sultanzade Mustafa Pasha (1569—1593); Sultanzade Osmana Bejs (1571—1626); Sultanzade Ibrahima Pašā(? — miris 1601/02. gadā); Sultāne Hatidža; Kopā ar Lala Karu Mustafa Pašā viņai bija viens dēls: Sultanzade Abdulbaki Bejs;