Viljams IV (angļu: William Henry of Hanover; dzimis 1765. gada 21. augustā, miris 1837. gada 20. jūnijā) bija Apvienotās Karalistes karalis no 1830. līdz 1837. gadam. Bija arī Klarensas hercogs (Duke of Clarence and St Andrews, 1789.-1837.), Hannoveres karalis (King of Hanover, 26.06.1830. – 20.06.1837.), lords - virsadmirālis (Lord High Admiral, 1827.-1828.). Iesaukts par "jūrnieku" karali, Viljams IV bija pēdējais Lielbritānijas impērijas karalis, kurš valdīja arī Hannoverē. Ir arī pēdējais karalis, kurš nomainījis valsts premjerministru, pretēji parlamenta gribai. Valdīšanas laikā tika pilnveidoti "nabagu likumi", ierobežots bērnu darbs, pilnveidota vēlēšanu sistēma, kā arī gandrīz visā impērijā atcelta verdzība. Pēc nāves neatstāja leģitīmus mantiniekus (tomēr Viljamam bija daudz ārlaulības bērnu no Dorotejas Džordanas), tāpēc par Lielbritānijas monarhu kļuva Viljama IV brāļameita Viktorija. Vikikrātuvē par šo tēmu ir pieejami multivides faili. Skatīt: Viljams IV. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)