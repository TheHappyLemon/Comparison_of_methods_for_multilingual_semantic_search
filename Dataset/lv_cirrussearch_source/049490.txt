Askari Mohammadians (persiešu: عسگری محمدیان ; dzimis 1963. gada 2. martā) ir bijušais Irānas brīvā stila cīkstonis, 1988. un 1992. gada vasaras olimpisko spēļu sudraba medaļas ieguvējs. Dzimis Irānas ziemeļos Māzenderānas ostāna administratīvajā centrā Sārī. 1982. gadā izcīnīja sudraba medaļu Āzijas spēlēs. Gadu vēlāk kļuva par Āzijas čempionu. 1986. gadā ieguva zelta medaļu Āzijas spēlēs Seulā. 1988. gada vasaras olimpiskajās spēlēs Askari uzvarēja savā grupā un iekļuva finālā, kur cīņā par zelta medaļu zaudēja krievu cīkstonim Sergejam Beloglazovam un tika apbalvots ar sudraba medaļu. Viņš bija vienīgais Irānas sportists, kas Seulas olimpiādē kļuva par medaļnieku. 1989. gadā Askari kļuva par sudraba medaļas ieguvēju pasaules čempionātā un Āzijas spēlēs. Savās otrajās olimpiskajās spēlēs 1992. gadā Barselonā Askari atkārtoti ieguva sudraba medaļu, šoreiz cīņā par zeltu nācās atzīt amerikāņu cīkstoņa Džona Smita pārākumu. «ASKARI MOHAMMADIAN» (angļu). olympic.org. Skatīts: 2019-06-14. «Sergei Beloglazov of the Soviet Union beat Askari» (angļu). apnews.com. 1988. gada 1. oktobris. Skatīts: 2019-06-14.[novecojusi saite] Vikikrātuvē par šo tēmu ir pieejami multivides faili. Skatīt: Askari Mohammadians. Olympedia profils (angliski) FILA profils (angliski)