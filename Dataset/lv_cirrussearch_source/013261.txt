Amstel Gold Race ir šosejas riteņbraukšanas sacensības, vienas no Ardēnu klasikām, kas pārsvarā notiek Nīderlandē, Limburgas provinces dienvidu daļā. Kopš 1989. gada tās ir bijušas to sacensību skaitā, kas ir iekļautas sezonas kopvērtējuma aprēķinā kā daļa no UCI šosejas riteņbraukšanas Pasaules kausa (1989—2004), UCI ProTour (2005—2010), UCI pasaules ranga (2009—2010) un kopš 2011. gada — UCI Pasaules tūres. Tās ir svarīgākās šosejas riteņbraukšanas sacensības Nīderlandē. Nosaukumam nav tieša saistība ar Amstelas upi, kas atrodas visai tālu no sacensību trases, bet gan ar sacensību sponsoru — Amstel alus darītavu. Oficiālā tīmekļa vietne