Ivans Kuļibins (krievu: Ива́н Петро́вич Кули́бин; dzimis 1735. gada 21. aprīlī, miris 1818. gada 11. augustā) bija krievu mehāniķis un izgudrotājs. Kuļibins ir izgatavojis unikālu kabatas pulksteni. Tā korpusā bez pulksteņa mehānisma vēl atradās stundu zvana sistēma, muzikālais aparāts, kas atskaņoja dažas melodijas, un sarežģīts miniatūra teātra automāta mehānisms ar kustīgām figūriņām (mūsdienās pulkstenis glabājas Ermitāžā). Dzimis 1735. gadā. No 1769. gada 30 gadus Kuļibins vadīja Pēterburgas zinātņu akadēmijas mehānikas darbnīcu. Vadīja astronomisko, fizikas un navigācijas iekārtu un instrumentu izstrādi. Līdz 1772. gadam Kuļibins izstrādāja vairākus 300 metrus gara, vienas arkas tilta pār Ņevu projektus. Turpmākajos gados Kuļibins izgudroja un izveidoja daudzus oriģinālus mehānismus, mašīnas un aparātus. Starp tiem — lukturi-prožektoru ar parabolisko atstarotāju no maziņiem spoguļiem, upes kuģi ar ūdens dzinēju, kas spējīgs virzīties pret straumi, mehānisko ekipāžu ar pedāļu piedziņu. Vikikrātuvē par šo tēmu ir pieejami multivides faili. Skatīt: Ivans Kuļibins. Krievijas Lielās enciklopēdijas raksts (krieviski) Ivans Kuļibins portālā peoples.ru (krieviski) Ivana Kuļibina mājas fotogrāfija (krieviski)