Valsis ir austriešu deja, kas radusies no lendlera. To dejo 3/4 taktsmērā. To sāka dejot 19. gadsimta sākumā deju zālēs. Pirms tam to dejoja tikai zemnieki. Valsis ir populārākā balles deja. Mūsdienu balles deju un sporta deju terminoloģijā valša ātro versiju sauc par Vīnes valsi, pretstatā lēnajam valsim. Valsis ir vecākā no mūsdienu balles dejām. Tā nosaukums ir cēlies no viduslaiku vācu valodas nosaukuma dejas figūrai "walzen", kas nozīmē "griezties". Daudzas slavenas valša melodijas ir sacerējuši 19. gadsimta komponisti Johans Štrauss I un Johans Štrauss II. Deutsches Wörterbuch von Jacob Grimm und Wilhelm Grimm online, Eintrag WALZEN, (verb.)