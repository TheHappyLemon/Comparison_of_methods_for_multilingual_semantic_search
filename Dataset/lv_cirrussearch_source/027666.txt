Latvijas futbola Virslīgas 2015. gada sezona bija 41. Virslīgas sezona. Čempionātu organizēja Latvijas Futbola federācija, sadarbībā ar biedrību "Latvijas futbola Virslīga". Tā sākās 13. martā, bet beidzās 7. novembrī. 2015. gada Latvijas futbola Virslīgas ģenerālsponsors bija "SMScredit.lv", tāpēc čempionāta oficiālais nosaukums bija "SMScredit.lv Virslīga". Oficiālā čempionāta bumba bija Nike Ordem. Turnīru uzsāka astoņas komandas, bet pēc astotās kārtas Latvijas Futbola federācijas disciplinārlietu komisija nolēma diskvalificēt FB Gulbene un anulēt komandas līdzšinējos rezultātus šajā sezonā. Par 2015. gada Virslīgas čempioni kļuva FK Liepāja, kas apsteidza 2. vietas ieguvējus Skonto FC un 3. vietas ieguvējus FK Ventspils. FK Liepāja tas bija pirmais Virslīgas tituls kluba pastāvēšanas vēsturē. Šajā sezonā uz 1. līgu pēc Gulbenes izslēgšanas neviens netika pazemināts, jo 7. vietas ieguvēja FS METTA/LU pārspēlēs pārspēja 1. līgas 2. vietas ieguvējus Valmiera Glass/BSS. Daugavpils Gulbene Jelgava Liepāja METTA/LU Skonto Spartaks Ventspils No Virslīgas automātiski izkrita 2014. gada Virslīgas sezonas pēdējās vietas ieguvējs FC Jūrmala, kura vietu ieņēma 1. līgas uzvarētājs FB Gulbene. Pārspēlēs par vietas saglabāšanu Virslīgā 9. vietas ieguvēji FS METTA/Latvijas Universitāte divu spēļu summā ar 6−1 uzvarēja 1. līgas 2. vietas ieguvēju Rēzeknes BJSS, tādējādi saglabājot vietu virslīgā. Pirms sezonas Latvijas Futbola federācijas Licencēšanas komisija startam Virslīgā nepieciešamo A licenci nepiešķīra trim klubiem — Skonto FC, FC Daugava un FK Daugava Rīga. Visas trīs komandas iesniedza apelāciju šim lēmumam, tomēr apmierināta tika tikai Skonto apelācija, tādējādi Virslīgā šajā sezonā startēs 8 komandas plānoto 10 vietā. Ja arī Skonto netiktu pielaists Virslīgai, tad tajā būtu startējis pārspēļu zaudētājs Rēzeknes BJSS. Tā kā šim turnīram netika pielaistas divas komandas, tajā spēlē 8 komandas plānoto 10 vietā, un tās aizvadīs 4 apļu turnīru, katrā aplī savā starpā divas komandas spēlēs vienu reizi, tādējādi katra komanda aizvadīs 28 spēles, kas ir par 8 mazāk nekā iepriekšējā sezonā. Sezona tika atklāta 13. martā ar spēli starp FK Liepāja un Skonto FC, bet pēdējās kārtas spēles notiks 7. novembrī. Pēc Gulbenes diskvalifikācijas no Latvijas futbola Virslīgas visas spēles ar Gulbenes dalību tika anulētas, tāpēc rezultātā katra komanda aizvada 24 spēles (neskaitot jau notikušās Gulbenes spēles). Turnīra pēdējās vietas ieguvēji automātiski izkrīt uz 1. līgu, bet pēc FB Gulbene diskvalifikācijas tika pieņemts lēmums, ka neviena komanda no Virslīgas tiešā veidā neizkritīs (Gulbenei ir tiesības nākamajā sezonā pieteikties 2. līgā, viņu vietu Virslīgā ieņems 1. līgas uzvarētāji). 7. vietas ieguvēji cīnīsies pārspēlēs par vietas saglabāšanu Virslīgā pret 1. līgas otro spēcīgāko komandu. 2015. gada sezonas Virslīgas uzvarētāji iegūs tiesības piedalīties 2016.—2017. gada UEFA Čempionu līgas sezonas kvalifikācijā, bet otrās un trešās vietas ieguvēji — 2016.—2017. gada UEFA Eiropas līgas sezonas kvalifikācijā. Pamatraksts: 2015. gada Latvijas futbola Virslīgas sezonas komandu sastāvi Katram klubam ir jāsastāda A pieteikums, kurā var iekļaut līdz 25 spēlētājiem, un B pietekums, kurā var iekļaut 1993. gadā dzimušus vai jaunākus spēlētājus. Pārejas starp klubiem un papildu spēlētāju pieteikšana ir atļauta tikai pārejas periodos — no 6. janvāra līdz 6. martam un no 19. jūnija līdz 17. jūlijam, izņemot gadījumus, ja spēlētājam ir beidzies darba līgums, vai tas ir izbeigts pēc savstarpējas vienošanās ar klubu pāreju perioda laikā, vai ja pāreju perioda laikā spēlētāja klubs ir ticis likvidēts vai diskvalificēts no Latvijas Futbola federācijas sacensībām — tad šo spēlētāju kāds no Virslīgas klubiem var pieteikt arī 30 dienas pēc pāreju perioda beigām. Spēlētāju jebkurā laikā var pieteikt tad, ja tas ir iekļauts kluba Latvijas Jaunatnes čempionāta pieteikumā vai arī, ja spēlētājs ir 1993. gadā vai vēlāk dzimis vārtsargs, kas spēlē 1. līgā vai 2. līgā, ja klubam ir pieejami (tas ir, nav traumēti) mazāk kā divi vārtsargi. Pirms šīs sezonas trešo gadu pēc kārtas Skonto hallē norisinājās Virslīgas Ziemas kauss, kas ir pārbaudes turnīrs pirms Virslīgas sezonas. Tika plānots, ka tajā piedalīsies visi 10 Virslīgas klubi, kas bija plānojuši piedalīties Virslīgas turnīrā, tomēr FK Spartaks Jūrmala atteicās no iespējas piedalīties, pamatojot to ar blīvo starpsezonas grafiku, bet no FC Daugava netika saņemts rakstisks apstiprinājums dalībai, tāpēc šo komandu vietā piedalījās 1. līgas komandas Rēzeknes BJSS un Valmiera Glass/BSS. Komandas tika sadalītas 2 grupās, pa piecām komandām katrā, kas aizvadīja pa vienai savstarpējai spēlei pret katru grupas biedru, bet spēlēs par vietu savā starpā spēlēja katras grupas pirmās, otrās, u.t.t. vietu ieguvēji. A grupā spēlēja Skonto FC, FK Daugava Rīga, BFC Daugavpils, FK Ventspils un FS METTA/LU, bet B grupā — FB Gulbene, FK Liepāja, Rēzeknes BJSS, FK Jelgava un Valmiera Glass/BSS. Turnīra laikā no tā tika izslēgti FK Daugava Rīga, tādējādi tajā palika 9 komandas. Pirms spēles par trešo vietu no turnīra izstājās tobrīdējais A grupas 2. vietas ieguvējs FK Ventspils, lai dotos uz treniņnometni Turcijā. Par 2015. gada Ziemas kausa uzvarētāju kļuva Skonto FC, kas finālā ar 3—1 pārspēja FK Liepāja, tādējādi iegūstot šo kausu otro gadu pēc kārtas. Trešo vietu izcīnīja 2014. gada Ziemas kausa finālists FK Jelgava, kas izšķirošajā spēlē ar 3—0 uzvarēja BFC Daugavpils. 2015. gada Latvijas futbola Virslīgas sezonas atklāšanas spēlē, kas notika 13. martā Daugavas stadiona rezerves laukumā, FK Liepāja ar 3—2 uzvarēja pagājušās sezonas otrās vietas ieguvējus Skonto FC. Pirmos vārtus šajā sezonā guva Liepājas spēlētājs Toms Gucs. Citās pirmās kārtas spēlēs pagājušās sezonas čempioni FK Ventspils izbraukumā ar 0—3 pieveica FS METTA/LU, bet BFC Daugavpils savā laukumā ar 0—1 piekāpās FK Jelgava. Pēdējā 1. kārtas spēlē 2014. gada 1. līgas čempioni FB Gulbene savā atgriešanas spēlē Virslīgā, kas notika Hanzas vidusskolas stadionā, jo Gulbenes pilsētas stadiona laukums vēl nebija gatavs, ar 0—3 zaudēja FK Spartaks Jūrmala. Gulbenes sastāvā savu 476. spēli Latvijas Virslīgā aizvadīja Igors Korabļovs, kurš ir visvairāk spēļu aizvadījušais spēlētājs Virslīgā tobrīd. Pēc pirmās kārtas turnīra līderi bija FK Ventspils un FK Spartaks Jūrmala, kam bija vienāda gan vārtu attiecība visās spēlēs, gan gūto vārtu skaits. 20. martā, otrās kārtas pirmajā spēlē tika fiksēts šīs sezonas pirmais neizšķirts — FK Liepāja savā laukumā nospēlēja 0—0 ar FK Spartaks Jūrmala. Nākamās dienas spēlēs pagājušās sezonas čempionu FK Ventspils tikai ar 2—1 uzveica 1. līgas čempionus FB Gulbene, BFC Daugavpils pārspēja FS METTA/LU ar rezultātu 2—0, bet FK Jelgava Olainē nospēlēja neizšķirti 0—0 ar Skonto FC. Šajā mačā tika piešķirta pirmā sarkanā kartīte šajā sezonā. To saņēma Oļegs Malašenoks par rupju spēli ar elkoni, bet vēlāk viņam par to tika piešķirta 3 spēļu diskvalifikācija. Tādējādi pēc šīs kārtas par vienīgo līderi kļuva FK Ventspils, kuri vienīgie abās savās spēlēs bija izcīnījuši uzvaru. Virslīgas trešā kārta sākās 10. aprīlī, pēc divu nedēļu pauzes, kad norisinājās izlašu un kausa spēles. Šajā dienā FK Liepāja, neskatoties uz Toma Guca noraidījumu spēles 57. minūtē, izbraukumā Olainē izrāva uzvaru 1—2 89. minūtē pret FK Jelgava, kad Jelgavas komandas kapteinis Gints Freimanis ieraidīja bumbu savos vārtos. 1. puslaikā pēc sadursmes ar Pāvelu Mihadjuku nopietni cieta Artis Jaudzems, kurš tika arī aizvests uz slimnīcu. Plašas diskusijas pēc šīs spēles izraisīja epizode, kad par spīti tam, ka Liepājas spēlētājs Roberts Savaļnieks gulēja zālienā, Jelgava turpināja spēli, pēc kā arī guva savus vienīgos vārtus, ko daudzi uzskatīja par godīgas spēles principu pārkāpšanu. Trīs pārējās trešās kārtas spēles norisinājās svētdienā, 12. aprīlī. BFC Daugavpils savās mājās ar rezultātu 2—0 pārspēja FB Gulbene, bet FK Ventspils ar tādu pašu rezultātu izbraukumā uzvarēja FK Spartaks Jūrmala. Abās šajās spēlēs zaudētāju komandas rindās kādam tika piešķirta sarkanā kartīte — Gulbenes sastāvā to piešķīra Aleksandram Solovjovam par sitienu pa seju Daugavpils spēlētājam Rjotaro Nakano, bet FK Spartaks Jūrmala — Ingum Šlampem par diviem brīdinājumiem. Kārtas pēdējā spēlē Skonto FC izcīnīja pirmo uzvaru šajā sezonā, ar 0—1 pārspējot citu Rīgas komandu FS METTA/LU, vienīgos vārtus gūstot Artūram Karašauskam. Pēc šīs kārtas Ventspils nosargāja savas līderpozīcijas un vēl aizvien bija vienīgā komanda, kas nebija zaudējusi nevienu punktu, bet uz otro vietu tabulā pakāpās FK Liepāja. FB Gulbene un FS METTA/LU līdz tam brīdim bija vienīgās komandas, kas cietušas zaudējumus visās trijās kārtās. 4. kārtā, kas norisinājās no 17. aprīļa līdz 19. aprīlim, savus pirmos vārtus šīs sezonas turnīrā guva FS METTA/LU (to izdarīja Armands Pētersons), kas gan neglāba viņus no zaudējuma ar 1—3 pret FK Liepāja. Šī spēle izcēlās arī ar to, ka jau 28. sekundē galvenais tiesnesis Trastins Farudža Kanns, kas bija ieradies no Maltas tiesnešu apmaiņas programmas ietvaros, piešķīra 11 metru soda sitienu uz FS METTA/LU vārtiem par spēli ar roku soda laukumā, ko arī realizēja Dmitrijs Hmizs. Nākamajā dienā notika divas spēles — BFC Daugavpils Daugavpilī 1—1 nospēlēja ar pagājušās sezonas čempioniem FK Ventspils (šajā spēlē katrai komandai tika piešķirts pa 11 metru soda sitienam, bet Daugavpils spēlētājam Ivanam Lukaņukam to realizēt neizdevās, bet Ventspils uzbrucējam Ģirtam Karlsonam — izdevās), bet Skonto FC ar 5—0 sagrāva FB Gulbene. Šīs kārtas pēdējā dienā FK Spartaks Jūrmala un FK Jelgava savā starpā nospēlēja neizšķirti — 0—0. Pēc šīs kārtas līderpozīcijas saglabāja Ventspils, lai gan Liepājas komandai bija vienāds punktu skaits ar Ventspili, kas gan bija 1. vietā labākas vārtu attiecības dēļ. Balsojumā par marta un aprīļa labāko futbolistu, kurā tika ņemts vērā mediju pārstāvju, Latvijas Futbola federācijas biedrības "Latvijas futbola Virslīga", kā arī līdzjutēju balsojums portālā Facebook, un labāko treneri, ko noteica LFF Treneru padome, kā arī tika atzīti FK Liepāja pārstāvji, attiecīgi Kristians Damians Torress (otrajā vietā palika Alans Sineļņikovs un Viktors Dobrecovs. Pirms piektās kārtas šoreiz bija nedēļas pauze Latvijas kausa pusfinālu dēļ. Pirmās divas spēles notika 1. maijā. Tajās FS METTA/LU guva savus pirmo punktu, mājās izcīnot neizšķirtu 1—1 ar FK Jelgava, bet FK Liepāja ar 2—0 pārspēja FB Gulbene. Šī spēle izcēlās ar to, ka tajā netika parādīts neviens brīdinājums. Abas pārējās spēles notika 4. maijā. Divu no titula pretendentu savstarpējā cīņā FK Ventspils Ventspilī nospēlēja neizšķirti 0—0 pret Skonto FC. Noraidījumu šajā spēlē par divām dzeltenajām kartītēm nopelnīja Ritvars Rugins. Kārtas pēdējā spēlē tika fiksēts trešais neizšķirts šajā kārtā — spēle starp BFC Daugavpils un FK Spartaks Jūrmala beidzās ar rezultātu 1—1. Rezultātā pēc šīs kārtas pirmo reizi turnīrā notika līderu maiņa — par tādu kļuva FK Liepāja, kam piecās spēlēs bija 13 punkti, bet uz otro vietu nokrita FK Ventspils, kam tobrīd bija 11 punkti. Virslīgas sestās kārtas, kas norisinājās no 8. maija līdz 11. maijam, pirmajā spēlē FK Spartaks Jūrmala viesos ar 1—2 uzvarēja FS METTA/LU, neskatoties uz to, ka pirmo puslaiku viņi zaudēja ar 1-0 un ka tajā Ahmeds Abdultaufiks nerealizēja 11 metru soda sitienu. Citā spēlē FK Jelgava ar 3—1 pieveica FB Gulbene. Gulbenei šis bija sestais zaudējums sešās spēlēs, tātad šajā sezonā nebija iegūts vēl neviens punkts. Vēl šajā kārtā norisinājās divu turnīra līderu cīņa — FK Liepāja un FK Ventspils savā starpā nospēlēja neizšķirti 0—0, kas nozīmēja, ka FK Liepāja saglabās līderpozīcijas arī pēc šīs kārtas. Kārtas pēdējā spēlē tika gūts šīs sezonas pirmais hat-trick — trīs vārti vienā spēlē. To paveica Skonto FC spēlētājs Vladislavs Gutkovskis savas komandas 4—1 uzvarā pār BFC Daugavpils. Pēdējā pirmā apļa kārtā, kas notika 16. un 17. maijā, Ēriks Punculs pēc iznākšanas uz maiņu guva vārtus, nodrošinot FK Spartaks Jūrmala uzvaru pār Skonto FC ar 1—0, kas nozīmēja, ka Spartaks atgriezās labāko trijniekā, kur tas pēdējo reizi bija pēc otrās kārtas. Skonto FC spēlētājs Artūrs Karašausks nerealizēja 11 metru soda sitienu. Nākamajā spēlē šīs sezonas kausa fināla dalībnieki FK Ventspils un FK Jelgava savā starpā nospēlēja neizšķirti — 0—0. Nākamajā dienā pastarīšu duelī FS METTA/LU izbraukumā ar rezultātu 0—2 pārspēja FB Gulbene, tādējādi nosargājot 7. vietu turnīrā. Gulbene tādējādi visā pirmajā aplī nebija izcīnījusi nevienu punktu. Pēdējā kārtas spēle starp FK Liepāja un BFC Daugavpils Daugavpilī noslēdzās ar 1—1 neizšķirtu, kas ļāva pēc pirmā apļa līderpozīcijas saglabāt FK Liepāja, bet FK Ventspils palika 2 punktu attālumā no tās. Pēc šīs spēles Liepājas kapteinis Pāvels Mihadjuks saņēma divu spēļu diskvalifikāciju par sarkano kartīti spēles beigās, ko viņš nopelnīja par rupju izturēšanos pret tiesnesi. Pēc pirmā apļa tika pasniegta balva par apļa labāko jauno futbolistu — spēlētāju, kurš ir U21 vecumā. Kandidātus izvirzīja Latvijas Futbola federācijas treneru padome, bet balsoja klubu un mediju pārstāvji. Par pirmā apļa labāko jauno futbolistu tika atzīts FK Liepāja spēlētājs Dāvis Ikaunieks, kuram sekoja tādi spēlētāji kā Ēriks Punculs un Vladislavs Gutkovskis. Astotā kārta, kas vienlaikus bija arī otrā apļa pirmā kārta, norisinājās 24. un 25. aprīlī. Pirmajā tās spēlē FK Jelgava, par spīti Edgara Kārkliņa sarkanajai kartītei, ar rezultātu 2—0 pārspēja BFC Daugavpils. Tikmēr komanda, kas pēc pirmā apļa bija līderpozīcijās, FK Liepāja, piedzīvoja savu pirmo zaudējumu sezonā, ar 1—0 piekāpjoties Skonto FC. Vienīgos vārtus pēc stūra sitiena ar galvu guva Renārs Rode. Nākamajā dienā pēdējās vietas īpašniece FB Gulbene piedzīvoja lielāko sagrāvi šīs sezonas Virslīgā uz to brīdi, ar rezultātu 6—0 zaudējot FK Spartaks Jūrmala. Elvis Stuglis šajā spēlē guva trīs vārtus, tādējādi kļuva par otro spēlētāju, kas ir guvis trīs vārtus vienā spēlē šosezon. Pēdējā kārtas spēlē FK Ventspils ar 2—0 pārspēja FS METTA/LU, tādējādi atgūstot savas līderpozīcijas Virslīgā un pārtraucot sauso spēļu sēriju, kas ilga divas Virslīgas spēli, kausa finālu, kā arī 56 minūtes no kausa pusfināla. Otrajā vietā uz to brīdi bija Spartaks, kam gan bija vienāds punktu skaits ar trešās vietas īpašnieci FK Liepāja, bet labāka gūto un zaudēto vārtu starpība. Pirms šī turnīra devītās kārtas tika paziņots, ka šīs kārtas spēle starp FK Ventspils un FB Gulbene tiek pārcelta uz nenoteiktu laiku. Biedrības "Latvijas futbola Virslīga" izpilddirektors Emīls Latkovskis to pamatoja ar aizdomām par Gulbenes spēļu negodīgu ietekmēšanu. Kārtas atlikušās spēles norisinājās no 29. maija līdz 31. maijam. Pirmajā no tām Skonto FC Skonto stadionā ar 1—0 pārspēja FK Jelgava, vienīgos vārtus gūstot Artūram Karašauskam. FK Liepāja izbraukumā, 87. minūtē vārtus gūstot Kristapam Grebim, ar rezultātu 1—2 pārspēja FK Spartaks Jūrmala. Ukrainas leģionārs Maksims Maksimenko šīs spēles beigās nopelnīja noraidījumu jeb sarkano kartīti par diviem brīdinājumiem. Kārtas pēdējā spēlē otro uzvaru šajā sezonā izcīnija FS METTA/LU, kas ar rezultātu 2—1 pārspēja BFC Daugavpils. Tādējādi, neskaitot pārcelto spēli, pēc šīs kārtas līderpozīcijās atgriezās FK Liepāja, bet uz otro vietu pakāpās Skonto FC. Trešajā vietā bija FK Ventspils, kas no Liepājas atpalika divus punktus, bet bija aizvadījusi par spēli mazāk. 2015. gada 3. jūnijā Latvijas Futbola federācijas disciplinārlietu komisija pieņēma lēmumu izslēgt FB Gulbene no Latvijas futbola Virslīgas par manipulāciju ar spēļu rezultātiem, kas tiek uzskatīts par rupju sporta ētikas pārkāpumu. Tāpat tika anulēti visi FB Gulbenes komandas rezultāti 2015. gada sezonā un tie netiks ņemti vērā, nosakot vietu sadalījumu turnīra tabulā. Sākot ar 2016. gadu, FB Gulbene ir tiesīga pieteikties 2. līgai. Komandas futbolisti pēc komandas diskvalifikācijas drīkst pāriet uz citām vienībām, jo diskvalifikācija attiecas tikai uz komandu, nevis uz futbolistiem un personālu. Tāpat uz nenoteiktu laiku tika diskvalificēts no jebkādām ar futbolu saistītām aktivitātēm Gulbenes spēlētājs Sergejs Mišins un bijušais FC Jūrmala aizsargs Dmitrijs Šiļuks par spēļu rezultātu ietekmēšanas organizēšanu un izpildīšanu, kā arī 12 mēnešu diskvalifikācija tika piespriesta Artjomam Loginovam un Denisam Tarasovam, kas šīs sezonas sākumā pārstāvēja FS METTA/LU, bet atstāja komandu tās laikā, par piekrišanu piedalīties spēļu rezultātu ietekmēšanā. Tika noskaidrots, ka Mišins un Šiļuks esot aicinājuši Loginovu ietekmēt Metta/LU pirmās sezonas spēles pret FK Ventspils iznākumu (spēle noslēdzās 0—3 Ventspils labā), kurš esot centies pierunāt arī komandas biedrus uz spēles rezultāta ietekmēšanu, uz ko atsaucās Tarasovs. 10. kārta, kas bija pirmā oficiāli bez Gulbenes līdzdalības (nenotikusī 9. kārtas spēle pret Ventspili tāpat tiek anulēta), notika 5. un 6. jūnijā. Pirmajā kārtas spēlē Skonto FC ar 4—0 sagrāva FS METTA/LU. Divus vārtus šajā spēlē guva Vladislavs Gutkovskis, uz to brīdi kļūstot par Virslīgas rezultatīvāko futbolistu ar 5 vārtu guvumiem. Nākamajā spēlē FK Ventspils izbraukumā ar 0—2 pieveica FK Spartaks Jūrmala. Kārtas pēdējā spēlē FK Liepāja kompensācijas laikā, izmantojot 11 metru soda sitienu, ko piešķīra par spēli ar roku soda laukumā un ko realizēja Dmitrijs Hmizs, izrāva 2—1 uzvaru par FK Jelgava. Tādējādi situācija turnīra tabulas augšgalā bija identiska kā iepriekšējā kārtā — FK Liepāja saglabāja līderpozīcijas, Skonto FC saglabāja 2. vietu, vienu punktu atpaliekot no Liepājas komandas, bet FK Ventspils bija trešie, par diviem punktiem atpaliekot no turnīra līderiem, bet ar spēli mazāk. Tāpat arī pārējās komandas šajā kārtā pirmo reizi turnīrā visas nemainīja atrašanās vietu tabulā, ja neskaita to, ka pēc Gulbenes diskvalifikācijas un rezultātu anulēšanas Jelgava tabulā samainījās vietām ar Spartaku. Balsojumā par Virslīgas maija labāko futbolistu un treneri, neskatoties uz viduvējo komandas bilanci šajā mēnesī (viena uzvara, divi neizšķirti un viens zaudējums) tika atzīti FK Jelgava pārtāvji — attiecīgi komandas kapteinis Gints Freimanis un Vitālijs Astafjevs. Vienpadsmitā kārta notika pēc divu nedēļu pauzes izlašu spēļu dēļ no 19. līdz 21. jūnijam. Pirmajā tās spēlē FK Jelgava savās mājās Zemgales Olimpiskajā centrā nospēlēja neizšķirti 1—1 ar FK Spartaks Jūrmala, bet nākamajā spēlē FK Liepāja ar rezultātu 3—1 uzvarēja FS METTA/LU, divus vārtus gūstot Dāvim Ikauniekam, kurš tādējādi kļuva par otro spēlētāju, kas šajā sezonā ir guvis piecus vārtus (pirmais bija Vladislavs Gutkovskis). Pēdējā kārtas spēlē Ventspils ar 3—0 pārspēja BFC Daugavpils. Pirmos vārtus savā Virslīgas karjerā guva Anastasijs Mordatenko. Pēc šīs kārtas FK Ventspils pakāpās uz otro vietu, bet uz trešo nokrita Skonto FC, kas gan šajā kārtā nespēlēja. Līderpozīcijas saglabāja FK Liepāja. Divpadsmitā kārta notika 26. un 28. jūnijā. Pirmajā spēlē Ingus Šlampe 82. minūtē izrāva FK Spartaks Jūrmala uzvaru pret BFC Daugavpils ar rezultātu 0—1, bet tajā pašā dienā vēl viena spēle noslēdzās 1—0 — FK Jelgava uzvarēja FS METTA/LU. Vienīgos vārtus guva Gļebs Kļuškins pēc stūra sitiena kompensācijas laikā. Kārtas pēdējā spēle starp Skonto FC un FK Ventspils noslēdzās neizšķirti 1—1. Skonto labā vārtus guva Andrejs Kovaļovs, kam šī bija pirmā spēle Virslīgā šajā sezonā pēc izīrēšanas uz Skonto no Moldovas kluba FC Dacia Chișinău'. Ventspilij šie bija tikai otrie ielaistie vārti sezonā, ja neņem vērā FB Gulbene spēles. Rezultātā līderpozīcijās jau ceturto kārtu pēc kārtas saglabāja FK Liepāja, bet FK Ventspils bija tikai viena punkta attālumā no tās. Divas no Virslīgas 13. kārtas spēlēm tika pārceltas uz rezerves datumu 19. augustu UEFA Eiropas līgas 1. kvalifikācijas kārtas, kurā piedalījās trīs Virslīgas klubi, spēļu dēļ. Vienīgā šīs kārtas spēle, kas notika plānotajā datumā, 4. jūlijā starp FK Ventspils un FK Liepāja beidzās ar rezultātu 3—3, lai gan spēles laika Liepājas komanda bija vadībā ar rezultātu 0—3. 5. jūlijā BFC Daugavpils paziņoja par treneru maiņu — amatu atstāja līdzšinējais treneris Kirils Kurbatovs, bet viņa vietā tika iecelts Sergejs Pogodins, kurš ir bijis FC Daugava galvenais treneris, kā arī strādājis BFC Daugavpils futbola sistēmā. Par Virslīgas jūnija labāko spēlētāju žurnālistu balsojumā tika atzīts FK Ventspils uzbrucējs Daniils Turkovs, bet par labāko treneri LFF Treneru padomes vērtējumā — šīs pašas komandas treneris Jurģis Pučinskis. 14. kārtā notika divas spēles, bet spēle starp FK Jelgava un FK Ventspils tika pārcelta uz 19. augustu Ventspils komandas piedalīšanās UEFA Čempionu līgas kvalifikācijas 2. kārtā dēļ. Tikmēr citā šis kārtas spēle līdere FK Liepāja nospēlēja 1—1 neizšķirti ar BFC Daugavpils. Liepājas komandas labā kompensācijas laikā vārtus guva Dāvis Ikaunieks, kas viņu izvirzīja Virslīgas rezultatīvāko spēlētāju saraksta pirmajā vietā. Otrajā šīs kārtas spēlē Skonto FC ar rezultātu 2-1 pārspēja FK Spartaks Jūrmala. Spēles 26. minūtē ļoti smagu traumu guva Skonto aizsargs Vitālijs Smirnovs, kuram, ļoti iespējams, sezona bija beigusies. Pēc šīs kārtas FK Liepāja saglabāja līderpozīcijas, bet FK Ventspils un Skonto FC ir par diviem punktiem mazāk, turklāt spēle rezervē. Par Virslīgas otrā apļa labāko jauno futbolistu, tāpat kā pirmajā aplī, tika atzīts Dāvis Ikaunieks. Trešais aplis sākās pēc pauzes, kas bija saistīta ar UEFA Eiropas līgas 2. kvalifikācijas kārtas spēlēm, kurās piedalījās visi trīs Latvijas klubi, kas piedalījās pirmajā kārtā, ar 15. kārtu, kas notika 26. un 27. jūlijā. Pirmajā spēlē FK Ventspils ar rezultātu 2—0 pārspēja FS METTA/LU, abus vārtus gūstot Ndue Mujeci, kas ļāva Ventspils komandai uz laiku iegūt līderpozīcijas Virslīgā. Nākamajā diena FK Jelgava mājās ar rezultātu 1—0 pārspēja BFC Daugavpils, bet spēle starp FK Liepāja un Skonto FC, kurai traumas bija guvuši trīs centra aizsargi — jau pieminētais Vitālijs Smirnovs, Levans Mahradze un Vjačeslavs Isajevs, beidzās ar rezultātu 2—2. Spēles 90. minūtē vārtus Skonto labā guva Oļegs Timofejevs, kuram tie bija pirmie vārti viņa Virslīgas karjerā (līdz šim brīdim viņš bija aizvadījis 171 spēli dažādos klubos), panākot neizšķirtu. Pēc šīs kārtas par Virslīgas līderi kļuva FK Ventspils, ar kuru vienāds punktu skaits bija FK Liepāja, kurai gan bija sliktāka vārtu starpība, kā arī par spēli vairāk nospēlēts, bet trešajā vietā, tāpat kā pēc iepriekšējām kārtām, bija Skonto. 16. kārta, kas bija pirmā turnīra kārta augustā, sākās ar FK Liepāja 4—1 uzvaru pār FK Spartaks Jūrmala. Dāvis Ikaunieks guva divus vārtus, nostiprinot pozīcijas labāko vārtu guvēju sarakstā ar 9 vārtiem, kamēr tuvākajam sekotājam Vladislavam Gutkovskim bija pieci. Citā spēlē FK Jelgava ar 3—2 uzvarēja Skonto FC, tādējādi saasinot situāciju turnīra tabulā un pietuvojoties labāko trijniekam. Pēdējā kārtas spēle starp komandām, kas cīnījās par 6. vietu — BFC Daugavpils un FS METTA/LU — beidzās neizšķirti 0—0. Pēc kārtas līderpozīcijas atguva FK Liepāja, bet FK Ventspils bija tikai 3 punktu mazāk un aizvadījusi par 2 spēlēm mazāk. 17. kārta norisinājās 9. un 10. augustā. Pirmajā spēlē turnīra līderi FK Liepāja nospēlēja neizšķirti 1—1 ar FK Jelgava, vārtus kompensācijas laika pēdējā minūtē gūstot Iļjam Šadčinam. Neilgi pirms spēles beigām otro dzelteno kartīti par spēles laika vilcināšanu un sekojošo sarkano kartīti nopelnīja FK Jelgava spēlētājs Rustams Sosranovs. Tajā pašā dienā spēle starp FK Ventspils un FK Spartaks Jūrmala beidzās neizšķirti 0—0. Tāpat kā iepriekšējā spēlē arī šajā viens spēlētājs par divām dzeltenajām kartītēm nopelnīja sarkano kartīti un noraidījumu no laukuma — FK Ventspils pussargs Vitālijs Rečickis. Kārtas pēdējā spēlē FS METTA/LU savā laukumā piekāpās Skonto FC ar rezultātu 1—5. Andrejs Kovaļovs šajā spēlē guva trīs vārtus, kas nozīmē, ka viņš ir otrais spēlētājs turnīrā, kas ir guvis hat-trick (ja neskaita Elvja Stugļa trīs vārtus pret FB Gulbene, kura tika izslēgta no Virslīgas un kuras rezultāti tika anulēti). Pēc šīs spēles izcēlās konflikts starp METTA/LU un Skonto pārstāvjiem, kura iemesls, visticamāk, bija dažu Skonto nepieteikto spēlētāju vēlme doties uz ģērbtuvēm pāri laukumam. Pirms spēles stadionā netika ielaists savainotais Skonto aizsargs Vitālijs Smirnovs, kā arī viens no Skonto līdzjutējiem. Latvijas Futbola federācijas Disciplinārlietu komisija konstatēja, ka klubiem nav savstarpējo pretenziju un tie ir apņēmušies veikt darbības, lai tamlīdzīgi incidenti neatkārtotos, kā arī nolēma brīdināt abu klubu oficiālās personas par neētisku uzvedību. Pēc šīs kārtas vienīgā izmaiņa bija tā, ka Skonto FC apsteidza FK Ventspils, lai gan abām komandām bija pa 25 punktiem, bet Ventspils komandai aizvadīts par spēli mazāk. Par 2015. gada sezonas jūlija labāko spēlētāju tika atzīts FK Jelgava aizsargs Mārcis Ošs, bet par labāko treneri otro reizi sezonā atzina šī paša kluba treneri Vitāliju Astafjevu. Visas 18. kārtas spēles norisinājās 15. augustā. BFC Daugavpils atņēma punktus FK Ventspils, savās mājās nospēlējot neizšķirti 1—1, lai gan BFC Daugavpils spēlētājs Dmitrijs Klimašēvičs jau spēles 2. minūtē raidīja bumbu savos vārtos. FK Liepāja uzvarēja FS METTA/LU ar rezultātu 2—0, otros vārtus gūstot Vitālijam Maksimenko, kuram tā bija pirmā spēle Virslīgā pēc pievienošanās FK Liepāja sezonas vidū, bet FK Jelgava ar rezultātu 1—0 pārspēja FK Spartaks Jūrmala. 19. augustā notika visas trīs pārceltās spēles. FS METTA/LU izbraukumā nospēlēja 2—2 ar FK Spartaks Jūrmala, otro reizi turnīra atņemot punktus kādai no labāko piecinieka komandām (5. kārtā bija 1—1 neizšķirts ar FK Jelgava). BFC Daugavpils arī spēja atņemt punktus tabulā augstāk esošai komandai — šoreiz 0—0 neizšķirts ar Skonto FC. Arī trešā no pārceltajām spēlēm beidzās ar neizšķirtu — FK Jelgava pret FK Ventspils spēle beidzās 0—0, lai gan ļoti bīstamas situācijas bija abām komandām. Pēc šīm spēlēm FK Liepāja kļuva par pārliecinošāku Virslīgas līderi, esot 4 punktu attālumā no tuvākajiem sekotājiem FK Ventspils, kuriem par spēli mazāk aizvadīts. 19. kārta notika 23. un 24. augustā. Skonto FC ar 1—3 izbraukumā pārspēja FK Ventspils, kam tas bija pirmais zaudējums šajā sezonā, tādējādi pasteidzot Ventspils komandu turnīra tabulā. FK Spartaks Jūrmala uzvarēja BFC Daugavpils ar rezultātu 2—1, uzvaras vārtus gūstot Edgaram Gauračam, kuram tā bija pirmā spēle pēc atgriešanās komandā no īres FC Aarau. Kārtas pēdējā spēlē FK Jelgava uzvarēja FS METTA/LU ar rezultātu 4—2, tādējādi pirmoreiz šosezon iekļūstot labāko trijniekā, lai gan 4. vietā esošajam FK Ventspils ir par spēli mazāk un starpība starp šīm komandām ir tikai viens punkts. 20. kārtas, kas notika 28. un 29. augustā, pirmajā spēlē BFC Daugavpils vēlreiz spēja atņemt punktus Skonto FC, kuras sastāvā nebija Artūra Karašauska, kam bija diskvalifikācija par dzelteno kartīšu limita pārsniegšanu, un nospēlēt neizšķirti 0—0. Citā spēlē, tā sauktajā Kurzemes derbijā, FK Liepāja pārspēja FK Ventspils ar rezultātu 3—2, pēc pirmā puslaika būdama vadībā ar 3—0. Vārtus guva un rezultatīvu piespēli atdeva tā brīža šīs sezonas Virslīgas rezultatīvākais spēlētājs Dāvis Ikaunieks, kuram šie bija desmitie vārti šosezon. Kārtas pēdējā spēlē savu otro uzvaru sezonā izcīnīja FS METTA/LU, kas ar rezultātu 3—2 pārspēja FK Spartaks Jūrmala. Divus vārtus guva Elī Ndekrē, bet sarkano kartīti nopelnīja Spartaka uzbrucējs Edgars Gauračs par sitienu pretiniekam pa seju. 21. kārta notika 11. un 13. septembrī un tā bija pēdējā 3. apļa kārta. Pirmajā spēlē FK Jelgava izbraukumā ar 1—2 pārspēja FK Ventspils, kam tas bija trešais zaudējums pēc kārtas, kas visi ir arī vienīgie zaudējumi šajā sezonā, kas nozīmēja, ka Jelgavai turnīra tabulā pēc šīs kārtas ir par 4 punktiem vairāk nekā FK Ventspils. Abus Jelgavas komandas vārtus guva Boriss Bogdaškins. Citā spēlē izbraukumā turnīra līderi FK Liepāja sagrāva BFC Daugavpils ar rezultātu 0—4, Dāvim Ikauniekam gūstot 11. vārtus šosezon. Pēdējā spēlē tika fiksēta vēl viena izbraukuma uzvara — FK Spartaks Jūrmala piekāpās Skonto FC ar rezultātu 1—3. Savā pirmajā spēlē šajā sezonā vārtus guva Skonto spēlētājs Ofosu Apija. Rezultātā pēc 3. apļa līderpozīcijās ar 37 punktiem bija FK Liepāja, no tās par 4 punktiem atpalika Skonto FC, vēl par diviem punktiem mazāk bija FK Liepāja, bet ceturtajā vietā ar 30 punktiem bija FK Ventspils. Piektajā vietā atradās FK Spartaks Jūrmala ar 18 punktiem, sestajā BFC Daugavpils ar 11, bet par diviem mazāk bija FS METTA/LU. Pēc zaudējuma FK Jelgava, FK Ventspils galvenais treneris Jurģis Pučinskis atkāpās no amata, bet jau nākamajā dienā tika paziņots, ka par FK Ventspils jauno galveno treneri ir kļuvis anglis Pols Ešvorts, kas iepriekš jau bija trenējis gan FK Ventspils, gan citu Latvijas klubu Skonto FC. Tā kļuva par trešo treneru maiņu šosezon (iepriekš treneru maiņa notika BFC Daugavpils un FK Spartaks Jūrmala). Par Virslīgas augusta labāko spēlētāju tika atzīts FK Liepāja pussargs Vladimirs Kamešs, bet par treneri — šī paša kluba treneris Viktors Dobrecovs, kurš mēneša labākā trenera balvu iegūst jau otro reizi. Par apļa labāko jauno spēlētāju trešo reizi pēc kārtas tika atzīts FK Liepāja spēlētājs Dāvis Ikaunieks. Ceturtais un pēdējais aplis sākās ar 22. kārtu, kas notika 18. un 19. septembrī. Divas galvenajām no titula pretendentēm Skonto FC un FK Liepāja tikās pirmajā šīs kārtas spēlē, kas beidzās ar rezultātu 1—2 FK Liepāja labā, kas ļoti pietuvināja viņus titulam. Divus vārtus guva Valērijs Afanasjevs. Pola Ešvorta atgriešanās spēlē kā FK Ventspils galvenajam trenerim, viņa vadītā komanda ar 3—0 pārspēja FK METTA/LU, trīs vārtus gūstot Ndue Mujeci, kas ir trešais hat-trick Virslīgā šajā sezonā (ja neskaidta Elvja Stugļa trīs vārtus pret FB Gulbene). FK Jelgava, ar 0—2 pārspējot BFC Daugavpils, pakāpās uz otro vietu Virslīgas tabulā Skonto zaudējuma dēļ. LFF Disciplinārlietu komitejas 21. septembra sēdē tika nolemts Skonto FC par dažādiem pārkāpumiem spēlē pret Liepāju piešķirt 630 eiro naudas sodu, kā arī ka diviem Skonto spēlētājiem (Igoram Kozlovam un Ofosu Apijam), kā arī Liepājas spēlētājam Endijam Šlampem piešķirta vienas spēles diskvalifikācija (Apijam par divām dzeltenajām kartītēm pret Liepāju, pārējiem par dzelteno kartīšu limita pārsniegšanu), bet Skonto uzbrucējs Artūrs Karašausks nopelnīja 1 mēneša diskvalifikāciju. 23. kārta notika no 25. līdz 27. septembrim un sākās ar svarīgu cīņu par palikšanu Virslīgā, kas beidzās ar BFC Daugavpila 0—2 uzvaru pār FS METTA/LU, kas krietni samazināja METTA/LU izredzes palikt Virslīgā bez pārspēlēm. Citā spēlē Skonto FC ar tieši tādu pašu rezultātu pārspēja FK Jelgava, atgriežoties 2. vietā Virslīgas tabulā. Jelgavas spēlētājs Boriss Bogdaškins nerealizēja 11 metru soda sitienu, bet Valērijs Redjko ieraidīja bumbu savos vārtos, bet vēlāk FK Jelgava šajā spēlē tika piešķirts tehniskais zaudējums 0—3 par leģionāru skaita limita pārsniegšanu. Citā spēlē turnīra līderi FK Liepāja uzvarēja FK Spartaks Jūrmala ar rezultātu 2—0, tādējādi vēl vairāk attālinoties no otrās vietas. 2. un 3. oktobrī notiekošajā 24. kārtā pirmajā spēlē Skonto FC ar 3—1 pārspēja FS METTA/LU. Zaudētāju spēlētājs Rūdolfs Puķītis nopelnīja sarkano kartīti spēles 80. minūtē. Citā spēlē FK Liepāja vēl vairāk pietuvojās titulam, pārspējot FK Jelgava ar rezultātu 1—0. Vienīgos vārtus guva Dāvis Ikaunieks, kam tie bija jau trīspadsmitie vārti sezonā. Kārtas pēdējā spēlē, divus vārtus gūstot Ģirtam Karlsonam, FK Ventspils uzvarēja FK Spartaks Jūrmala ar rezultātu 3—1. Par septembra labāko spēlētāju un treneri Virslīgā tika atzīti FK Liepāja pārstāvji — attiecīgi Dāvis Ikaunieks un Viktors Dobrecovs, kurš šo balvu ieguva jau trešo reizi šosezon. 25. kārta sākās ar FK Ventspils 4—0 sagrāvi pār BFC Daugavpils, vēl divus vārtus gūstot Ģirtam Karlsonam. Turpinājumā FK Jelgava ar rezultātu 0—1 pārspēja FK Spartaks Jūrmala, vienīgos vārtus jau kompensācijas laikā gūstot Mārcim Ošam. Jelgavas komanda otro reizi dažu spēļu laikā nerealizēja 11 metru soda sitienu. Pēdējā kārtas spēlē FK Liepājā nodrošināja 2015. gada Latvijas futbola Virslīgas čempionu titulu, ar 0—4 izbraukumā pārspējot FS METTA/LU. FK Liepāja tas bija pirmais čempionu tituls, bet 19. Latvijas čempionu tituls komandai no Liepājas. 26. kārtā pamazām sāka noskaidroties pārējās vietas turnīra tabulā. FK Spartaks Jūrmala nodrošināja sev 5. vietu, jo viņi ar 0—2 pārspējot BFC Daugavpils, divus vārtus gūstot Edgaram Gauračam. FK Jelgava 3—1 uzvara pār FS METTA/LU nozīmēja, ka METTA/LU nevarēja vairs pat teorētiski pakāpties augstāk par septīto vietu, kas nozīmēja, ka viņiem jāpiedalās pārspēlēs pret 1. līgas 2. vietas ieguvēju. Oļegs Malašenoks šajā spēlē guva trīs vārtus. Visbeidzot, svarīgā spēlē cīņā par medaļām FK Ventspils izbraukumā uzvarēja Skonto FC ar rezultātu 0—2 (abus vārtus guva Ndue Mujeci, kas nozīmēja, ka šīm komandām pēc šīs kārtas bija vienāds punktu skaits un tikai par vienu punktu priekšā bija otrajā vietā esošajā FK Jelgava, kas bija aizvadījusi par vienu spēli vairāk. 27. un priekšpēdējā kārta norisinājās 31. oktobrī, visas spēles sākās vienā laikā — 14:00. Pirmajā spēlē Skonto FC atspēlējās no rezultāta 2—1 un ar rezultātu 2—3 izbraukumā uzvarēja BFC Daugavpils, pēdējās minūtēs vārtus gūstot Artūram Karašauskam. Citā spēlē FK Ventspils savā laukumā pārspēja čempioni FK Liepāja ar rezultātu 3—1. Divus vārtus guva Eduards Tīdenbergs. Trešajā spēlē FS METTA/LU, kas jau bija garantējusi 7. vietu un dalību pārspēlēs par palikšanu Virslīgā, ar rezultātu guva trīs vārtus un ar rezultātu 0—3 pārspēja FK Spartaks Jūrmala. Pēc šīs kārtas 2. vietā atradās Skonto FC, 3. vietā ar tādu pašu punktu skaitu bija FK Ventspils sliktākas savstarpējo spēļu bilances dēļ, bet par diviem punktiem mazāk bija FK Jelgava, kam gan vēl bija jāspēlē ar FK Ventspils. Pēc šīs kārtas Skonto FC pārstāvjiem kopā tika piešķirts 950 eiro naudas sods — klubam par saistību nepildīšanu ar bijušajiem spēlētājiem, līdzjutēju pirotehnikas izmantošanu, galvenajam trenerim Tamazam Pertijam par neētisku uzvedību, bet spēlētājam Artūram Karašauskam par dzelteno kartīšu limita pārsniegšanu. Pēdējā, 27. kārta, norisinājās 7. novembrī, tāpat kā iepriekšējā kārtā, visas spēles norisinājās vienā laikā. Skonto FC, ar 2—1 pārspējot FK Spartaks Jūrmala, nodrošināja sev 2. vietu Virslīgā šosezon. Māra Verpakovska atvadu spēlē kā spēlētājam Virslīgas čempione FK Liepāja ar rezultātu 1—0 pārspēja BFC Daugavpils, bet spēlē, kas izšķīra Virslīgas 3. vietas ieguvēju, FK Jelgava un FK Ventspils nospēlēja neizšķirti 0—0, kas nozīmēja, ka iepriekšējās sezonas čempioni FK Ventspils šosezon ieņēma 3. vietu. Par Virslīgas rezultatīvāko spēlētāju kļuva FK Liepāja spēlētājs Dāvis Ikaunieks ar 15 vārtu guvumiem, aiz viņa seko Vladislavs Gutkovskis un Ndue Mujeci, kam katram ir 10 vārti. Ikaunieks tika atzīts arī par Virslīgas oktobra/novembra labāko spēlētāju (par labāko treneri kļuva FK Ventspils galvenais treneris Pols Ešvorts), kā arī par 4. apļa labāko jauno spēlētāju, kas nozīmēja, ka viņš šo pēdējo balvu ir ieguvis visos četros apļos. Pārspēlēs par piedalīšanos 2016. gada sezonā piedalījās Virslīgas 7. vietas ieguvēja FS METTA/LU un 1. līgas 2. vietas ieguvēja Valmiera Glass/BSS. Pirmā pārspēle notika 21. nobembrī un beidzās ar FS METTA/LU uzvaru izbraukumā ar rezultātu 1—3, bet savās mājās 25. novembrī FS Metta/LU sagrāva Valmieras komandu ar rezultātu 6—2, kas nozīmēja, ka FS Metta/LU paliek Virslīgā arī nākamajā sezonā. Avots: SMScredit.lv Virslīga 2015 Klasifikācijas noteikumi: punkti punkti savstarpējās spēlēs vārtu starpība savstarpējās spēles uzvaras vārtu starpība visās spēles gūto vārtu skaits Fair-Play rādītājs a Iekavās norādīts vārtu skaits, kas gūti no 11 metru soda sitieniem Pēc 8. kārtas tika izslēgta no Latvijas futbola Virslīgas un šīs sezonas rezultāti anulēti. Spēles rezultāts anulēts pēc Gulbenes diskvalifikācijas Edmunds Novickis. «2015. gada Virslīgas atklāšanas spēle - "Liepāja" pret "Skonto"». sportacentrs.com, 2015. gada 16. februārī. Skatīts: 2015-02-17. «LFF DK 3. jūnija sēdes lēmumi». Latvijas Futbola federācija. 2015. gada 3. jūnijā. Skatīts: 2015-06-03. Jānis Rubulis. «"Metta/LU" grauj ar 5:1 un saglabā vietu Virslīgā». sportacentrs.com, 2014. gada 16. novembrī. Skatīts: 2015-02-13. Edmunds Novickis. «"Skonto" un abas "Daugavas" neiziet licencēšanu, jācer uz apelāciju». sportacentrs.com, 2015. gada 30. janvārī. Skatīts: 2015-02-13. «Apelāciju komisijas 13. februāra lēmums». Latvijas Futbola federācija. 2015. gada 13. februārī. Arhivēts no oriģināla, laiks: 2015-02-15. Skatīts: 2015-02-13. «SMScredit.lv Virslīgas 2015. gada sezonas kalendārs». futbolavirsliga.lv. Arhivēts no oriģināla, laiks: 2015-12-17. Skatīts: 2015-02-14. Krišs Upenieks. «Virslīgā 7. vietu ieguvušā komanda piedalīsies pārspēlēs». sportacentrs.com, 2015. gada 6. aprīlī. Skatīts: 2015-06-04. «2015. GADA LATVIJAS VIRSLĪGAS FUTBOLA ČEMPIONĀTA REGLAMENTS». Latvijas Futbola federācija. 2015. gada 8. janvārī. Arhivēts no oriģināla, laiks: 2018-02-05. Skatīts: 2015-03-15. Rolands Eliņš. «Ziemas kausā "Ventspils" un "Skonto" vienā grupā, "Spartaka" vietā "Rēzeknes BJSS"». sportacentrs.com, 2014. gada 12. decembrī. Skatīts: 2015-02-14. Jānis Freimanis. «Daugavpils "Daugava" nepiedalīsies "Ziemas kausā 2015"». sportacentrs.com, 2015. gada 6. janvārī. Skatīts: 2015-02-14. «SMScredit.lv Virslīgas Ziemas kauss 2015». futbolavirsliga.lv. Arhivēts no oriģināla, laiks: 2015-09-24. Skatīts: 2015-02-14. «FK Daugava Rīga tiek izslēgts no Ziemas kausa 2015». futbolavirsliga.lv. 2015. gada 26. janvārī. Arhivēts no oriģināla, laiks: 2015-02-17. Skatīts: 2015-02-14. Agris Suveizda. «Bulvītis un Abdultaofiks spēlē pie "Spartaka", "Ventspils" dodas uz Turciju». sportacentrs.com, 2015. gada 15. februārī. Skatīts: 2015-02-15. Andrejs Siliņš. «Ziemas kausa finālā "Skonto" notur uzvaru pār "Liepāju"». sportacentrs.com, 2015. gada 26. februārī. Skatīts: 2015-02-28. Rolands Eliņš. «"Jelgava" ar 3:0 uzvar "Daugavpili" un iegūst trešo vietu Ziemas kausā». sportacentrs.com, 2015. gada 25. februārī. Skatīts: 2015-02-28. Rolands Eliņš. «"Liepāja" Virslīgas sezonu atklāj ar uzvaru pār "Skonto"». sportacentrs.com, 2015. gada 13. martā. Skatīts: 2015-03-15. Pēteris Neimanis. «Čempione "Ventspils" sezonu sāk ar 3:0». sportacentrs.com, 2015. gada 14. martā. Skatīts: 2015-03-15. Rolands Eliņš. «"Jelgava" izbraukumā nosargā minimālu uzvaru pār "Daugavpili"». sportacentrs.com, 2015. gada 14. martā. Skatīts: 2015-03-15. Jānis Rubulis. «"Spartaks" neatstāj variantus "Gulbenei" - 3:0». sportacentrs.com, 2015. gada 15. martā. Skatīts: 2015-03-15. Agris Suveizda. «"Liepāja" un "Spartaks" izspēlē kaujiniecisku neizšķirtu». sportacentrs.com, 2015. gada 20. martā. Skatīts: 2015-03-21. Jānis Freimanis. «"Ventspilij" nepārliecinoša uzvara, "Gulbenei" skaisti vārti». sportacentrs.com, 2015. gada 21. martā. Skatīts: 2015-03-21. Rolands Eliņš. «"Daugavpils" pārspēj "Mettu/LU" un izcīna pirmo uzvaru sezonā». sportacentrs.com, 2015. gada 21. martā. Skatīts: 2015-03-21. Mārtiņš Māliņš. «"Jelgavai" noraidījums un bezvārtu neizšķirts pret "Skonto"». sportacentrs.com, 2015. gada 21. martā. Skatīts: 2015-03-21. «LFF DK 24. marta sēdes lēmumi"». Latvijas Futbola federācija. 2015. gada 24. martā. Skatīts: 2015-03-24. Edmunds Novickis. «Sadursme ar galvām, sarkanā kartīte un "Liepājas" uzvara mazākumā». sportacentrs.com, 2015. gada 10. aprīlī. Skatīts: 2015-04-12. Edmunds Novickis. «"Daugavpilij" 2.uzvara pēc kārtas, "Gulbenei" tikai zaudējumi». sportacentrs.com, 2015. gada 12. aprīlī. Skatīts: 2015-04-12. Pēteris Neimanis. «"Spartakam" noraidījums, "Ventspilij" trīs punkti». sportacentrs.com, 2015. gada 12. aprīlī. Skatīts: 2015-04-12. Jānis Freimanis. «Karašausks gūst vārtus, "Skonto" stiprā vējā izcīna pirmo uzvaru sezonā». sportacentrs.com, 2015. gada 12. aprīlī. Skatīts: 2015-04-12. Jānis Freimanis. «"Liepāja" kļūst par līderi, "Metta"/LU gūst pirmos vārtus». sportacentrs.com, 2015. gada 17. aprīlī. Skatīts: 2015-04-19. Rolands Eliņš. «BFC "Daugavpils" atņem punktus čempionei "Ventspilij"». sportacentrs.com, 2015. gada 18. aprīlī. Skatīts: 2015-04-19. Rolands Eliņš. «"Skonto" otrajā puslaikā saplosa "Gulbeni"». sportacentrs.com, 2015. gada 18. aprīlī. Skatīts: 2015-04-19. Jānis Rubulis. «"Spartakam" un "Jelgavai" bezvārtu neizšķirts"». sportacentrs.com, 2015. gada 19. aprīlī. Skatīts: 2015-04-19. «Par Sportland mēneša labāko spēlētāju atzīts Torres, treneris – Dobrecovs». futbolavirsliga.lv. 2015. gada 1. maijā. Arhivēts no oriģināla, laiks: 2015-07-12. Skatīts: 2015-05-04. Rolands Eliņš. «"Metta"/LU turpina neizšķirtu tradīciju pret "Jelgavu"». sportacentrs.com, 2015. gada 1. maijā. Skatīts: 2015-05-04. Agris Suveizda. «"Liepāja" salauž "Gulbenes" pretestību un kļūst par pagaidu līderi». sportacentrs.com, 2015. gada 1. maijā. Skatīts: 2015-05-04. Edmunds Novickis. «Ventspils dominē, neizmanto iespējas un spēlē neizšķirti ar "Skonto"». sportacentrs.com, 2015. gada 4. maijā. Skatīts: 2015-05-04. Rolands Eliņš. «"Daugavpils" nenotur pārsvaru un spēlē neizšķirti pret "Spartaku"». sportacentrs.com, 2015. gada 4. maijā. Skatīts: 2015-05-04. Pēteris Neimanis. «"Spartaks" otrajā puslaikā gūst divus un pieveic "Mettu/LU"». sportacentrs.com, 2015. gada 8. maijā. Skatīts: 2015-05-11. Agris Suveizda. «"Gulbene" 2. puslaikā spiež, "Jelgavai" smaga uzvara». sportacentrs.com, 2015. gada 10. maijā. Skatīts: 2015-05-11. Agris Suveizda. «Kurzemes derbijā neizšķirts, "Liepāja" saglabā līderpozīcijas». sportacentrs.com, 2015. gada 10. maijā. Skatīts: 2015-05-11. Andrejs Siliņš. «Gutkovskim "hat-trick", "Skonto" satriec "Daugavpili"». sportacentrs.com, 2015. gada 11. maijā. Skatīts: 2015-05-11. Rolands Eliņš. «Puncula vārti pasniedz "Spartakam" uzvaru pār "Skonto"». sportacentrs.com, 2015. gada 16. maijā. Skatīts: 2015-05-17. Andrejs Siliņš. «Kausa fināla ģenerālmēģinājumā neizšķirts». sportacentrs.com, 2015. gada 16. maijā. Skatīts: 2015-05-17. Jānis Rubulis. «"Metta/LU" no Gulbenes pārved vērtīgu uzvaru». sportacentrs.com, 2015. gada 17. maijā. Skatīts: 2015-05-17. Krišs Upenieks. «Sidam skaisti vārti, Liepāja ar pendeli izglābjas no zaudējuma». sportacentrs.com, 2015. gada 17. maijā. Skatīts: 2015-05-17. Krišs Upenieks. «Mihadjukam divu spēļu diskvalifikācija, nespēlēs pret Skonto». sportacentrs.com, 2015. gada 21. maijā. Skatīts: 2015-05-25. «Par 1.apļa labāko jauno futbolistu pārliecinoši atzīts Dāvis Ikaunieks». futbolavirsliga.lv. 2015. gada 2. jūnijā. Arhivēts no oriģināla, laiks: 2015-06-10. Skatīts: 2015-06-02. Rolands Eliņš. «"Jelgava" iesit pašā sākumā un mazākumā apspēlē "Daugavpili"». sportacentrs.com, 2015. gada 24. maijā. Skatīts: 2015-05-25. Rolands Eliņš. «"Skonto" sarūpē "Liepājai" pirmo zaudējumu Virslīgā». sportacentrs.com, 2015. gada 24. maijā. Skatīts: 2015-05-25. Rolands Eliņš. «"Spartaks" sašķaida "Gulbeni", Elvim Stuglim trīs vārti». sportacentrs.com, 2015. gada 25. maijā. Skatīts: 2015-05-25. Edmunds Novickis. «"Ventspils" pārtrauc septiņu stundu "sausumu", pārņem vadību turnīrā». sportacentrs.com, 2015. gada 25. maijā. Skatīts: 2015-05-25. «Pārcelta Virslīgas čempionāta spēle starp FB Gulbene un FK Ventspils». Latvijas Futbola federācija. 2015. gada 28. maijā. Skatīts: 2015-05-31. Edmunds Novickis. «Pār "Gulbeni" aizdomu ēna - pārcelta tuvākā spēle». sportacentrs.com, 2015. gada 28. maijā. Skatīts: 2015-05-31. Rolands Eliņš. «Karašauskam uzvaras vārti, "Skonto" pārspēj "Jelgavu"». sportacentrs.com, 2015. gada 29. maijā. Skatīts: 2015-05-31. Krišs Upenieks. «Liepāja gūst emocionālu uzvaru un atgriežas līderpozīcijās». sportacentrs.com, 2015. gada 30. maijā. Skatīts: 2015-05-31. Jānis Rubulis. «"Metta/LU" izmanto Daugavpils kļūdas un izcīna otro uzvaru sezonā». sportacentrs.com, 2015. gada 31. maijā. Skatīts: 2015-05-31. Jānis Freimanis. «Gutkovskim 2+2, "Skonto" dominē pret "Metta"/LU». sportacentrs.com, 2015. gada 5. jūnijā. Skatīts: 2015-06-06. Agris Suveizda. «"Ventspils" pieveic "Spartaku" un joprojām vienīgā bez zaudējumiem». sportacentrs.com, 2015. gada 6. jūnijā. Skatīts: 2015-06-06. Agris Suveizda. «"Liepāja" galotnē gūst divus vārtus un atkal svin laimīgu uzvaru». sportacentrs.com, 2015. gada 6. jūnijā. Skatīts: 2015-06-06. Jānis Freimanis. «Par "Sportland" mēneša labāko Virslīgas spēlētāju atzīts Freimanis, treneris - Astafjevs». sportacentrs.com, 2015. gada 9. jūnijā. Skatīts: 2015-06-29. Jānis Rubulis. «"Jelgava" cīnās neizšķirti ar "Spartaku"». sportacentrs.com, 2015. gada 19. jūnijā. Skatīts: 2015-06-21. Jānis Freimanis. «Ikaunieks panāk Gutkovski, "Liepāja" pārspēj "Metta"/LU». sportacentrs.com, 2015. gada 20. jūnijā. Skatīts: 2015-06-21. Rolands Eliņš. «"Ventspils" iesit trīs vārtus un pārliecinoši uzvar "Daugavpili"». sportacentrs.com, 2015. gada 21. jūnijā. Skatīts: 2015-06-21. Jānis Rubulis. «"Spartaks" izrauj uzvaru Daugavpilī». sportacentrs.com, 2015. gada 26. jūnijā. Skatīts: 2015-06-29. Edmunds Novickis. «Šoreiz bez ierastā neizšķirta - izskaņā Jelgava izrauj uzvaru pār "Mettu"». sportacentrs.com, 2015. gada 26. jūnijā. Skatīts: 2015-06-29. Jānis Rubulis. «Kovaļovs debitē ar vārtiem, "Skonto" un "Ventspils" cīnās neizšķirti». sportacentrs.com, 2015. gada 28. jūnijā. Skatīts: 2015-06-29. Edmunds Novickis. «Eirokausu dēļ pārceltas divas spēles Virslīgā». sportacentrs.com, 2015. gada 26. jūnijā. Skatīts: 2015-07-05. Krišs Upenieks. «Fantastika Virslīgā: Kurzemes derbijā Ventspils atspēlējas no 0:3». sportacentrs.com, 2015. gada 4. jūlijā. Skatīts: 2015-07-05. «BFC "Daugavpils" galvenā trenera pienākumus turpmāk pildīs Pogodins». BFC Daugavpils. 2015. gada 5. jūlijā. Arhivēts no oriģināla, laiks: 2015-08-01. Skatīts: 2015-10-25. Rolands Eliņš. «Virslīgas labākie jūnijā - ventspilnieki Turkovs un Pučinsks». sportacentrs.com, 2015. gada 8. jūlijā. Skatīts: 2015-07-05. Rolands Eliņš. «D. Ikaunieks pēdējā uzbrukumā atņem "Daugavpilij" uzvaru Liepājā». sportacentrs.com, 2015. gada 11. jūlijā. Skatīts: 2015-07-05. Rolands Eliņš. «"Skonto" otrajā puslaikā atspēlējas un pieveic "Spartaku"». sportacentrs.com, 2015. gada 12. jūlijā. Skatīts: 2015-07-05. Edmunds Novickis. «Dāvis Ikaunieks otro reizi sezonā atzīts par apļa labāko jauno spēlētāju». sportacentrs.com, 2015. gada 5. augustā. Skatīts: 2015-08-10. Rolands Eliņš. «Mujeci divi vārti salauž "Mettu"/LU un pasniedz uzvaru "Ventspilij"». sportacentrs.com, 2015. gada 26. jūlijā. Skatīts: 2015-08-03. Andrejs Siliņš. «Malašenokam vārti, "Jelgavai" minimāla uzvara pār "Daugavpili"». sportacentrs.com, 2015. gada 27. jūlijā. Skatīts: 2015-08-03. Edmunds Novickis. «Skaista spēle ar dramatisku risinājumu - "Skonto" izrauj punktu Liepājā». sportacentrs.com, 2015. gada 27. jūlijā. Skatīts: 2015-08-03. Jānis Freimanis. «D.Ikauniekam divi vārti, "Liepāja" beidzot izcīna trīs punktus». sportacentrs.com, 2015. gada 1. augustā. Skatīts: 2015-08-03. Rolands Eliņš. «"Jelgava" iesit trīs vārtus pirmajā puslaikā un pārspēj "Skonto"». sportacentrs.com, 2015. gada 2. augustā. Skatīts: 2015-08-03. Agris Suveizda. «Pastarīšu duelī neizšķirts, "Daugavpils" saglabā sesto vietu». sportacentrs.com, 2015. gada 3. augustā. Skatīts: 2015-08-03. Rolands Eliņš. «"Liepāja" pēdējās sekundēs izrauj neizšķirtu Jelgavā». sportacentrs.com, 2015. gada 9. augustā. Skatīts: 2015-08-10. Jānis Freimanis. «"Ventspils" mazākumā nosargā neizšķirtu pret "Spartaku"». sportacentrs.com, 2015. gada 9. augustā. Skatīts: 2015-08-10. Krišs Upenieks. «Pavlovs rupji kļūdās, Skonto vienalga sagrauj Mettu». sportacentrs.com, 2015. gada 10. augustā. Skatīts: 2015-08-10. Agris Suveizda. «Foto: Uzliesmo konflikts starp "Mettas"/LU un "Skonto" pārstāvjiem». sportacentrs.com, 2015. gada 11. augustā. Skatīts: 2015-08-16. «LFF DK 18. augusta sēdes lēmumi». Latvijas Futbola federācija. 2015. gada 18. augustā. Skatīts: 2015-08-20. Jānis Rubulis. «Ošs atzīts par Virslīgas labāko spēlētāju jūlijā, Astafjevs - labākais treneris». sportacentrs.com, 2015. gada 11. augustā. Skatīts: 2015-08-16. Pēteris Neimanis. «"Daugavpils" sit savos, tomēr atņem punktus "Ventspilij"». sportacentrs.com, 2015. gada 15. augustā. Skatīts: 2015-08-16. Jānis Rubulis. «Maksimenko debijā gūst vārtus, "Liepāja" uzveic "Mettu"/LU». sportacentrs.com, 2015. gada 15. augustā. Skatīts: 2015-08-16. Agris Suveizda. «"Jelgava" uzvar "Spartaku" un turpina elpot pakausī labāko trijniekam». sportacentrs.com, 2015. gada 15. augustā. Skatīts: 2015-08-16. Agris Suveizda. «"Metta"/LU izbraukumā nosargā neizšķirtu pret Jūrmalas "Spartaku"». sportacentrs.com, 2015. gada 19. augustā. Skatīts: 2015-08-20. Jānis Rubulis. «"Daugavpils" atņem punktus arī "Skonto"». sportacentrs.com, 2015. gada 19. augustā. Skatīts: 2015-08-20. Pēteris Neimanis. «Jelgavā bez vārtiem, "Ventspilij" trešais neizšķirts pēc kārtas». sportacentrs.com, 2015. gada 19. augustā. Skatīts: 2015-08-20. Jānis Rubulis. «Karašausks atgriežas ar vārtiem, "Skonto" iznīcina "Ventspili"». sportacentrs.com, 2015. gada 23. augustā. Skatīts: 2015-08-26. Jānis Rubulis. «Gauračs un Mickevičs nokārto "Spartaka" uzvaru pār "Daugavpili"». sportacentrs.com, 2015. gada 23. augustā. Skatīts: 2015-08-26. Agris Suveizda. «"Jelgava" iesit četrus vārtus un izstumj "Ventspili" no labāko trijnieka». sportacentrs.com, 2015. gada 23. augustā. Skatīts: 2015-08-26. Jānis Rubulis. «"Skonto" vēlreiz zaudē punktus pret "Daugavpili"». sportacentrs.com, 2015. gada 28. augustā. Skatīts: 2015-08-30. Jānis Rubulis, Rolands Eliņš. «Kurzemes derbijā "Liepāja" nosargā uzvaru pār "Ventspili"». sportacentrs.com, 2015. gada 28. augustā. Skatīts: 2015-08-30. Rolands Eliņš. «"Mettai"/LU trīs vārti un trīs punkti pret "Spartaku", Gauračam sarkanā». sportacentrs.com, 2015. gada 29. augustā. Skatīts: 2015-08-30. Rolands Eliņš. «"Jelgava" 88. minūtē izrauj uzvaru un slīcina "Ventspils" izredzes». sportacentrs.com, 2015. gada 11. septembrī. Skatīts: 2015-09-13. Agris Suveizda. «"Liepāja" iznīcina "Daugavpili", Ikauniekam 11. vārti». sportacentrs.com, 2015. gada 13. septembrī. Skatīts: 2015-09-13. Agris Suveizda. «Apija atgriežas ar vārtiem, "Skonto" turpina mīt "Liepājai" uz papēžiem». sportacentrs.com, 2015. gada 13. septembrī. Skatīts: 2015-09-13. Mihails Koroļovs. «Jurģis Pučinsks atstāj galvenā trenera posteni». FK Ventspils, 2015. gada 15. septembrī. Arhivēts no oriģināla, laiks: 2016. gada 4. martā. Skatīts: 2015-10-25. Mihails Koroļovs. «Pols Ašvorts - FK Ventspils galvenais treneris!». FK Ventspils, 2015. gada 16. septembrī. Arhivēts no oriģināla, laiks: 2016. gada 4. martā. Skatīts: 2015-10-25. Jānis Freimanis. «"Sportland" mēneša labākie - Kamešs un Dobrecovs». sportacentrs.com, 2015. gada 16. septembrī. Skatīts: 2015-10-25. Agris Suveizda. «Dāvis Ikaunieks trešoreiz atzīts par apļa labāko jauno spēlētāju». sportacentrs.com, 2015. gada 1. oktobrī. Skatīts: 2015-10-25. Krišs Upenieks. «Afanasjevs ar diviem vārtiem pietuvina Liepāju titulam». sportacentrs.com, 2015. gada 18. septembrī. Skatīts: 2015-10-25. Agris Suveizda. «Mujeci hat-trick, Ešvorts "Ventspilī" atgriežas ar uzvaru pār "Mettu"/LU». sportacentrs.com, 2015. gada 19. septembrī. Rolands Eliņš. «"Jelgava" uzvar Daugavpilī un paceļas uz otro vietu kopvērtējumā». sportacentrs.com, 2015. gada 19. septembrī. Skatīts: 2015-10-25. «LFF DK 21. septembra lēmumi». Latvijas Futbola federācija. 2015. gada 21. septembrī. Skatīts: 2015-10-25. Krišs Upenieks. «Daugavpils gūst trīs punktus un pietuvina Mettu/LU pārspēlēm». sportacentrs.com, 2015. gada 25. septembrī. Skatīts: 2015-10-25. Agris Suveizda. «Pavlovs atvaira pendeli, Redjko iesit savos, "Skonto" uzvar Jelgavā». sportacentrs.com, 2015. gada 26. septembrī. Skatīts: 2015-10-25. Agris Suveizda. «"Jelgavai" par sešiem leģionāriem tehniskais zaudējums pret "Skonto"». sportacentrs.com, 2015. gada 1. oktobrī. Skatīts: 2015-10-25. Jānis Freimanis. «"Liepāja" uzvar Slokā un turpina soļot pretī Virslīgas čempionu titulam». sportacentrs.com, 2015. gada 27. septembrī. Skatīts: 2015-10-25. Rolands Eliņš. «"Skonto" ar grūtībām pieveic "Mettu" un atliek čempionu kronēšanu». sportacentrs.com, 2015. gada 2. oktobrī. Skatīts: 2015-10-25. Rolands Eliņš. «D. Ikauniekam skaisti vārti "Liepājas" svarīgā uzvarā pār "Jelgavu"». sportacentrs.com, 2015. gada 2. oktobrī. Skatīts: 2015-10-25. Krišs Upenieks. «Karlsons iesit divus, Ventspils bez problēmām pieveic Spartaku». sportacentrs.com, 2015. gada 3. oktobrī. Skatīts: 2015-10-25. Krišs Upenieks. «Ikaunieks mēneša labākais futbolists Virslīgā, treneris - Dobrecovs». sportacentrs.com, 2015. gada 15. oktobrī. Skatīts: 2015-10-25. Krišs Upenieks, Rolands Eliņš. «Ventspils iegūst trīs punktus un apsteidz Jelgavu». sportacentrs.com, 2015. gada 17. oktobrī. Skatīts: 2015-10-25. Andrejs Siliņš. «"Jelgava" atkal nerealizē pendeli, Ošs dramatiskā galotnē izrauj uzvaru». sportacentrs.com, 2015. gada 18. oktobrī. Skatīts: 2015-10-25. Agris Suveizda. «Ikaunieka vārti nodrošina "Liepājai" pirmo čempiones titulu». sportacentrs.com, 2015. gada 19. oktobrī. Skatīts: 2015-10-25. Pēteris Neimanis. «"Spartaks" uzvar Daugavpilī un nodrošina piekto vietu». sportacentrs.com, 2015. gada 24. oktobrī. Skatīts: 2015-10-25. Andrejs Siliņš. «Malašenoks ar "hat-trick" oficiāli nosūta "Mettu/LU" uz pārspēlēm». sportacentrs.com, 2015. gada 25. oktobrī. Skatīts: 2015-10-25. Miķelis Osis. «"Ventspils" Rīgā pieveic "Skonto" un turpina cīņu par sudrabu». sportacentrs.com, 2015. gada 25. oktobrī. Skatīts: 2015-10-25. Krišs Upenieks. «"Skonto" pēdējās minūtēs atspēlējas un uzvar kompensācijas laikā». sportacentrs.com, 2015. gada 31. oktobrī. Skatīts: 2015-12-21. Edmunds Novickis. «"Ventspils" sagādā "Liepājai" otro zaudējumu un piesakās uz bronzu». sportacentrs.com, 2015. gada 31. oktobrī. Skatīts: 2015-12-21. Krišs Upenieks. «Metta/LU pirms pārspēlēm sagrauj Jūrmalas Spartaku». sportacentrs.com, 2015. gada 31. oktobrī. Skatīts: 2015-12-21. «LFF DK 3. novembra sēdes lēmumi». Latvijas Futbola federācija. 2015. gada 3. novembrī. Skatīts: 2015-12-21. Bruno Pērkons. «Sorokins trillerī nodrošina Skonto otro vietu Virslīgā». sportacentrs.com, 2015. gada 7. novembrī. Skatīts: 2015-12-21. Rolands Eliņš. «Leģenda aiziet: Verpakovskis savā pēdējā spēlē izcīna uzvaru». sportacentrs.com, 2015. gada 7. novembrī. Skatīts: 2015-12-21. Pēteris Neimanis. «Jelgavā neizšķirts "Ventspils" bronzas vērtībā». sportacentrs.com, 2015. gada 7. novembrī. Skatīts: 2015-12-21. «SMScredit.lv Virslīga 2015». Latvijas Futbola federācija. Arhivēts no oriģināla, laiks: 2015-06-26. Skatīts: 2015-12-21. Andrejs Siliņš. «Par labākajiem Virslīgas pēdējā mēnesī atzīti Ikaunieks un Ešvorts». sportacentrs.com, 2015. gada 19. novembrī. Skatīts: 2015-12-21. Edmunds Novickis. «Ikauniekam pilns komplekts - arī ceturtoreiz atzīts par apļa labāko jauno spēlētāju». sportacentrs.com, 2015. gada 26. novembrī. Skatīts: 2015-12-21. Agris Suveizda. «Kalniņš iesit Valmierā, "METTA"/LU ļoti tuvu palikšanai Virslīgā». sportacentrs.com, 2015. gada 21. novembrī. Skatīts: 2015-12-21. Andrejs Sliņš. «"Metta/LU" grauj un Virslīgā spēlēs arī nākamgad». sportacentrs.com, 2015. gada 25. novembrī. Skatīts: 2015-12-21. Latvijas futbola Virslīga Latvijas Futbola federācija