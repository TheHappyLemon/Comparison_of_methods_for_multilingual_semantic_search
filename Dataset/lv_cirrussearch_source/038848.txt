Tianzhou 1 (ķīniešu: 天舟一号, piņjiņs: Tiān Zhōu 1 — "Debess kuģis 1") bija Ķīnas pirmais Tianzhou sērijas automātiskais kravas kosmosa kuģis. Tas veica vairākkārtēju saslēgšanos ar kosmisko laboratoriju Tiangong 2 un degvielas pārsūknēšanas eksperimentus. Orbītā palaists 2017. gada aprīlī; no orbītas novadīts septembrī. Tianzhou 1 tika palaists 2017. gada 20. aprīlī 11:41 UTC ar nesējraķeti Chang Zheng 7 no Venčanas pavadoņu palaišanas centra. 22. aprīlī 04:16 UTC kravas kuģis saslēdzās ar staciju Tiangong 2. 27. aprīlī pabeigts stacijas degvielas uzpildīšanas pirmais eksperiments, pārsūknējot degvielu no Tianzhou 1 uz Tiangong 2. 14. un 15. jūnijā veikts otrais degvielas pārsūknēšanas eksperiments. 19. jūnijā 01:37 UTC Tianzhou 1 atvienojās no Tiangong 2. Tas attālinājās 5 km attālumā no stacijas un pēc tam atkal tuvojās tai, līdz 06:55 UTC kravas kuģis saslēdzās ar laboratoriju. 21. jūnijā 01:47 UTC Tianzhou 1 atkal atvienojās no Tiangong 2. 1. augustā 07:03 UTC no kravas kuģa Tianzhou 1 palaists CubeSat 3U formas nanopavadonis Silu 1. Šī bija pirmā reize, kad no Ķīnas kosmiskā aparāta orbītā palaists cits pavadonis. 2017. gada 12. septembrī Tianzhou 1 veica izmēģinājuma saslēgšanās operācijas ar Tiangong 2 paātrinātā režīmā — 6,5 stundās. Iepriekšējās reizes tuvošanās un saslēgšanās operācijas ilga aptuveni divas diennaktis (30 Zemes apriņķojumi). 16. septembrī 08:17 UTC tika pabeigts trešā degvielas pārsūknēšanas eksperimentu sērija. 17. septembrī 08:15 UTC Tianzhou 1 pēdējo reizi atvienojās no stacijas. 22. septembrī kravas kuģis novadīts no orbītas un sadega Zemes atmosfērā virs Klusā okeāna. Tianzhou-1 Completes 2nd In-Orbit Refueling Demonstration ahead of Departing Tiangong-2 spaceflight101.com, 2017-06-16 Chinese Tianzhou-1 Cargo Craft & Tiangong-2 Space Lab engage in Orbital Ballet for Re-Docking spaceflight101.com, 2017-06-20 Tianzhou-1 cargo spacecraft releases CubeSat Shenzhen Daily, 2017-08-03 China’s Tianzhou 1 supply vehicle re-enters atmosphere Stephen Clark, spaceflightnow.com, 2017-09-22 Vikikrātuvē par šo tēmu ir pieejami multivides faili. Skatīt: Tianzhou 1. Tianzhou 1, 2 (TZ 1, 2, 3, 4) Gunter Dirk Krebs