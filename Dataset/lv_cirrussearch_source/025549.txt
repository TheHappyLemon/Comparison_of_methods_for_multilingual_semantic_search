Ņūheivena (angļu: New Haven) ir pilsēta Konektikutas štatā, ASV. Saskaņā ar 2010. gada ASV tautas skaitīšanas datiem, pilsētas iedzīvotāju skaits sasniedz 129,7 tūkstošus, tādējādi šī ir otra lielākā pilsēta štatā pēc Bridžportas. Šī ir Lielās Ņūheivenas (Greater New Haven), kuras iedzīvotāju skaits 2010. gadā sasniedza 862,4 tūkstošus, galvenā municipalitāte. Ir daļa no Ņujorkas metropoles areāla (New York metropolitan area). Pilsētā atrodas Jeila Universitāte, kā arī vairākas citas mācību iestādes. Ņūheivenu 1638. gadā dibinājuši angļu puritāņi, tad pilsētas nosaukums bija Kvinipiaka (Quinnipiac). 1640. gadā tā tikusi pārdēvēta, iespējams, Anglijas Ņūheivenas (Newhaven) vārdā. 1643. gadā apvienojās ar vairākām blakus esošām pilsētām, izveidojot Ņūheivenas koloniju. 1665. gadā tikusi iekļauta Konektikutas kolonijā, kuras centrs bija Hārtforda. No 1701. līdz 1875. gadam Ņūheivena kopā ar Hārtfordu bija kolonijas (un vēlāk štata) administratīvais centrs. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Ņūheivena». Britannica.com. Skatīts: 2014. gada 17. septembrī. Vikikrātuvē par šo tēmu ir pieejami multivides faili. Skatīt: Ņūheivena. Oficiālā tīmekļa vietne Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)