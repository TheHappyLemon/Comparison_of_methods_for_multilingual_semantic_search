Kurts Alders (vācu: Kurt Alder; dzimis 1902. gada 10. jūlijā, miris 1958. gada 20. jūnijā) bija vācu ķīmiķis, 1950. gada Nobela prēmijas ķīmijā laureāts par Dīlsa—Aldera reakcijas atklāšanu 1928. gadā. Dzimis Kēnigshitē, mūsdienu Polijā. Kad pēc Pirmā pasaules kara dzimtā pilsēta iekļāvās Polijā, pārcēlās uz Vāciju. Studēja ķīmiju Berlīnē un Ķīlē. 1928. gadā kopā ar savu darbu vadītāju Oto Dīlsu atklāja Dīlsa—Aldera reakciju. 1930. gadā sāka strādāt turpat Ķīlē par pasniedzēju, bet 1936. gadā pārgāja darbā uz kompāniju IG Farben, kur nodarbojās ar mākslīgās gumijas izstrādi. Kopš 1940. gada — profesors Ķelnes universitātē. Miris 1958. gadā Ķelnē. Vikikrātuvē par šo tēmu ir pieejami multivides faili. Skatīt: Kurts Alders. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Kurts Alders Nobela prēmijas mājaslapā (angliski)