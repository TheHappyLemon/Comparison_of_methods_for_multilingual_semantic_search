Monarhija (grieķu: μοναρχία, monarchia — ‘vienvaldība’, ‘patvaldība’) ir valsts pārvaldes forma, kad augstākā vara pār valsti ir viena valdnieka (monarha) rokās. Monarha (imperatora, karaļa, cara, šaha, ķeizara) troni ieņem pēc radniecības principa, parasti uz visu mūžu. Vēsturiski monarha kontrolē parasti bija augstākā likumdošana un izpildvara, nereti arī baznīca. Taču mūsdienās Rietumu pasaulē (Apvienotā Karaliste, Dānija, Zviedrija, Spānija un citās valstīs) monarha vara ir visai simboliska, monarhs reprezentē valsti, bet reti patstāvīgi pieņem valstiski nozīmīgus lēmumus. Ja valstī valdnieka vara ir neierobežota, tad tā ir absolūtā monarhija. Ja monarha varu ierobežo konstitūcija vai parlaments, tad veidojas konstitucionālā vai parlamentārā monarhija. Savdabīgs absolūtās monarhijas paveids ir teokrātiskā monarhija, kur monarhs vienlaikus ir arī reliģiskais līderis (Vatikāns). Monarhiju veidi: absolūtā monarhija daļēji konstitucionālā monarhija konstitucionālā monarhija parlamentārā monarhija subnacionālā monarhija teokrātiskā monarhija 44 valstīs ir monarhijas, kuras atšķiras pēc monarha varas pilnvarām. Vikikrātuvē par šo tēmu ir pieejami multivides faili. Skatīt: Monarhija. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)