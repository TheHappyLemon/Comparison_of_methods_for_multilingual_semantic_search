1. FC Köln ir profesionāls Vācijas futbola klubs no Ķelnes Ziemeļreinā-Vestfālenē. Tas dibināts 1948. gadā, apvienojoties klubiem Kölner Ballspiel-Club 1901 un SpVgg Sülz 07. Kluba iesauka ir Die Geißböcke ("āži"), kas ir atsauce uz kluba talismanu, kas ir āzis vārdā Henness par godu bijušajam spēlētājam un vēlāk galvenajam trenerim Hennesam Veisveileram. Pirmo Hennesu klubam dāvināja cirka uzņēmējs kā Ķelnes karnevāla joku. Kopš 2008. gada 24. jūlija kā talismans darbojas jau astotais āzis Henness. Lokāli tiek izmantota vēl viena iesauka — FC, kas ir biežs apzīmējums Vācijas futbola klubiem. Vietējā dialektā tas izrunājas kā "EF-tsai", kontrastā ierastajam uzsvaram uz "C". Kā daudzi citi Vācijas profesionālie futbola klubi, 1. FC Köln ir daļa no lielāka sporta kluba, kurā ir arī citu sporta veidu nodaļas. Ķelnes klubā ir arī handbola, galda tenisa un vingrošanas nodaļas. Kluba galveni konkurenti ir citi Reinas reģiona klubi — Borussia Mönchengladbach, Bayer 04 Leverkusen un Fortuna Düsseldorf. No 2016. līdz 2017. gadam komandu pārstāvēja Latvijas izlases uzbrucējs Artjoms Rudņevs. 2022. gada 11. septembrī. Vācijas čempionāts / Bundeslīga Čempioni (3) : 1962, 1963–64, 1977–78 Vicečempioni (7): 1960, 1963, 1964–65, 1972–73, 1981–82, 1988–89, 1989–90 Vācijas kauss Kausa ieguvēji (4) : 1967–68, 1976–77, 1977–78, 1982–83 Finālisti (6): 1953–54, 1969–70, 1970–71, 1972–73, 1979–80, 1990–91 2. Bundeslīga Čempioni (4) : 1999–2000, 2004–05, 2013–14, 2018–19 Vicečempioni (1): 2002-03 UEFA kauss Finālisti (1): 1985-86 «Hennes-History». geissbockfans.de. Skatīts: 2015-10-01. «Artjoms Rudņevs paraksta trīs gadu līgumu ar "1. FC Köln"». lff.lv. 2016. gada 15. jūnijs. Skatīts: 2016. gada 27. augustā. «1. FC Köln Kader» (vācu). 1. FC Köln. Arhivēts no oriģināla, laiks: 2021. gada 28. novembrī. Skatīts: 2020. gada 13. oktobrī. Vikikrātuvē par šo tēmu ir pieejami multivides faili. Skatīt: 1. FC Köln. Krievijas Lielās enciklopēdijas raksts (krieviski) Transfermarkt komandas profils (angliski) Oficiālā kluba vietne