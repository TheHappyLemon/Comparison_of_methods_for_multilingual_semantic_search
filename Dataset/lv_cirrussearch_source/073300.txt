3. gadsimts jeb III gadsimts bija laika posms vēsturē no 201.. līdz 300. gadam. Senajā Romā iestājas Trešā gadsimta juku periods, kad gandrīz 50 gadus Romas impērijā norisinājās pilsoņu kari, nemieri un kaimiņtautu iebrukumi. Nastabilitāte sākās ar imperatora Severa Aleksandra noslepkavošanu 235. gadā. Pilsoņu karu rezultātā no impērijas atšķeļas Gallu impērija rietumos un Palmiras impērija austrumos. Impērija sadalītā veidā pastāv līdz 274. gadam, kad imperators Aureliāns to atkal apvieno. Situācija stabilizējas tikai pēc Diokletiāna nākšanai pie varas 284.gadā. Trešā gadsimta juku periods iezīmē vēlīnā antīkā laikmeta sākumu. Persijā Partas impēriju nomaina Sasanīdu impērija, pēc tam, kad 224. gadā Ardaširs I Hormozdganas kaujā sakauj un nogalina pēdējo Partas valdnieku Artabanu V. Sasanīdi iekaro vairākus Kušānu valsts rietumu apgabalus. Kīnā pēc Haņu dinastijas sabrukuma iestājas Trīs valstu posms - 220.-280. g. valsts sadalījās trīs impērijās - Vei, Šu un Vu. Īslaicīga valsts apvienošanās notiek 280. gadā, bet jau 291. gadā valdošās ģimenes iekšējo intrigu rezultātā sākas Astoņu prinču karš. Indijā sākas Guptu impērijas uzplaukums. Korejā turpinās trīs karaļvalstu periods. Japānā beidzas Jajoi periods un sākas Kofunu periods. Subsahāras Āfrikā Bantu tautu ekspansija sasniedz Dienvidāfriku. Ziemeļamerikā Ohaio upes ielejas Adenas kultūru nomaina Houpvellas kultūra. Centrālamerikā sākas Maiju civilizācijas klasiskais periods. 208. gadā, Ķīnā notiek Kauja pie Sarkanās klints. 211. – 217. gadā, Romā valda imperators Karakalla. 212. gadā, tiek piešķirta pilsonība visiem brīvajiem Romas vīriešiem. 212. – 217. gadā, Romā tiek uzceltas Karakallas termas. 218. – 222. gadā, Romā valda imperators Elagabals. 220. gadā, Ķīnā beidzas Haņu dinastijas valdīšanas periods. 220. – 280. gadā, Ķīnā iestājas Trīs valstu posms. 222. – 235. gadā, Romā valda imperators Severs Aleksandrs. 224. gadā, Ardaširs I no Sasanīdu dinastijas iekaro Partas impēriju. 230. – 232. gadā, Sasanīdu impērija iekaro vairākas Romas impērijas austrumu provinces. 235. – 284. gadā, Romas impērijā iestājas Trešā gadsimta juku periods. 249. – 251. gadā, Romā valda imperators Decijs. 253. – 260. gadā, Romā valda imperators Valeriāns. 258. gadā, Romas imperators Valeriāns veic kristiešu vajāšanas. 260. gadā, Romas imperators Valeriāns nonāk Persiešu gūstā. 270. – 275. gadā, Romā valda imperators Aureliāns. 276. gadā, Romā valda imperators Floriāns. 284. – 305. gadā, Romā valda imperators Diokletiāns. Septimijs Severs, Romas imperators. Ardaširs I, Sasanīdu impērijas dibinātājs. Artabans V, Partas impērijas pēdējais valdnieks. Karakalla, Romas imperators. Aureliāns, Romas imperators. Aleksandrijas Klements, Kristiešu teologs un Aleksandrijas katehētiskās skolas dekāns Cao Cao, Haņu dinastijas karavadonis. Diokletiāns, Romas imperators. Septimija Severa triumfa arka (203—205) Roma, Itālija. Aleksandrinas akvedukts (226) Roma, Itālija. Bakha templis Bālbeka, Libāna. Septimija Severa tetrapilons (203-204) Leptis Magna, Lībija. Eldžemas amfiteātris (ap 238) Eldžema, Tunisija. Gelmas romiešu teātris (3. gs sākums) Gelma, Alžīrija. Bandekaisaras tilts (līdz 270) Šustara, Irāna. Nejaseras ugunspielūdzēju templis Nejasera, Irāna. Nakše Rustamas klinšu bareljefi 6 km uz ziemeļiem no Persepoles, Irāna.