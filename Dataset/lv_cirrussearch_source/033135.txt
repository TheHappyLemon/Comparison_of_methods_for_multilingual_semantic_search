Viljams Adisons (angļu: William Addison; 1933. gada 28. novembrī, Batonrūža — 2008. gada 29. oktobrī, Sanfrancisko) bija ASV starptautiskais meistars šahā (1967). Piedzimis Luiziānā, taču 1950. gadu sākumā pārcēlies uz dzīvi Kalifornijā. Piedalījies piecos ASV šaha čempionātos (1962-63, 1963-64, 1965, 1966, 1969). Pārstāvējis ASV komandu Pasaules šaha olimpiādēs, kurās piedalījies 2 reizes (1964-1966). Komandu vērtējumā izcīnījis sudraba (1966) medaļu. Par panākumiem turnīros FIDE 1967. gadā viņam piešķīrusi starptautiskā meistara (IM) nosaukumu. No 1965. līdz 1969. gadam bijis Sanfrancisko Mehānikas institūta šaha kluba direktors. Vislielāko panākumu guvis 1969. gadā, kad ASV šaha čempionātā izcīnījis 2. vietu aiz uzvarētāja Semjuela Reševska un izcīnījis tiesības piedalīties Pasaules šaha čempiona izcīņas cikla starpzonu turnīrā. 1970. gada starpzonu turnīrs Palma de Maļorkā gan bijis ļoti neveiksmīgs, jo Adisons tajā ieņēmis tikai 19. vietu. Pēc neveiksmes starpzonu turnīrā pametis šahu. Strādājis par taksometra vadītāju, pēc tam atradis darbu kādā Sanfrancisko bankā. OlimpBase :: Men's Chess Olympiads :: William Addison US Championship and World Championship Zonal; 1969[novecojusi saite] 1970 Palma de Mallorca Interzonal Tournament Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)