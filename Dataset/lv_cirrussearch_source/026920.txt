Slovāki (slovāku: Slováci) ir viena no Eiropas nācijām, kas galvenokārt dzīvo Centrāleiropā. Slovākijas pamatiedzīvotāji, veido 85,7% no kopējā valsts iedzīvotāju skaita. Runā slovāku valodā. Etniski slovāki pieder indoeiropiešu saimes slāvu grupas rietumslāvu apakšgrupai. To tuvākie etniskie radinieki ir čehi. Lielākā daļa slovāku dzīvo Slovākijā, kur mīt vairāk kā 4,3 miljoni slovāku. Ārpus Slovākijas visvairāk slovāku mīt ASV, Čehijā, Kanādā, Lielbritānijā, Serbijā, Ungārijā un citur. Slovākijā lielākā daļa jeb 87% ir ticīgie. Lielākā reliģiskā kopiena ir katoļi, kam pieder 73%, tam seko protestanti ar 10,8%, bet pie citām reliģijām pieder 3,2% slovāku. Pasaules zemes un tautas. Ģeogrāfijas vārdnīca. Rīga: 1978, Zvaigzne, 143. lpp. Slovākijas statistikas birojs — Slovākijas iedzīvotāju statistika Arhivēts 2012. gada 31. janvārī, Wayback Machine vietnē. (slovāku valodā) Vikikrātuvē par šo tēmu ir pieejami multivides faili. Skatīt: Slovāki. Brockhaus Enzyklopädie raksts (vāciski) Krievijas Lielās enciklopēdijas raksts (krieviski)