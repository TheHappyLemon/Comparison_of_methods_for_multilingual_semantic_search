Hosē Rauls Kapablanka i Graupera (spāņu: José Raúl Capablanca y Graupera; dzimis 1888. gada 19. novembrī, miris 1942. gada 8. martā) bija kubiešu šahists. Pasaules šaha čempions no 1921. līdz 1927. gadam. Dzimis 1888. gadā Havanā. Spēlēt šahu iemācījās četru gadu vecumā no tēva. Tajā pašā vecumā pirmoreiz spēlēja Havanas šaha klubā, kur uzvarēja kluba labāko spēlētāju, kurš gan bija piešķīris dāmas handikapu. 1901. gadā, trīspadsmit gadu vecumā, uzvarēja Kubas čempionu Huanu Korso. 1904. gadā Kapablanka devās mācīties uz Ņujorku ASV. 1909. gadā, divdesmit gadu vecumā, uzvarēja mačā pret ASV čempionu Frenku Māršalu, kas viņam deva iespēju piedalīties prestižajā Sansebastjanas šaha turnīrā 1911. gadā, kurā Kapablanka uzvarēja. Vēlāk piedalījās daudzos prestižos turnīros, to starpā 1913. gadā Rīgā spēlēja ar Āronu Ņimcoviču, kuru uzvarēja. 1920. gadā esošais pasaules čempions Emanuels Laskers, redzēdams Kapablankas spēku, atteicās no pasaules čempiona titula par labu Kapablankam, tomēr Kapablanka uzstāja uz spēli, kuru viņš 1921. gadā Havanā uzvarēja ar rezultātu +4 -0 =10 un kļuva par pasaules čempionu. 1927. gadā Aleksandrs Aļehins Buenosairesā sīvā cīņā uzvarēja Kapablanku ar rezultātu +6 -3 =25 un kļuva par jauno pasaules čempionu. Kaut arī Kapablanka izaicināja Aļehinu uz revanšu, viņš atteicās. Arī vēlāk turnīros Aļehins vairījās sacensties ar Kapablanku, tāpēc viņu attiecības bija visai saspringtas. Hosē Kapablanka mira Ņujorkā no infarkta 1942. gadā. Vienīgais šaha meistars, kuram ir pozitīva bilance savstarpējos mačos ar Kapablanku bija Pauls Keress (+1 -0 =5). Kapablanka nebija zaudējis nevienu spēli turnīros vairāk nekā astoņus gadus — no 1916. gada 10. februārim līdz 1924. gada 21. martam. Uzskata, ka H.R.Kapablanka ļoti labi spēlēja galotnes. Kapablanka uzrakstīja grāmatu - Mācību grāmata šahā. Šajā grāmatā Kapablanka uzrakstīja 9 galotņu principus. Galotnē laikam ir liela nozīme Divi laidņi ir stiprāki par diviem zirgiem Laidnis parasti ir stiprāks par zirgu Tornis un laidnis parasti ir stiprāks par torni un zirgu Dāma un zirgs parasti ir stiprāks par dāmu un laidni Bandinieki ir stiprāki, ja tie stāv vienā nepārtrauktā līnijā Ja pretienakm ir laidnis, tad mani bandinieki ir jāliek uz šī laidņa krāsu. Bet ja man ir laidnis, tad bandinieki ir jāliek pretēji sava krāsa laidnim, neaktarīgi no tā, vai preitniekam ir laidnis vai zirgs. Karalis ir figūra, kas aizsargājas atklātnē un vidusspēlē, bet galotnē karalis pārvēršas par uzbrucēju. Bieži vien galotnē karaļa gājieni nosaka partijas rezultātu. Galotnē ar vienu vai divām vieglajām figūrām karali vienmēr ir jābīda uz galdiņa centru. Arī bandinieku galotnē tas tā bieži ir. Vikikrātuvē par šo tēmu ir pieejami multivides faili. Skatīt: Hosē Rauls Kapablanka. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) Hosē Rauls Kapablanka chessgames.com (angliski) Hosē Rauls Kapablanka chesscorner.com (angliski)