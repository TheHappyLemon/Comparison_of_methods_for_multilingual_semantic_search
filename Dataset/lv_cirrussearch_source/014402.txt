Medal of Honor: Allied Assault ir pirmās personas šaujamspēle, ko izstrādājusi 2015 Inc, un tā zināmā mērā balstīta uz Stīvena Spīlberga filmu "Glābjot ierindnieku Raienu". Tā ir 3. Medal of Honor sērijas instalācija. Spēle balstās uz Quake III Arena dzinēju ar izmaiņām no Heavy Metal: FAKK. Medal of Honor: Allied Assault simulē kājnieku kaujas Eiropas un Ziemeļāfrikas frontēs Otrajā pasaules karā. Allied Assault ir pirmā spēle Medal of Honor sērijā, kas tika izlaista Windows operētājsistēmām, un vienīgā, kas tika pārnesta uz Linux, bet tikai kā beta versija, izraisot daudzas tehniskas kļūmes. Spēlē spēlētājs kļūst par leitnantu Maiku Pauelu (Mike Powell), Amerikas Savienoto Valstu armijas reindžeru, kurš strādā dienesta OSS labā. Vienspēlētāja režīma pamatuzdevumi ietver uzbrukumus vācu bāzēm Alžīrā un Norvēģijā, piedalīties D-Dienas uzbrukumā Omahas pludmalei un biedru glābšanu aiz ienaidnieka līnijām okupētajā Francijā. Spēles līmeņi bieži tiek salīdzināti ar Stīvena Spīlberga 1998. gada filmu "Glābjot ierindnieku Raienu'", daudzi no līmeņiem ir tieši atveidoti no filmas (vai pat pilnīgi vienādi, kā tas bija ar Omahas pludmales misiju). Šis līmenis tika atkārtoti izveidots Medal of Honor: Frontline kas tika izlaista konsolēm. Citi elementi, kas spēlē ir salīdzināti ar filmu, ir, piemēram, "Sniper Town" līmenis un "Guarding of the Bridge" līmenis, kur kaujas beigu sekvences no filmas ir ļoti līdzīgas notikumiem spēlē. Spēle tika atkārtoti izdota kā Medal of Honor: Allied Assault Deluxe Edition, kurā ir iekļauta Medal of Honor: Spearhead papildinājuma paka, divi stratēģijas ceļveži, mūzika no Allied Assault, Medal of Honor: Pacific Assault priekšskatījums un Medal of Honor Allied Assault War Chest, kas ietver spēli un abas papildinājuma pakas. Leitnants Pauels bija OSS loceklis un bieži arī reindžers, viņam bieži palīdz 1. un 2. Reindžeru bataljons dažādām glābšanas un aiz ienaidnieka līnijām misijām, vai tikai frontālos uzbrukumos, kā piemēram Omahas pludmales kaujas laikā. Spēlē ir 6 misijas. Lighting the Torch (1942. gada 7. novembris) Pauels sāk savu pirmo misiju kā OSS aģents Ziemeļāfrikā, Alžīrijas piekrastes pilsētā Arzevā, kur Pauels ir daļa no reindžeru komandas glābšanas misijā, lai atgūtu SAS majoru Džeku Grillo (Jack Grillo). Scuttling U-529 (1943. gada 12. februāris ) Pauels dodas uz Norvēģiju, lai nogremdētu zemūdeni U-529 un iznīcinātu Naxos radaru detektora prototipu, ierīci, kas ļautu novirzīt varas līdzsvaru Atlantijas okeānā par labu nacistiem. Operation Overlord (1944. gada 6-7 jūnijs ) Pēc viņa izcilā snieguma iepriekšējās misijas grūtajos apstākļos, Pauelu nosūta uz priekšējām līnijām vadīt karavīru vienību operācijā Overlord. Behind Enemy Lines (1944. gada 22. jūnijs ) Pauels dodas aiz ienaidnieka līnijām, lai savāktu informāciju par vācu kājnieku kustību un iegūt informāciju par vāciešu baumoto "Karalisko Tīģera tanku. Day of the Tiger (1944. gada 20 augusts ) Sabiedrotajiem ātri ieņemot Franciju, viņi vērš savas acis Brestas, Francijas 2. svarīgākās ostas pilsētas virzienā. Ar informāciju, kas savākta pēdējā misijā, Sabiedrotie nokomplektē tanka ekipāžu ar mērķi nozagt Karalisko Tīģera Tanku un pārvietot to uz Brestu. Pauelam ir jāaizsargā apkalpi un jāpalīdz nozagt tanku. The Return to Schmerzen(1945. gada 18. janvāris ) Pauelam ir jādodas uz atjaunoto Fort Schmerzen un tas jāiznīcina. E3 2001 Spēļu Kritiķu Apbalvojumi: īpaša uzslava par skaņu. Medal of Honor: Allied Assault saņēma cildinošas kritiķu atsauksmes; tā ieguva 91 no 100 punktiem Metacritic un 9 punktus no 10 Gamespot. Gadu gaitā spēli sāka ierindot pie visu laiku labākajām video spēlēm. Metacritic - 91 IGN - 9,3 Gamespot - 9,0 GameRanking - 93% Medal of Honor oficiālā lapa Arhivēts 2009. gada 17. februārī, Wayback Machine vietnē. 2015, MoH:AA veidotāji