LPP/LC bija centriska politiskā partija Latvijā. Izveidota 2007. gada 25. augustā, apvienojoties Latvijas Pirmajai partijai, partijai "Latvijas Ceļš", "Vidzemes apvienībai" un "Mēs savam novadam". Pirms 2011. gada ārkārtas Saeimas vēlēšanām partija tika pārdēvēta tās līdera Aināra Šlesera vārdā par Šlesera Reformu partiju LPP/LC, tomēr startēja nesekmīgi un 11. Saeimā tās pārstāvji netika ievēlēti. 2011. gada 1. decembrī partijas kongress izlēma par partijas likvidēšanu, pirms tam atgriežoties pie iepriekšējā nosaukuma LPP/LC. Pirms likvidēšanas Eiropas Parlamentā LPP/LC pārstāvēja viens deputāts (Ivars Godmanis), bet Rīgas domē tā bija pārstāvēta ar 12 deputātiem un veidoja valdošo koalīciju kopā ar apvienību "Saskaņas Centrs". Pēc LPP/LC likvidēšanas tās Rīgas domes frakcija Andra Amerika vadībā izveidoja jaunu politisko partiju "Gods kalpot Rīgai!". 2009. gada martā partijā bija 3800 biedri. No izveidošanas 2007. gadā līdz 2009. gadam partiju vadīja divi līdzpriekšsēdētāji: A. Šlesers un I. Godmanis. Kopš 2009. gada A. Šlesers bija partijas vienīgais priekšsēdētājs. Šīs partijas valdē bija arī Dainis Liepiņš, Anda Ozola, Vitālijs Aizbalts, Karina Pētersone, Ainars Baštiks, Dzintars Jaundžeikars, Eiženija Aldermane, Andris Ameriks, Dainis Turlais, Smiltenes domes priekšsēdetājs Ainārs Mežulis, Jēkabpils domes priekšsēdetājs Leonīds Salcevičs, Daugavpils domes priekšsēdētāja Rita Strode, Dagnis Straubergs, Jānis Vilnītis. 9. Saeimas vēlēšanās 10 deputātu vietas. 10. Saeimas vēlēšanās piedalījās apvienībā "Par Labu Latviju" (LPP/LC 10. Saeimā pārstāvēja 3 deputāti). 11. Saeimas vēlēšanās nepārvarēja 5% barjeru. 2007. gadā partija līdzdarbojās Aigara Kalvīša otrās valdības sastāvā. 2007.-2009. gados LPP/LC bija Ministru prezidenta postenis (I. Godmanis). 2009. gada pašvaldību vēlēšanās iegūtas 12 deputātu vietas Rīgas domē, veidoja valdošo koalīciju kopā ar apvienību "Saskaņas Centrs". Zvirbulis Ģ. Biedru skaitu audzē lēnām. // Latvijas Avīze. 28.03.2009.[novecojusi saite] http://www.jelgavniekiem.lv/?act=10&art=14272 «Arhivēta kopija». Arhivēts no oriģināla, laiks: 2021. gada 10. jūlijā. Skatīts: 2021. gada 10. jūlijā. Arhivēts 2021. gada 10. jūlijā, Wayback Machine vietnē.