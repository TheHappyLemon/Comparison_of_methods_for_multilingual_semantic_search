High Performance Radio Metropolitan Area Network (HIPERMAN) ir European Telecommunications Standards Institute (ETSI) Broadband Radio Access Networks (BRAN) tehniskās komitejas izstrādāts standarts platjoslas radio piekļuves tīkliem 2-11 GHz frekvenču joslās. HIPERMAN sākotnējais mērķis bija aprakstīt platjoslas bezvadu DSL ar lielu ģeogrāfisko pārklājumu. Standarts fokusēts uz fiksētiem platjoslas bezvadu risinājumiem, kas domāti mājas lietotājiem vai maziem uzņēmumiem. HIPERMAN izstrādāts ciešā sadarbībā ar IEEE 802.16 un šiem standartiem atbilsoša aparatūra ir spējīga strādāt savā starpā (gan tikai IEEE 802.16a-2003). Tāpat ir sadarbības programma ar WiMAX forum, industrijas pārstāvju grupu, kas virza WiMAX/HIPERMAN savietojamības un sertifikācijas programmu, kur ETSI piedalās ar savu tehnisko ekspertīzi un atstrādātajām testēšanas metodikām. Standarts ir optimizēts pakešu komutācijas tīkliem, kas padara to ļoti pievilcīgu IP protokola bāzētiem lietojumiem. Standartā paredzētas vairākas servisa kategorijas, pilns pakalpojuma kvalitātes (QoS) atbalsts, datu drošības risinājumi, kodēšanas algoritma adaptācija, modulācijas un jaudas korekcija, kā arī darbība bez tiešās redzamības. Atbalsta gan FDD gan TDD dupleksēšanas metodes. ETSI ir publicējis sekojošus HIPERMAN standartus: TS 102 177: HiperMAN fiziskais slānis (Physical (PHY) layer) TS 102 178: HiperMAN datu posma slānis (Data Link Control (DLC) layer) TS 102 389: HiperMAN tīkla vadības datubāzes (Simple Network Management Protocol (SNMP) Management Information Base (MIB)) TS 102 385-1: HiperMAN Savietojamības testēšana ( Conformance Testing for WiMAX/HiperMAN 1.2.1 Part 1: Protocol Implementation Conformance Statement (PICS) proforma ) TS 102 385-2: HiperMAN Savietojamības testēšana (Conformance testing for the Data Link Control Layer (DLC)Part 2: Test Suite Structure and Test Purposes (TSS&TP) specification) TR 102 079: Rekomendācijas HIPERMAN nelicencētajos radiofrekvenču diapazonos (System Reference Document for licence-exempt Fixed Wireless Access (HIPERMAN) for band C (5,725 GHz to 5,875 GHz)) ETSI HIPERMAN lapa HIPERMAN veiktspējas analīze