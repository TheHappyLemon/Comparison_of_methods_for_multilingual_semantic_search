Šis raksts ir par dzelzceļa pieturu. Par ciemu Smārdes pagastā skatīt rakstu Milzkalne. Milzkalne ir dzelzceļa pietura Tukuma novada Smārdes pagastā, dzelzceļa līnijas Torņakalns—Tukums II 61. kilometrā. Virzienā no Rīgas pirms Milzkalnes ir Smārdes stacija, no kuras līdz Milzkalnei ir apmēram septiņi kilometri (5 līdz 6 minūtes ceļā). Pēc Milzkalnes nākamā stacija ir Tukums I, līdz kurai ir apmēram četri kilometri (4 minūtes ceļā). Tuvākā apdzīvotā vieta ir Milzkalnes ciems, kurš atrodas apmēram kilometra attālumā no stacijas. Ap staciju atrodas arī vairākas zemnieku saimniecības. Milzkalne pēc savām funkcijām ir dzelzceļa pietura, jo šeit iet tikai viens sliežu ceļš. Pieturas punktā biļešu kase ir slēgta, bet tās ieeja un kases lodziņš ir aizmūrēti. No 2019. gada 8.decembra Milzkalnes pieturā apstājās par 11 vilcienu reisiem mazāk. Pēc Engures novada domes un Milzkalnes iedzīvotāju sūdzībām, kopš 23.decembra atjaunota 3 vilcienu reisu apstāšanās. Pietura atklāta 1959. gadā. Mūsdienu stacijas ēka ir celta padomju laikos. Stacijas ēkā biļetes kopš 21. gadsimta sākuma vairs nepārdod. 2016. gads. Vilciens uz Rīgu pienāk Milzkalnē Sliežu ceļš Tukuma virzienā Sliežu ceļš Rīgas virzienā Milzkalnes stacijas ēka Milzkalnes stacijas ēka un perons Остановочный пункт Милзкалне (krieviski) «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. Sabiedriskā transporta padomes lēmums Nr.1 2019.gada 20.septembrī Milzkalnē vāc parakstus pret vilciena retāku apstāšanos pieturā Milzkalnē atjaunota apstāšanās 3 vilcieniem T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 75. lpp. ISBN 978-9984-38-698-0