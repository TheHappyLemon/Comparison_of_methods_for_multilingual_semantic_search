Šis raksts ir par futbola komandu Maskavā. Par citām jēdziena Lokomotiv nozīmēm skatīt nozīmju atdalīšanas lapu. Maskavas "Lokomotiv" (krievu: Футбольный клуб «Локомотив» Москва) ir Krievijas futbola klubs no Maskavas, kas dibināts 1923. gadā. Pašlaik spēlē Krievijas Premjerlīgā, mājas spēles aizvada RZD Arena stadionā, kurā ir 27 320 statītāju vietu. Tas ir trīskārtējs Krievijas čempions un astoņkārtējs Krievijas kausa ieguvējs. Padomju gados Lokomotiv divas reizes uzvarēja PSRS kausa izcīņā. Divas reizes komanda ir spēlējusi UEFA Kausu ieguvēju kausa pusfinālā. Kluba pirmsākumi saistīti ar komandām Kazanka un KOR (Klubs par godu Oktobra Revolūcijai), kas parādījās 1922. gadā, bet par oficiālo dibināšanas gadu uzskata 1923. gadu. Savu pašreizējo nosaukumu «Lokomotiv» ieguva 1936. gadā. Tajā pašā gadā komanda ieguva arī pirmo trofeju, izcīnot PSRS kausu. 1950.—o gadu otrajā pusē «Lokomotiv» bija spēcīgākais komandas sastāvs kluba padomju laiku vēsturē. «Lokomotiv» uzbrucējs Valentīns Babukins PSRS izlases sastāvā ieguva pirmo Eiropas Nāciju kausu kā pamatsastāva rezultatīvākais spēlētājs. Sešdesmitajos gados kluba rezultāti pasliktinājās, jo mainijās futbolistu paaudze un notika labāko spēlētāju pārejas uz spēcīgākiem klubiem. No 1970. līdz 1980. gadam klubā sāka spēlēt daudzi talantīgi futbolisti, vēlāk kļūdami par talantīgiem treneriem tādi kā Jurijs Sjomins, Valērijs Gazajevs, Givi Nodija, Valērijs Petrakovs un citi. Stājoties trenera amatā Jurijam Sjominam 1986. gadā, «Lokomotiv» rezultāti strauji uzlabojās — pēc 7 nospēlētiem gadiem Pirmajā līgā 1988. gadā futbola klubs atgriezās PSRS augstākajā līgā, bet 1990. gadā tika līdz PSRS kausa finālam, kur zaudēja tā laika spēcīgākajai komandai — Kijevas "Dinamo". No 1992. līdz 2006. gadam kluba prezidents bija Valērijs Filatovs, bet galvenā trenera amatā atgriezās Jurijs Sjomins, kurš vadīja komandu līdz 2005. gadam, kad kļuva par Krievijas izlases galveno treneri. Viņa ilggadējs palīgs bija Vladimirs Eštrekovs. Pirmo Krievijas čempionu titulu komanda izcīnija 2002. gadā kad «zelta mačā» «Lokomotiv» uzvarēja Maskavas "CSKA". Tanī pašā laikā tika atklāts ultramoderns stadions «Lokomotiv». 2004. gadā «Lokomotiv» atkārtoti kļuva par Krievijas čempioniem. 1998. un 1999. gadā komanda divreiz tika līdz UEFA Kausu ieguvēju kausa pusfinālam. Otrajā reizē «Lokomotiv» zaudēja Romas "Lazio" izbraukuma vārtu likuma dēļ. Augstākā līga / Krievijas Premjerlīga Čempioni (3): 2002, 2004, 2017-18 Vicečempioni (6): 1995, 1999, 2000, 2001, 2018–19, 2019–20 Krievijas kauss Kausa ieguvēji (9): 1995–96, 1996–97, 1999–2000, 2000–01, 2006–07, 2014–15, 2016–17, 2018–19, 2020–21 Finālisti (1): 1997–98 Krievijas superkauss Kausa ieguvēji (3): 2003, 2005, 2019 Finālisti (4): 2008, 2015, 2017, 2018 PSRS čempionāts Vicečempioni (1): 1959 PSRS kauss Kausa ieguvēji (2): 1936, 1957 Finālisti (1): 1989–90 PSRS 1. līga Čempioni (3): 1947, 1964, 1974 Vicečempioni (2): 1971, 1987 UEFA Kausu ieguvēju kauss Pusfinālisti (2): 1997–98, 1998–99 Sadraudzības kauss Kausa ieguvēji (1): 2005 «Стадион «Локомотив»» (krievu). fclm.ru. Arhivēts no oriģināla, laiks: 2015. gada 29. augustā. Skatīts: 2017. gada 2. novembrī. «Достижения» (krievu). fclm.ru. Skatīts: 2016. gada 10. februārī. «Russia - List of Champions». RSSSF. Skatīts: 2016. gada 10. februārī. «Russia - Cup Finals». RSSSF. Skatīts: 2017. gada 2. novembrī. «USSR (Soviet Union) - List of Cup Finals». RSSSF. Skatīts: 2016. gada 10. februārī. «Commonwealth (of Independent States) Cup». RSSSF. Skatīts: 2016. gada 10. februārī. Kluba oficiālā vietne (krieviski) (angliski)