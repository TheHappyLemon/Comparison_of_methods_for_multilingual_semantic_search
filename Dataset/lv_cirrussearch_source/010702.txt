Konecranes Oyj ir Somijas uzņēmums, kas nodarbojas ar celtņu un celšanas iekārtu ražošanu un apkalpošanu. Tas ir viens no desmit lielākajiem celtņu ražotājiem pasaulē. Aptuveni 80% produkcijas tiek izmantoti rūpnīcās, pārējā — ostās. Uzņēmums ir dibināts 1994. gadā, atdalot to no liftu ražotāja Kone. Uzņēmuma akcijas tiek kotētas biržā Nasdaq Helsinki. Konecranes lielākie kapitāldaļu turētāji (2023. gada februārī): Solidium Oy (10,10 %), Hartwall Capital Oy Ab meitas uzņēmuma Hartwall Capital Oy Ab meitas uzņēmums HC Holding Oy Ab (10,01 %), Ilmarinen pensiju fonds (2,50 %), Varma pensiju fonds (2,25 %). Konecranes pirmsākumi rodami 1930. gados, kad uzņēmums Kone sāka ražot lielus tilta celtņus un telferus papīra un enerģētikas rūpniecībai. Ostu celtņu ražošana sākās 1947. gadā. 1970. un 1980. gados celtņu bizness sāka izplesties starptautiski. 1973. gadā tika iegādāts Norvēģijas uzņēmums Wisbech-Refsum. 1983. gadā ASV tika nopirkts uzņēmums R&M Materials Handling. 1986. gadā iegādāts Francijas uzņēmums Verlinde. 1988. gadā Kone celtņu operācijas tika organizētas celtņu nodaļā. 1990. gadu sākumā, iestājoties globālai recesijai, Kone vadība nolēma paturēt tikai liftu, eskalatoru un automātisko durvju biznesu, pārējās nozares pārdodot. 1994. gadā celtņu nozari apvienoja vienā uzņēmumā KCI Konecranes, un 1994. gada 15. aprīlī tās akcijas sāka kotēt Helsinku biržā. Tā kapitāldaļas tika pārdotas Zviedrijas investīciju uzņēmumam Industri Kapital. 1996. gadā KCI Konecranes iekļuva OMX Helsinki 25 indeksā. Uzņēmums tika sadalīts divās nodaļās: iekārtas un apkalpošana. 1997. gadā KCI Konecranes nopirka Vācijas uzņēmumu MAN SWF Krantechnik. 2002. gadā KCI Konecranes bija pirmais ārvalstu celtņu uzņēmums, kas saņēmis biznesa licenci. 2002. gadā tika izveidots kopuzņēmums ar Japānas Meidensha Corporation. Kad 2004. gadā tika nopirkts Zviedrijas ražotājs SMV Lifttrucks AB, uzņēmuma piedāvājumā tika pievienoti konteineru autoiekrāvēji un dakšas iekrāvēji. 2005. gadā no Vācijas uzņēmuma R.STAHL AG tika nopirkta materiālu kraušanas nodaļa R.Stahl Fördertechnik. 2006. gadā tika iegādāts ASV uzņēmums MMH Holdings, Inc. 2006. gadā KCI Konecranes nomainīja nosaukumu uz Konecranes. 2007. gadā, iegādājoties Vācijas uzņēmumu Consens Transport Systeme GmbH, produkcijas klāstu papildināja portāla iekrāvēji. 2007. gadā tika iegādāti darbgaldu apkalpošanas uzņēmumi: Norvēģijas Kongsberg Automation AS un Zviedrijas Reftele Maskinservice AB. 2008. gadā Konecranes palielināja savu daļu Japānas uzņēmumā Meiden Hoist System Company Ltd (MHS) no 49 % līdz 65 %. 2008. gadā tika nopirkti Spānijas uzņēmumi Eydimen 2000 S.L. un Ausió Sistemas de Elevación S.L. 2011. gadā Konecranes veica uzņēmumu iegādes Čīlē, Indijā, Austrijā, Vācijā, Spānijā, Šveicē un Saūda Arābijā. 2013. gadā no Vācijas uzņēmuma Kion Group tika nopirkts konteineru kraušanas iekārtu bizness. 2014. gadā Konecranes pilnībā ieguva Ķīnas celtņu ražotāju Jiangsu Three Horses Crane Manufacture Co. Ltd. (SANMA; 2009. gadā bija iegādāti 56 % tā kapitāldaļu). 2014. gadā tika izlaists revolucionārs konteineru kraušanas celtnis BOXHUNTER. 2016. gadā tika pārdots uzņēmums Kito Corporation. 2017. gada janvārī tika pabeigta materiālu pārvietošanas un ostu risinājumu biznesa iegāde no ASV uzņēmuma Terex. 2019. gada decembrī Konecranes paziņoja, ka tā iegūs kopuzņēmuma MHE-Demag 50 % kapitāldaļu no partnera Jebsen & Jessen, lai uzlabotu savas tirgus pozīcijas Dienvidaustrumāzijā; darījums aptuveni 147 miljonu eiro vērtībā tika noslēgts 2020. gada 2. janvārī. 2020. gada 1. oktobrī Konecranes un Somijas kravu celšanas iekārtu uzņēmums Cargotec parakstīja līgumu par abu sabiedrību apvienošanos; darījumu bija plānots pabeigt 2021. gada 4. ceturksnī. 2022. gada februārī apvienošanos apstiprināja Eiropas Komisija. Ķīnas iestādes jau bija apstiprinājušas darījumu agrāk. Tomēr martā Lielbritānijas konkurences aģentūra CMA bloķēja Konecranes un Cargotec darījumu, jo apvienošanās būtu izraisījusi mazāku konkurenci Apvienotajā Karalistē. 1992. gadā Latvijā tika dibināts KONE meitas uzdevums SIA Konecranes Latvija. Lielākie klienti bijuši: Nord Natie Ventspils termināls, Baltic Container Terminal, Latvenergo, Latvijas Finieris, SeverStaļLat, Latvijas Balzams, Consolis, TMB Latvija, S.B.C. u.c. Diana ben-Aaron. «Konecranes Rises Most in 10 Years on Earnings, Target». Bloomberg, 2008. gada 30. jūlijs. Skatīts: 2008-07-30. Peter Marsh. «Konecranes proves a tower of strength». Financial Times, 2008. gada 28. jūlijs. Skatīts: 2008-07-30. Major shareholders Konecranes Konecranes increased its ownership in Chinese hoist and crane manufacturer SANMA to 100 percent Konecranes, 11.06.2014 Cargotec and Konecranes to Merge Creating a Global Leader in Sustainable Material Flow Cargotec, 01/10/2020 The UK CMA blocks the merger between Cargotec and Konecranes and thus the Companies have Jointly Decided to Cancel the Planned Merger Cargotec, 2022-03-29 Īsumā par vietējo uzņēmumu[novecojusi saite] Konecranes Oficiālā vietne Konecranes Latvija