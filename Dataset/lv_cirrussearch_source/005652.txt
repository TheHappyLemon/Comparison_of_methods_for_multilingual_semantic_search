Raiens Millers (angļu: Ryan Miller; dzimis 1980. gada 17. jūlijā) ir amerikāņu hokejists, vārtsargs, ASV hokeja izlases dalībnieks. Pašlaik (2017) Millers spēlē Nacionālās hokeja līgas klubā Anahaimas "Ducks". Raiena jaunākais brālis Drū arī ir NHL hokejists. Pēc tam, kad 1999. gada NHL draftā Milleru izvēlējās Bufalo "Sabres", viņš vēl nākamās trīs sezonas spēlēja NCAA līgā, tādējādi pabeidzot savas augstskolas studijas. 2002.—03. sezonā Millers visbeidzot pievienojās "Sabres" klubam, tā rindās pirmajā sezonā aizvadot 15 spēles. Par līdz šim veiksmīgāko sezonu karjerā Milleram izvērtās 2009.—10. sezona, kad viņš, kopā ar ASV izlasi izcīnot sudraba medaļas 2010. gada Olimpiskajās spēlēs, tika atzīts par turnīra vērtīgāko spēlētāju, bet sezonas noslēgumā ieguva arī Vezinas balvu, kuru pasniedz katras sezonas labākajam NHL vārtsargam. 2014. gada 28. februārī Millers tika aizmainīts uz Sentluisas "Blues", savukārt vasarā hokejists noslēdza trīs gadu līgumu ar Vankūveras "Canucks". 2017. gada jūlijā noslēdza divu gadu līgumu ar Anahaimas "Ducks". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)