Belvedere (vācu: Belvedere) ir vēsturisku ēku komplekss Vīnē, Austrijā. Galvenie objekti kompleksā ir divas baroka pilis: Augšbelvederē un Lejasbelvederē. Mūsdienās te atrodas Belvederes muzejs. Augšbelvederē atrodas 19. un 20. gadsimta mākslas darbi, Lejasbelvederē — baroka un viduslaiku mākslas darbi. Pils komplekss tika uzcelts kā Savojas prinča Eižena vasaras rezidence (par viņa paša līdzekļiem), galvenais arhitekts — Johans Lukass fon Hildebrants. Pilis celtas laikā no 1714. līdz 1723. gadam, bet parks no 1803. gada. 1896. gadā pilī mira Antons Brukners. 1955. gada 15. maijā Belvederes pilī tika parakstīts Austrijas Valsts līgums, kas izbeidza 10 gadus ilgo Austrijas okupāciju. Vikikrātuvē par šo tēmu ir pieejami multivides faili. Skatīt: Belvedere. Encyclopædia Britannica raksts (angliski) Krievijas Lielās enciklopēdijas raksts (krieviski) Oficiālā tīmekļa vietne