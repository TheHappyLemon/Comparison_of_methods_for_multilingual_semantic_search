Sopiko Tkešelašvili (gruzīnu: სოფიო ტყეშელაშვილი; dzimusi 1979. gada 23. oktobrī) ir Gruzijas starptautiskā lielmeistare šahā (2000). No 1991. līdz 1999. gadam pārstāvējusi PSRS un Gruziju Eiropas un Pasaules jauniešu šaha čempionātos dažādās vecuma grupās, kuros izcīnījusi septiņas medaļas: trīs zelta (Eiropas jauniešu šaha čempionātos - 1991. gadā U12 vecuma grupā, 1997. un 1998. gadā U20 vecuma grupā), trīs sudraba (Pasaules jauniešu šaha čempionātos - 1991. gadā U12 vecuma grupā, 1993. gadā U14 vecuma grupā, 1995. gadā U16 vecuma grupā) un bronzas (1995. gadā Eiropas jauniešu šaha čempionātā U20 vecuma grupā). 1999. gadā pārstāvējusi Gruzijas komandu Eiropas komandu šaha čempionātā. Tajā pašā gadā Tbilisi dalījusi otro vietu Pasaules sieviešu šaha čempionāta zonas turnīrā (uzvarējusi Nino Hurcidze). Piedalījusies Pasaules šaha čempionātos sievietēm pēc izslēgšanas sistēmas: 2000. gadā Ņūdelī 1. kārtā zaudējusi Alisai Maričai; 2004. gadā Elistā 1. kārtā zaudējusi Sjui Juihua. Par panākumiem turnīros FIDE 1998. gadā Tkešelašvili piešķīra starptautiskās meistares (WIM), bet 2000. gadā - starptautiskās lielmeistares (WGM) nosaukumu. OlimpBase :: European Women's Team Chess Championship :: Sopio Tkeshelashvili 2000 FIDE Knockout Matches (Women) 2004 FIDE Knockout Matches (Women) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)