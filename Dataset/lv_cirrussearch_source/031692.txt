Šis raksts ir par pilsētu. Par peldētāju skatīt rakstu Kirstija Koventrija. Koventri (angļu: Coventry) ir pilsēta (city un metropolitan borough) Anglijas centrālajā daļā. Pazīstama ar katedrāli, kura celta 20. gadsimtā blakus Otrajā pasaules karā aviācijas uzlidojumos iznīcinātās vecās katedrāles drupām, un kura kļuvusi par vienu no Otrā pasaules kara simboliem. Koventrija ir britu autobūves vēsturiskais centrs. Ar Koventri saistīta 11. gadsimta leģenda par lēdiju Godivu. Pilsētā divas universitātes — Koventri Universitāte (Coventry University) un Vorikas Universitāte (University of Warwick). Tradicionāli uzskata, ka Koventri 1043. gadā dibinājis Mersijas ērls Leofriks, nodibinot šeit benediktiešu abatiju. 14. gadsimtā Koventri kļuva par audumu ražošanas centru un kļuva par vienu svarīgākajām Anglijas pilsētām. 1345. gadā tai piešķīra pilsētas (city) statusu. Anglijas pilsoņu kara laikā Koventri bija parlamenta piekritēju pusē. 19. gadsimtā pilsēta kļuva par divriteņu ražošanas centru, bet 20. gadsimtā — par galveno Lielbritānijas autorūpniecības centru. Otrā pasaules kara laikā pilsēta smagi cieta vācu aviācijas uzlidojumos, sevišķi 1940. gada 14. novembra uzlidojumā, kad tika gandrīz pilnībā iznīcināts pilsētas vēsturiskais centrs. 20. gadsimta septiņdesmitajos gados panīka Koventri autorūpniecība, un astoņdesmito gadu sākumā Koventri bija viens no lielākajiem bezdarba līmeņiem valstī. Kopš tā laika pilsētas ekonomika attīstās citos virzienos, bet autorūpniecība pamazām pilnībā izzūd. Koventri ir dzimuši: Lī Čailds (Lee Child, 1954 —) - rakstnieks Marlons Devonišs (Marlon Devonish, 1976 -) — vieglatlēts Lēdija Godiva (Lady Godiva, ap 990 — 1067) — augstmane Naidžels Hotorns (Nigel Hawthorne, 1929 — 2001) — aktieris Filips Larkins (Philip Larkin, 1922 — 1985) — dzejnieks Klints Mansels (Clint Mansell, 1963 —) - komponists Mo Maulema (Mo Mowlam, 1949 — 2005) — politiķe Klaivs Ouens (Clive Owen, 1964 —) - aktieris Ellena Terija (Ellen Terry, 1847 — 1928) — aktrise Frenks Vitls (Frank Whittle, 1907 — 1996) — inženieris http://www.citypopulation.de/php/uk-england-westmidlands.php?cityid=E35001376. Vikikrātuvē par šo tēmu ir pieejami multivides faili. Skatīt: Koventri. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)