Guldža (uiguru: غۇلجا), arī Kulža (kazahu: قۇلجا, Құлжа) vai Inina (ķīniešu: 伊宁市, Yīníng Shì) ir Iles Kazahu autonomās prefektūras galvaspilsēta Iles upes krastā Siņdzjanas Uiguru autonomā reģionā Ķīnas Tautas republikas ziemeļrietumos. Atrodas netālu no Kazahstānas robežas. 13. gadsimtā pazīstama kā Almalika, Čingishana dēla Čagataja valsts galvaspilsēta. No 1347. līdz 1462. gadam Mogulistānas galvaspilsēta. 17. gadsimtā to pakļāva Džungārijas haniste, kuru 1755. gadā sagrāva mandžūru Cjinu dinastijas karaspēks. No 1871. līdz 1881. gadam Guldžu okupēja Krievijas impērijas karaspēks. 1913. gadā ķīnieši to pārdēvēja par Ininu, no 1944. līdz 1949. gadam tā bija PSRS satelītvalsts Austrumturkestānas Republikas galvaspilsēta. Kopš 1954. gada Iles Kazahu autonomās prefektūras galvaspilsēta. Vikikrātuvē par šo tēmu ir pieejami multivides faili. Skatīt: Guldža. Encyclopædia Britannica raksts (angliski)