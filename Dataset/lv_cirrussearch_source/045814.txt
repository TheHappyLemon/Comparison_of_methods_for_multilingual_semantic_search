Genrieta Lagvilava (baltkrievu: Генрыэта Омариевна Лагвилава; dzimusi 1969. gada 3. jūlijā Kutaisi) ir Gruzijā dzimusi Baltkrievijas starptautiskā lielmeistare šahā (2000). 1984. gadā uzvarējusi Gruzijas sieviešu šaha čempionātā, bet 1986. gadā uzvarējusi PSRS junioru šaha čempionātā. Pēc PSRS sabrukuma kļuvusi par vienu no vadošajām Baltkrievijas šahistēm. Daudzkārtēja Baltkrievijas sieviešu šaha čempionāta dalībniece, kuros izcīnījusi sudraba (2002) un divas bronzas (2001, 2004) medaļas. Piedalījusies Pasaules šaha čempionātos sievietēm pēc izslēgšanas sistēmas: 2000. gadā Ņūdelī 1. kārtā zaudējusi Almīrai Skripčenko; 2001. gadā Maskavā 1. kārtā zaudējusi Innai Gapoņenko. Pārstāvējusi Baltkrieviju Pasaules šaha olimpiādēs: 1994. gadā pie pirmā rezerves galdiņa 31. sieviešu šaha olimpiādē Maskavā (+4, =3, -3), 1996. gadā pie otrā galdiņa 32. sieviešu šaha olimpiādē Erevānā (+7, =2, -3), 1998. gadā pie otrā galdiņa 33. sieviešu šaha olimpiādē Elistē (+3, =4, -4), 2000. gadā pie otrā galdiņa 34. sieviešu šaha olimpiādē Stambulā (+5, =4, -2), 2002. gadā pie pirmā galdiņa 35. sieviešu šaha olimpiādē Bledā (+3, =6, -2), 2004. gadā pie pirmā galdiņa 36. sieviešu šaha olimpiādē Kalvijā (+4, =1, -6). Pārstāvējusi Baltkrieviju Eiropas komandu sieviešu šaha čempionātā: 2001. gadā pie pirmā galdiņa 4. Eiropas komandu sieviešu šaha čempionātā Leonā (+2, =1, -4). Par panākumiem turnīros FIDE 1995. gadā viņai piešķīrusi starptautiskās meistares (WIM), bet 2000. gadā - starptautiskās lielmeistares (WGM) nosaukumu. 2000 FIDE Knockout Matches 2001-02 FIDE Knockout Matches OlimpBase :: Women's Chess Olympiads :: Genrieta Lagvilava OlimpBase :: European Women's Team Chess Championship :: Genrieta Lagvilava Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)