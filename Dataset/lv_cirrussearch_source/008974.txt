Vļora (Vlora, Vlorë) ir pilsēta Albānijas dienvidrietumos, Otrantas šauruma krastā. Tā ir Albānijas ceturtā lielākā pilsēta un otrā svarīgākā jūras osta, Albānijas kara flotes bāze. Vļoru 6. gadsimtā pirms mūsu ēras dibinājuši sengrieķi, nosaucot par Aulonu, un to pieminējis Ptolemajs. Romiešiem tā bija svarīga osta Epīrā. 5. gadsimtā tā kļuva par bīskapa rezidenci. 11. un 12. gadsimtā par Valonu cīnījās normāņu Sicīlijas karaliste un Bizantija. 1345. gadā Vļoru sagrāba Serbija, bet 1464. gadā to ieguva osmaņi. 1851. gadā pilsēta cieta zemestrīcē. 1912. gada 28. novembrī Ismails Ķemali Vļorā deklarēja Albānijas neatkarību un tā kļuva par Albānijas pirmo galvaspilsētu. 1914. gadā to tomēr ieņēma itāļi un kontrolēja pilsētu līdz 1920. gadam. 1939. gadā Itālija okupēja Albāniju, bet 1944. gadā itāļus nomainīja vācieši. Otrā pasaules kara laikā Sazanas salā Vļoras līcī izvietojās itāļu un vācu zemūdeņu kara bāze, tādēļ tā tika smagi bombardēta. 1997. gadā Vļora bija galvenais nemieru centrs, kas noveda pie Sali Beriša valdības krišanas. Etnogrāfiskais muzejs Vēstures muzejs Neatkarības muzejs Muradije mošeja Kanini cietoksnis, Kaninā Porto Palermo cietoksnis Gimaras cietokšņa drupas, Gimarā Sv.Stefana un Sv.Mitrija baznīcas, Dermi (12-14. gadsimts) Sv.Marijas klosteris, Zvernecā Orikonas antīkais teātris 1. gadsimts pr.Kr. Marmirojas baznīca netālu no Paši-Limana estuāra Orikumā Neatkarības monuments Vļorā dzimuši: Ismails Ķemali (Ismail Qemali, 1844-1919) — Albānijas pirmais premjerministrs www.vloracity.com - albāniski un angliski Vļoras fotogrāfijas