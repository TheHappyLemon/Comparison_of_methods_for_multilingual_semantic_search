Mona Meja Karfa (angļu: Mona May Karff, dzimusi kā Ratnere (angļu: Ratner); 1914. gada 20. oktobris Besarābijas guberņa — 1998. gada 10. janvāris Ņujorka) bija ebreju izcelsmes ASV starptautiskā meistare šahā (1950). Piedzimusi bagāta zemes īpašnieka ģimenē. Pēc 1917. gada Krievijas revolūcijas ģimene emigrējusi uz Palestīnu, bet 1930. gados pārcēlusies uz ASV. Septiņas reizes uzvarējusi ASV sieviešu šaha čempionātos (1938, 1941, 1942, 1946, 1948 - kopā ar Gizelu Greseri, 1953, 1974). No 1938. līdz 1950. gadam četras reizes uzvarējusi ASV atklātājos sieviešu šaha čempionātos (angļu: U.S. Women's Open Chess Championship). Trīs reizes piedalījusies Pasaules sieviešu šaha čempionātos: 1937. gadā Stokholmā dalījusi 6.-7. vietu, 1939. gadā Buenosairesā ieņēmusi 5. vietu, bet 1950. gadā Maskavā palikusi 14. vietā. Divas reizes piedalījusies Pasaules šaha čempiones izcīņas cikla pretendentu turnīros: 1952. gadā bijusi 11. vietā, bet 1955. gadā palikusi 17. vietā. 1971. gadā Ohridā piedalījusies Pasaules šaha čempiones izcīņas cikla starpzonu turnīrā, kurā ierindojusies 15. vietā. Pārstāvējusi ASV komandu Pasaules šaha olimpiādē 1974. gadā. Par panākumiem turnīros FIDE 1950. gadā Karfai kā vienai no četrām pirmajām ASV šahistēm piešķīra starptautiskās meistares (WIM) nosaukumu. 2013. gadā uzņemta ASV šaha slavas zālē. U.S. Women's Champions Campeona del Mundo Estocolmo 1937 Campeona del Mundo Buenos Aires 1939 1949-50 Title Tournament 1952 Candidates Tournament «1955 Candidates Tournament». Arhivēts no oriģināla, laiks: 2016. gada 12. jūnijā. Skatīts: 2017. gada 26. aprīlī. 1971 Ohrid Interzonal Tournament OlimpBase :: Women's Chess Olympiads :: Mona Karff «U.S. Chess Hall of Fame». Arhivēts no oriģināla, laiks: 2016. gada 18. martā. Skatīts: 2017. gada 26. aprīlī. Teksts " World Chess Hall of Fame " ignorēts Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)