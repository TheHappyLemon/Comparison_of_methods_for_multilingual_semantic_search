Abrahams Harolds Maslovs (angļu: Abraham Harold Maslow; dzimis 1908. gada 1. aprīlī, miris 1970. gada 8. jūnijā) bija amerikāņu psihologs un filozofs. Pazīstams ar izveidoto vajadzību hierarhiju, kurā apkopojis cilvēka vispārīgās vajadzības. Bijis psiholoģijas profesors Brandē universitātē, Bruklinas koledžā, The New School for Social Research universitātē un Kolumbijas Universitātē. Pats sevi uzskatījis par psiholoģijas pionieri. Abrahams bija vecākais no septiņiem Samuēla Maslova, kurpnieka, un Rozas Šilovskas bērniem. Viņa ģimene 20. gadsimta sākumā emigrēja no Kijivas uz ASV, kur Maslovs arī piedzima. Kad Maslovam bija deviņi gadi, viņš ar ģimeni pārcēlās no Bruklinas uz citu rajonu, un, tā kā viņam bija izteikts ebreju izskats, viņš uzzināja, kas ir antisemītisms. Abrahams bija vientuļš, kautrīgs un nomākts jaunietis, neraugoties uz to, viņš bija viens no labākajiem skolēniem skolā. Maslovs izstrādāja vajadzību hierarhijas teoriju, kas ir loģisks un intuitīvs cilvēka vajadzību modelis. Viņa piecu līmeņu modelis sākas ar fizioloģiskajām vajadzībām un virzās uz augstākiem līmeņiem, tostarp vajadzību pēc drošības, piederības, cieņas un pašrealizācijas. Šis modelis bija vienkāršs un viegli saprotams, kas veicināja tā plašu izplatību. Miris no akūta miokarda infarkta 62 gadu vecumā. Vikikrātuvē par šo tēmu ir pieejami multivides faili. Skatīt: Abrahams Maslovs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)