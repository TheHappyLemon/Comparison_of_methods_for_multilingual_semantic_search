Vasīlijs Košečkins (krievu: Василий Владимирович Кошечкин; dzimis 1983. gada 27. martā Toljati) ir krievu hokejists, vārtsargs. Pašlaik (2018) Košečkins spēlē Kontinentālās hokeja līgas kluba Magņitogorskas "Metallurg" rindās. Savu profesionālā spēlētāja karjeru 1998. gadā Košečkins uzsāka Toljati "Lada" rindās. Tiesa, pirmās sezonas viņš spēlēja kluba otrajā sastāvā, kurš spēlēja Krievijas Pirmajā līgā. 2002. gada NHL draftā viņu ar kopējo 223. numuru izvēlējās Tampabejas "Lightning". 2002.—03. sezonā Košečkins spēlēja Krievijas Augstākās līgas klubu Almetjevskas "Ņeftjanik" un Kirovas "Olimpia" rindās, bet jau nākamajā sezonā Košečkins bija atpakaļ Toljati, aizvadot savas pirmās spēles Krievijas Superlīgā. 2007.—08. sezonā Košečkins spēlēja Kazaņas "Ak Bars" rindās, bet 2008.—09. sezonā atgriezās Toljati. 2009.—10. sezonas gaitā Vasīlijs tika aizmainīts uz Magņitogorskas "Metallurg" vienību, bet 2010. gada vasarā Košečkins pievienojās Čerepovecas klubam. 2013.—14. gada sezonā kopā ar Magņitogorskas "Metallurg" izcīnīja Gagarina kausu, finālsērijā ar 4—3 pārspējot Prāgas "Lev". Krievijas izlases rindās piedalījies 2007., 2009. un 2010. gada Pasaules čempionātos, trijos turnīros izcīnot pilnu Pasaules čempionātu medaļu komplektu. Par čempionu Košečkins kļuva 2009. gadā, kad uz laukuma turnīra gaitā tā arī neizgāja. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)