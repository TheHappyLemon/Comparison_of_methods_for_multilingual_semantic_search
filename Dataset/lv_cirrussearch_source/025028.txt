Perevaļska (ukraiņu: Перевальськ) ir pilsēta Ukrainas austrumos Luhanskas apgabalā, Perevaļskas rajona administratīvais centrs. Izvietojusies apgabala dienvidrietumos 45 km no apgabala centra Luhanskas, ietilpst Alčevskas-Kadijivkas aglomerācijā (kopā 513 000 iedzīvotāju (2001)). Par pilsētas pirmsākumiem uzskata 1889. gadu, kad valsts padomnieks Kazimirs Mscihovskis tagadējās pilsētas robežās nopirka 550 desetīnas zemes un ierīkoja pirmās divas akmeņogļu šahtas. Šahtas, kā arī pie tām izaugušo strādnieku ciematu nodēvēja par Selezņivskijrudniku (Селезнівський Рудник) pēc tuvākā ciema Selezņivkas. 1924. gadā ciematu pārdēvēja par Parizka Komuna (Паризька Комуна) par godu Parīzes komūnai, bet 1938. gadā tam piešķīra pilsētas statusu un pārdēvēja iedzīvotāju sadzīvē lietotajā akronīmā Parkommuna (Паркоммуна). Vēlākos gados pilsēta tika pakļauta Komunarskas pilsētas padomei. 1964. gadā tā tika izdalīta kā patstāvīga pilsēta, pārdēvēta tagadējā vārdā, bet 1965. gadā kļuva par rajona centru. «ІСТОРИЧНА ДОВІДКА м. Перевальськ, Луганської області». Arhivēts no oriģināla, laiks: 2014. gada 14. jūlijā. Skatīts: 2014. gada 27. jūlijā. Vikikrātuvē par šo tēmu ir pieejami multivides faili. Skatīt: Perevaļska.