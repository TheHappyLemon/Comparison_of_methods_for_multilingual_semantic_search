Francijas Dienvidjūru un Antarktikas Zemes (franču: Terres australes et antarctiques françaises, saīsināti TAAF) ir Francijas aizjūras teritorija Indijas okeāna dienviddaļā un Antarktīdā. Teritorija bieži tiek saukta arī par Francijas Dienvidjūru Zemēm (franču: Terres australes françaises), lai izslēgtu starptautiskās sabiedrības neatzītās Francijas pretenzijas Antarktīdas Adelijas Zemē. Teritorijā nav patstāvīgo iedzīvotāju, bet ir 4 zinātniskās stacijas un vairāki militārie garnizoni. Teritorija ietver: Vulkānisku salu grupas Indijas okeāna dienvidos (Kergelēna arhipelāgs, Krozē salas, Amsterdamu un Sentpolu), Francijas pretenziju Antarktīdā Adelijas Zemi, Izklaidus salas Indijas okeāna dienvidaustrumos un Mozambikas šaurumā (Basa da Indija, Eiropa, Glorjēzu salas, Tromlēna, Žuana da Novas sala) Francijas Dienvidjūru un Antarktikas Zemes tika nodibināta kā aizjūras teritorija 1955.g. Pirms tam tā tika tieši pārvaldīta no Parīzes. Šobrīd teritorijas administrators ir pefekts, kura pastāvīgā rezidences vieta ir Senpjērā, Reinjonā. Teritorijas izpētītie un izmantojamie dabas resursi aprobežojas ar zivīm un vēžveidīgajiem. Ekskluzīvajā ekonomiskajā zonā galvenokārt tiek zvejotas Dissostichus eleginoides un langusti. Nozvejas licenču ieņēmumi ir ap $18 miljonu gadā. Teritorijā ir reģistrēta tirdzniecības flote ar kopējo tonnāžu 1999.g. 2 892 911 BRT. Salās un Adelijas Zemē tiek uzturētas vairākas pētniecības stacijas, kuras regulāri apgādā speciāls polārās navigācijas kuģis Marion Dufresne. Šis kuģis uzņem arī ierobežotu skaitu tūristu. TAAF oficiālā vietne www.discoverfrance.net