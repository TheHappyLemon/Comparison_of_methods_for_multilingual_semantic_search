Need for Speed II ir 1997. gada braukšanas videospēle, kuru izstrādāja Electronic Arts Canada un publicēja Electronic Arts. Šī spēle ir otrā Need For Speed sērijā un ir turpinājums spēlei The Need for Speed, kuru izdeva 1994. gadā. Sākot ar šo daļu, ir iespējams tūnēt mašīnas, bet līdz spēlei Need for Speed: Underground nav iespējams tūnēt mašīnas ārējo izskatu. Spēlē ietilpst dažas eksotiskās mašīnas un trases, kuras ir dažādās pasaules vietās. Lielākā daļa mašīnu, kas bija pieejamas spēlē Need for Speed II bija eksotiskās, bet dažas bija koncepti (nevienu no tiem tā arī nekad neuztaisīja). Līdzīgi iepriekšējai spēlei The Need for Speed arī šeit mašīnas ir sadalītas trīs grupās A, B, C. Spēlētājam ir arī iespēja braukt ar smagajām automašīnām, autobusiem un citām mašīnām, kā arī ar viensliežu vilcieniem, kastēm, NLO un pat ar dinozauriem, izmantojot kodus. Līdzīgas iespējas arī ir spēlēs Need for Speed III: Hot Pursuit un Need for Speed: Road Challange. Spēles profils mājaslapā Gamespot (angliski)