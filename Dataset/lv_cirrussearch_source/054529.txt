Arguņa (ķīniešu: 额尔古纳河 — Éěrgǔnà hé, krievu: Аргунь), augštecē Hailara (海拉尔河 — Hăilā'ěr hé), ir Ķīnas un Krievijas Federācijas robežupe Tālajos Austrumos. Tās garums ir 1620 km, 944 kilometru garumā pa to iet valsts robeža. Arguņas baseins ir 164 000 km2. Satekot Šilkai un Arguņai, izveidojas Amūras upe. Līdz Nerčinskas līguma noslēgšanai 1689. gadā Ķīnas impērija visu Amūras baseinu uzskatīja par savu teritoriju, bet pēc līguma stāšanās spēkā jaunā robeža daļēji gāja pa Arguņas upi. Pēc Aigunas (1858) un Pekinas (1860) līgumu nosacījumiem Krievijas Impērija piesavinājās arī zemes uz ziemeļiem no Amūras. Vikikrātuvē par šo tēmu ir pieejami multivides faili. Skatīt: Arguņa. Encyclopædia Britannica raksts (angliski) Krievijas Lielās enciklopēdijas raksts (krieviski)