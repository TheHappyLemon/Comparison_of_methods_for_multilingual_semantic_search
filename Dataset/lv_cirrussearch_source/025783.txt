Laima Kota (iepriekš Muktupāvela; dzimusi Vucina 1962. gada 20. janvārī Rēzeknē) ir latviešu rakstniece. Dzimusi jurista un medmāsas ģimenē. 1978. gadā pabeigusi mācības Ogres vidusskolā, 1982. gadā — Rīgas Lietišķās mākslas vidusskolas Ādas plastikas nodaļu. 1989. gadā neklātienē absolvējusi Latvijas Universitātes Vēstures un filozofijas fakultātes Vēstures nodaļu. 1983. gadā uzsākusi darba gaitas. Strādājusi dažādos amatos, bijusi sanitāre slimnīcā, modele Latvijas Mākslas akadēmijā, arhivāre Latvijas Valsts vēstures arhīvā, sēņu šķirotāja Īrijā. No 1995. līdz 2000. gadam strādājusi laikrakstā "Lauku Avīze". 20. gadsimta 90. gados pārcēlusies no Rīgas uz dzīvi Brīvzemniekos Tirzas pagastā, nodarbojusies ar lauksaimniecību, pēc tam pārcēlusies uz Gulbeni. Kopš 2000. gada nodarbojas vienīgi ar rakstniecību. 2011.gadā apprecējusies ar turku rakstnieku Ahmetu Kotu un kopš tā laika pamatā dzīvo Turcijā. Viņas pirmā publikācija bija stāsts "Dzimšanas diena" laikrakstā "Diena" 1993. gada 17. jūlijā. Regulāri viņas stāsti tikuši publicēti periodikā. Rakstījusi arī lugas. Vairākas reizes saņēmusi dažādus apbalvojumus. Saņēmusi 2002. gada Literatūras gada balvu prozas kategorijā par darbu "Šampinjonu derība". Kopš 2002. gada ir Latvijas Rakstnieku savienības biedre. Šampinjonu derība. Rīga: Daugava, 2002. Patiesu dzīves stāstu ducis. Rīga: Daugava, 2002. Cilpa. Rīga: Karogs, 2003. Mīla. Benjamiņa. Rīga: Daugava, 2005. Totēmi . Rīga: Jumava, 2007. Mierielas vilkme. Rīga: Dienas grāmata, 2016. Istaba. Rīga: Dienas grāmata, 2016. BrāliBrāli: balsu burvji brāļi Kokari [biogrāfija]. Rīga: Dienas Grāmata, 2008. Mana turku kafija [apraksti]. Rīga: Dienas grāmata, 2012. Matilde un Terēze jeb kā būt Te, Tur un Citur [grāmata bērniem]. Rīga: Dienas grāmata, 2013. Cilvēks ar zilo putnu [romāns par Anšlavu Eglīti]. Rīga: Dienas grāmata, 2020. Latviešu rakstniecība biogrāfijās (otrais izd.). LU Literatūras, folkloras un mākslas institūts. 2003. 414.—415. lpp. ISBN 9984-698-48-3. «Laima Kota-Muktupāvela stāstīs par savu dzīvi Turcijā». Kasjauns.lv. Arhivēts no oriģināla, laiks: 2012. gada 4. maijā. Skatīts: 2015. gada 28. maijā. Literature.lv informācija