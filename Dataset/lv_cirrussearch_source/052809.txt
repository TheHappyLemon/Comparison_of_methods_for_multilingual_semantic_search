Horvātijas Olimpiskā komiteja (horvātu: Hrvatski olimpijski odbor (HOO)) ir bezpeļņas organizācija, kas pārstāv Horvātijas sportistus Starptautiskajā Olimpiskajā komitejā (SOK). Olimpiskā komiteja organizē Horvātijas pārstāvjus vasaras un ziemas olimpiskajās spēlēs. Tā arī organizē Horvātijas komandu mazākos pasākumos, piemēram, Vidusjūras spēlēs. Komitejas galvenā mītne atrodas Horvātijas galvaspilsētā Zagrebā. Horvātijas izmantotais SOK kods ir CRO. Komitejas locekļi ir 44 sporta federācijas, kas ievēl Izpildpadomi, kurā ir prezidents un 15 locekļi. Horvātija olimpiskajās spēlēs startē kopā 1992. gada, līdz tam tā startēja Dienvidslāvijas sastāvā. Līdz šim Horvātija ir startējusi 7 vasaras olimpiskajās spēlēs (pirmoreiz 1992. gada Barselonas spēlēs) un 8 ziemas olimpiskajās spēlēs (pirmoreiz 1992. gada Albērvilas spēlēs). 2006. gadā Horvātijas Olimpiskā komiteja organizēja pirmās Horvātu pasaules spēles Zadarā. Šīs spēles pulcē dažādas diasporas horvātu grupas no visas pasaules. Horvātijas Olimpiskā komiteja tika dibināta 1991. gada 10. septembrī Zagrebā. Starptautiskā Olimpiskā komiteja 1992. gada 17. janvārī to atzina par pagaidu locekli, līdz ar to tika dota iespēja Horvātijas sportistiem piedalīties Olimpiskajās spēlēs un citos starptautiskajos spēlēs. Par pilntiesīgu Starptautiskās Olimpiskās komitejas locekli tā kļuva 1993. gada 24. septembrī. Horvātijas nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Horvātijā darbojas 37 olimpiskās vasaras un 7 ziemas sporta federācijas, kā arī vairākas citu sporta veidu federācijas. Horvātija olimpiskajās spēlēs «About the Croatian Olympic Committee». Arhivēts no oriģināla, laiks: 2020. gada 3. augustā. Skatīts: 2020. gada 30. aprīlī. «National Sports Federations». Arhivēts no oriģināla, laiks: 2020. gada 24. augustā. Skatīts: 2020. gada 30. aprīlī. Oficiālā mājaslapa Horvātijas profils SOK mājas lapā