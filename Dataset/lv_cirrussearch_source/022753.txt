Navahu valoda (navahu: Diné bizaad) ir Ziemeļamerikas indiāņu navahu valoda, kas izplatīta Savienoto Valstu dienvidrietumos. Tā ir viena no na-dene valodu saimes valodām. Ģeogrāfiski un lingvistiski pieder pie atapasku valodu dienvidu atzara. Tā ir plašākā Ziemeļamerikas pamatiedzīvotāju valoda uz ziemeļiem no Meksikas, ko prot 120 000—170 000 cilvēku. Ap 75% valodas pratēju dzīvo Navahu Nācijas rezervātā. Navahu valoda ir apdraudēta, jo samazinās bērnu skaits, kas tajā sazinās. Kopš 1986. gada skolās tiek īstenota valodas imersijas programma. Radiopārraides noris navahu un angļu valodās. Kopš 2012. gada ir pieejama iPhone navahu tastatūra, bet 2013. gada augustā navahu tastatūru ieviesa Android operētājsitēmā. 2013. gadā navahu valodā tika pārtulkota filma Zvaigžņu kari: Jaunā cerība. Tā bija pirmā lielā kinofilma, kuru pārtulkoja kādā no indiāņu valodām. Otrajā pasaules karā cīņās pret japāņiem un Korejas karā ASV armijā dienēja navahu radisti, kas ziņojumus pa rāciju un telefonu nodeva pretiniekiem nasaprotamajā navahu valodā. "Zvaigžņu kari tiks tulkoti navahu valodā" angl., NPR, 20 jūnijs 2012 "Zvaigžņu kari tiks pārtulkoti navahu valodā" angl., Navajo Times, 13. jūlijs 2013 Navahu valoda angl.