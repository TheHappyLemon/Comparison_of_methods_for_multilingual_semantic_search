Džou Guaņju (ķīniešu: 周冠宇, piņjiņs: Zhōu Guànyǔ; dzimis 1999. gada 30. maijā Šanhajā) ir Ķīnas autosportists, kurš 2023. gada sezonā piedalās Formula 1 sacīkstēs, pārstāvot Alfa Romeo komandu. Džou ir pirmais Ķīnas pilots Pirmajā formulā. Džou ar kartingu sāka nodarboties 8 gadu vecumā. 2012. gadā karjeras attīstības nolūkos pārvācās uz Šefīldu. No 2014. gada līdz 2018. gadam Džou bija Ferrari pilotu akadēmijā, pēc tam pievienojoties Renault akadēmijai. 2020. gadā un 2021. gadā Džou bija testa pilots Pirmās formulas komandām Renault un Alpine attiecīgi. No 2019. gada līdz 2021. gadam viņš piedalījās Formula 2 čempionātā, 2021. gada sezonā izcīnot 3. vietu kopvērtējumā. 2022. gadā Džou pievienojās Alfa Romeo komandai, kļūstot par pirmo Ķīnas pilotu Pirmajā formulā. Debijas sacīkstē, Bahreinas Grand Prix viņš finišēja 10. vietā, iegūstot punktu. Lielbritānijas Grand Prix Džou piedzīvoja saskriešanos ar Džordžu Raselu, kā rezultātā viņa formula apgāzās un lielā ātrumā pārlēca pāri barjerām, ietriecoties aizsargžogā. Džou šajā avārījā traumas neguva. Kopumā viņa formula sezonas laikā piedzīvoja būtisku daudzumu mehānisku problēmu. Ar 6 punktiem viņš kopvērtējumā finišēja 18. vietā, piekāpjoties komandas biedram Valteri Botasam, kurš ieguva 49 punktus. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. «Guanyu Zhou, premier Chinois à piloter en GP» [Guanyu Zhou, the first Chinese to drive in a GP] (franču). 2021-11-16. Skatīts: 2021-11-17. Peter Allen. «Chinese karter Guanyu Zhou joins Ferrari Driver Academy». Formula Scout (en-US), 2014-06-10. Skatīts: 2020-01-30. «Chinese youngster Guanyu Zhou joins Renault as Development Driver». Formula 1. 2019. gada 22. janvāris. Skatīts: 2022. gada 16. februāris. «Alfa Romeo announce Guanyu Zhou as Valtteri Bottas's team mate for 2022». Formula 1 (angļu). 2021. gada 16. novembris. Skatīts: 2021-11-16. «Bahrain GP: Leclerc leads Ferrari 1-2; Red Bull implodes». Motorsport.com. 2022. gada 20. marts. Skatīts: 2022-03-20. «British GP stopped after Zhou flips upside down in huge crash». BBC Sport. 2022. gada 2. jūlijs. Arhivēts no oriģināla, laiks: 2022. gada 3. jūlijs. Skatīts: 2022. gada 3. jūlijs. «Zhou declared fit after Lap 1 crash at Silverstone». Formula 1 (angļu). 2022. gada 3. jūlijs. Skatīts: 2022-11-23. Vikikrātuvē par šo tēmu ir pieejami multivides faili. Skatīt: Džou Guaņju. Driver Database profils (angliski) Motorsportstats profils (angliski)