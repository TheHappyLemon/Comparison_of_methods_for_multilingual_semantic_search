Podolijas guberņa (krievu: Подольская губерния, ukraiņu: Подільська губернія) bija Krievijas Impērijas (1793—1917), vēlāk Ukrainas Tautas Republikas (1917—1921), kā arī Ukrainas PSR guberņa (1921—1925), vēsturiskajā Podolijas reģionā. Šobrīd guberņas teritorija atrodas mūsdienu Ukrainas Vinnicas apgabalā, daļēji Hmeļnickas, Ternopiļas, Čerkasu un Odesas apgabalos. Podolijas valdība tika izveidota uzreiz pēc Polijas otrās dalīšanas bijušās Podolijas un Braclavas vaivadiju vietā 1793. gadā. Podolijas guberņa atradās gar Krievijas Impērijas dienvidrietumu robežu ar Austroungāriju, un tā platība bija aptuveni 42 000 km2. Administratīvais centrs bija Kamjaneca-Podiļska līdz 1914. gadam, kad tā tika pārcelta uz Vinnicu. Podolijas guberņa bija viena no trim Kijivas ģenerālgubernatūras guberņām. 1917. gadā Krievijas Pagaidu valdība guberņā izveidoja Ukrainas Ģenerālsekretariāta pārvaldību kā Pagaidu valdības pārstāvniecību reģionā. Podolija Vinnicas apgabals Vikikrātuvē par šo tēmu ir pieejami multivides faili. Skatīt: Podolijas guberņa. Krievijas Lielās enciklopēdijas raksts (krieviski)