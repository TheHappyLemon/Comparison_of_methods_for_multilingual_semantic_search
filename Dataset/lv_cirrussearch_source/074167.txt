Biedrība "Latvijas Mazpulki" ir 1929. gadā dibināta Latvijas ārpusskolas jaunatnes organizācija pēc ASV lauku jaunatnes līdzīgas organizācijas (4-H) parauga. Mazpulku mērķis ir radīt jaunatnē interesi par lauksaimniecību lauku sētā. 2022. gadā Latvijas Mazpulkos visā Latvijā aktīvi darbojās 1 500 mazpulcēni, 1 700 biedri un 109 mazpulku klubi. Organizācijas himnas vārdu autore ir Elza Stērste, bet mūzikas – Frīdis Ķiploks. Pirmie 4-H lauku jaunatnes klubi dibināti 1902. gadā Amerikas Savienotajās Valstīs. Tajos meitenes mācījās rokdarbus un ēdienu gatavošanu, bet zēni jaunākās metodes lauksaimniecības kultūru un mājdzīvnieku audzēšanā. Līdzīgi klubi dibināti 1922. gadā Zviedrijā, 1924. gadā Dānijā, 1926. gadā Somijā, pēc tam arī Norvēģijā, Beļģijā, Holandē, Polijā un Lietuvā. Pirmie Latvijas mazpulki nodibināti 1929. gadā gan pie pamatskolām, gan pie vidējām mācību iestādēm. Dalībnieki mācījās mājturības pamatus, mājamatniecības darbus, iepazina tehniku, kopa izmēģinājumu lauciņus, nodarbojās ar sportu un māksliniecisko pašdarbību u.tml. Mazpulku augstākais vadonis 1939. gadā bija Kārlis Ulmanis. Mazpulki darbību Latvijā apturēja 1940. gadā pēc Latvijas okupācijas, bet atjaunoja 1989. gadā, pirmajam to darot 1933. gada 29. februārī dibinātajam 290. Griķu mazpulkam Ceraukstē. Kopš 1994. gada biedrība izdod žurnālu "Mazpulks". «Par mums». Mazpulki (lv-LV). Skatīts: 2023-06-15. «Latvijas Mazpulki». Arhivēts no oriģināla, laiks: 2017. gada 23. septembrī. Skatīts: 2017. gada 29. augustā. Žurnāls Atpūta 1939. gada Nr.774. «Ceraukstes pagasts». biographien.lv. Skatīts: 2023-06-15. Latvijas Mazpulku mājaslapa Mazpulki TV Mazpulcēnu stāsti "Izauguši Latvijai"