Ekspress-MD2 (Экспресс-МД2 jeb Экспресс МД-2) ir Krievijas uzņēmuma Kosmičeskaja svjaz' sakaru pavadonis, kas palaists 2012. gada augustā, bet nesējraķetes kļūmes dēļ ievadīts nepareizā orbītā un tiek uzskatīts par zaudētu. Pavadonis izgatavots Krievijas uzņēmumā GKNPC Hruničeva uz platformas Jahta bāzes. Sakaru aparatūru piegādāja uzņēmuma Thales Alenia Space Itālijas filiāle. Tam uzstādīti 8 C joslas un 1 L joslas raidītāji. Pavadoņa darbības laiks sākotnēji bija plānots 10 gadi. Ekspress-MD2 bija plānots izvietot ģeostacionārajā orbītā punktā 145° austrumu garuma. Tur tas nodrošinātu sakarus Krievijai un citur Āzijā. Līgums starp Kosmičeskaja svjaz' un pavadoņa izgatavotājiem GKNPC Hruničeva un Alcatel Alenia Space Italia tika noslēgts 2006. gadā. Tas paredzēja divu nelielu sakaru pavadoņu Ekspress-MD1 un Ekspress-MD1. Ekspress-MD1 tika palaists 2009. gadā. Ekspress-MD2 palaists 2012. gada 6. augustā 19:31 UTC ar nesējraķeti Proton-M / Briz-M no Baikonuras kosmodroma 81. laukuma 24. palaišanas iekārtas. Kopā ar to palaists Indonēzijas sakaru pavadonis Telkom-3. Dzinējblokam Briz-M vajadzēja veikt četrus manevrus. Trešajai dzinēju darbināšanai vajadzēja ilgt 18 minūtes, bet dzinēji neparedzēti izslēdzās pēc 7 sekundēm. Šis bija otrā Briz-M kļūme 12 mēnešu laikā, kad Ekspress-AM4 tika zaudēts 2012. gada augustā datora kļūmes dēļ. Pa šo laiku Krievijas kosmonautikā bija notikuši vēl vairāki negadījumi, tāpēc Telkom-3/Ekspress-MD2 neveiksme izsauca valsts augstākās vadības iejaukšanos, lai reformētu Krievijas kosmosa nozari. Oficiālā izmeklēšana secināja, ka avāriju izraisīja Briz-M degvielas sistēmas elements, kas izgatavots, neievērojot specifikāciju. 2012 - Launches to Orbit and Beyond Telkom-3/Ekspress-MD2 launch failure Anatoly Zak, (krieviski) Ekspress-MD 1, 2 Gunter Dirk Krebs