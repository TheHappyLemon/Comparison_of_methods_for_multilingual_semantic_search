Velta Lāce (plašāk pazīstama kā Velta Skurstene, dzimusi 1930. gada 19. decembrī Talsos, mirusi 2022. gada 12. novembrī Rīgā) bija latviešu aktrise. Spēlējusi gan teātrī, gan kino, gan radio iestudējumos. Dzimusi 1930. gadā Talsos, mācījās Talsu 1. pamatskolā un N. Draudziņas ģimnāzijā Rīgā. 1951. gadā sāka studijas Valsts Teātra institūtā. 1956. gadā sāka strādāt par Valsts Leļļu teātra, 1958. gadā par Valsts Jaunatnes teātra aktrisi. Piedalījās arī Latvijas Radio un Latvijas Televīzijas veidotos iestudējumos un raidlugās. Sadarbībā ar skaņu ierakstu firmu “Melodija” ierakstīja dažādas lugas un pasakas bērniem. 1989. gadā beidza darbu Jaunatnes teātrī. Mirusi 2022. gada 12. novembrī Rīgā, Rīgas Austrumu klīniskās universitātes slimnīcā. Pāris gadus iepriekš viņai tika atklāts vēzis. Filmējās Rīgas Kinostudijas filmās "Kapteiņa Enriko pulkstenis", "Dāvana vientuļai sievietei", "Meldru mežs", "Un rasas lāses rītausmā", "Džimlai Rūdi rallallā!", kā arī televīzijas filmā "Aktrise Ragārēs". «Velta Skurstene - Lāce». Latvijas radošo savienību padome. LSM.lv Ziņu redakcija, Latvijas Radio, Latvijas Televīzija. «Mūžībā aizgājusi aktrise Velta Skurstene». www.lsm.lv (latviešu). Skatīts: 2022-11-12. «Veltas Skurstenes meita runā par mātes nāves iemeslu». tautaruna.nra.lv. Velta Skurstene filmas.lv IMDb profils (angliski)