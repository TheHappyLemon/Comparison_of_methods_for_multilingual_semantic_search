Love Isn't Easy (But It Sure Is Hard Enough) ir Zviedrijas popmūzikas grupas ABBA dziesma no viņu 1973. gadā izdotā debijas albuma Ring Ring. Dziesmas autori ir Bjērns Ulveuss un Benni Andešons, bet vokālo sniegumu veido visu ABBA dalībnieku balsis. Dziesmā tiek aprakstītas ķildas starp vīrieti un sievieti. Love Isn't Easy (But It Sure Is Hard Enough) bija viena no pēdējām dziesmām, kas tika ierakstītas albumam. Ierakstu kompānija jau 1973. gada februārī bija paziņojusi, ka martā tiks izdots grupas debijas albums, lai gan albumam pietrūka 3 dziesmu līdz pabeigtībai. Ring Ring veidošanas laikā Bjērns un Benni darbojās kā producenti citu ierakstu kompānijas Polar mākslinieku albumiem, tādēļ nebija daudz laika līdz martam veidot vajadzīgās dziesmas. Lai pabeigtu albumu, ABBA dalībniece Angnēta Feltskūga sarakstīja dziesmu Disillusion, Bjērns un Benni izmainīja iepriekš izdotas melodijas, sarakstot I Saw It In The Mirror, kā arī sakomponēja Love Isn't Easy (But It Sure Is Hard Enough). Dziesma bija ceturtais un pēdējais singls no albuma. Singla B-pusē atradās dziesma I Am Just a Girl. Šis singls bija pirmais un pēdējais, kas tika izdots ar grupas nosaukumu Björn & Benny, Agnetha & Frida caur Polar ierakstu kompāniju. Dziesma netika izdota kā singls Zviedrijā, grupas izcelsmes valstī, bet tika izdota pārējās Skandināvijas valstīs. Love Isn't Easy sasniedza 3. vietu Zviedrijas dziesmu topā Tio i topp. Singla popularizēšanai 1973. gada 20. jūnijā dziesma tika izpildīta Dānijas raidījumā Sommerlørdag. «Love Isn't Easy (But It Sure Is Hard Enough) : Who, What, Where, When». Servinghistory.com. 2016-09-10. Arhivēts no oriģināla, laiks: 2021-09-21. Skatīts: 2016-10-08. Scott, Robert (2002) 'ABBA: Thank You for the Music — The Stories Behind Every Song', Carlton Books Limited: Great Britain, p. 31 Karls Magnuss Palms. ABBA: The Complete Recording Sessions. Stokholma : Verulam Publishing Ltd., 1994. 33. lpp. ISBN 0-907938-10-8. Kopā ar |accessdate= jālieto |url= «Ring Ring — ABBA’s journey towards Eurovision». Arhivēts no oriģināla, laiks: 2017. gada 3. maijā. Skatīts: 2016. gada 31. oktobrī. «ABBA panākumi Zviedrijas singlu topos». Arhivēts no oriģināla, laiks: 2012. gada 5. aprīlī. Skatīts: 2012. gada 5. maijā. «Dziesmas izpildījuma Dānijā informācija». Arhivēts no oriģināla, laiks: 2009. gada 23. aprīlī. Skatīts: 2016. gada 31. oktobrī.