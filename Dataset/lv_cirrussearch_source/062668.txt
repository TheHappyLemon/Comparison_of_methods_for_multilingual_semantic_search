Oskars Kastēns (dzimis 1971. gada 19. jūlijā, Rīgā) ir latviešu žurnālists un politiķis, partijas LPP/LC biedrs. Bijis īpašu uzdevumu ministrs sabiedrības integrācijas lietās, kā arī 8. un 9. Saeimas deputāts. Oskars Kastēns mācījies Rīgas 77. vidusskolā, studējis Liepājas Pedagoģiskajā institūtā. 1995. gadā O. Kastēns absolvējis Latvijas Universitātes Filoloģijas fakultāti ar kvalifikāciju latviešu valodas un literatūras skolotājs. No 1994. līdz 1997. gadam strādājis laikrakstā "Neatkarīgā Rīta Avīze" par korektoru, vēlāk vadījis Ārzemju ziņu departamentu. 1997. gadā bijis nedēļas laikraksta "Fokuss" galvenais redaktors. No 1998. līdz 2002. gadam strādājis Latvijas Televīzijā par Rietumeiropas korespondentu Briselē, vadījis raidījumu "TV Erudīts". Laikā no 2001. līdz 2002. gadam O. Kastēns bija sabiedrisko attiecību konsultāciju uzņēmuma "Consensus PR" izpilddirektors. 2002. gadā bijis Latvijas Pirmās partijas (LPP) dibinātāju skaitā, ievēlēts 8. Saeimā no tās saraksta. No 2002. gada 5. novembra līdz 2005. gada 19. janvārim bijis LPP Saeimas frakcijas priekšsēdētājs, kā arī Eiropas lietu komisijas priekšsēdētājs. 2006. gadā tika ievēlēts 9. Saeimā no Latvijas Pirmās partijas un partijas "Latvijas Ceļš" vēlēšanu apvienības saraksta, tomēr drīz pēc ievēlēšanas 2006. gada 7. novembrī kļuva par īpašu uzdevumu ministru sabiedrības integrācijas lietās Aigara Kalvīša valdībā, nomainot amatā Kārinu Pētersoni, un nolika deputāta mandātu uz ministra amata pildīšanas laiku. O. Kastēns saglabāja ministra portfeli arī Ivara Godmaņa valdībā, tomēr to zaudēja līdz ar integrācijas lietu sekretariāta likvidēšanu 2009. gada 1. janvārī. No 2009. gada 15. janvāra O. Kastēns atjaunoja Saeimas deputāta mandātu. O. Kastēns kandidēja 10. Saeimas vēlēšanās no partiju apvienības "Par Labu Latviju" saraksta, bet netika ievēlēts. O. Kastēns ir precējies, ir divu bērnu tēvs.[nepieciešama atsauce] 2008. gadā laikraksta "Diena" žurnāliste Aleksandra Jolkina veica žurnālistikas eksperimentu, kas atbilstoši Kastēna aizstāvjiem bijis "no ētikas viedokļa strīdīgs", provocējot precēto politiķi uzsākt romantiskas attiecības. Eksperimenta mērķis bija pierādīt, ka konservatīvās un uz ģimenes vērtībām veidotās partijas LPP/LC pārstāvji savā dzīvē nav ar tik stingru morāli kā no Saeimas tribīnes. No šāda viedokļa eksperiments bija sekmīgs un pieņēmumu apstiprināja. Oskars Kastēns Arhivēts 2019. gada 26. maijā, Wayback Machine vietnē., ziņas par 9. Saeimas vēlēšanu deputāta kandidātu CVK mājaslapā, informācija iegūta 20.06.2008 Informācija par deputātu Saeimas mājaslapā, informācija iegūta 20.06.2008 Kastēns atgriežas Saeimas deputāta krēslā[novecojusi saite], Madara Fridrihsone, Db 15.01.2009., pārskatīts 15.01.2009. «10. Saeimas vēlēšanas». CVK. Arhivēts no oriģināla, laiks: 2011. gada 29. septembrī. Skatīts: 2011. gada 10. maijā. Kastēns ielaižas sakaros ar jaunu meiteni; apgalvo, ka zinājis par lamatām, TVNET, 2008. gada 19. jūnijs Sarmīte Ēlerte: Jolkinas stāsts sākās, kad es vēl biju redaktore Dienas Bizness 18.07.2008. Oskars Kastēns, ministra CV Īpašu uzdevumu ministra sabiedrības integrācijas lietās sekretariāta mājaslapā Oskara Kastēna blogs laikraksta NRA mājaslapā