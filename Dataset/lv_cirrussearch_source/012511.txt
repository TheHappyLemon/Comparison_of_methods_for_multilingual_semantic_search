ALMASat-1 (akronīms no Alma-Mater Satellite) ir Itālijas studentu pavadonis, kas palaists nesējraķetes Vega pirmajā lidojumā 2012. gada 13. februārī. Pavadoni izgatavoja Boloņas universitātes inženieru fakultātes studenti. Projektu finansēja Itālijas zinātnisko pētījumu ministrija. Darbs pie kosmiskā aparāta izstrādes sākas 2003. gadā. 2005. gada novembrī bija paredzēts to palaist orbītā ar nesējraķeti Dnepr. Vēlāk tā palaišanu pārcēla uz nesējraķeti Vega, kuras starts sākotnēji bija plānots 2011. gada sākumā. ALMASat-1 ir 12,5 kg kubs ar 30 cm malām. Kubs sastāv no sešām modulārām sekcijām, kas izgatavotas no augstas kvalitātes alumīnija un pastiprinātas ar astoņām nerūsējošā tērauda plāksnēm. Kuba četrās malās piestiprinātas saules baterijas. Orientācijas nodrošināšanai un orbītas korekcijai paredzēti 12 mikrodzinēji, kas darbojas ar aukstu gāzi (slāpekli). ALMASat-1 tika palaists 2012. gada 13. februārī 10:00 UTC ar nesējraķeti Vega no Gviānas kosmiskā centra. Vega, kas ir vairāku Eiropas valstu kopražojums, šis bija pirmais lidojums. Kopā ar ALMASat-1 tika palaisti arī pavadoņi LARES, XaTcobeo, UniCubeSat-GG, ROBUSTA, e-st@r, Goliat, MaSat-1 un PW-Sat. ALMASat 1 Boloņas universitātes vietnē ALMASat 1 Gunter's Space page