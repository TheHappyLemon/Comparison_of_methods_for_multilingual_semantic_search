Morbillivirus ģints (morbillivīrusi jeb masalu vīrusi) pieder pie Mononegavirales kārtas, paramiksovīrusu dzimtas. Dabīgie vīrusa saimnieki ir cilvēki, suņi, kaķi, liellopi un vaļveidīgie. Šajā ģintī pašlaik ir iekļautas septiņas sugas. Slimības, kuras izraisa vīrusi, kas iekļauti šajā ģintī: masalas, gaļēdāju mēris, govju mēris, mazo atgremotāju mēris. Morbillivīrusu virions ir apvalkots, sfērisks. Tā diametrs ir aptuveni 150 nm. Genoms ir lineārs, ap 15-16kb garš. Genoms kodē 8 olbaltumvielas. Vīrusa replikācija notiek citoplazmā. Vīrusa iekļūšanai šūnā tas piestiprinās pie saimniekorganisma šūnas, izmantojot, piemēram, CD46, SLAM vai Nectin4 receptorus. Lai vairotos, vīruss izmanto negatīvo RNS vīrusu replikācijas modeli. Vīruss saimniekorganisma šūnu pamet pumpurojoties. Cilvēki, gaļēdāji, atgremotāji, vaļveidīgie un roņi kalpo kā dabiski vīrusa saimnieki. Vīrusa transmisija no viena indivīda otram visbiežāk notiek aerogēnā ceļā. Afonso, Claudio L.; Amarasinghe, Gaya K.; Bányai, Krisztián; Bào, Yīmíng; Basler, Christopher F.; Bavari, Sina; Bejerman, Nicolás; Blasdell, Kim R. et al. (2016-08-01). "Taxonomy of the order Mononegavirales: update 2016". Archives of Virology 161 (8): 2351–2360. doi:10.1007/s00705-016-2880-1. ISSN 1432-8798. PMC 4947412. PMID 27216929.