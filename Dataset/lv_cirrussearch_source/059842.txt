Ļubļanas "Cedevita Olimpija", pazīstams arī kā KK Cedevita Olimpija (slovēņu: Košarkarski klub Cedevita Olimpija), ir Slovēnijas basketbola klubs no Ļubļanas. Klubs spēlē Slovēnijas basketbola līgā, Adrijas līgā un Eirokausā. Tas tika dibināts 2019. gadā, pārņemot nosaukumu no iepriekš pastāvējušā kluba KK Olimpija, kura vēsture aizsākās 1946. gadā, bet jauno komandu veidoja apvienojot to ar Horvātijas komandu no Zagrebas KK Cedevita. Mājas spēles aizvada arēnā Arena Stožice ar 12 480 vietām. Klubos, no kuriem veidota KK Cedevita Olimpija, ir spēlējusi virkne izcilu basketbolistu. KK Cedevita pārstāvējuši Jusufs Nurkičs un Mikels Želabals, savukārt KK Olimpija Ārons Beinss, Dāvis Bertāns, Primožs Brezecs, Ivo Daneu, Gorans Dragičs, Denijs Grīns, Šarūns Jasikēvičs, Vinko Jelovacs, Erazems Lorbeks, Kērtiss Miledžs, Marko Miličs, Boštjans Nahbars, Rašo Nesterovičs, Vladimirs Stepanija, Luka Šamaničs, Beno Udrihs, Jirži Velšs, Jure Zdovcs. KK Olimpija spēlējuši vairāki Latvijas basketbolisti. Dāvis Bertāns pārstāvēja "Olimpija" no 2010. gada līdz 2012. gadam, savukārt 2001. gadā tās sastāvā bija Kaspars Cipruss, bet no 2002. līdz 2004. gadam "Olimpija" pārstāvēja viens no tālaika Latvijas izlases līderiem Roberts Štelmahers. Slovēnijas basketbola līga (2): 2020-21, 2021-22 Slovēnijas Superkauss (3): 2020, 2021, 2022 Slovēnijas kauss (2): 2022, 2023 Adrijas līga (1): 2001—2002 Oficiālā kluba mājaslapa (angliski)