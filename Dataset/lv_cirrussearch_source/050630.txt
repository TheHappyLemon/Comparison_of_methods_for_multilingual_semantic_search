Reaktīvā pretestība ir pretestība, kuru maiņstrāvai rada elektriskā kapacitāte vai induktivitāte. Atšķirībā no aktīvās (rezistīvās) pretestības, tā nepatērē enerģiju. Reaktīvā pretestība uzkrāj enerģiju, kuru vēlāk atdod atpakaļ ķēdē, tāpēc elektrisko ķēžu aprēķinos reaktīvo pretestību atspoguļo kā kompleksās pretestības imagināro (šķietamo) daļu. Kapacitātes (kondensatora) reaktīvā pretestība ir negatīva, SI sistēmā to aprēķina šādi: X C = − 1 ω C = − 1 2 π f C {\displaystyle X_{C}=-{\dfrac {1}{\omega C}}=-{\frac {1}{2\pi fC}}} kur XC — kondensatora reaktīvā pretestība, Ω; ω — maiņstrāvas leņķiskā frekvence, rad/s; f — maiņstrāvas frekvence, Hz; C — elektriskā kapacitāte, F. Induktivitātes (spoles) reaktīvā pretestība ir pozitīva, SI sistēmā to aprēķina šādi:   X l = ω L {\displaystyle \ X_{l}=\omega L} kur XL — induktivitātes reaktīvā pretestība, Ω; ω — maiņstrāvas leņķiskā frekvence, rad/s; L — induktivitāte, H. Saslēdzot kapacitatīvu un induktīvu pretestību, pie noteiktas frekvences vērtības pretestību absolūtās vērtības būs vienādas, bet ar pretējām zīmēm. Šis ir rezonanses nosacījums (skatīt arī svārstību kontūrs). Elektriskā pretestība Impedance Kondensators Drosele (elektronika)