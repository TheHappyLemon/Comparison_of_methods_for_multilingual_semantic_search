Mika Noronens (dzimis 1979. gada 17. jūnijā, Tamperē, Somijā) ir bijušais somu hokejists, vārtsargs. Karjeras laikā piecas sezonas aizvadījis Nacionālās hokeja līgas klubos Bufalo "Sabres" un Vankūveras "Canucks", kopumā līgā aizvadot 75 spēles. Karjeras lielāko daļu aizvadījis SM līgā, vairākas reizes izcīnot līgas sudraba un bronzas medaļas. Savu profesionālā spēlētāja karjeru Noronens uzsāka jau 1995. gadā, kad spēlēja SM līgas klubā Tamperes "Tappara". Tajā viņš spēlēja līdz pat 1999. gadam, kad pievienojās AHL klubam Ročesteras "Americans". No 2000. līdz 2004. gadam viņš spēlēja NHL klubā, kurš viņu draftēja - Bufalo "Sabres". NHL lokauta laikā Mika atgriezās Somijā un spēlēja Hēmenlinas "HPK" rindās, bet 2005.-06. sezonu uzsākas "Sabres" rindās. Sezonas vidū viņš tika aizmainīts uz Vankūveras "Canucks", bet tā kā tur viņam bija atvēlēta vien otrā vārtsarga loma aiz Roberta Luongo, tad pēc 2005.-06. viņš izlēma doties uz "Ak Bars". 2007. gadā, spēlējot "Ak Bars" rindās, Noronens izcīnīja Eiropas čempionu, kā arī Kontinentālo kausu. 2008.-09. sezonu Noronens uzsāka Ņižņijnovgorodas "Torpedo" rindās, taču sezonas gaitā pārcēlās uz Zviedrijas Elitsēriju. No 2009. līdz 2016. gadam Noronens spēlēja galvenokārt dažādos SM līgas klubos, līdz noslēdza spēlētāja karjeru. Somijas hokeja izlases rindās Noronens spēlējis 2004. gada Pasaules čempionātā. Juniora vecumā piedalījies divos Eiropas čempionāts junioriem kā arī trijos Pasaules čempionātos junioriem. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)