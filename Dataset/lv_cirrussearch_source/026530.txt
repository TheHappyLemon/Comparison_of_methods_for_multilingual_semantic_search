Annāles (latīņu: annālēs (libri) — 'gada (grāmatas)') ir grāmatas ar notikumu aprakstiem gadskārtējā laika secībā. Romiešiem vēsturisku piezīmju tāfele, ko izkāra amata telpās un kas vēlāk (4. gadsimtā) noderēja par vēstures avotiem. Viduslaikos, vispirms Anglijā, tad pārējā Eiropā klosteros un galmos — grāmatas, kur hronoloģiskā kārtībā ierakstīja svarīgākos notikumus. Tagad par annālēm sauc zinātnisku vai mākslas iestāžu rakstu krājumus. Annāles. Latviešu Konversācijas vārdnīca, 3. burtnīca.