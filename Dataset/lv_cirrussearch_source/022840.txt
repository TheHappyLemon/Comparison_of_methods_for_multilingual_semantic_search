Ostins Sedriks Gibonss (angļu: Austin Cedric Gibbons; dzimis 1893. gada 23. martā, miris 1960. gada 26. jūlijā) bija amerikāņu mākslinieciskais vadītājs, mākslinieks inscenētājs un arhitekts, Amerikas Kinoakadēmijas balvas statuetes dizaineris. Kopsummā pats arī saņēmis 11 šīs balvas kā labākais mākslinieks, pēc saņemtā statuešu daudzuma piekāpjoties tikai Voltam Disnejam. Sedriks Gibsonss ir viens no Kino mākslas un zinātnes akadēmijas dibinātājiem. Sedriks Gibonss piedzima 1893. gada 23. martā Dublinā, Īrijā. Drīz pēc Sedrika piedzimšanas viņa ģimene emigrēja uz ASV, kur viņš mācījās Ņujorkas Mākslas studentu līgā. No 1915, gada strādāja Edison Studios, no 1918. gada Semjuela Goldvina studijā, bet no 1924. gada līdz pat pensijai pie Luija B. Meiera studijā Metro-Goldwyn-Mayer. 1934. gadā debitēja kā režisors filmai Tarzan and His Mate, šī ir vienīgā viņa režisētā filma. Gibonsa risinājumi mākslinieka inscenētājā amatā, īpaši filmās Born to Dance (1936) un Rosalie (1937), iedvesmoja daudzus viņa kolēģus uzņemot filmas līdz pat 50. gadiem. Kā arhitekts Gibonss bija pazīstams ar teātru Loma Theater (Sandjego), Crest Theatre (Sakramento), Culver Theater (Kalversitija) noformējumu. 1930. gadā Sedriks Gibonss aprecēja aktrisi Doloresu del Rio, ar kuru kopā nodzīvoja 11 gadus. Otro reizi apprecējās 1941. gadā ar aktrisi Hazeli Brūksu, ar kuru kopā nodzīvoja līdz pat savai nāvei. Sedriks Gibonss nomira 1960. gada 26. jūlijā, apglabāts Golgofa kapos Losandželosā. Savas karjeras laikā Sedriks Gibonss filmu titros ir norādīts aptuveni 1500 reizes, kaut arī, viņa līgumā ar Metro-Goldwyn-Mayer bija norādīts, ka viņa vārds jāiekļauj visu filmu titros, kurām viņš ir devis pat vismazāko artavu, patiesais filmu skaits ir apmēram desmit reizes mazāks. Zemāk ir uzskaitītas filmas, par kurām Gibonss saņēma vai arī tikai tika nominēts Amerikas Kinoakadēmijas balvai nominācijā "Labākais mākslinieka darbs". 1929 — The Bridge of San Luis Rey 1934 — "Jautrā atraitne" (The Merry Widow) 1940 — Pride and Prejudice 1941 — Blossoms in the Dust 1944 — "Gāzes gaisma" 1946 — The Yearling 1949 — "Mazās sievietes" 1951 — "Amerikānis Parīzē" 1952 — The Bad and the Beautiful 1953 — "Jūlijs Cēzars" 1957 — Somebody Up There Likes Me Vikikrātuvē par šo tēmu ir pieejami multivides faili. Skatīt: Sedriks Gibonss. Encyclopædia Britannica raksts (angliski) IMDb profils (angliski) AllMovie profils (angliski)