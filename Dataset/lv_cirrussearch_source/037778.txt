Ernsta Morica Arndta Greifsvaldes Universitāte (vācu: Ernst-Moritz-Arndt-Universität Greifswald) ir sabiedriski finansēta universitāte Greifsvaldē, Vācijā. Tā tika dibināta 1456. gadā un skaitās otrā vecākā universitāte kontinentālajā Ziemeļeiropā un Baltijas reģionā (pēc Rostokas Universitātes). Filozofijas fakultātes ietvaros darbojas Baltistikas, Fennistikas, Slāvistikas un Skandināvistikas pētniecības centri. Universitāte dibināta 1456. gadā kā "Grifu akadēmija" (Academia Gryphica), tās patrons bija Grifu dinastijas Pomerānijas hercogs Vartislavs IX (Herzog Wartislaw IX. von Pommern-Wolgast). Sākotnēji augstskolai nebija pastāvīga nosaukuma, tā latīniski tika dēvēta par Academia Gryphica, Academia Gryphiswaldensis, Universitas Gryphiswaldensis (1610), Alma (Mater) Gryphiswaldensis (1674), Pomeranorum Universitas (1685), vāciski par Akademie zu Greifswald, Königliche Akademie zu Greifswald. Pēc Trīsdesmitgadu kara (1648. gadā) tā kļuva par Zviedru Pomerānijas universitāti, bet pēc Vīnes kongresa 1815. gadā par Prūsijas Pomerānijas universitāti. Kopš tā laika dēvēta par Königliche Universität zu Greifswald (1815-1921), Preußische Universität zu Greifswald (1921-1933), Ernst-Moritz-Arndt-Universität Greifswald (1933-1945), Universität Greifswald (1945–1954). 1954. gadā atjaunots pašreizējais nosaukums. Verzeichniß der Vorlesungen, welche auf der Königl. Akademie zu Greifswald ... sollen gehalten werden (vāciski) Vikikrātuvē par šo tēmu ir pieejami multivides faili. Skatīt: Greifsvaldes Universitāte. Brockhaus Enzyklopädie raksts (vāciski) Katoļu enciklopēdijas raksts (angliski)