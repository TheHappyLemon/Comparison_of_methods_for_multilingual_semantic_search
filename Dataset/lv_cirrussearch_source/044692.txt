Ņina Hruškova-Belska (čehu: Nina Hrušková-Bělská); 1925. gada 25. maijs Novočerkaska — 2015. gada 30. novembris Prāga) bija Čehoslovākijas starptautiskā meistare šahā (1950), daudzkārtējā Čehoslovākijas sieviešu šaha čempione. No 1940. gadu beigām līdz 1950. gadu beigām bijusi viena no vadošajām Čehoslovākijas šahistēm. Otrā pasaules kara laikā divas reizes uzvarējusi Bohēmijas un Morāvijas protektorāta sieviešu šaha čempionātos (1943, 1944). Pēc kara piecas reizes uzvarējusi Čehoslovākijas sieviešu šaha čempionātos (1946, 1948, 1952, 1953, 1956).. Piedalījusies 1949.—50. gada Pasaules čempionātā šahā sievietēm Maskavā, kurā dalījusi 12.-14. vietu kopā ar Gizelu Greseri un Monu Meju Karfu (uzvarēja Ludmila Rudenko). Piedalījusies arī 1952. gada pretendentu turnīrā šahā sievietēm Maskavā, kurā ierindojusies 13. vietā (uzvarēja Jeļizaveta Bikova). Ņina Hruškova-Belska pārstāvējusi Čehoslovākiju sieviešu šaha olimpiādē 1957. gadā Emenā 1. sieviešu šaha olimpiādē pie 1. galdiņa (+5, =1, -5). Par panākumiem turnīros FIDE 1950. gadā viņai piešķīra starptautiskās meistares (WIM) nosaukumu. 1956. gadā saņēmusi arī FIDE starptautiskā arbitra (IA) nosaukumu. Trīs reizes bijusi galvenā tiesnese mačos par Pasaules sieviešu šaha čempiones nosaukumu (1962, 1965, 1969), kā arī 1962. gada pretendentu turnīrā šahā sievietēm. «Historické výsledky MČR žen». Arhivēts no oriģināla, laiks: 2015-07-07. «1949-50 Title Tournament : World Chess Championship (women)». www.mark-weeks.com. «1952 Candidates Tournament : World Chess Championship (women)». www.mark-weeks.com. Wojciech Bartelski. «OlimpBase :: Women's Chess Olympiads :: Nina Hrušková-Bělská». www.olimpbase.org. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)