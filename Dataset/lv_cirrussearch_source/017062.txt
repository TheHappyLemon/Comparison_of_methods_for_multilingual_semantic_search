Hechalutz (ivritā: החלוץ, latviski — 'pionieri') bija starptautiska jauniešu cionistu organizācija. Organizācija tika izveidota 1881. gadā. Tās pamatmērķis bija apmācīt ebreju jauniešus lauksaimniecībā, lai tie varētu ar to nodarboties pēc izceļošanas uz Palestīnu. Hechalutz uzturēja fermas, lauksaimniecības skolas utt. Organizācijas nodaļas darbojās Eiropā, Āfrikā, Amerikā un Tuvajos Austrumos. Starp tās līderiem ir minami — Dāvids Ben Gurions, Ichaks Ben Cvi u.c. Hechalutz Latvijā darbojās kopš 1920. gada. Tās nodaļas atradās Rīgā, Daugavpilī, Liepājā un Tukumā. Pēc 1934. gada 15. maija apvērsuma slēgta. Apvērsums. 1934. gada 15. maija notikumi avotos un pētījumos. Rīga, Latvijas Nacionālais arhīvs, 2012. gads ISBN 978-9984-9866-5-4 (519. lpp.)