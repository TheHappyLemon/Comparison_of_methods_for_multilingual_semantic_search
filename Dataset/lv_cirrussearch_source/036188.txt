Dyspessa ulula ir urbēju dzimtas naktstauriņš. Tā ir plaši izplatīta suga, kuras kāpuri spēj nodarīt nopietnu kaitējumu sīpolu ražām. Dyspessa ulula sastopama no Rietumeiropas un Dienvideiropas caur Krieviju līdz Āzijas centrālajai daļai. Suga atrodama arī Anatolijā, Ziemeļāfrikā un Āzijas dienvidrietumos. Nereti nokļūst jaunās teritorijās caur sīpolu importu, tomēr nespēj tur iedzīvoties. Pieaugušo (imago) naktstauriņu tēviņu spārnu plētums ir 19—26 mm, mātīšu no 18—25 mm. Priekšējie spārni veido dzeltenpelēku līdz dzeltenbrūnu un krēmaini baltu rakstu. To mala balta vai krēmaina ar 6 līdz 7 dzeltenbrūniem plankumiem. Apakšējie spārni dzeltenbrūni, arī to malu klāj priekšējiem spārniem līdzīgi plankumi. Cilija (latīņu: cilia) ar gaišām svītrām. Vidukļa krāsa līdzīga spārnu krāsojumam. Vēders pelēcīgi brūns. Kāpuru augšdaļa sārta, apakšdaļa — dzeltenīgi oranža. Sari vāji izteikti un ārēji grūti pamanāmi. ♂ ♂ △ Kāpuri barojas uz dažādām sīpolu ģints sugām, piemēram, dārza sīpoliem un ķiplokiem. Kāpuru attīstība ilgst vairākus gadus. Suga veido trīs pasugas: Dyspessa ulula ulula; Dyspessa ulula kasrii Daniel, 1964 — sastopama Irānā; Dyspessa ulula nigrita Rothschild, 1917 — sastopama Anatolijā. Eiropas populācija pārstāv gan individuālu, gan ģeogrāfisku dažādību, kas tomēr nav pietiekami izteikta atsevišķu pasugu izdalīšanai. Animal Diversity Web (ADW): Dyspessa ulula. University of Michigan Museum of Zoology David J. Carter. Pest Lepidoptera of Europe: With Special Reference to the British Isles. Dr W. Junk Publishers, 1984. Dordrecht/Boston/Lancaster. ISBN 90-6193-504-0 Plantwise Knowledge Bank. Garlic borer (Dyspessa ulula)[novecojusi saite] iNaturalist. Dyspessa ulula Insects (Insecta) of the World: Dyspessa ulula (Borkhausen, 1790) North American Photographers Group at the Mississippi Entomological Museum: Dyspessa ulula (Borkhausen, 1790) «Fauna Europaea: Dyspessa ulula (Borkhausen 1790)». Arhivēts no oriģināla, laiks: 2016. gada 3. martā. Skatīts: 2016. gada 10. novembrī. BioLib.cz. lepiforum.de. Bestimmungshilfe für die in Europa nachgewiesenen Schmetterlingsarten Cossus Fabricius, 1794. nic.funet.fi