Tasmana jūra (angļu: Tasman Sea, maoru: Te Tai-o-Rehua) ir Klusajam okeānam piederīga malas jūra starp Austrāliju un Jaunzēlandi. Nosaukta nīderlandiešu jūras braucēja Ābela Tasmana vārdā. Vidējais dziļums ir 3285 m, ūdens tilpums ap 11 miljoni km3. Jūras centrālajā daļā atrodas Lorda Hava sala un tai tuvējās mazākās saliņas, kā arī neparastā Balla piramīda. 2003. gadā jūras bioloģijas izpētes ekspedīcija Tasmana jūrā atklāja ap 500 jaunas zivju sugas un ap 1300 jaunas bezmugurkaulnieku sugas, kas norāda, ka Tasmana jūras dzīlēs turpmāk iespējami arī citi interesanti atklājumi. Ziemeļu robežu nosaka Austrālijas štatu — Kvīnslendas un Jaundienvidvelsas — robežas pagarinājums jūrā līdz Norfolkai. Tālāk ziemeļos atrodas Koraļļu jūra. Austrumos robežojas ar Fidži jūru. Dienvidaustrumos atrodas Jaunzēlande. Dienvidos no Klusā okeāna nodala iedomāta līnija starp Jaunzēlandi un Tasmanijas salas dienvidiem. Rietumos atrodas Tasmanija, Basa šaurums un Austrālija. «Glossary of Physical Oceanography». Arhivēts no oriģināla, laiks: 2006. gada 30. decembrī. Skatīts: 2006. gada 19. decembrī. Vikikrātuvē par šo tēmu ir pieejami multivides faili. Skatīt: Tasmana jūra. Encyclopædia Britannica raksts (angliski) Krievijas Lielās enciklopēdijas raksts (krieviski) Tasman Sea produces freaky species Arhivēts 2012. gada 16. decembrī, Wayback Machine vietnē. (angliski)