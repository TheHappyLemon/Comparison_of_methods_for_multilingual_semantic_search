Daniela Vismane (dzimusi 2000. gada 10. augustā) ir latviešu tenisiste. Startējusi Grand Slam junioru sacensībās, kur labāko rezultātu sasniegusi 2018. gada Austrālijas atklātajā čempionātā, iekļūstot ceturtdaļfinālā. 2018. gada 21. jūlijā, uzvarot Starptautiskās tenisa federācijas (ITF) 15 000 kategorijas turnīrā Pērnavā, izcīnīja pirmo ITF titulu. 2018. gada augustā Budapeštā izcīnīja pirmo ITF titulu dubultspēlēs. Piedalījās 2018. gada vasaras jaunatnes olimpiskajās spēlēs Buenosairesā, kur aizkļuva līdz ceturtdaļfinālam, bet traumas dēļ tajā nespēja piedalīties. 2019. gada novembrī izcīnīja savu otro ITF titulu vienspēlēs W-15 turnīrā Grieķijā. 2021. gada maijā uzvarēja W-25 sērijas vienspēļu turnīrā Liepājā, finālspēlē pārspējot norvēģu tenisisti Malēni Helgē. Tā paša gada jūlijā Francijā uzvarēja W-60 turnīrā dubultspēlēs kopā ar krievu tenisisti Oksanu Seļehmetevu. 2022. gadā Vimbldonas čempionātā pirmo reizi startēja Grand Slam turnīra kvalifikācijā. Pirmajā kārtā ar 6—4, 6—3 pārspēja Spānijas tenisisti Ivonnu Kavalji-Reimersu. Kvalifikācijas otrajā kārtā ar 5—7, 1—6 zaudēja amerikānietei Koko Vandevejai. 2023. gada martā kopā ar ukrainieti Valēriju Strahovu uzvarēja W-25 līmeņa dubultspēļu turnīrā Argentīnā. Tā paša gada jūlijā izcīnīja savu ceturto ITF dubultspēļu titulu, uzvarot W-60 sērijas turnīrā Liepājā kopā ar citu Latvijas tenisisti Darju Semeņistaju. Kopš 2017. gada pārstāv Latvijas izlasi Billijas Džīnas Kingas kausā (agrāk — Fed Cup). «Vismanei neizdodas iekļūt "Australian Open" pusfinālā». sportacentrs.com. 2018. gada 25. janvārī. Skatīts: 2018. gada 21. oktobrī. «Vismane Igaunijā izcīna pirmo ITF titulu». sportacentrs.com. 2018. gada 21. jūlijā. Skatīts: 2018. gada 21. oktobrī. «Vismane Budapeštā iegūst pirmo ITF dubultspēļu titulu». sportacentrs.com. 2018. gada 24. augustā. Skatīts: 2018. gada 21. oktobrī. «Tenisiste Vismane sasniedz jaunatnes olimpisko spēļu ceturtdaļfinālu». lsm.lv. 2018. gada 10. oktobrī. Skatīts: 2018. gada 21. oktobrī. «Vīksna olimpiādē izcīna trešo vietu BMX frīstailā, Vismane traumas dēļ nesāk spēli». sportacentrs.com. 2018. gada 12. oktobrī. Skatīts: 2018. gada 21. oktobrī. «Vismane izcīna otro ITF titulu karjerā». sportazinas.com. 2019. gada 17. novembrī. Skatīts: 2023. gada 8. jūlijā. «Vismane uzvar Starptautiskās Tenisa federācijas turnīrā Liepājā». lsm.lv. 2021. gada 30. maijā. Skatīts: 2023. gada 8. jūlijā. «Vismane un Podžus uzvar ITF dubultspēļu turnīros». sportacentrs.com. 2021. gada 17. jūlijā. Skatīts: 2023. gada 8. jūlijā. «Vismane nepārvar Vimbldonas kvalifikāciju». sportacentrs.com. 2022. gada 22. jūnijā. Skatīts: 2023. gada 8. jūlijā. «Vismane Argentīnā uzvar W-25 līmeņa dubultspēļu turnīrā». sportacentrs.com. 2023. gada 5. martā. Skatīts: 2023. gada 8. jūlijā. «Semeņistaja un Vismane uzvar Liepājas dubultspēļu finālā». sportacentrs.com. 2023. gada 8. jūlijā. Skatīts: 2023. gada 8. jūlijā. Vikikrātuvē par šo tēmu ir pieejami multivides faili. Skatīt: Daniela Vismane. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) tennisabstract.com profils (angliski) ESPN profils (angliski)