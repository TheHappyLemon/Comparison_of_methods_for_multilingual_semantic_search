Sakari Salminens (somu: Sakari Salminen; dzimis 1988. gada 31. maijā) ir somu hokejists, malējais uzbrucējs. Pašlaik (2017) Salminens spēlē SM līgas vienībā Pori "Ässät". Profesionāļa karjeru Salminens sāka 2007.—08. gada sezonā, tajā aizvadot 30 spēles SM līgas kluba Pori "Ässät" sastāvā. Jau nākamajās divās sezonās Salminens bija viens no rezultatīvākajiem komandas spēlētājiem. 2010. gada starpsezonā uzbrucējs pārcēlās uz Kuopio "KalPa" vienību, tajā kļūstot par komandas vadošo spēlētāju. Salminena rezultativitāte turpināja augt ar katru sezonu. 2012.—13. gada sezonu uzbrucējs pirmo reizi noslēdza ar vairāk nekā vienu vidēji spēlē gūtu punktu, 54 spēlēs atzīmējoties ar 55 punktiem. Somijas hokeja izlases rindās izcīnījis bronzas medaļas 2014. gada olimpiskajās spēlēs, spēlējis arī 2013. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)