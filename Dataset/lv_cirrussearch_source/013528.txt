Džeimss Nīls (angļu: James Neal; dzimis 1987. gada 3. septembrī) ir profesionāls kanādiešu hokejists, spēlē labās malas uzbrucēja pozīcijā. Pašlaik (2018) pārstāv NHL klubu Kalgari "Flames". 2005. gada NHL draftā viņu Dalasas "Stars" izraudzījās ar kopējo 33. kārtas numuru. NHL debitējis 2008.—2009. gada sezonā, kad aizvadīja 77 spēles. Kopš 2011. gada spēlē Pitsburgas "Penguins". Piedalījies 2012. gada NHL Visu zvaigžņu spēlē. 2011.—2012. gada sezonā viņš ar 80 spēlēs iegūto 81 rezultativitātes punktu (40 vārti un 41 rezultatīva piespēle) bija starp regulārās sezonas rezultatīvākajiem spēlētājiem. Tāpat ar 18 vairākumā gūtiem vārtiem Dž. Nīls bija līgas līderis. 2014. gada 27. jūnijā Nīls tika aizmainīts uz Našvilas "Predators". 2017. gada jūnijā līgas paplašināšanās draftā viņu izvēlējās Vegasas "Golden Knights". Kopā ar "Golden Knights" sasniedza Stenlija kausa finālsēriju, tajā gan ar 1—4 piekāpjoties Vašingtonas "Capitals". 2018. gada vasarā pievienojās Kalgari "Flames". Kanādas pieaugušo izlases sastāvā izcīnījis sudrabu 2009. gada Pasaules čempionātā. Vikikrātuvē par šo tēmu ir pieejami multivides faili. Skatīt: Džeimss Nīls. Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski)