Komi valoda (коми кыв) jeb komiešu valoda ir urāliešu valodu saimes makrovaloda, kurā ietilpst komi permiešu valoda un komi zirjāņu valoda. Šajā valodā runā galvenokārt komieši. 2010. gadā komi valodas pratēju skaits tika lēsts ap 220 tūkstošiem, tomēr 2020. gadā pratēju skaits bija jau tikai 108 958. Komi valodai vistuvākā ir udmurtu valoda, ar to tā veido permiešu valodu atzaru somugru valodu grupā. Komi valoda ir oficiālā valoda Komi Republikā, vienā no Krievijas Federācijas republikām. Kopš 17. gadsimta tiek lietots uz kirilicas balstīts raksts (1930–1936. gadā tika rakstīts ar latīņu burtiem). No 1918. līdz 1930. gadam un no 1936. līdz 1938. gadam izmantoja Molodcova alfabētu ar 32 burtiem: A/a B/b B/c B/v G/g Ԁ/d Ԃ/ԃ E/e G/j Җ/җ Ԅ/ԅ Ԇ/ԇ І/i J/j K/k L/l Ԉ/ԉ M/m N/n Ԋ/ԋ O/o Ӧ/ӧ P/n R/r S/s G/ԍ T/t Ԏ/ԏ U/u Ch/h Sh/sh Sh/sh Y/y. Mūsdienu alfabēts, kas tika ieviests 1938. gadā, sastāv no 35 burtiem, pamatojoties uz krievu alfabētu. Vikikrātuvē par šo tēmu ir pieejami multivides faili. Skatīt: Komi valoda. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) «Par pasaules valodu un valodu grupu nosaukumiem latviešu valodā». Latvijas Vēstnesis. 2006. gada 19. jūlijs. Skatīts: 2017. gada 12. jūnijā.