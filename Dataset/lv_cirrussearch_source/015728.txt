Ārons Bers jaunākais (angļu: Aaron Burr, Jr.; dzimis 1756. gada 6. februārī, miris 1836. gada 14. septembrī) bija amerikāņu politiķis, 3. ASV viceprezidents. ASV Neatkarības kara laikā bija Kontinentālās armijas virsnieks. Pēc tam kļuva par veiksmīgu advokātu un politiķi. A. Bers divas reizes tika ievēlēts Ņujorkas štata asamblejā (štata likumdevēju apakšpalāta; 1784—1785, 1798—1799), kā arī bija štata ģenerālprokurors (1789—1791), tika ievēlēts valsts Senātā (1791—1797). Ā. Bers bija Tomasa Džefersona izraudzītais kandidāts 1800. gada ASV prezidenta vēlēšanās viceprezidenta amatam. T. Džefersons vēlēšanās uzvarēja. 1804. gadā, savu viceprezidentūras termiņa pēdējā gadā, viņš izaicināja uz divkauju savu politisko sāncensi Aleksandru Hamiltonu. Divkaujā A. Hamiltons tika nāvējoši ievainots un nākamajā dienā mira. Vikikrātuvē par šo tēmu ir pieejami multivides faili. Skatīt: Ārons Bers. Encyclopædia Britannica raksts (angliski) Brockhaus Enzyklopädie raksts (vāciski) Kongresa biogrāfija (angliski) Cilvēku portāls