Vārdu Mercury Capri lietoja dažādas auto markas. Visus modeļus ražoja Ford Motor Company Lincoln — Mercury sērijās, Ziemeļamerikā. Vārda „Capri” izcelšanās nākusi no Capri salas, kas pieder Itālijai. Pirmais auto, kas lietoja šo vārdu bija Lincoln Capri, un tas notika 1950. gados. Eiropas Ford Capri attīstījās amerikāņu tirgum, līdzīgi Mustang automobilim. Tas bija pieejams kā 2 durvju hečbeks (ar aizmugurējām durvīm), ar garu motora pārsegu. Ziemeļamerikai paredzētie Capri tika būvēti Cologne rūpnīcā, Vācijā. Auto tika pārdoti caur Lincoln — Mercury dīleriem Ziemeļamerikā. Pirmais eiropiešu Capri pāri okeānam tika pārdots 1970. gada aprīlī. Tam bija ražotājfirmas identifikācija, nosaucot to par Capri. Bieži šo auto dēvēja par Mercury Capri, tā kā Ford jau bija radījis Mustang (un tā dvīņu-brāli Mercury Cougar) tam pašam pircēju lokam. Vienīgais, tobrīd pieejamais, bija britu 1.6 litru (L) Kent modelis. Tā cena bija sākot no 2300 dolāriem. 1971. gadā klajā nāca jauns, 2.0 L I-4 modelis. 1971. gada 2.0 L Capri ir sevišķi pieprasīti, jo to kompresijas pakāpe ir 9.0 : 1. (1972. gadā tā tika samazināta uz 8.2 : 1). 1972. gada otrajā pusē parādījās 2.6 L „Cologne” V6 automobilis. Capri stils izmainījās 1973. gadā. Tika iestrādāts jauns interjers, nomainīta priekšējā reste, palielinātas priekšējās tālās gaismas un uzlabota asinsrite — elektroinstalācija. Ziemeļamerikas tirgum paredzētie Capri piedevām saņēma lielu, valsts drošības noteikumiem apstiprinātu buferi. 1973. gadā priekšējais buferis tika hromēts un montēts uz tērauda stieņa, piesaistīts rāmim ar amortizatoriem. 1974. gadā 2.6 L Cologne V6 tika nomainīts ar 2.8 L Cologne V6. 1974. gadā Eiropā ražotajiem Capri piestiprināja lielu, ASV apstiprinātu buferi gan priekšā, gan aizmugurē. Šie buferi bija virsbūves krāsā un no plastmasas. 1975. gadā Capri stils vēlreiz mainījās, kas nu atbilda hečbekam, bet Ziemeļamerikā tika pārdots sākot ar 1976. gada pirmo pusi. Tas tika nosaukts par Capri II. Citur pasaulē to dēvēja par Capri Mk II. To motors bija vai nu 2.8 L Cologne V6, vai 2.3 L Lima ar 4 cilindriem. Sākot ar 1977. gada beigām, auto vairs netika sūtīti no Eiropas. Daži atlikušie 1977. gada modeļi tika pārdoti jau kā 1978. gada modeļi. Sākot ar 1979. gadu, Eiropā ražotais Capri tika aizstāts ar „Fox” Chassis Capri. Eiropiešu Capri produkcija vietējam tirgum turpinājās līdz 1986. gadam. Starp 1970. un 1978. gadu Ziemeļamerikā kopā tika izpārdoti vairāk nekā pusmiljons Eiropā montētu Capri. Augstākajā pārdošanas pakāpē, Capri cenas bija vislielākās, salīdzinot visiem importa modeļiem, izņemot Volkswagen Beetle. Kopš tā brīža Capri modeļus meklēja restaurēšanai, to stila, veiktspējas un pieejamības dēļ. Šī perioda laikā, Ford Mustang tika tirgots caur Lincoln/Mercury dīleriem ar nosaukumu Mercury Capri. Capri tika būvēts uz Ford Fox platformas, ko lietoja arī uz Mustang no 1979. līdz 1993. gadam, un ar dizaina izmaņām 1994. gadā. Uz Fox platformas bāzētais Mercury Capri netika mehāniski mainīts visā tā pastāvēšanas laikā. Nozīmīgākās pārmaiņas notika 1983. gadā, kad modeļiem piebiedrojās ātrs hečbeks, ar iežogotu aizmugurējo logu (vēl zināmu kā „burbuļaizmuguri”), ar jaunu aizmugurējo buferi un tālajām gaismām. 1984. gadā spēcīgais Capri RS ieguva motora pārsega gaisa aizsprostu, un tas bija populārs līdz pat 1986. gadam. Interjers cieši līdzinājās tam, ko lietoja Mustang. Bija atšķirības, taču būtībā nelielas. Turpinājumā piedāvājam dažus speciālus Capri modeļus: 1981. — 1983. gada Black Magic — melnas krāsas auto ar zelta strīpām, zelta TRX riteņiem un zelta kaķa galvu uz motora pārsega, kas atrodami katrā auto spārna pusē. Interjers bija ieklāts ar speciāli izšūtiem melniem sēdekļiem ar zelta iestrādājumiem. 1983. gada modelis ir ārkārtīgi rets, un tikai Black Magic modelis ieguva iežogotu aizmugurējo logu. 1981. — 1982. gada White Ligtning aka White Magic — tā faktiski bija „Black Magic” versija, tikai baltā krāsā. Dīleri lietoja terminu „White Ligtning” kādā no žurnāliem, kurā bija stāstīts par Mercury auto. Mercury nekad tieši šo terminu nelietoja. 1981. gadā saražoja 575 „White Magic”, bet trūcīgāk gāja sekojošajā gadā, kad saražoti bija tikai 348 „White Magic” modeļi. 1983. gada Crimson Cat — spilgti sarkanā krāsā ar zelta strīpām un cougar TRX riteņiem. Crimson Cat bija līdzīgāks Black Magic modelim, un tika aprīkots ar nestandarta melniem sēdekļiem un sarkaniem iestrādājumiem. Kopā tika radīti tikai 805 modeļi. 1984. gada Charcoal Turbo RS — Capri RS Turbo bija ar kokogles krāsas augšdaļu / sudrabainu apakšdaļu un ar gaiši pelēkām strīpām pārklāts. Tas bija aprīkots ar Garret 60 turbokompresoru, ar palielinātu vairākportu EFI 4 cilindru motoru, Michelin TRX aprīkojumu, 3.45 : 1 ierobežotas izslīdes aizmugurējo asi, jumta logu, oranžiem un sarkaniem iespiedumiem un strīpām. Iespējams bija iegādāties spēkratu ar Sun un T Top jumtu. 1984. — 1986. gada ASC McLaren Coupes un automobiļi ar atvāžamo jumtu — ASC (American Sunroof Corporation, tagad zināma kā American Specialty Cars) pārveidoja Capri par auto ar atvāžamu jumtu un pilnveidoja standarta hečbekus, kurus sauca par „Coupe”. Coupe automobiļi tika pilnveidoti ar jauniem atsperojuma veidiem (amortizācijas) un citiem vizuālajiem uzlabojumiem, iekļaujot strīpošanu, iebūvējamu radara uztvērēju, Hella miglas lukturus, stāvgaismas un tālās gaismas ietvarus.Riteņi bija īpaši - medus šūnu stilā, importēti no Campagnolo rūpnīgas, Itālijā. 1984. gada coupe (kopā saražoti 25) bija pusnakts zilā krāsā. 1985. — 1986. gada coupe (1985. gadā — 150 modeļi) bija vai nu zili, vai balti. 1986. gads (115 saražoti) kļuva par beidzamo coupe ražošanā. Klientiem tika piedāvāts liekāks krāsu gammu skaits, iekļaujot Smoke Kokogles pelēku un Kraukļmelnu, savienojot ar Oxford baltu un Pusnakts zilu. Coupe automobiļi tika slepeni aprīkoti ar Ford Motosport B303 sadales vārpstu, piešķirot tiem ievērojami vairāk jaudas, salīdzinoši ar 200/210BHP, kam bija 5.0 L standarta motors. Piedevām, visi coupe auto tika aprīkoti ar BF Goodrich Comp T/A radiālajām riepām, ar vieglo sacīkšu maisījumu. Auto bija gatavs trasei. 225/50/15 zemā profila auto ar zemā profila riepu izmēru palielināja ASC/McLaren coupe zobratu pārnesumu efektivitāti ap 3.35 : 1. Šie bija ātrākie, Ford ražotie spēkrati 1985. un 1986. gadā, ar ieskrējienu no 0 — 60 jūdzēm stundā zem 6 sekundēm. Auto ar atvāžamo jumtu bija daudz sarežģītāks projekts. Bija nepieciešama auto pārkonstruēšana un aizmugurējo durvju nomaiņa, jauni grīdas stiprinājumi, četrās daļās sadalīts panelis un aizsargstikls, pagriezts par papildus 10 grādiem. Tie bija ar manuāli atvāžamu jumtu, kas palielināja auto ietilpību tieši aizmugurē sēdošajiem. ASC/McLaren bija ar mazāku, atvāžamu jumtu, salīdzinot ar Mustang modeli ar atvāžamo jumtu. Vairāk pārdots tika ASC/McLaren Capri, nekā Saleen Mustang automobiļi. 1985. gada Mercury Motosport Capri — Grand Prix IV sacensību drošības auto — kopā uzbūvēti 30 modeļi. Tie tika lietoti kā drošības auto Detroitas Grand Prix sacīkstēs. ASC McLaren pielika spēkus, lai auto pārbūvētu speciāli priekš Mercury. Modeļi tika augsti pieprasīti, galvenokārt to retuma dēļ. Mūsdienās kopā uzskaitītas ir aptuveni 2/3 no visiem auto. Līdz 1989. gadam Ford Australia ražoja Mazda Miata un tā sāncensi Ford Capri, kam daudzas detaļas bija no Mazda 323. Sākot ar 1991. gadu šis auto tika pārdots Ziemeļamerikā ar nosaukumu Mercury Capri. Tur auto bija izlikts pārdošanā līdz 1994. gadam, tikai ar nelielām izmaiņām (1994. gada modeļiem bija veikti nelieli kosmētiski uzlabojumi — jauna priekša un aizmugurējie buferi). Par spīti valodām, kas vijās ap Capri lietotajiem mehānismiem, Austrālijas versija bija salīdzinoši uzticama. Joprojām Austrālijā daudzi to izmanto ikdienas braucienos, par vienīgo problēmu atdzīstot sūces jumtā. Bieži tiek sacīts, ka, palielinoties sēdekļu daudzpusībai un pieaugot bagāžas nodalījuma izmēriem, Capri varētu mēroties spēkos ar Miata, taču ASV drošības regulas piespieda Ford pārveidot kabīni, lai tai pielāgotu gaisa spilvenus. Dažām Austrālijas automašīnām šīs regulas netika izpildītas vairākus gadus. Minētie noteikumi nāca par labu Miata, un to pirmo prezentēja Amerikas tirgum. Pieejams bija modelis ar atvāžamu jumtu. Capri tika piedāvāts divās versijās visos modeļu gados: bāzes un XR2. Bāzes modelis tika aprīkots ar Mazda 1.6 L DOHC 4-cilindru (100 Zs) motoru. XR2 bija turbo versija — ar to pašu, tikai 132 Zs motoru. Gan bāzes, gan XR2 modelim bija standarta 5-ātrumu manuālā transmisija. 4 ātrumu automātiskā transmisija tika piedāvāta kā izvēles iespēja tikai bāzes modelim. Ford Mustang - Capri radinieks no 1979. - 1986. gadam MercuryCapri.Com 1985. g. autosacīkšu Capri reģistrs Arhivēts 2009. gada 21. februārī, Wayback Machine vietnē. Informācija par Fox Capri - Informācija par 1979. - 1986. gada Capri. (brošūras, dīleru grāmatas, pārdevēju rokasgrāmatas, sludinājumi, u.c.) ASC/McLaren reģistrācija and īpašnieku forums - Lietotāju grupa, kas veltīta 1984. - 1990. g. uz Capri and Mustang Fox bāzētiem ASC/McLaren automobļi. FourEyedPride.Com Arhivēts 2008. gada 14. oktobrī, Wayback Machine vietnē. - Lielākais pieejamais resurss par 1979. - 1986. gada Fox Chassis Mustang and Capri.