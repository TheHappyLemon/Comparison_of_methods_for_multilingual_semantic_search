Kurahove (ukraiņu: Курахове) ir pilsēta Ukrainas austrumos Doneckas apgabalā, Marjinkas rajonā. Tā ir apgabala vidusdaļā Vovčas upītes (Kurahoves ūdenskrātuves) krastos, 50 km no apgabala centra Doneckas. Kurahoves pilsētas padomei pakļauts Iļļinkas pilsētciemats, Ostrivskes un Stari Ternu ciemats un Stepaņivkas ciems. Apdzīvotā vieta dibināta 1936. gadā sakarā ar termoelektrostacijas būvniecību. Spēkstacijas un ciemata nosaukums ņemts no netālā Kurahivkas ciema. Līdz 1943. gadam ciemata nosaukums bija Kurahivdresbuda (Курахівдресбуд, Кураховгрэсстрой), līdz 1956. gadam — Kurahivdresa (Курахівдрес, Кураховгрэс). 1956. gadā ciematam tika piešķirts pilsētas statuss un tagadējais nosaukums Kurahove. Mūsdienās lielākā daļa iedzīvotāju ir nodarbināti spēkstacijā, metālapstrādes uzņēmumā (cauruļu rūpnīca) un pārtikas rūpniecībā. Склад адміністративно-територіальної одиниці. Донецька область, Мар'їнський район , м Курахове Vikikrātuvē par šo tēmu ir pieejami multivides faili. Skatīt: Kurahove.