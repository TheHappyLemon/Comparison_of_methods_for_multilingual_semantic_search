Dzjanmeņa (ķīniešu: 江门, piņjiņs: Jiāngmén) ir prefektūras līmeņa municipalitāte Guandunas provincē Ķīnas dienvidos. Izvietojusies provinces dienvidos pie Sjihes upes, rietumos no Pērļu upes deltas. Robežojas rietumos ar Jandzjanu, ziemeļos — ar Juņfu un Fošaņu, austrumos — ar Džunšaņu un Džuhai, dienvidos to apskalo Dienvidķīnas jūra. Dzjanmeņa (tulkojumā — ‘Upes vārti’) sākusi veidoties kā rosīga tirdzniecības vieta ap 1363. gadu un strauji attīstījās līdz pat 17. gadsimtam. 1662. un 1664. gadā Cjinu dinastijas valdība izdeva tā sauktos «pārvietošanas rīkojumus», kas piespieda piekrastes iedzīvotājus 50 jūdžu platā joslā pamest mājas un pārcelties zemes iekšienē. Dzanmeņas iedzīvotāji bija piesti pārcelties, līdz pēc astoņiem gadiem pavēle tika atcelta un iedzīvotāji varēja atgriezties. Pēc Opija kara Dzjanmeņa tika atvērta kā tirdzniecības osta ārzemniekiem. 1951. gadā Dzjanmeņa tika pasludināta par patstāvīgu pašvaldību, bet 1983. gadā reorganizēta par prefektūras līmeņa municipalitāti. Galvenās rūpniecības nozares ir tekstilrūpniecība, elektronika, mēbeļu un ādas izstrādājumu ražošana, kā aŗi mašīnbūve un ķīmiskā rūpniecība. Senas tradīcijas ir arī papīra un cukura rūpniecībai. «行政区划网». Arhivēts no oriģināla, laiks: 2020. gada 16. jūlijā. Skatīts: 2020. gada 22. martā. Vikikrātuvē par šo tēmu ir pieejami multivides faili. Skatīt: Dzjanmeņa. Encyclopædia Britannica raksts (angliski)