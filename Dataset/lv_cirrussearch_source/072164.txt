Radvilišķi (lietuviešu: Radviliškis) ir pilsēta un pašvaldības centrs Lietuvas ziemeļos, 21 kilometrus uz dienvidaustrumiem no Šauļiem. Nozīmīgs dzelzceļa mezgls. Pilsētas rietumos iet dzelzceļš Viļņa - Šauļi. Sv. Marijas Piedzimšanas baznīca, pareizticīgo baznīca, kultūras nams, pasta nodaļa, rajona centrālā slimnīca, vecā katoļu kapsēta, pareizticīgo kapsēta, pilsētas ziemeļos - karavīru kapi. Pilsētā bāzējas Lietuvas armijas pretgaisa aizsardzības bataljons. Radvilišķi minēti no 16. gadsimta sākuma. 1567. gads uzskatīts par Radvilišķu dibināšanas gadu, kaut arī daži avoti norāda 1529. vai 1539. gadu. 16. gadsimta vidū apvidus piederēja Šauļu ekonomijai, kuru vadīja Radvili. No 1577. gada saukti par miestu. No 1667. gada Radvilišķu muiža piederēja Viļņas vaivadam Janam Radvilam. 1687. gadā apdzīvotā vieta ieguva tirgus privilēģiju, 1710. gadā — pilsētas tiesības, kaut arī 1708. — 1710. gada mērī nomira gandrīz visi iedzīvotāji. 18. gadsimtā Radvilišķi pamazām atdzima, bet īpaši strauji sāka augt pēc 1870. gada, kad tika uzbūvēts dzelzceļa līnijas Liepāja—Romni atzarojums Radvilišķi - Daugavpils un šeit uzcelta dzelzceļa stacija. 1919. gada 22. novembrī Lietuvas armija pie Radvilišķiem sakāva bermontiešu spēkus, kas bija atkāpušies no Latvijas. Šim notikumam par godu pilsētā uzcelts piemineklis. 1924. — 1926. gadā Radvilišķiem atkal piešķirtas pilsētas tiesības. No 1950. gada — rajona centrs. 1992. gada 17. jūnijā tika apstiprināts pilsētas ģerbonis. FSK Radviliškis — futbola klubs. Centrālais stadions. Vikikrātuvē par šo tēmu ir pieejami multivides faili. Skatīt: Radvilišķi. Pilsētu iedzīvotāju skaits gada sākumā; pārbaudes datums: 12 februāris 2023.