Sojuz MS-18 "J. A. Gagarin" (Союз МС-18 „Ю. А. Гагарин“) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas orbītā tika palaists 2021. gada 9. aprīlī, nolaidās 17. oktobrī. Kosmosa kuģis ir veltīts pirmā kosmonauta Jurija Gagarina lidojumam kosmosā pirms 60 gadiem. Kuģa Sojuz MS-18 apkalpe augšupceļā un lejupceļā: Dublējošā apkalpe: Antons Škapļerovs, komandieris, Roskosmos  Krievija Oļegs Artemjevs, lidojuma inženieris, Roskosmos  Krievija Enna Makleina, lidojuma inženieris, NASA,  ASV Sākotnēji Sojuz MS-18 apkalpē trešais dalībnieks bija paredzēts Sergejs Korsakovs (tā dublieris bija Dmitrijs Peteļins). 2021. gada janvārī Roskosmos piekrita amerikāņu astronauta lidojumam šajā kuģī. 10. martā Marks Vande Hei oficiāli tika apstiprināts pamatapkalpē. Ar Sojuz MS-18 2021. gada 17. oktobrī atgriezās Krievijas Pirmā kanāla filmas uzņemšanas komanda: režisors Kļims Šipenko un aktrise Jūlija Peresiļda, kas SKS ieradās ar kosmosa kuģi Sojuz MS-19. Sojuz MS-18 tika palaists 2021. gada 9. aprīlī 07:44 UTC ar nesējraķeti Sojuz-2.1a no Baikonuras kosmodroma 31. starta laukuma 6. palaišanas iekārtas. Kosmosa kuģis ar staciju saslēdzās 11:04 UTC (aptuveni trīs stundas pēc starta) pie Rassvet moduļa. Tuvošanās un saslēgšanās notika automātiskā režīmā. 28. septembrī Sojuz MS-18 pārkabinājās no Rassvet moduļa uz nesen pievienoto Nauka moduli. Kosmosa kuģis atvienojās 12:21:36 UTC, aplidoja staciju, un 13:04:15 UTC pieslēdzās pie Nauka. Kuģi bija visa apkalpe (Novickis, Dubrovs, Vande Hei), un operācijas veica Novickis rokas režīmā. Pārkabināšanās bija nepieciešama, lai atbrīvotu Rassvet pieslēgvietu kosmosa kuģim Sojuz MS-19, kā arī lai pārbaudītu Nauka moduļa speciālo saslēgšanās adapteri. No stacijas Sojuz MS-18 atvienojās 17. oktobrī 01:14:05 UTC. Zemi nolaižamais aparāts sasniedza 04:35:44 UTC, 148 km uz dienvidaustrumiem no Žezkazghanas, Kazahstānā. Lidojuma ilgums — 190 dienas 20 stundas 53 minūtes. Астронавт НАСА Марк Ванде Хай полетит в апреле на МКС на "Союзе" РИА Новости, 2021-03-10 Хроника подготовки и полёта корабля «Союз МС-18» astronaut.ru (krieviski) Soyuz-MS 01 — 20 (11F732A48) Gunter Dirk Krebs (angliski)