"Ķīnas sindroms" (angļu: The China Syndrome) ir 1979. gada ASV trillera filma, kuras režisors ir Džeimss Bridžess. Filmā galvenās lomas atveido Džeina Fonda, Maikls Daglass un Džeks Lemons. Filma stāsta par televīzijas reportieri un operatoru, kuri atklāj negadījuma piesegšanu atomelektrostacijā. Filmu "Ķīnas sindroms" izrādīja 1979. gada Kannu kinofestivālā, kur tā sacentās par Zelta palmas zaru. Lemons saņēma festivāla labākā aktiera balvu. Filmas pirmizrāde notika 1979. gada 16. martā, 12 dienas pirms negadījuma Trīs jūdžu salas atomelektrostacijā, kas filmai pievērsa vēl lielāku uzmanību. Filma saņēma labas kritiķu atsauksmes un finansiālus panākumus, nopelnot 51,7 miljonus ASV dolāru. Tā saņēma arī četras Amerikas Kinoakadēmijas balvas nominācijas kategorijās "Labākais aktieris galvenajā lomā" (Lemons), "Labākā aktrise galvenajā lomā" (Fonda), "Labākais oriģinālscenārijs" un "Labākais mākslinieka darbs". «The China Syndrome». Box Office Mojo. Skatīts: 2023. gada 17. februārī. «THE CHINA SYNDROME - Festival de Cannes». www.festival-cannes.com (angļu). Skatīts: 2023-02-17. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Box Office Mojo profils (angliski) Rotten Tomatoes profils (angliski)