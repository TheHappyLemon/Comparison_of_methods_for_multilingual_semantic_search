Ozolmuižas pagasts ir Rēzeknes novada teritoriāla vienība tā centrālajā daļā. Robežojas ziemeļos pa Rēzekni ar Audriņu pagastu, austrumos ar Rēzeknes pilsētu, dienvidos ar Ozolaines pagastu, rietumos ar Sakstagala pagastu. Pagasta centrs atrodas Ozolmuižā. Atrodas Latgales augstienē. Lielākā daļa atrodas Rēzeknes pazeminājumā, dienvidu mala - Rāznavas paugurainē. Augstākā vieta atrodas Krīveņos (170 m vjl.) Pagasts bagāts ar derīgajiem izrakteņiem, te atrodami grants, smilts, saldūdens kaļķiezis, kūdra. Rēzekne Čečora Medine Jaunive Agrākais Ūzulmuižas ezers nosusināts ap 1965. gadu. Skuju purvs (279 ha) 1945. gadā Rēzeknes apriņķa Ozolaines pagastā (līdz 1930. gadu beigām saucās par Ozolmuižas pagastu) izveidoja Slabadas ciema padomi. 1950. gadā Slabadas ciemam pievienoja likvidētos Ratinieku un Bumbišku ciemus. 1971. gadā pievienoja Mežāres ciema padomju saimniecības «Sovetskaja Latvija» teritoriju, bet 1973. gadā vēl tika pievienota daļa no Ozolaines ciema teritorijas. Savukārt 1974. gadā daļu no Slobodas ciema pievienoja Rēzeknes pilsētai, kā rezultātā iedzīvotāju skaits ciemā samazinājās aptuveni par 500 iedzīvotājiem. 1990. gada februārī ciemu reorganizēja par pagastu, bet tā paša gada rudenī Slobodas pagastu pārdēvēja par Ozolmuižas pagastu. 2009. gadā Ozolmuižas pagastu kā administratīvo teritoriju iekļāva Rēzeknes novadā. Tagadējā Ozolmuižas pagasta teritorija aizņem Ozolaines pagasta bijušās teritorijas ziemeļrietumu daļu un bijušā Makašēnu pagasta teritoriju Rēzeknes upes kreisajā krastā. Pagasta teritorijā atrodas trīs valsts nozīmes un divi vietējās nozīmes kultūrvēstures pieminekļi. Ozolmuižas katoļu baznīca Ozolmuižas baznīcas zvanu tornis un vārti Pilskalnes Spriņģu pilskalns (Golberova gora) Ozolmuižas pagasta teritoriju veido 23 apdzīvotas vietas. Ozolmuižas pagastā dzimis Antonijs Springovičs (1876-1959) - pirmais latviešu katoļu arhibīskaps. Pagastā darbojas bibliotēka, katoļu baznīca, tūrisma un relaksācijas pakalpojumus piedāvā zirgu sēta "Untumi". Ozolmuižas pagastā 1991.gadā uzņemta Jāņa Streiča mākslas filma "Cilvēka bērns". Pieminot šo faktu, Spundžānu ciemā izveidota atpūtas vieta - Cylvāka bārna parks. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. https://www.pmlp.gov.lv/lv/iedzivotaju-registra-statistika-2020-gada «Ozolmuižas pagasts». rezeknesnovads.lv. Skatīts: 2021.gada 12.janvārī. «Ozolmuižas pagasta kultūras pieminekļi». is.mantojums. Skatīts: 2021.gada 12.janvārī. «Adrešu katalogs». Lursoft. Skatīts: 2021.gada 12.janvārī. «Ozolmuižas pagasta bibliotēka». kulturasdati.lv. Skatīts: 2021.gada 12.janvārī. «Zirgu sēta "Untumi"». latgale.travel. Skatīts: 2021.gada 12.janvārī. «Ozolmuižas pagastā atklāts populārās spēlfilmas "Cilvēka bērns" parks». jauns.lv. 2012.gada 29.septembris. Skatīts: 2021.gada 12.janvārī. Ozolmuižas pagasta mājaslapa Rēzeknes novada informatīvais portāls