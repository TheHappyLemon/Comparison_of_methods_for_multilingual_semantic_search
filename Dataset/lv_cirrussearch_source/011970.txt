Matemātikā asociativitāte ir īpašība, kas var piemist binārai operācijai. Asociativitāte ir viena no grupas aksiomām. Intuitīvi asociativitāte nozīmē to, ka izteiksmes vērtība nav atkarīga no tā, kā saliek iekavas. To, cik lielā mērā operācija ir asociatīva, raksturo asociators. Ja izteiksmē vairākas reizes pēc kārtas parādās viena un tā pati asociatīva binārā operācija (piemēram, saskaitīšana vai reizināšana), tad izteiksmes vērtība nav atkarīga no šo operāciju izpildes secības, tāpēc iekavas parasti neliek. Piemēram, (a + b) + c = a + (b + c) = a + b + c, (a · b) · c = a · (b · c) = a · b · c. Taču šāda īpašība nav spēkā, ja izteiksmē ir dažādas asociatīvas binārās operācijas. Piemēram, (1 + 2) · 3 ≠ 1 + (2 · 3), jo kreisā puse ir vienāda ar 3 · 3 = 9, bet labā — ar 1 + 6 = 7. Asociativitātei līdzīga īpašība ir komutativitāte. Komutativitāte nozīmē to, ka operācijas argumentu secībai nav nozīmes (nevis operāciju izpildes secībai). Bināru operāciju "∗" kopā S sauc par asociatīvu, ja jebkuriem trijiem kopas S elementiem x, y, z izpildās īpašība (x ∗ y) ∗ z = x ∗ (y ∗ z). Formāli to pieraksta šādi: ∀ x , y , z ∈ S : ( x ∗ y ) ∗ z = x ∗ ( y ∗ z ) , {\displaystyle \forall x,y,z\in S:(x\ast y)\ast z=x\ast (y\ast z),} kur "∀" ir universālkvantors (lasa kā "visiem") un "∈" apzīmē piederību kopai (lasa kā "pieder"). Komutativitāte Distributivitāte Tas, ka punktu saskaitīšana uz eliptiskās līknes ir asociatīva, nebūt nav acīmredzami, taču to ir iespējams pierādīt. Skatīt, piemēram, Stefan Friedl, An Elementary Proof of the Group Law for Elliptic Cruves Arhivēts 2014. gada 7. februārī, Wayback Machine vietnē.. Oktonionu reizināšanas likumi atrodami šeit: John C. Baez, The Octonions Arhivēts 2009. gada 21. aprīlī, Wayback Machine vietnē., nodaļa 2.1 The Fano plane Arhivēts 2009. gada 3. jūlijā, Wayback Machine vietnē.. Oleksandr Pavlyk, Octonions and the Fano Plane Mnemonic, The Wolfram Demonstrations Project. Eric W. Weisstein, Associative, MathWorld. Associative Arhivēts 2008. gada 29. decembrī, Wayback Machine vietnē., PlanetMath.