Logans Kutirē (franču: Logan Couture; dzimis 1989. gada 28. martā) ir kanādiešu hokejists, centra uzbrucējs. Pašlaik (2021) Kutirē spēlē Nacionālās hokeja līgas kluba Sanhosē "Sharks" sastāvā. No 2005. līdz 2009. gadam Kutirē spēlēja Ontārio hokeja līgas kluba Otavas "67's" sastāvā. 2008.—09. gada sezonas otrajā pusē sāka profesionāļa karjeru, kad pievienojās AHL vienībai Vorčestras "Sharks". Nākamajā sezonā Kutirē 25 spēles aizvadīja arī NHL klubā Sanhosē "Sharks". 2010.—11. gada sezonā Kutirē nostiprinājās Sanhosē "Sharks" sastāvā, kļūstot par vienu no kluba vadošajiem uzbrucējiem. 2011.—12. gada sezonu hokejists noslēdza ar 65 rezultativitātes punktiem. Tā bija līdz šim rezultatīvākā Kutirē sezona NHL. Sezonu viņš noslēdza kā otrs rezultatīvākais "Sharks" spēlētājs aiz Džo Torntona. 2012.—13. gada NHL sezonas lokauta laikā Kutirē spēlēja Šveices hokeja līgas kluba HC Genève-Servette sastāvā. 2019. gadā Kutirē kļuva par "Sharks" kapteini. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)