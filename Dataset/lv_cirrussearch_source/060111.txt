Pekuļņejs (krievu: Пэкульней, čukču: Пэкулӈэй — ‘naža kalns’) ir kalnu grēda Krievijas ziemeļaustrumos, viens no Čukču kalnienes galvenajiem atzariem. Administratīvi ietilpst Čukotkas autonomajā apvidū. Izvietojies Anadiras upes baseinā un veido ūdensšķirtni starp Belajas un Taņureras upēm. Stiepjas 300 km garumā ziemeļu—dienvidu virzienā, augstākais punkts ir Koļučajas kalns 1362 m vjl. Grēdas augstākajā daļā vairāki ledāji. Līdz 500 m augstumam raksturīga sūnu—zālāju tundra ar retiem krūmājiem, augstāk — akmeņaina ķērpju tundra. Меновщиков Г. А. Местные названия на карте Чукотки. Краткий топонимический словарь Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 560. lpp. Определение "Пекульней" в Большой Советской Энциклопедии