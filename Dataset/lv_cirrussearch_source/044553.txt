Alise Tonini (itāļu: Alice Tonini; dzimšanas un miršanas gads nav zināms) bija Itālijas šahiste, 1933. gada Pasaules čempionāta šahā sievietēm dalībniece, trīskārtējā Francijas sieviešu šaha čempionātu uzvarētāja. Bijusi Itālijas pilsone, bet 1930. gados dzīvojusi Francijā. Trīs reizes pēc kārtas uzvarējusi Francijas sieviešu šaha čempionātā (1932, 1933, 1934), bet, tā kā Tonini nebija Francijas pilsonības, par oficiālo čempioni vienmēr pasludināta kāda no vietējām šahistēm. 1933. gadā Folkestonā piedalījusies Pasaules čempionāta šahā sievietēm, kurā ieņēmusi 5. vietu (čempionātā uzvarēja Vera Menčika). 1934. gadā piedalījusies šaha turnīrā Milānā, kurā uzvarējis Itālijas šaha meistars Mario Napolitano. Par Tonini tālāko likteni trūkst informācijas. LE CHAMPIONNAT DE FRANCE D'ECHECS «1927-39 Title Tournaments : World Chess Championship (women)». www.mark-weeks.com.