Tamara "Tako" Gačečiladze (gruzīnu: თამარა "თაკო" გაჩეჩილაძე, dzimusi 1983. gada 17. martā) ir gruzīnu dziedātāja, dziesmu autore un aktrise. Tamara 2008. gadā piedalījās Gruzijas nacionālajā atlasē 2008. gada Eirovīzijas dziesmu konkursam ar dziesmu "Me and My Funky", kurā ieņēma 10. vietu. Tajā pašā gadā viņa piedalījās arī kā daļa no grupas Stephane & 3G ar dziesmu "I'm free" un ieņēma 4. vietu. Nākamajā gadā Tako atkal piedalījās nacionālajā atlasē ar to pašu grupu, izpildot dziesmu "We don't Wanna Put In", un bija gatava pārstāvēt Gruziju 2009. gada Eirovīzijas dziesmu konkursā Maskavā, bet dziesma tika diskvalificēta tās vārdu dēļ. 2017. gadā viņa atgiezās nacionālajā atlasē un izpildīja dziesmu "Keep the Faith". Viņa ieguva pirmo vietu, kas ļāva Tamarai pārstāvēt Gruziju 2017. gada Eirovīzijas dziesmu konkursā Kijevā. Savā pusfinālā viņa ieguva 11. vietu, kas neļāva viņas kvalificēties finālam. EBU lapa Wiwibloggs lapa «Eurovoix lapa». Arhivēts no oriģināla, laiks: 2017. gada 3. augustā. Skatīts: 2017. gada 5. maijā.