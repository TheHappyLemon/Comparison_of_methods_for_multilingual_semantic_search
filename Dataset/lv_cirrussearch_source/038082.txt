Jānis Blūms (dzimis 1982. gada 20. aprīlī Saldū) ir bijušais latviešu basketbolists, spēlēja saspēles vadītāja un uzbrūkošā aizsarga pozīcijās. Četrkārtējs Latvijas Basketbola līgas čempions, ilggadējs Latvijas basketbola izlases dalībnieks. Pēc paziņošanas par profesionāla basketbolista karjeras beigām 2021. gada augustā, pievienojies Rīgas VEF sistēmai kā padomes priekšsēdētājs. J. Blūms karjeru uzsācis 1998. gadā BK Brocēni sastāvā. Līdz 2003. gadam spēlēja Latvijas basketbola klubos, taču tad parakstīja līgumu ar Polijas Vloclavekas "Anwil". "Anwil" sastāvā spēlēja vienu sezonu, tad atkal atgriezās Latvijā — BK Ventspils sastāvā. Kopā ar Ventspils klubu J. Blūms kļuva par divkārtēju Latvijas basketbola līgas čempionu (2005, 2006). Tad vienu sezonu pārstāvēja Lietuvas Viļņas "Lietuvos Rytas" klubu, kā sastāvā izcīnīja uzvaru Baltijas basketbola līgā. 2007.—2008. gada sezonā pārstāvēja Neapoles "Eldo" klubu (Itālija). No 2008. gada spēlēja Spānijā — Bilbao "Bizkaia Basket" sastāvā. 2011. gadā Bilbao kluba sastāvā izcīnījis sudraba medaļu Liga ACB čempionātā. 2012. gada sezonā kopā ar "Bizkaia Basket" J. Blūms sasniedza Eirolīgas ceturtdaļfinālu, kļūstot par pirmo Latvijas basketbolistu, kas to paveicis. Pēc sezonas maijā J. Blūms pameta Bilbao klubu. Pēc mēneša pārgāja uz Lietuvas LKL klubu Viļņas "Lietuvos Rytas". Pēc klubā pavadītās vienas sezonas viņš pievienojās Kazahstānas līgas klubam BC Astana. 2014. gada oktobrī pievienojās Grieķijas līgas klubam Atēnu "Panathinaikos". 2016. gada vasarā J. Blūms pievienojās LBL klubam Rīgas VEF, kura sastāvā kļuva par LBL čempionu. Pirms nākamās sezonas viņš noslēdza līgumu ar Spānijas ACB līgas klubu Tecnyconta Zaragoza, kur nospēlēja visu sezonu. Pēc šīs sezonas J. Blūms bija aizvadījis 176 spēles Spānijas ACB līgā, kas bija rekords starp Latvijas basketbolistiem lūidz 2020. gada rudenim, kad to pārspēja Rolands Šmits. 2018. gada vasarā pievienojās Krievijas klubam Permas "Parma", kas spēlē VTB līgā. 2019. gadā atgriezās Rīgas VEF sastāvā, tās sastāvā kļūstot par Latvijas čempionu ceturto reizi. 2020. gada vasarā noslēdza līgumu ar Itālijas klubu Pallacanestro Reggiana. 2021. gada augustā 39 gadu vecumā J. Blūms paziņoja par profesionāla basketbolista karjeras beigām, uzreiz pievienojies Rīgas VEF sistēmai kā padomes priekšsēdētājs. 2022. gada sezonas noslēgumā pievienojās dzimtās pilsētas klubam BK Saldus uz vienu Ramirent Nacionālās basketbola līgas astotdaļfināla spēli pret BK Limbaži, kurā komanda zaudēja ar 84-86, zaudējot arī divu spēļu summā un nekvalificējoties tālākajām spēlēm, lai gan J. Blūms guva 34 punktus (trīspunktu metieni 8 no 23). 2022. gada septembrī Saldū tika sarīkota J. Blūma atvadu spēle. Latvijas U-19 izlases sastāvā piedalījās Pasaules U-19 čempionātā, kur tika izcīnīta 9. vieta. J. Blūms piecās spēlēs kopumā guva 7 punktus. Tāpat spēlējis dažādu vecumu Eiropas jaunatnes čempionātos. Latvijas izlasē debitējis 2002. gada 1. jūnijā. Spēlējis septiņos Eiropas čempionātu finālturnīros (2005, 2007, 2009, 2011, 2013, 2015, 2017). Kopā izlasē nospēlējis 170 spēles (no tām 70 spēles FIBA turnīros), gūstot 1231 punktu. Bijis Latvijas basketbola izlases kapteinis. Rezultatīvākās spēles aizvadījis 2011. gada 31. augustā ar Franciju (32 punkti) un 2018. gada 2. decembrī ar Slovēniju (31 punkts). J. Blūms ir precējies ar juristi Lieni Blūmu, ģimenē aug dēls Roberts Blūms, kurš arī ir basketbolists, un meita. Dēls R. Blūms pārstāv klubu Rīgas VEF, kura vadībā darbojas J. Blūms. Jurisons, Ingmārs (2011. gada 8. martā). "Atstāja «jaņos» Navarro". Sporta Avīze (Rīga: SIA "Mediju nams") 10 (785): 22.—25. lpp. ISSN 1691-0451. Guntis Keisels. «LBL fināli: tradīcijas, likumsakarības, sakritības». basket.lv, 2011. gada 7. maijā. Arhivēts no oriģināla, laiks: 2012. gada 17. septembrī. Skatīts: 2011. gada 1. septembrī. LETA. ««Lietuvos Rytas» basketbolisti triumfē SEB BBL». apollo.lv, 2007. gada 21. aprīlī. Arhivēts no oriģināla, laiks: 2012. gada 17. septembrī. Skatīts: 2011. gada 1. septembrī. LETA. «Laikraksts: Blūms karjeru turpinās Neapoles "Eldo"». easyget.lv, 2007. gada 17. jūlijā. Arhivēts no oriģināla, laiks: 2012. gada 17. septembrī. Skatīts: 2011. gada 1. septembrī. «Blūmam līgums ar "Eldo Napoli"». basket.lv. 2007. gada 17. jūlijā. Skatīts: 2011. gada 1. septembrī. Māris Noviks. «Blūms un "Bilbao Basket" izcīna Spānijas sudrabu». sportacentrs.com, 2011. gada 4. jūnijā. Skatīts: 2011. gada 1. septembrī. «Jānis Blūms pabeidz četru gadu darbu Bilbao». Sportacentrs.com. 2012. gada 23. maijā. Skatīts: 2012. gada 23. maijā. «Blūms atgriežas "Lietuvos rytas"». Sportacentrs.com. 2012. gada 30. jūnijā. Skatīts: 2012. gada 30. jūnijā. «Pieredzējušais Latvijas izlases basketbolists Blūms pievienojas Kazahstānas čempionvienībai Astana». Diena.lv. Skatīts: 2013. gada 31. augustā. «Šmits izskolo Madrides studentus un pārspēj Blūma rekordu». Pallacanestro Reggiana officially signs Janis BlumsSportando Basketball vefriga.com. «Jānis Blūms kļūst par VEF Rīga padomes priekšsēdētāju». Arhivēts no oriģināla, laiks: 2021. gada 13. septembrī. Skatīts: 2021. gada 13. septembrī. LBL&LSBL / Ramirent Nacionālā basketbola līga. «Spēle: BK Saldus 84 - 86 OC Limbaži».[novecojusi saite] «Blūms ar draugiem svin uzvaru pārpildīto Saldus tribīņu priekšā». Sportacentrs.com (latviešu). 2022-09-17. Skatīts: 2022-09-18. «Latvia 1999 World Championship for Junior Men». FIBA. Skatīts: 2011. gada 1. septembrī. (angliski) «Janis Blums 1999 World Championship for Junior Men». FIBA. Skatīts: 2011. gada 1. septembrī. (angliski) «Jānis Blūms». basket.lv. Arhivēts no oriģināla, laiks: 2012. gada 4. oktobrī. Skatīts: 2011. gada 1. septembrī. Basketbola izlases kapteiņa Jāņa Blūma bērni pirmo reizi brauc uz Eiropas čempionātu jauns.lv Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) Eirolīgas profils (angliski) RealGM Basketball profils (angliski) LBS profils FIBA Europe profils (angliski) Gramata21 profils Itālijas basketbola A sērijas statistika Arhivēts 2012. gada 8. februārī, Wayback Machine vietnē. (itāliski) Lega ACB statistika (spāņu)