Alberta kanāls (nīderlandiešu: Albertkanaal, franču: Canal Albert) ir sekls kuģojams kanāls Beļģijā, kas savieno Māsu pie Ljēžas ar Šeldu Antverpenē. Izbūvēts no 1930. līdz 1939. gadam un nosaukts par godu Beļģijas karalim Albertam I. Kanālam ir sešas slūžas, standarta dziļums ir 3,4 m, caurkuģošanas augstums virs ūdens līmeņa — 6,7 m. Pa kanālu var pārvietoties baržas ar 10 000 tonnu kravnesību. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 27. lpp. Vikikrātuvē par šo tēmu ir pieejami multivides faili. Skatīt: Alberta kanāls. Encyclopædia Britannica raksts (angliski)