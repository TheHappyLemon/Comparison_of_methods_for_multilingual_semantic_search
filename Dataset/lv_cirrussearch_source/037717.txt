Trump World Tower ir daudzstāvu dzīvojamā ēka, kas atrodas Manhatanā, Ņujorkā, Ņujorkas štatā, ASV. Ēkas pamatakmens ielikts 1999. gadā, bet tā celtniecība pabeigta 2001. gadā. Ēkas celtniecība izmaksāja ap 300 miljoniem ASV dolāru un tā ir celta modernisma stilā. Kopumā ēka sastāv no 72 stāviem un 376 dzīvokļiem, kuru kopējā platība ir 89 800 m². Ēkas augstums līdz jumtam ir 262 metri, bet līdz augstākajam stāvam 230 metri. No tās uzcelšanas brīža 2001. gadā līdz 2003. gadam tā bija augstākā dzīvojamā ēka pasaulē. Tās īpašnieks ir bijušais ASV prezidents Donalds Tramps. «Building». www.trumpworldtower.com. Arhivēts no oriģināla, laiks: 2021. gada 14. maijā. Skatīts: 2021. gada 16. maijā. https://www.emporis.com/buildings/100377/trump-world-tower-new-york-city-ny-usa Vikikrātuvē par šo tēmu ir pieejami multivides faili. Skatīt: Trump World Tower. Oficiālā tīmekļa vietne