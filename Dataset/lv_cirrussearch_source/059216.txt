"Plūdīs asinis" (angļu: There Will Be Blood) ir 2007. gada ASV vēsturiska drāma. Filmas režisors ir Pols Tomass Andersons. Filmā galvenās lomas atveido Denjels Dejs-Lūiss, Pols Deino, Kevins O'Konors, Kiarans Haindss un Dilons Freizers. Filma ir balstīta uz Aptona Sinklēra 1927. gada noveles Oil!. Filma ir par naftas magnātu Denjelu Pleinvjū (Dejs-Lūiss), kurš kopā ar savu dēlu atrod bagātīgus naftas krājumus kādā ASV mazpilsētā 19. gadsimta beigās un 20. gadsimta sākumā. "Plūdīs asinis" saņēma plašu kritiķu atzinību, īpaši izceļot kinematogrāfiju, režiju, scenāriju, kā arī Deja-Lūisa un Deino aktierspēli. Dejs-Lūiss saņēma Kinoakadēmijas balvu kā labākais aktieris galvenajā lomā, BAFTA kino balvu, Zelta globusa balvu kā labākais aktieris un Ekrāna aktieru ģildes balvu. Kritiķu vērtējumā tā tiek uzskatīta par vienu no 21. gadsimta labākajām filmām. Amerikas Kinoinstitūts to iekļāva savā 2007. gada labāko filmu sarakstā. 80. Kinoakadēmijas balvu ceremonijā "Plūdīs asinis" tika nominēta pavisam astoņiem Oskariem, tai skaitā Labākā filma, Labākais režisors un Labākais adaptētais scenārijs. Filma saņēma divus Oskarus — Labākais aktieris Dejam-Lūisam un Labākais operatora darbs Robertam Elsvitam. «There Will Be Blood». Box Office Mojo. Skatīts: 2021. gada 1. decembrī. «The 25 Best Films of the 21st Century So Far.». The New York Times (en-US). 2017-06-09. ISSN 0362-4331. Skatīts: 2021-12-01. «The 21st Century’s 100 greatest films». www.bbc.com (angļu). Skatīts: 2021-12-01. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)