Modris Liepiņš (dzimis 1966. gada 30. augustā Tukumā) ir bijušais Latvijas vieglatlēts, startējis soļošanas sacensībās. Arī viņa agrākā sieva Anita Liepiņa ir bijusi soļotāja, piedalījusies trijās Olimpiskajās spēlēs. Soļotāja bijusi arī pašreizējā sieva Modra Liepiņa. Izglītību ieguvis Apšuciema astoņgadīgajā skolā, Murjāņu sporta internātskolā, Engures vidusskolā un Latvijas Sporta pedagoģijas akadēmijā. Piedalījies 50 km soļošanas distancē trijās Olimpiskajās spēlēs (1996, 2000, 2004). 1996. gadā Atlantā viņš ieņēma 23. vietu. 2000. gadā Sidnejā sasniedza savu augstāko rezultātu Olimpiskajās spēlēs — 9. vieta. Olimpisko spēļu karjeru noslēdzis ar 25. vietu 2004. gadā Atēnās. Guvis arī labus rezultātus Pasaules un Eiropas čempionātā: 2002. gada Eiropas čempionātā ierindojies 9. vietā 50 km, savukārt 1999. gada Pasaules čempionātā finišu sasniedzis 10. vietā. Vairāk nekā 30 reizes uzvarējis Latvijas un Latvijas PSR čempionātā. M. Liepiņš karjeras laikā arī 10 reizes labojis Latvijas rekordus soļošanā. Kandidējis piecās pašvaldību vēlēšanās (2001, 2005, 2009, 2013, 2017) uz deputāta vietu Tukuma pilsētas un novada domē. 2001. un 2005. gadā kandidēja no Tautas partijas saraksta, taču netika ievēlēts. 2009. gadā kandidēja no partijas "Tukuma pilsētai un novadam" saraksta un tika ievēlēts Tukuma novada domē. 2008. gadā kļuva par Tukuma ledus halles direktoru, 2011. gadā kļuva par valdes locekli uzņēmumā "Tukuma ledushalle". «Bez pretrunām ar sirdsapziņu». Sporto.lv. Arhivēts no oriģināla, laiks: 2015. gada 29. martā. Skatīts: 2012. gada 4. jūnijā. «Dzeltena.com Bijusī Jelgavas Bērnu un jaunatnes sporta skolas direktora vietniece un soļotāja Modra Ignate apprecējusies un pēc kāzām pārgājusi vīra uzvārdā.». Arhivēts no oriģināla, laiks: 2021. gada 25. oktobrī. Skatīts: 2021. gada 25. oktobrī. Kreipāns, Anatolijs (2011. gada 23. septembrī). "Modris Liepiņš beidza tikai soļot...". Sporta Avīze (Rīga: SIA "Mediju nams") 34 (809): 54. lpp. ISSN 1691-0451. «2001. gada 11. marta pašvaldību vēlēšanas». CVK.lv. Skatīts: 2012. gada 4. jūnijā.[novecojusi saite] «Tukuma pilsētas dome». CVK.lv. Skatīts: 2012. gada 4. jūnijā.[novecojusi saite] «Tukuma rajona Tukuma dome». CVK.lv. Skatīts: 2012. gada 4. jūnijā.[novecojusi saite] «2005. gada 12. marta pašvaldību vēlēšanas». CVK.lv. Arhivēts no oriģināla, laiks: 2019. gada 26. maijā. Skatīts: 2012. gada 4. jūnijā. «2009. gada 6. jūnija Tukuma novada domes vēlēšanas». CVK.lv. Arhivēts no oriģināla, laiks: 2019. gada 26. maijā. Skatīts: 2012. gada 4. jūnijā. «Tukuma novada dome». CVK.lv. Arhivēts no oriģināla, laiks: 2016. gada 15. martā. Skatīts: 2012. gada 4. jūnijā. Olympedia profils (angliski) LOK profils IAAF profils (angliski) Latvijas vieglatlēta(-es) profils