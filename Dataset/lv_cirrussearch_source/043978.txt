"Viesnīca "Transilvānija" 3: Mošķu brīvdienas" (angļu: Hotel Transylvania 3: Summer Vacation) ir 2018. gada ASV datoranimācijas filma, ko producējusi studija Sony Pictures Animation un izdevusi studija Sony Pictures Releasing. Oriģinālvalodā lomas ieskaņojuši Ādams Sendlers, Selīna Gomesa, Endijs Sembergs, Kevins Džeimss, Stīvs Bušemi, Deivids Speids, Mels Brukss, Džims Gaffigans, Gendijs Tartakovskis, Katrīna Hāna un Mollija Šenona. Tāpat kā iepriekš, arī trešās daļas režisors ir Gendijs Tartakovskis, kurš pats ieskaņojis zaļo želejveidīgo mošķi Blobiju. Scenārija autors ir Tartakovskis un Maikls Makalers, kurš ir veidojis scenāriju arī citai veiksmīgai animācijas filmai — "Bēbis boss". Uzmanību! Turpmākajā tekstā var tikt atklātas nozīmīgas detaļas par filmas saturu! Monstru ģimene dodas pavadīt brīvdienas uz luksusa kruīza kuģa, lai Drakula beidzot varētu atpūsties no rūpēm par savas viesnīcas apmeklētāju labsajūtu. Kopā ar viņiem pošas arī visa raibā draugu kompānija, ar prieku metoties baudīt kruīza kuģa sniegtās izklaides. Tomēr sapņu atvaļinājums pārvēršas murgā, kad Drakula iemīlas noslēpumainajā kuģa kapteinē Ērikā, nenojaušot, ka viņa ir monstru lielākā ienaidnieka Ābrahama van Helsinga pēctece. «Forum Cinemas - Viesnīca "Transilvānija" 3: Mošķu brīvdienas». «Uz lielajiem ekrāniem «Viesnīca «Transilvānija» 3»». TVNET. 2018. gada 13. jūl. https://www.bilesuparadize.lv/lv/events/event/66415[novecojusi saite] IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Filmas treileris latviešu valodā