Karlo Ančeloti (itāļu: Carlo Ancelotti; dzimis 1959. gada 10. jūnijā, Redžolo, Itālijā) ir itāliešu futbola treneris un bijušais futbolists. Spēlējis pussarga pozīcijā, bijis Itālijas futbola izlases dalībnieks. Kopš 2021. gada jūnija ir Spānijas La Liga kluba Madrides "Real" galvenais treneris. Profesionāla futbolista karjeru sācis klubā Parma. No 1979. līdz 1987. gadam pārstāvēja AS Roma, kura sastāvā četras reizes ieguva Itālijas kausu un 1982.—1983. gada sezonā uzvarēja A sērijā. Vēlāk pārstāvēja citu Itālijas klubu AC Milan. Tā sastāvā divreiz izcīnīja Eiropas kausu un divreiz triumfēja arī A sērijā. Itālijas futbola izlasē debitēja 1981. gada 6. janvārī pret Nīderlandi un savā pirmajā spēlē izlases rindās guva arī vārtus. Ančeloti bija izlases sastāvā 1986. un 1990. gada FIFA Pasaules kausa un 1988. gada Eiropas čempionāta finālturnīros. Kopumā izlases rindās aizvadījis 26 spēles un guvis vienus vārtus. Pirmais klubs trenera karjerā bija Reggiana. Vēlāk strādāja ar Parma, Turīnas "Juventus" un AC Milan. Ar Milan divreiz uzvarēja UEFA Čempionu līgā. 2009. gada novembrī kļuva par Anglijas Premjerlīgas kluba Chelsea galveno treneri, karjeras turpinājumā vadīja arī Parīzes "Saint-Germain", Madrides "Real" un Minhenes "Bayern". 2013.—2014. gada sezonā, būdams Madrides "Real" galvenais treneris, vēlreiz uzvarēja UEFA Čempionu līgā. Karjeras laikā kā galvenais treneris ir kļuvis par Itālijas, Anglijas, Vācijas un Francijas čempionu. 2018. gada maijā tika apstiprināts Itālijas A sērijas kluba Napoli galvenā trenera amatā. 2019. gada decembrī pēc 2019.—2020. gada UEFA Čempionu līgas grupu turnīra pēdējās spēles pret Genk, kurā tika izcīnīta uzvara 4:0 un nodrošināta vieta izslēgšanas spēlēs, tika atbrīvots no amata. Pirms tam komanda nebija spējusi uzvarēt deviņās spēlēs pēc kārtas. 2019. gada decembrī kļuva par Anglijas Premjerlīgas kluba Everton galveno treneri. 2021. gada jūnijā atstāja amatu Everton, lai kļūtu par atkal kļūtu par Madrides "Real" galveno treneri. Roma Itālijas Serie A: 1982–83 Coppa Italia: 1979–80, 1980–81, 1983–84, 1985–86 Milan Itālijas Serie A: 1987–88, 1991–92 Supercoppa Italiana: 1988 Eiropas kauss: 1988–89, 1989–90 Eiropas Superkauss: 1990 Starpkontinentālais kauss: 1989 Juventus UEFA Intertoto kauss: 1999 Milan Itālijas Serie A: 2003–04 Coppa Italia: 2002–03 Supercoppa Italiana: 2004 UEFA Čempionu līga: 2002–03, 2006–07 UEFA Superkauss: 2003, 2007 FIFA Klubu Pasaules kauss: 2007 Chelsea Anglijas Premjerlīga: 2012–13 FA kauss: 2009–10 FA Community Shield: 2009 Paris Saint-Germain Francijas 1. līga: 2012–13 Real Madrid Copa del Rey: 2013–14 UEFA Čempionu līga: 2013–14 UEFA Superkauss: 2014 FIFA Klubu Pasaules kauss: 2014 Spānijas La Liga: 2021—22 Supercopa de España: 2023—24 Bayern Munich Vācijas Bundeslīga: 2016–17 DFL Supercup: 2016, 2017 Individuālie sasniegumi Itālijas Serie A gada labākais treneris: 2001, 2004 Francijas 1. līgas gada labākais treneris: 2012–13 «Carlo Ancelotti - national football team player». eu-football.info (angļu). Skatīts: 2018. gada 27. maijā. «Ančeloti apstiprināts "Napoli" galvenā trenera amatā». Sportacentrs.com. 2018. gada 23. maijā. Skatīts: 2018. gada 27. maijā. «"Napoli" pēc iekļūšanas ČL "play-off" atlaiž Ančeloti». Sportacentrs.com. 2019. gada 11. decembrī. Skatīts: 2019. gada 11. decembrī. «"Everton" galvenā trenera amatā ieceļ Karlo Ančeloti». Sportacentrs.com. 2019. gada 21. decembrī. Skatīts: 2020. gada 8. februārī. «Official Announcement: Ancelotti». realmadrid.com (angļu). 2021. gada 1. jūnijs. Skatīts: 2021. gada 15. augustā. https://sportacentrs.com/futbols/spanija/14012024-vinisiusam_i_hat_trick_i_puslaika_real_ma Vikikrātuvē par šo tēmu ir pieejami multivides faili. Skatīt: Karlo Ančeloti. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)