Šajā lapā apkopota informācija par medaļu kopvērtējumu 1992. gada ziemas olimpiskajās spēlēs. 1992. gada ziemas olimpiskās spēles bija 16. ziemas olimpiskās spēles, kas notika Albērvilā, Francijā, no 1992. gada 8. līdz 23. februārim. Kopumā olimpiskajās spēlēs piedalījās 1801 sportists, kas pārstāvēja 64 Nacionālās Olimpiskās komitejas. Kopumā tika sadalīti 57 medaļu komplekti 12 sporta veidos. 1992. gada olimpiskajās spēlēs vismaz vienu medaļu izcīnīja 20 valstis, tai skaitā 14 valstis izcīnīja vismaz vienu zelta medaļu. Medaļu tabula tiek veidota par primāro kritēriju ņemot vērā izcīnīto zelta medaļu skaitu, pēc tam tiek ņemts vērā valsts sportistu izcīnīto sudraba medaļu un bronzas medaļu skaits. Ja visu trīs kalumu medaļu skaits vairākām valstīm ir vienāds, tad tās dala vienu vietu medaļu kopvērtējuma tabulā.      Mājinieki 1992. gada ziemas olimpiskās spēles Latvija 1992. gada ziemas olimpiskajās spēlēs