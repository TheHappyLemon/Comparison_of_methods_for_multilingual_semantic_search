Aleksandrs I (grieķu: Αλέξανδρος Α΄, dzimis 1893. gada 1. augustā Atēnās, miris 1920. gada 25. oktobrī Atēnās) bija Grieķijas karalis (1917-1920). Dzimis karaļa rezidencē Tatos (Tatoi), Grieķijas karaļa Konstantīna I otrais dēls. 1917. gadā toreizējais Grieķijas karalis Konstantīns I bija par Grieķijas neitralitāti Pirmajā pasaules karā, tomēr premjers Elevterijs Venizels bija par Grieķijas iesaistīšanos karā Antantes pusē, un pēc premjera aicinājuma Grieķiju okupēja angļu un franču karaspēks, bet Konstantīns I devās trimdā. Par karali izvēlēja Konstantīna I otro dēlu Aleksandru I. Reālas varas viņam nebija, bet karalis izmantoja propagandas nolūkiem. 1920. gadā, pēc oficiālās versijas, karalis mira pēc pieradināta pērtiķa koduma. Pēc Aleksandra I nāves Konstantīnam I ļāva atgriezties valstī. Aleksandra I vārdā nosaukta Aleksandropole - pilsēta Grieķijas galējos ziemeļaustrumos.