Lūiss Henrijs Salivans (angļu: Louis Henry Sullivan; dzimis 1856. gada 3. septembrī, miris 1924. gada 14. aprīlī) bija amerikāņu arhitekts. Dažkārt dēvēts par "debesskrāpju tēvu". Viens no pazīstamākajiem Čikāgas arhitektūras skolas pārstāvjiem. Definējis arhitektūras principu "forma seko funkcijai". Frenka Loida Raita skolotājs. Nedaudz iegūdams formālo akadēmisko izglītību, darbojies Filadelfijā, Frenka Farnesa arhitektūras birojā. Zaudējis darbu pēc Garās depresijas sākuma, devās uz Čikāgu, kas piedzīvoja celtniecības bumu pēc 1871. gada Lielā Čikāgas ugunsgrēka. 1883. gadā kopā ar Dankmaru Adleru nodibināja arhitektu biroju Adler & Sullivan. Pēc 1893. gada panikas firma tika likvidēta, tomēr tās darbības laikā tika radīti lielākā daļa no mūsdienās pazīstamākajiem Salivana darbiem. Pēc Otrā pasaules kara vairākas Salivana celtnes tika nojauktas, interese par Salivana darbiem atgriezās 20. gadsimta 70. gados. Auditorium Building, Čikāga Prudential Building, Bufalo Merchants' National Bank, Grinella, Aiova Carson, Pirie, Scott and Company Building, Čikāga Vikikrātuvē par šo tēmu ir pieejami multivides faili. Skatīt: Lūiss Salivans. Lūiss Salivans archIFORM