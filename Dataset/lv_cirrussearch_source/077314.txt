Odincova (krievu: Одинцово) ir pilsēta Maskavas apgabalā Krievijā. Odincovas rajona administratīvais centrs un šī rajona lielākā apdzīvotā vieta. Tajā dzīvo 141 tūkstotis iedzīvotāju. Cauri pilsētai iet šoseja A100, bet pilsētas dienvidu robeža savienojas ar federālo autoceļu M1. Pilsēta ir sadalīta 15 mikrorajonos. Odincovas apkaimē ir saglabājušies vairāki arheoloģiskie pieminekļi. Arheoloģiskajos izrakumos tika atrasti kaula bultu uzgaļi, keramisko izstrādājumu lauskas, rotaslietas un mamuta kauli. Pilsēta savu nosaukumu aizguvusi no kņaza Dmitrija Donska bajāra Andreja Odincova, kura dzimtai arī piederējusi šī zeme. 1470. gadā izveidojās Odincovas ciems. 1870. gadā līdz ar dzelzceļa līnijas Maskava—Smoļenska izveidi, Odincovā sāka dzīvot dzelzceļa strādnieki un savu darbu uzsāka vairāki ķieģeļu cepļi. No 1891. līdz 1892. gadam Odincovā dzīvoja krievu dzejnieks Valērijs Brjusovs. 1920. gadā ciematā darbu uzsāka pamatskola. Cepļi tika pārvērsti par rūpnīcām un Odincova kļuva par strādnieku ciematu ar izaugsmi pilsētas virzienā. Otrā pasaules kara laikā ķieģeļu rūpnīcā ražoja pretkājnieku un prettanku mīnas, savukārt sadzīves ķīmijas kombināts izgatavoja speciālās maskēšanās krāsas, bet mēbeļu kombināts — kastes lādiņiem un patronām. 1957. gada 17. jūlijā Odincovai piešķīra pilsētas tiesības. 1965. gadā pilsētā iekļāva vairākus apkārtējos ciemus. Lielākā daļa pilsētas iedzīvotāju strādā Maskavā. Pilsēta atrodas laku krāsu rūpnīca, ugunsizturīgu izstrādājumu rūpnīca (bijusī ķieģeļu rūpnīca), metālkonstrukciju rūpnīca, kā arī kokapstrādes uzņēmumi. Odincovas rajonā atrodas konditorejas rūpnīca, kas pieder koncernam Mars. Росстат. Регионы России. Основные социально-экономические показатели городов. 2010 г. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Московская область. Оценка численности постоянного населения на 1 января Oficiālā pilsētas mājaslapa