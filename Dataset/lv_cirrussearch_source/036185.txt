Etiķkoks (Rhus typhina) ir neliels vasarzaļš koks (2-5 m) vai krūms. Jaunie dzinumi, lapu kāti un ziedkopu asis samtaini matainas, zari griezumā izdala biezu, dzeltenīgi baltu sulu, kas gaisā sacietē un kļūst melna, lapas nepāra plūksnaini saliktas, lapiņas izstiepti nosmailotu galotni, rupji zobainas, virspusē tumši zaļas, matētas, apkšpusē zilganbaltas, spilvainas. Dabā sastopams Ziemeļamerikas austrumos, taču stādījumos tiek audzēts daudzkur pasaulē, bieži arī Latvijā. Audzējams kā soliters vai atsevišķos grupveida stādījumos. Ļoti labi vairojas no sakņu atvasēm. Dekoratīvi sarkani svečveida augļi, saglabājas vēlu ziemā. Tos var izmantot floristikā. Lapojums rudenī oranždzeltens. Ātraudzīgs, augsnes ziņā neizvēlīgs, sausumizturīgs. Gaismas prasīgs. Dod sakņu atvases. Ir šķeltlapu forma 'Laciniata'. Vikikrātuvē par šo tēmu ir pieejami multivides faili. Skatīt: Etiķkoks. Encyclopædia Britannica raksts (angliski) Encyclopædia of Life raksts (angliski)