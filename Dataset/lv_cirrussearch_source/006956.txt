Skaties arī jēdzienu ar līdzīgu nosaukumu: Eklipse. Eclipse ir vairākvalodu programmatūras izstrādes vide, kas sastāv no integrētas izstrādes vides (IDE) un paplašināmas spraudņu sistēmas. Tā pārsvarā ir sarakstīta Java valodā, un to var izmantot, lai izstrādātu programmatūru Java un ar dažādu spraudņu palīdzību arī citās programmēšanas valodās, ieskaitot Ada, C, C++, COBOL, Perl, PHP, Python, Ruby (ieskaitot Ruby on Rails ietvaru), Scala, Clojure un Scheme. IDE nosaukums visbiežāk ir formā Eclipse ADT Ada valodai, Eclipse CDT C/C++ valodām, Eclipse JDT Java valodai un Eclipse PDT PHP valodai. Sākotnējā koda bāze radās no VisualAge. Tā pamatformā bija paredzēta Java izstrādātājiem un sastāvēja no Java izstrādes rīkiem (JDT). Lietotāji var paplašināt platformas iespējas, uzstādot spraudņus, kas paredzēti Eclipse programmatūras ietvaram, kā arī izstrādes rīku komplektus citām programmēšanas valodām, kā arī brīvi veidot un izplatīt savus spraudņu moduļus. Kopš 2006. gada Eclipse Foundation ir koordinējuši ikgadēju "vienlaicīgo izlaidi". Katrā izlaidē tiek iekļauta Eclipse platforma, kā arī vairāki citi Eclipse projekti. Līdz Galileo izlaidei izlaides tika sauktas Saules sistēmas pavadoņu vārdā. Līdz šim visas vienlaicīgās izlaides ir publicētas jūnija beigās. «Where did Eclipse come from?». Eclipse Wiki. Skatīts: 2008. gada 16. marts. «Bug 108146 - Eclipse Release Train Name». Wikibooks ir grāmata par šo tēmu Skat.: en:Eclipse Oficiālā vietne Eclipse spraudņu vietne Eclipse Marketplace Eclipsepedia IBM Rational un Eclipse