Waiting for the Sun ir amerikāņu rokgrupas The Doors trešais albums. Tas tika ierakstīts no 1968. gada februāra līdz maijam un izdots 11. jūlijā. Tas ir grupas vienīgais studijas albums, kas Billboard pārdotāko albumu topā ieņēma 1. vietu. Albuma singls "Hello, I Love You" kļuva par grupas otro un pēdējo Billboard pārdotāko singlu topa 1. vietas ieguvēju. Lielbritānijā albums bija veiksmīgāks nekā iepriekšējie divi un bija 16. vietā albumu topā. Tituldziesma "Waiting for the Sun" tika iekļauta 1970. gada albumā "Morrison Hotel". Visus skaņdarbus sarakstīja Džims Morisons, Robijs Krīgers, Rejs Manzareks un Džons Densmors. 