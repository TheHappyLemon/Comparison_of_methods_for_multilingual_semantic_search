Jūlija Peresiļda (Юлия Сергеевна Пересильд, dzimusi 1984. gada 5. septembrī) ir Krievijas teātra un kino aktrise, kosmonaute. 2018. gadā viņa ieguva Krievijas Federācijas nopelniem bagātās aktrises goda nosaukumu. Peresiļda ir Maskavas drāmas teātra Mazās Bronnajas ielā vadošā aktrise. 2021. gada oktobrī viņa kosmosa kuģī Sojuz MS-19 devās kosmosā, lai piedalītos filmas "Izsaukums" uzņemšanā. Jūlija Peresiļda piedzima Pleskavā. Viņas tēvs gleznoja ikonas, māte strādāja bērnu dārzā. Tēva senči bija igauņi. 2001. gadā Peresiļda iestājās Pleskavas Valsts pedagoģiskajā institūtā, bet pēc gada viņa pārcēlās uz Maskavu un ska studēt aktiermākslu. 2006. gadā viņa absolvēja Krievijas Teātra mākslas akadēmijas aktieru nodaļu. Pēc tam viņa spēlēja Valsts Nāciju teātrī, Maskavas drāmas teātrī Mazās Bronnajas ielā un citos. 2003. gadā viņa debitēja kino jomā, filmējoties televīzijas seriālā "Iecirknis". Pirmā lielā loma kino bija 2006. gada filmā "Līgava". Tomēr par īstu izrāvienu Peresiļdas kino karjerā kļuva vienu no galvenajām lomām režisora Alekseja Učiteļa 2010. gada drāmā "Novads". 2021. gada maijā Jūlija Peresiļda tika apstiprināta kosmosa kuģa Sojuz MS-19 apkalpē, lai dotos uz Starptautisko kosmisko staciju (SKS) kopā ar režisoru Kļimu Šipenko uzņemt filmu "Izsaukums". 2021. gada 5. oktobrī Jūlija Peresiļda sāka lidojumu kosmosā kosmosa kuģī Sojuz MS-19. Starptautiskajā kosmosa stacijā tika uzņemta filma. 17. oktobrī Peresiļda atgriezās uz zemes kosmosa kuģī Sojuz MS-18. Kosmisko lidojumu kopsavilkums: Vikikrātuvē par šo tēmu ir pieejami multivides faili. Skatīt: Jūlija Peresiļda. Yuliya Peresild IMDb, (angliski) ПЕРЕСИЛЬД Юлия Сергеевна rusactors.ru, (krieviski)