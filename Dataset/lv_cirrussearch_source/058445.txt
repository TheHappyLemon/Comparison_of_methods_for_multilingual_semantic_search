2021. gada Beļģijas Grand Prix (oficiāli — Formula 1 Rolex Belgian Grand Prix 2021) bija Formula 1 sacīkste, kas notika 2021. gada 29. augustā Spā-Frankošampas trasē. Ta bija pasaules čempionāta 2021. gada sezonas 12. sacīkste. Sacīstei traucēja īpaši slapjie laikapstākļi un sacīstē tika veikts tikai viens aplis aiz drošības mašīnas, pirms to apturēja sarkanais karogs. Par spīti tam, sacīkstes rezultāti tika pasludināti par oficiāliem, tādējādi šī sacīkste kļuva par īsāko Formula 1 vēsturē, pārspējot iepriekšējo rekordu, 1991. gada Austrālijas Grand Prix, kurā tika veikti 14 apļi. Sacīksti uzvarēja Makss Verstapens, aiz sevis aizstājot Džordžu Raselu un Luisu Hamiltonu. Tā kā tika veikts mazāk par 75% no sacīkstes plānotā garuma, par šo sacīksti pilotiem tika piešķirti vien puse no punktiem. Šīs sacensības noritēja 27.—29. augustā Spā-Frankošampas trasē un tās bija 2021. gada pasaules čempionāta 12. sacīkstes. Šī bija 66. reize, kad Beļģijas Grand Prix tika iekļauts Formula 1 kalendārā. Tās bija pirmās sacīkstes pēc trīs nedēļu pārtraukuma. Laikapstākļī bija lietaini visā nedēļas nogalē. Pirms šīs sacīkstes kopvērtējuma līderis bija Luiss Hamiltons, par 8 punktiem apsteidzot Maksu Verstapenu. Aiz viņiem sekoja Lando Noriss, Valteri Botass un Serhio Peress. Konstruktoru vērtējumā līderi bija Mercedes komanda, par 12 punktiem apsteidzot Red Bull. Aiz tām sekoja Ferrari un McLaren komandas, abas ar vienādu punktu skaitu. Piloti un komandas bija tādas pašas kā sezonas sākumā, pirms šīs sacīkstes netika veiktas nekādas izmaiņas. Pirelli šai sacīkstei piegādāja C2, C3 un C4 riepas. Pēc sadursmju izraisīšanas iepriekšējā sacīkstē, gan Valteri Botasam, gan Lānsam Strolam tika piešķirts 5 starta vietu sods šajā sacūkstē. Pirmā testu sesija sākās piektdienā 11:30 un noritēja bez nopietniem incidentiem. Juki Cunoda un Kimi Reikenens izslīdēja La Source līkumā, Reikenens vēlāk arī aizskāra trases apmali pie iebraukšanas boksos, tādējādi neturpinot sesiju. Šajā sesijā ātrākais bija Valteri Botass, aiz sevis atstājot Maksu Verstapenu un Pjēru Gaslī. Čempionāta līderis Luiss Hamiltons ieņēma vien 18. vietu, pēc tam, kad viņa ātro apli iztraucēja Nikolass Latifi. Otrā testu sesija sākās piektdienā 15:00 un to divas reizes apturēja sarkanais karogs. Vispirms Šarls Leklērs zaudēja kontroli formulas aizmugurējai daļai Les Combes līkuma izejā un ietriecās trases apmalē, sesiju neturpinot. Vēlāk Verstapens zaudēja aizmugurējās daļas kontroli Malmedy līkumā un ietriecās apmalē. Estebans Okons arī izslīdēja trasē, tomēr atguva kontroli un spēja atgriezties boksos. Verstapens sesijā bija ātrākais, Botass otrajā vietā, bet Hamiltons trešajā. Trešā testu sesija sākās sestdienā 12:00. Nozīmīgu incidentu nebija, bet vairāki piloti izslīdēja no trases šīs sesijas laikā — Botass, Mazepins, Rasels, Fetels, Sainss un Gaslī. Reikenens sesiju noslēdza priekšlaicīgi bremžu problēmu dēļ. Sesijā ātrākais bija Verstapens, aiz sevis atstājot komandas biedru Serhio Peresu, kā arī Hamiltonu. Kvalifikācija norisinājās 28. augustā. Tās sākums bija plānots 15:00, tomēr intensīva lietus dēļ tā aizkavējās un sākās 15:12. Kvalifikāciju visi uzsāka ar slapjā laika riepām, izņemot Džordžs Rasels un Nikolass Latifi, kuri ar vidēji slapjā laika riepām pirmajos apļos uzstādija ātrākos rezultātus. Tā rezultātā visi atlikušie piloti kvalifikāciju turpināja ar vidēji slapjā laika riepām. Pirmajā sesijā Lando Noriss bija ātrākais, otro vietu ieņemot Maksam Verstapenam, bet trešo — Luisam Hamiltonam. Kvalifikācijas pirmajā kārtā tika izslēgti Ņikita Mazepins, Kimi Reikenens, Miks Šūmahers, Juki Cunoda un Antonio Džovinaci. Otrajā sesijā visi startēja ar vidēji slapjā laika riepām. Noriss atkal bija ātrākais, Hamiltons otrais, bet Valteri Botass trešais. Otrajā kārtā tika izslēgti Lānss Strols, Fernando Alonso, Karloss Sainss, Nikolass Latifi, kā arī Šarls Leklērs. Trešās kvalifikācijas sesijas sākumā lietus pastiprinājās un vairāki piloti pieprasīja sesijas aizkavēšanu vai sarkano karogu. Tad Noriss akvaplanēšanas dēļ piedzīvoja smagu avāriju Raidillon, pēc kā sekoja sarkanais karogs. Kvalifikācijā uzvarēja un pole-position ieguva Verstapens, otro vietu ieņēma Džordžs Rasels, kas viņam bija atkārtots karjeras labākais sasniegums, bet trešo — Hamiltons. Pēc avārijas kvalifikācijā Norisam tika veiktas pārbaudes un viņam tika atļauts uzsākt sacīksti. Williams formula no pirmās starta rindas startēja pirmo reizi kopš 2017. gada Itālijas Grand Prix. Pēc sacīkstes direktors Maikls Masi atzina, ka kvalifikācijas trešo kārtu uzsākt laikā bija kļūda. Piezīmes ^1  — Valteri Botass and Lānss Strols abi saņēma piecu starta vietu sodu par sadrusmes izraisīšanu iepriekšējā kārtā.. ^2  — Lando Noriss saņēma piecu starta vietu sodu par neplānotu ātrumkārbas maiņu. ^3  — Kimi Reikenenam bija nepieciešams sacīksti sākt no boksiem pēc aizmugurējā spārna maiņas. Sacīkstes sākums bija plānots 29. augusta 15:00, tomēr tā tika vairākas reizes atlikta lietus dēļ. Serhio Peress neplānoja iznākt uz starta, jo avarēja ceļā uz startu, tomēr Red Bull mehāniķi sekojošās aizkaves laikā salaboja viņa formulu. Pirmais mēģinājums sākt sacīksti bija 15:25, kad tika veikti divi iesildīšanās apļi aiz drošības mašīna, pēc kuriem starta procedūra tika apturēta un sekoja sarkanais karogs. 17:00 sacīkstes pārvaldieki apturēja pulksteni ārkārtas apstākļu dēļ. Pēc vairāk kā trīs stundu aizkavēšanās tika veikti vēl divi apļi aiz drošības mašīnas, kas atļāva klasificēt sacīkstes rezultātus. Trešā apļa laikā sacīkste tika apturēta un tā arī netika atsākta. Sacīkstes rezultāti tika ņemti pēc pirmā apļa, jo saskaņā ar Formula 1 noteikumiem nepieciešams atskaitīt divus apļus. Ar vien vienu oficiāli pabeigtu apli, tā kļuva par īsāko sacīksti Formula 1 vēsturē, pārspējot iepriekšējo rekordu, 1991. gada Austrālijas Grand Prix, kurā tika veikti 14 apļi. Sacīkstes kopējā distance tika oficiāli noteikta kā 6880 km (īsāk kā viena apļa garums tādēļ, ka visas formulas sacīksti uzsāka no boksiem aiz drošības mašīnas). Sesto reizi Formula 1 vēsturē un pirmo reizi kopš 2009. gada Malaizijas Grand Prix par sacīksti tika piešķirti puse no punktiem. Džordža Rasela iegūtā 2. vieta bija viņa karjeras pirmais pjedestāls un pirmais pjedestāls Williams komandai kopš Lānsa Strola 3. vietas 2017. gada Azerbaidžānas Grand Prix. Notes ^1  — Tika piešķirti puse no punktiem, jo tika veikts mazāk kā 75% no sacīkstes distances. ^2  — Serhio Peresa starta vieta bija vakanta, jo viņš iekļuva nedagījumā ceļā uz startu. Kad mehāniķi salaboja viņa formulu, viņam atļāva startēt no boksiem. ^3  — Lānss Strols finišēja 18. pozīcijā, bet pēc sacīkstes viņam tika piešķirts 10 sekunžu sods par aizmugurējā spārna nomaiņu sarkanā karoga periodā. Gan mediji, gan piloti kritizēja sacīkstes direktora Maikla Masi lēmumu aizvadīt divus apļus aiz drošības mašīnas, nosaucot sacīksti par "farsu" un mēģinājumu izpildīt noteikumus punktu piešķiršanai, uzskatot, ka sacīksti bija jāatceļ un punktus nevajadzēja piešķirt. Luiss Hamiltons bija neapmierināts par notikušo. Sebastiāns Fetels, Fernando Alonso, kā arī Alfa Romeo komanda kritizēja lēmumu piešķirt punktus par sacīksti, kamēr Daniels Rikardo to aizstāvēja. Rikardo komandas biedrs Lando Noriss bija divējādās domās, jo no vienas puses tas palīdzēja viņa komandas biedram, bet tomēr viņš uzskatīja, ka šī sacīkste "nav pelnījusi punktus". Karloss Sainss un Luiss Hamiltons aicināja atmaksāt skatītājiem biļešu maksu. Hamiltons izteicās, ka Formula 1 pieļāva kļūdu aizvadot divus apļus aiz drošības mašīnas, uzskatot, ka tas tika darīts tīri komeciālu iemeslu dēļ, ko Formula 1 grupas ģenerāldirektors Stefano Domeničali atspēkoja. Haas F1 komandas vadītājs Gunters Štainers pauda viedokli, ka noteikumi par daļēju punktu piešķiršanu ir novecojuši un tos nepieciešams atjaunot. Divkārtējais pasaules čempions Mika Heikinens aizstāvēja sacīkstes organizatoru pieņemtos lēmumus. Pjērs Gaslī izteicās, ka ir jāatrod risinājums, lai samazinātu šļakatu daudzumu slapjos laikapstāļos, lai uzlabotu redzamību pilotiem. Žurnālisti šo sacīksti ir salīdzinājuši ar 2005. gada ASV Grand Prix (kad 14 dalībnieki izstājās pēc iesildīšanās apļa riepu nedrošības dēļ un sacīkstē piedalījās vien 6 formulas). Bijušais Formula 1 tehniskais direktors Garijs Andersons un bijušais Formula 1 pilots un komentētājs Martins Brandls izteicās, ka sacīksti varētu uzlabot, ja tā notiktu virtuālās drošības mašīnas apstākļos. Brandls arī izteica ideju par "lēno zonu" ieviešanu, kur pilotiem būtu jāievēro noteikts ātruma ierobežojums. Par uzlabojumu punktu piešķiršanas sistēmā Andersons ieteica, ka puses punktu piešķiršanai vajadzētu aizvadīt vismaz 50% no plāntā sacīkstes garuma, ar papildus noteikumu, ka jebkādu punktu piešķiršanai vismaz 25% no sacīkstes jānotiek zaļā karoga apstākļos. Formula 1 noteikumi nosaka, ka sacīkstē ir jāaizvada vismaz divi apļi, lai piešķirtu punktus. Tomēr Maikls Masi izteicās, ka divi veiktie apļi bija nopietns mēģinājums aizvadīt sacīksti, cerot, ka laikapstākļi uzlabosies. Starptautiskā Automobiļu federācija atzīmēja, ka sacīksti pārcelt uz nākamo dienu būtu nepraktiski. Formula 1 menedžments pēc sacīkstes izteicās, ka plāno diskusijas ar komandām un federāciju ar mērķi veikt izmaiņas noteikumos, lai novērstu šādas situācijas atkārtošanos. Piedāvātās izmaiņas varētu būt izmaiņas punktu piešķiršanas noteikumos, kas paaugstinātu minimālo slieksni punktu piešķiršanai, kā arī izmaiņas, kas ļautu organizatoriem pārcelt sacīksti, ja apstākļi sākotnēji plānotajā datumā izrādās nepiemēroti. 2022. gada februārī, pirms 2022. gada sezonas, tika apstiprinātas izmaiņas noteikumos, kas saistītas ar daļēju punktu piešķiršanu par sacīksti. Lai par sacīksti varētu piešķirt punktus, nepiciešams aizvadīt vismaz divus apļus sacīkstes apstākļos (bez drošības mašīņas vai virtuālās drošības mašīnas iejaukšanās), pilnu punktu piešķiršanai nepiešams aizvadīt vismaz 75% no sacīkstes garuma. Ja sacīkste tiek apturēta un netiek atsākta pirms sasniegts 75% no sacīkstes garuma, bet ir aizvadīti vismaz divi apļi, par sacīksti tiek piešķirti daļēji punkti, kuru daudzums ir atkarīgs no aizvadītās sacīkstes garuma. Lai gan sākotnēji tika gaidīts, ka jaunie noteikumi attieksies uz visām sacīkstēm, kurās ir veikts mazāk par plānoto distanci, izrādījās, ka tie attiecas tikai uz gadījumiem, kad sacīkste tiek apturēta, bet netiek atsākta. Ja sacīkste tiek saīsināta laika ierobežojuma dēļ, par to tiek piešķirti pilni punkti. Tas radīja apjukumu 2022. gada Japānas Grand Prix, kad sacīkstē tika aizvadīti vien 28 no 53 plānotajiem apļiem, bet tā kā sacīkste beidzās zaļā karoga apstākļos, par to tika piešķirti pilni punkti, par pārsteigumu vairākām komandām un komentētājiem. Tas nozīmēja, ka Makss Verstapens pēc šīs sacīkstes kļuva par pasaules čempionu, kas nenotiktu gadījumā, ja tiktu piešķirti daļēji punkti. Formula 1 izskata iespēju ieviest slapjam laikam specifiskas riteņu arkas, kas uzlabotu redzamību slapjos laika apstākļos. To ieviešana ir plānota 2023. gada sezonas laikā vai pirms 2024. gada sezonas. Piezīme: Kopvērtējumos norādītas pirmās piecas vietas. Ņikita Mazepins ir Krievijas pilsonis, tomēr piedalās kā neitrāls dalībnieks zem Krievijas Automobiļu federācijas karoga, WADA piešķirtās Krievijas diskvalifikācijas no pasaules čempionātiem dēļ. Garry Connelly, Felix Holter, Derek Warwick, Yves Bacquelaine. «2021 Belgian Grand Prix – Final Race Classification». FIA.com. Fédération Internationale de l'Automobile, 2021. gada 29. augusts. 2. lpp. Skatīts: 2021. gada 30. augusts. «What’s the weather forecast for the 2021 F1 Belgian Grand Prix?». Crash (angļu). 2021. gada 26. augusts. Skatīts: 2021. gada 27. augusts. «Hungary 2021 - Championship». StatsF1. 2021. gada 1. augusts. Skatīts: 2021. gada 27. augusts. «2021 Belgian Grand Prix – Entry List». Fédération Internationale de l'Automobile. 2021. gada 26. augusts. Skatīts: 2021. gada 26. augusts. Jonathan Noble. «Pirelli unveils tyre choices for 2021 F1 season». Autosport (Motorsport Network), 2021. gada 19. februāris. Skatīts: 2021. gada 27. augusts. Luke Smith. «Bottas handed grid penalty for Belgian GP after Hungary crash». Autosport, 2021. gada 1. augusts. Skatīts: 2021. gada 26. augusts. «Stroll also handed penalty after opening lap crash in Hungary». RacingNews365 (angļu). 2021. gada 1. augusts. Skatīts: 2021. gada 26. augusts. «Raikkonen and Tsunoda spin at La Source.». Formula 1. 2021. gada 27. augusts. Skatīts: 2021. gada 27. augusts. «2021 Belgian GP FP1: Räikkönen hits the pit wall at Spa-Francorchamps». Formula 1. 2021. gada 27. augusts. Skatīts: 2021. gada 27. augusts. August 2021 «2021 Belgian Grand Prix FP1 report and highlights: Bottas leads Verstappen in damp first practice session at Spa». Formula1. 2021. gada 27. augusts.[novecojusi saite] Arpit Gomes. «Watch: Hamilton Narrowly Avoids Huge Crash With Williams F1 Driver During Spa Free Practice». EssentiallySports, 2021. gada 27. augusts. Skatīts: 2021. gada 27. augusts. «2021 Belgian GP FP2: Leclerc crash at Turn 6 brings out red flags». Formula 1. 2021. gada 27. augusts. Skatīts: 2021. gada 27. augusts. Andrew Benson. «Verstappen tops practice despite crash». BBC Sport, 2021. gada 27. augusts. Skatīts: 2021. gada 27. augusts. «2021 Belgian GP FP3: Drivers slip and slide at start of wet final practice». Formula 1® - The Official F1® Website (angļu). Skatīts: 2021. gada 30. augusts. «(FP3) Third Practice Results – 2021 Belgian Grand Prix». FormulaSpy (en-GB). 2021. gada 28. augusts. Arhivēts no oriģināla, laiks: 2021. gada 30. augustā. Skatīts: 2021. gada 30. augusts. «Belgian GP qualifying has been delayed». RacingNews365 (angļu). Skatīts: 2021. gada 30. augusts. «@F1 on Twitter - CLASSIFICATION: Q1». Twitter (angļu). Skatīts: 2021. gada 30. augusts. «@F1 on Twitter - CLASSIFICATION: Q2». Twitter (angļu). Skatīts: 2021. gada 30. augusts. Henry Valantine. «Sebastian Vettel: Masi 'not proud' of Q3 red flag situation». PlanetF1 (angļu), 2021. gada 28. augusts. Skatīts: 2021. gada 30. augusts. «Watch: McLaren's Lando Norris walks away after dramatic Eau Rouge-Raidillon crash in Belgian GP qualifying». www.formula1.com (angļu). Skatīts: 2021. gada 30. augusts. Phil Duncan, Luke Slater. «Max Verstappen denies George Russell pole in dramatic and wet Belgian GP qualifying». The Telegraph (en-GB), 2021. gada 28. augusts. ISSN 0307-1235. Skatīts: 2021. gada 30. augusts. «Belgian GP: McLaren's Lando Norris cleared to race following checks after scary qualifying crash». Sky Sports (angļu). Skatīts: 2021. gada 30. augusts. Filip Cleeren. «Masi admits starting Q3 at Spa was a mistake». motorsport.com, 2021. gada 31. augusts. Skatīts: 2021. gada 31. augusts. Luke Smith. «Mazepin set to race under neutral flag after CAS ruling extends to F1». motorsport.com, 2021. gada 5. februāris. Arhivēts no oriģināla, laiks: 2021. gada 5. februāris. Skatīts: 2021. gada 5. februāris. «Formula 1 Rolex Belgian Grand Prix 2021 – Qualifying». Formula1.com. 2021. gada 28. augusts. Skatīts: 2021. gada 28. augusts. «Formula 1 Rolex Belgian Grand Prix 2021 – Starting Grid». Formula1.com. 2021. gada 28. augusts. Skatīts: 2021. gada 28. augusts. «Norris to take 5-place grid penalty at Spa as McLaren confirm gearbox change after Q3 crash». Formula1.com. 2021. gada 28. augusts. Skatīts: 2021. gada 28. augusts. «Raikkonen set to start from pit lane at Spa after rear wing change». Formula1.com. 2021. gada 29. augusts. Skatīts: 2021. gada 29. augusts. «Belgian Grand Prix 2021 - F1 Race». Formula1. Skatīts: 2021. gada 24. augusts. Luke Smith. «Perez out of Belgian GP after crash on lap to the grid». Autosport (angļu), 2021. gada 29. augusts. Skatīts: 2021. gada 29. augusts. Scott Michell. «F1 stewards use rare power to 'temporarily stop' Belgian GP». The Race. The Race Media Ltd. Skatīts: 2021. gada 29. augusts. «Australia 1991 was the shortest race in F1 until this Sunday at Spa». Today in 24 Sport English (en-us). 2021. gada 29. augusts. Arhivēts no oriģināla, laiks: 2021. gada 29. augustā. Skatīts: 2021. gada 1. septembris. «‘A podium is a podium’ – Capito thrilled with Williams’ first top 3 result since 2017, despite bizarre circumstances». www.formula1.com. Formula One. Skatīts: 2021. gada 29. augusts. «Formula 1 Rolex Belgian Grand Prix 2021 – Race Result». Formula1.com. 2021. gada 29. augusts. Skatīts: 2021. gada 29. augusts. «Red Bull performs miracle at Spa: Perez to start after crash on warm-up lap». www.gpblog.com. 2021. gada 29. augusts. Skatīts: 2021. gada 29. augusts. Andrew Benson. «Lewis Hamilton: Belgian Grand Prix was 'a farce'». www.bbc.co.uk. BBC Sport. Skatīts: 2021. gada 29. augusts. Edd Straw Josh Suttill. «Vettel: F1 awarding points for Belgian GP ‘A joke’». The Race. The Race Media Ltd. Skatīts: 2021. gada 29. augusts. Jonathan Noble. «Alonso: Decision to award F1 points for Belgian GP "shocking"». www.autosport.com. Motorsport Network. Skatīts: 2021. gada 30. augusts. «Belgian GP - Team Statement». Sauber Group. Sauber Group/Alfa Romeo Racing. Skatīts: 2021. gada 30. augusts. Michelle Foster. «Ricciardo: Formula 1 made right call to award points». www.planet-f1.com. Planet F1. Skatīts: 2021. gada 30. augusts. Adam Cooper. «Norris conflicted by decision to award F1 points in Belgian GP». www.motorsport.com. Motorsport Network. Skatīts: 2021. gada 30. augusts. Jon Wilde. «Sainz joins Hamilton in call for fan refunds at Spa». Planet F1. Planet F1. Skatīts: 2021. gada 31. augusts. Luke Smith. «Hamilton: F1 'made a bad choice' running two laps, but 'money talks'». www.autosport.com. Motorsport Network. Skatīts: 2021. gada 29. augusts. Adam Cooper. «F1 CEO Domenicali: No commercial pressure to start Belgian GP». www.autosport.com. Motorsport Network. Skatīts: 2021. gada 29. augusts. Keith Collantine Dieter Rencken. «F1’s half points rule may be outdated – Steiner». racefans.net. RACEFANS. Skatīts: 2021. gada 2. septembris. Mika Häkkinen. «Mika Häkkinen: "Forget the controversy FIA made the right call at Spa"». Unibet. Unibet. Skatīts: 2021. gada 31. augusts. Adam Cooper. «Gasly: F1 should address spray issue after poor visibility at Spa». www.autosport.com. Motorsport Network. Skatīts: 2021. gada 31. augusts. Josh Suttill. «The other parallel the Belgian GP has with Indy ’05 debacle». The Race. The Race Media Ltd. Skatīts: 2021. gada 31. augusts. Martin Brundle. «Martin Brundle: Reviewing and explaining the abandoned Belgian GP, and F1's need for 'rules reset'». www.skysports.com. Skatīts: 2021. gada 31. augusts. «‘Worst since Indy ’05’ – our verdict on a bizarre Belgia». The Race. The Race Media Ltd. Skatīts: 2021. gada 29. augusts. Gary Anderson. «Gary Anderson’s blueprint for how to run a wet F1 Grand Prix». The Race. The Race Media Ltd. Skatīts: 2021. gada 2. septembris. «Max Verstappen declared winner of farcical Belgian GP as rain plays havoc». the Guardian (angļu). 2021. gada 29. augusts. Skatīts: 2021. gada 29. augusts. «F1 race director Michael Masi explains decision to run two lap race at Spa». Youtube. Sky Sports F1 on Youtube. Skatīts: 2021. gada 29. augusts. Luke Smith. «FIA: "No ability" to postpone Belgian GP until Monday». Autosport, 2021. gada 29. augusts. Skatīts: 2021. gada 30. augusts. Glenn Freeman. «FIA: Huge list of reasons Belgian GP couldn't run on Monday». The Race, 2021. gada 29. augusts. Skatīts: 2021. gada 30. augusts. Andrew Benson. «Belgian Grand Prix: F1 to make rule changes after aborted race». www.bbc.co.uk. BBC Sport. Skatīts: 2021. gada 30. augusts. Jonathan Noble. «F1 set for talks over rule changes after Belgian GP "farce"». www.motorsport.com. Motorsport Network. Skatīts: 2021. gada 30. augusts. «F1 Commission approves changes to Sporting Regulations regarding points for shortened races». formula1. 2022. gada 14. februāris. Skatīts: 2022. gada 14. februāris. «FIA make changes to Safety Car rules ahead of 2022 F1 season start». Formula1 (angļu). 2022. gada 16. marts. Skatīts: 2022. gada 16. marts. «Max Verstappen wins title: Christian Horner says F1 'mistake' was made with confusing Japanese GP points». Sky Sports. 2022. gada 10. oktobris. Skatīts: 2022. gada 11. oktobris. Edd Straw. «F1 wheel arches motivated by scars of Spa 2021 fiasco». The Race. The Race Media. Skatīts: 2022. gada 24. novembris. «Belgium 2021 - Championship». www.statsf1.com.