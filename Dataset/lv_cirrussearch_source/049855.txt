Hakuna matata ir svahili valodas frāze no Austrumāfrikas, kas nozīmē "nav nepatikšanu" vai "nav problēmu". Vārda hakuna aptuvenā nozīme ir "šeit nav", bet matata apzīmē nepatikšanas, raizes vai problēmas. Frāze ir guvusi lielu popularitāti, jo izmantota Walt Disney Animation Studios filmā "Karalis Lauva". Filmā, pēc kuras motīviem tapis arī Brodvejas mūzikls, ir arī dziesma ar šādu nosaukumu, kurā frāzi tulko kā "bez raizēm". Dziesmu bieži atskaņo kūrortos, viesnīcās un citās ar tūrisma industriju saistītās vietās. Kad The Walt Disney Company 2018. gadā reģistrēja frāzi kā oficiālu preču zīmi ASV, tas izraisīja plašu ažiotāžu Austrumāfrikā un sašutumu to personu, kurām svahili ir dzimtā valoda, vidū. 1982. gadā "Them Mushrooms" — mūzikas grupa no Kenijas — izlaida dziesmu "Jambo Bwana" svahili valodā (nosaukums tulkojas kā "Hallo, Mister"), kas izmanto frāzi "Hakuna matata" piedziedājumā. Dziesmu sarakstījis grupas vadītājs Džons Katana. Gadu pēc "Them Mushrooms" sarakstītās dziesmas iznākšanas vācu grupa "Boney M." izlaida minētās dziesmas versiju angļu valodā ar nosaukumu "Jambo — Hakuna Matata". Singlu bija paredzēts iekļaut grupas septītajā, beznosaukuma albumā, kura izlaišana tika plānota 1983. gada rudenī, bet sakarā ar sliktajiem dziesmas reitingiem (tā bija 48. Vācijas topā), dziesma galu galā netika iekļauta albumā, dziesmu pilnībā pārstrādāja un izlaida tikai 1984. gada maijā ar nosaukumu "Ten Thousand Lightyears". 1994. gadā Walt Disney Animation Studios animācijas filma „Karalis Lauva” nopelnīja frāzei starptautisku slavu. Tai bija nozīmīga loma sižetā un dziesma ar tādu pašu nosaukumu. Filmā surikats Timons un kārpcūka Pumba stāsta lauvēnam Simbam, ka viņam vajadzētu aizmirst savu uztraucošo pagātni un dzīvot ar skatu nākotnē. Dziesmai ir Eltona Džona mūzika un Tima Raisa, kurš atrada frāzi kādā svahili sarunvalodas vārdnīcā, vārdi. 1995. gadā to nominēja ASV kinoakadēmijas balvai labākās dziesmas kategorijā. Amerikas Kinoinstitūts to atzina par 99. labāko dziesmu kino mūzikas vēsturē savā 100 labāko kino mūzikas darbu sarakstā. «The Lion King Musical». «Hakuna Matata Trademark». «Hakuna Matata Trademark Controversy».