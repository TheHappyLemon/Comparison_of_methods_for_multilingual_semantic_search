2015. gada Āfrikas Nāciju kauss bija 30. Āfrikas Nāciju kausa izcīņa jeb Āfrikas futbola izlašu čempionāts. Turnīru rīkoja Āfrikas Futbola konfederācija (CAF), un tas notika Ekvatoriālajā Gvinejā no 2015. gada 17. janvāra līdz 8. februārim. Turnīrs sākotnēji bija plānots Marokā, bet sakarā ar Ebolas vīrusslimības uzliesmojumu Rietumāfrikā Maroka atteicās to rīkot paredzētajā termiņā, lūdzot pārcelt uz vēlāku laiku. CAF tam nepiekrita, turnīru pārcēla uz Ekvatoriālo Gvineju, bet Marokas izlasi diskvalificēja. Par čempioniem kļuva Kotdivuāra, kas finālā pēcspēles 11 metru sitienu sērijā ar 9–8 pieveica Ganas izlasi. Turnīram pieteicās 51 izlase, ieskaitot sākotnējos mājiniekus Maroku. Tā bija debija Dienvidsudānas futbola izlasei. Džibutija un Somālija atteicās piedalīties. Ekvatoriālā Gvineja izstājās jau kvalifikācijas pirmajā kārtā, jo tika diskvalificēta par neatļauta spēlētāja izmantošanu, bet vēlāk tika iekļauta finālturnīra dalībnieku vidū kā rīkotājvalsts. 2013. gada Āfrikas Nāciju kausa ieguvēji Nigērija turnīram nekvalificējās. Kritēriji vietu noteikšanai grupā vienāda punktu skaita gadījumā: 1) punktu skaits savstarpējās spēlēs; 2) vārtu starpība savstarpējās spēlēs; 3) gūto vārtu skaits savstarpējās spēlēs; 4) ja pēc punktu 1-3 pielietošanas ir palikušas divas vai trīs komandas ar vienādiem rādītājiem, šos punktus pielieto vēlreiz attiecībā uz šo komandu spēlēm; ja pēc procedūras atkārtošanas joprojām ir vienādi rādītāji, pielieto punktus 5-7; 5) vārtu starpība visās grupas spēlēs; 6) gūto vārtu skaits visās grupas spēlēs; 7) izloze. Visi laiki pēc vietējā laika (UTC+1) Avots: CAF (H) Mājinieki. Avots: CAF Avots: CAF Avots: CAF Piezīmes: Gvinejas un Mali savstarpējā spēlē bija neizšķirts, komandām bija vienāda arī vārtu starpība visas grupas spēlēs un vienāds kopējais gūto vārtu skaits. Tāpēc saskaņā ar turnīra reglamentu 2015. gada 29. janvārī notika izloze. Otro vietu grupā izlozē ieguva Gvineja. «2015 Nations Cup: Equatorial Guinea to host tournament» (angļu). bbc.com. Skatīts: 2016. gada 5. septembrī. «Regulations of the Orange Africa Cup of Nations» (angļu). CAF. Skatīts: 2016. gada 5. septembrī. «Āfrikas Nāciju kausa izloze: Gvineja ceturtdaļfinālā, Mali turnīrs noslēdzies». sportacentrs.com. 2015. gada 29. janvāris. Skatīts: 2016. gada 5. septembrī. Oficiālā mājaslapa