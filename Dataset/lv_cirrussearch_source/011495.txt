General Motors (saīsināti GM) ir lielākā ASV autobūves kompānija. Līdz 2008. gadam GM 77 gadu garumā bija lielākais automobiļu ražotājs pasaulē (2008. gadā lielākais bija Toyota, taču 2009. gadā pirmo vietu pārņēma Volkswagen). Ražošana noris 31 pasaules valstī, un uzņēmums nodarbina 209 000 cilvēku. Kompānijas galvenais birojs atrodas Detroitā. Uzņēmums General Motors dibināts 2009. gadā, pārņemot bankrotējušā General Motors Corporation aktīvu. GM bizness Eiropā kopš 2000. gada cieta lielus zaudējumus. 2012. gadā General Motors izveidoja aliansi ar Francijas autoražotāju PSA Peugeot Citroën (tagad Groupe PSA, kļūsot par PSA otru lielāko akciju turētāju (7 %). 2013. gada beigās General Motors pārdeva sev piederošās PSA akcijas. 2016. gada 14. februārī tika paziņots, ka norit sarunas par autoražotāju Opel un Vauxhall pārdošanu PSA. 2017. gada 6. martā oficiāli tika paziņots, ka Groupe PSA par 1,3 miljardiem eiro pirks General Motors Eiropas struktūrvienību Adam Opel AG ar zīmoliem Opel un Vauxhall. Bez tam PSA kopīgi ar Francijas banku BNP Paribas par 900 miljoniem EUR iegādāsies GM Eiropas finanšu pakalpojumu biznesu. Darījums tika pabeigts 1. augustā. 2018. gada novembrī tika paziņots, ka General Motors veiks masveidīgu restrukturizāciju, lai ietaupītu sešus miljardus ASV dolāru un pielāgotos «mainīgajiem tirgus apstākļiem». Tiks slēgtas septiņas rūpnīcas visā pasaulē un atlaisti 15 % darbinieku General Motors ražotie automobiļi pasaulē ir pazīstami ar dažādiem zīmoliem. «2010 Form 10-K, General Motors Company». United States Securities and Exchange Commission. 2011. gada 1. marts. Arhivēts no oriģināla, laiks: 2011. gada 23. augustā. Skatīts: 2011. gada 22. martā. «Company Profile». General Motors. 2010. Arhivēts no oriģināla, laiks: 2011. gada 25. martā. Skatīts: 2011. gada 26. marts. Par 1,3 miljardiem eiro iegādājas Opel LETA--AFP, 2017. gada 6. marts General Motors slēgs septiņas rūpnīcas LETA--AFP, 2018. gada 27. novembris Vikikrātuvē par šo tēmu ir pieejami multivides faili. Skatīt: General Motors. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Oficiālā tīmekļa vietne