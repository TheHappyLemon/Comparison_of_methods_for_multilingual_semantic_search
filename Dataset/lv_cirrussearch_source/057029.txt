Horvātijas Neatkarīgā valsts (horvātu: Nezavisna Država Hrvatska, NDH, vācu: Unabhängiger Staat Kroatien), bija Trešā reiha un Fašistiskās Itālijas marionešu valsts Otrā pasaules kara laikā, kas tika izveidota 1941. gadā okupētās Dienvidslāvijas karalistes teritorijā pēc Ass valstu iebrukuma. 1945. gada 6. maijā, kad vācu armija bija gandrīz pilnībā atkāpusies no Balkāniem, Horvātijas valdība pameta Zagrebu. Tajā pašā mēnesī Dienvidslāvijas Tautas atbrīvošanas armija Josipa Broza Tito vadībā pilnībā pārņēma Horvātijas Neatkarīgo valsti. Tās teritoriju veidoja lielākā daļa no mūsdienu Horvātijas un Bosnijas un Hercegovinas, kā arī mazākas teritorijas no Serbijas un Slovēnijas. 1941. gadā valstī dzīvoja 6,64 miljoni iedzīvotāju, tās platība bija 102,7 tūkstoši km². Vikikrātuvē par šo tēmu ir pieejami multivides faili. Skatīt: Horvātijas Neatkarīgā valsts. Encyclopædia Britannica raksts (angliski)