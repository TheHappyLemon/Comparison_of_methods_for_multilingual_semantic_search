Rozo (franču: Roseau) ir Dominikas galvaspilsēta. Pilsēta atrodas salas dienvidrietumu krastā, pie Rozo upes grīvas. 1805. gadā franči nodedzināja Rozo, agrāk saukta par Šarlotes pilsētu (Charlotte Town). 1979. gadā, kad pāri gāja spēcīga viesuļvētra, pilsēta atkal gandrīz pilnībā tika izpostīta. Rozo ir nozīmīgākā ostas pilsēta Dominikā. Caur to tiek eksportēti laimi un to sula, ēteriskās eļļas, tropu augļi un garšvielas. Nozīmīgākās celtnes pilsētā ir Romas Katoļu katedrāle, Sentdžordža anglikāņu baznīca, Valdības ēka un Viktorijas memoriālais muzejs. Vikikrātuvē par šo tēmu ir pieejami multivides faili. Skatīt: Rozo. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) «Population and Housing Statistics».