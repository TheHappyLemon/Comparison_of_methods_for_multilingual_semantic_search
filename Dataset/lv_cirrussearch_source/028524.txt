Leons Alberts Zvirbulis (angļu: Leon Albert Swirbul, 1898. gada 18. marts — 1960. gada 28. jūnijs) bija latviešu izcelsmes ASV aviobūves speciālists, kā arī rūpniecības administrators. Dzimis 1898. gadā Ņujorkā latviešu imigrantu Frederika Zvirbuļa viņa sievas Lēnas, dzimušas Dannenbergas, ģimenē. Līdz 1917. gadam studēja Kornela Universitātē, tad Pirmā pasaules kara laikā iesaukts armijā. Vēlāk strādāja kā inženieris lidmašīnu būves uzņēmumos, 1929. gadā bija viens no Grumman aviobūves korporācijas dibinātājiem, no 1929. līdz 1946. gadam viceprezidents, pēc tam prezidents. Grumman bija viena no lielākajām ASV kara aviācijas lidmašīnu ražotājām Otrā pasaules karā, pēc kara izvērsusi darbību raķešbūvē un kosmosa izpētē. Latvju enciklopēdija 1962 — 1982, 2006. gads, Amerikas latviešu apvienības institūts, Rockville, MD, ASV, 516. lp. (pieejama Arhivēts 2019. gada 2. septembrī, Wayback Machine vietnē.) Latvju enciklopēdija [Latvian encyclopedia] (latviešu) 5. American Latvian Association. 2006. 516. lpp. ISBN 0-935582-37-1. Arhivēts no oriģināla, laiks: 2019-09-02. Skatīts: 2019-02-23.