Šis raksts ir par Starptautiskā Šaha federāciju FIDE. Par žurnālu "FIDE" skatīt rakstu FIDE (žurnāls). Starptautiskā Šaha federācija (franču: Fédération Internationale des Échecs — FIDE) ir pasaulē vadošā šaha organizācija, kas apvieno 170 nacionālās šaha organizācijas. Tās mītne atrodas Lozannā, Šveicē. FIDE ir dibināta 1924. gada 20. jūlijā Parīzē, Francijā. Nodarbojas ar šaha popularizēšanu un dažādu starptautisku sacensību organizēšanu. Latviju FIDE pārstāv Latvijas Šaha federācija. Pēc pašreizējās kārtības FIDE prezidentu ievēlē uz 4 gadiem. No 6 FIDE viceprezidentiem viens ir pirmais viceprezidents, bet pārējie pārstāv Āfriku, Āziju, Eiropu, Dienvidameriku un Ziemeļameriku. FIDE oficiālā tīmekļa vietne