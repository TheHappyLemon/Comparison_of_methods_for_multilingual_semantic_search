"Rokijs" (angļu: Rocky) ir 1976. gada ASV sporta drāmas filma, kuras režisors ir Džons Evildsens. Galveno lomu atveido Silvestrs Stallone. Filma saņēmusi Amerikas Kinoakadēmijas balvu kategorijā "Labākā filma". Filmas režisors Džons Evildsens saņēma Amerikas Kinoakadēmijas balvu kā labākais režisors. Filmas montāžas autori Ričards Helsi un Skots Konrads saņēma balvu par labāko montāžu. Bez tam filma bija nominēta vēl septiņās kategorijās, tai skaitā Silvestrs Stallone bija nominēts gan kā scenārija autors, gan kā labākais aktieris. Trīsdesmit gadus vecais bokseris Rokijs Balboa dzīvo nabadzīgā kvartālā, boksējās otršķirīgos klubos un par slavu pat vairs nesapņo. Bet te viņa draugs Polijs iepazīstina ar savu māsu Adrianu, kura, par spīti savai kautrībai, bokserim ļoti iepatīkas. Starp abiem jauniem cilvēkiem sāk veidoties attiecības. Un tieši šajā laikā pasaules čempions boksā smagajā svarā Apollo Krīds, kura iecerētais pretinieks nevar iziet ringā, nolemj dot iespēju kādam nepazīstamam bokserim iespēju, cīnoties ar viņu par čempiona titulu. Un izvēle krīt tieši uz Rokiju. Rokijs pensionētā boksera Mikija Goldmila vadībā sāk nopietnus treniņus, jo ir apņēmības pilns pierādīt visiem un pašam sev, ka ir kaut kā vērts. Boksa mačs patiešām sākās kā paraugmačs. Apollo Krīds iznāk krāšņa šova pavadīts, pirms cīņas viņu draudzīgi apsveic leģendārais Džo Freizers. Kad sākas cīņa, Apollo neuztver pretinieku nopietni, bet jau pirmajā raundā Rokijs pirmo reizi Apollo karjerā nosūta to nokdaunā. Kad Apollo pieceļas, viņš ir nikns un cenšas nokautēt savu pretinieku, salauž Rokijam degunu un nopietni savaino tam aci. Visiem un pirmkārt sev par pārsteigumu Rokijs nostāv līdz beigām visus piecpadsmit raundus un pat salauž Apollo ribu. Pēc beigu gonga Apollo pasaka Rokijam, ka revanša mača nebūs, uz ko Rokijs atbild "Es pats to nevēlos!". Pēc cīņas Rokijs sauc Adrianu. Adriana spraucas cauri pūlim, Rokijs atzīstas savai draudzenei mīlestībā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Rokija Balboa treniņi pirmajā filmā «Rokijs»