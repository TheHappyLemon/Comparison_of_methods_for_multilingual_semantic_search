Diazepāms (zināms arī kā Valium) ir benzodiazepīnu grupas psihotropa viela. Diazepāms daudzās pasaules valstīs tiek izplatīts kā recepšu zāles pret nemieru, bezmiegu, epilepsijas veida lēkmēm, muskuļu spazmām, kā arī citu benzodiazepīnu vai alkohola abstinences sindromu. Līdzīgi kā citi benzodiazepīni, diazepāms pats izraisa atkarību. Tāpat tas rada toleranci. Diazepāms ir iekļauts Pasaules Veselības organizācijas pamatmedikamentu sarakstā. Diazepāmu saturošie izstrādājumi Latvijā ir recepšu zāles. Diazepāms ir iekļauts Latvijas kontrolējamo narkotisko vielu, psihotropo vielu un prekursoru III sarakstā (bīstamās psihotropās vielas, kuras var tikt izmantotas ļaunprātīgos nolūkos). Saskaņā ar likuma "Par Krimināllikuma spēkā stāšanās un piemērošanas kārtību" 2. pielikumu, diazepāma daudzums līdz 0,1 gramiem atzīstams par nelielu, bet virs 10 gramiem — par lielu. «WHO Model List of Essential Medicines» (PDF). World Health Organization. 2005. gada marts. Arhivēts no oriģināla, laiks: 2007-02-12. Skatīts: 2006-03-12. (angliski) «Par Krimināllikuma spēkā stāšanās un piemērošanas kārtību». Likumi.lv. Skatīts: 2012. gada 27. februārī.