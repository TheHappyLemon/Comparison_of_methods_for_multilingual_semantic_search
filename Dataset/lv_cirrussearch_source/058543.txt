Sojuz MS-19 (Союз МС-19) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas orbītā tika palaists 2021. gada 5. oktobrī; uz zemes atgriezās 2022. gada 30. martā. Ar kosmosa kuģi stacijā tika nogādāts profesionāls kosmonauts un filmas "Izsaukums" filmēšanas komanda: režisors un aktrise. Šim Sojuz pirmoreiz bija pārvietojama pults īpašām komandām, ko parasti izpildīja lidojuma inženieris, bet šoreiz visa kuģa vadība bija jāuzņemas komandierim. Kuģa Sojuz MS-19 apkalpe augšupceļā un lejupceļā: Dublējošā apkalpe: Oļegs Artemjevs, komandieris, Roskosmos,  Krievija Aleksejs Dudins, lidojuma dalībnieks, Pirmais kanāls,  Krievija Aļona Mordovina, lidojuma dalībnieks, Pirmais kanāls,  Krievija Rezerves apkalpe: Dmitrijs Peteļins, lidojuma inženieris 1, Roskosmos,  Krievija Sergejs Korsakovs, lidojuma inženieris 2, Roskosmos,  Krievija Sākotnēji Sojuz MS-19 pamatapkalpē bija apstiprināts komandieris Antons Škapļerovs un bortinženieri Oļegs Artemjevs un Dmitrijs Peteļins. 2021. gada 26. janvārī tika panākta vienošanās, ka SKS tika uzņemta spēlfilma, un ar Sojuz MS-19 uz staciju dosies režisors (viņš arī operators un grimmētājs) un aktrise. 14. martā producents un scenārists Kļims Šipenko apstiprināja, ka ka viņš dosies kosmosā. Pēc medicīnas un radošās atlases 14. maijā pamatapkalpē tika apstiprināta aktrise Jūlija Peresiļda. Sojuz MS-19 tika palaists 2021. gada 5. oktobrī 08:55:02 UTC ar nesējraķeti Sojuz-2.1a no Baikonuras kosmodroma 31. starta laukuma 6. palaišanas iekārtas. Kosmosa kuģis ar staciju saslēdzās 12:22:31 UTC (aptuveni trīs stundas pēc starta) pie Rassvet moduļa. Tuvošanās notika automātiskā režīmā, bet pēc Kurs sistēmas ķļūmes Škapļerovs pārņēma vadību, un saslēgšanos veica rokas režīmā. No stacijas Sojuz MS-19 atvienojās 2022. gada 30. martā 07:21:03 UTC. Zemi nolaižamais aparāts sasniedza 11:28:26 UTC, aptuveni 147 km uz dienvidaustrumiem no Žezkazghanas, Kazahstānā. Lidojuma ilgums — 176 dienas 2 stundas 33 minūtes. Live coverage: NASA astronaut returning home today with two Russian cosmonauts Stephen Clark, spaceflightnow.com, 2022-03-30 Хроника подготовки и полёта корабля «Союз МС-19» astronaut.ru (krieviski) Soyuz-MS 01 — 20 (11F732A48) Gunter Dirk Krebs (angliski)