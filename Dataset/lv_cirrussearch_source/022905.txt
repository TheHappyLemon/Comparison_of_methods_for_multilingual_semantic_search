Svetogorska (krievu: Светогорск) ir pilsēta Krievijā, Ļeņingradas apgabalā pie Vuoksas upes. Līdz 1949. gadam pilsētas nosaukums bija Enso (somu: Enso). Pilsēta dibināta Somijas lielhercogistē 1887. gadā, kad šeit tika nodibināta papīrrūpnīca. Vēlāk tā iekļāvās Somijas valstī, un Enso atradās kompānijas Enso-Gutzeit Oy (mūsdienās Stora Enso) lielākā rūpnīca. Ziemas kara rezultātā tika iekļauta PSRS. Otrā pasaules kara laikā no 1941. līdz 1944. gadam to atkal ieņēma somu spēki. Pēc kara pilsētas somu iedzīvotāji pārcēlās vai tika pārcelti uz Somiju. 1949. gadā, pārkrievojot apgabala vietvārdus, pilsētu nosauca par Svetogorsku. 1972. gadā, sadarbībā ar Somiju, tika uzsākta lielas papīrrūpnīcas celtniecība. Svetogorskā atrodas liela ASV kompānijas International Paper celulozes rūpnīca, kā arī kompānijas SCA papīra izstrādājumu rūpnīca. Kilometru no pilsētas - robežpunkts ar Somiju. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Svetogorska. Krievijas Lielās enciklopēdijas raksts (krieviski) Svetogorska enciklopēdijā "Mana pilsēta" (krieviski)