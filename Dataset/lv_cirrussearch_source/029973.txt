Teach-In ir nīderlandiešu popgrupa, kas uzvarēja 1975. gada Eirovīzijas dziesmu konkursā ar dziesmu Ding-A-Dong. Popgrupa tika izveidota 1969. gadā un 1980. gadā izjuka, visā grupas pastāvēšanas laikā bijušas vairākas sastāva izmaiņas. Grupa tika izveidota 1969. gadā. 1970. gadā grupa parakstīja līgumu ar izdevēju CBS Records un izlaida trīs singlus, kuri neguva lielus panākumus, tāpēc šī grupa ar CBS tā arī neizdeva albumu. 1972. gadā grupas sastāvs gandrīz pilnībā izmainījās. 1973. gadā šī grupa parakstīja līgumu ar CNR, pirmais atjaunotās grupas singls «Fly away» iznāca 1974. gadā, dziesma kļuva par hītu, tāpēc šī grupa kļuva par vienu no populārākajām Beniluksā. Tālāk sekoja singls «In The Summernight» un «Tennessee Town». 1974. gadā Teach-In izdeva savu pirmo albumu «Roll Along». 1975. gadā Teach-In ieņem pirmo vietu Eirovīzijas dziesmu konkursā, izpildot dziesmu «Ding-a-Dong». Šī dziesma Nīderlandei ieguva pirmo vietu konkursā un Teach-In visas Eiropas slavu, jo pēc Eirovīzijas nosacījumiem, uzvarējusī dziesma tiek izlaista visās Eirovīzijas dalībvalstīs. Plate "Festival" bija sagatavota izdošanai gandrīz 20 valstīs, plate bija «Roll Along» kopija, tikai ar iekļautām dažām dziesmām, tajā skaitā — «Ding-a-Dong». Padomju Savienībā šī plate tika izlaista 1976. gadā ar nosaukumu «Vokāli — instrumentālais ansamblis TEACH — IN». Pēc konkursa grupa sāk aktīvu koncertēšanu dažādās valstīs, taču arī atrod laiku, lai pabeigtu jaunā albuma «Get On Board» ierakstīšanu, kurā iznāca 1975. gada beigās. 1976. gadā nomainījās grupas sastāvs. 1977. gadā grupa ar jauno sastāvu ieraksta kārtējo albumu «See The Sun». Nākamais gads ir ievērojams ar to, ka iznāk albums «Dear John». Bet vēl pēc gada tika izdots grupas pēdējais albums «Teach In» (pazīstams arī ar nosaukumu «Greenpeace») 1980. gadā tika izdoti pēdējie divi šīs grupas singli: «Regrets» un «Bad day».