Vīriešu šosejas riteņbraukšanas grupas brauciena sacensības 2016. gada olimpiskajās spēlēs norisinājās 6. augustā, sākoties un noslēdzoties Kopakabanas fortā. Sacensībās uzvarēja Gregs Van Avermāts no Beļģijas. Sacensību distances grūtības dēļ par medaļu favorītiem tika uzskatīti braucēji ar spējām braukt kalnā un labām prasmēm nobraucienos. Favorītu sarakstā bieži tika minēti Kriss Frūms, Alehandro Valverde, Vinčenco Nibali, Mihals Kvjatkovskis, Rui Košta un Romēns Bardē. Vīriešu grupas brauciena distance bija 241,6 km gara. Tā sākās Kopakabanas fortā, tālāk virzoties uz rietumiem gar Ipanemas, Barras un Maripendi rezervāta pludmalēm pa krasta ceļiem 24,8 km Grumari apļa virzienā. Pēc četriem apļiem Grumari sektorā (99,2 km no 241,5 km) distance virzījās austrumu virzienā pa tiem pašiem krasta ceļiem uz 25,7 km garo Vista Chinesa apli, kas bija jāveic trīs reizes (77,1 km no 241,5), pēc tam finišējot Kopakabanas fortā. Kā visas sacensības olimpiskajās spēlēs, sportistus pavadīja kārtības sargi, lai norobežotu satiksmi un skatītājus. Šajās olimpiskajās spēlēs to veica Brazīlijas Federālā lielceļu policija (PRF). Olimpiskais grupas brauciens vīriešiem «Olympic Cycling: Rio 2016 men's road race preview». skysports.com. Skatīts: 2016. gada 5. augusts. «Rio Olympic Games Facilities: Copacabana Region». brasil2016.gov.br. Skatīts: 2016. gada 1. aprīlis. «Rio Olympic Games Facilities: Barra Region». brasil2016.gov.br. Skatīts: 2016. gada 1. aprīlis. Rio 2016 Road Cycling - Men's Race updated, UCI, 25 March 2015, pp. 2 Jack Elton-Walters. «Greg Van Avermaet wins Rio 2016 Olympic men's road race». Cycling Weekly, 2016. gada 6. augusts. Skatīts: 2016. gada 6. augusts. «Arhivēta kopija». Arhivēts no oriģināla, laiks: 2016. gada 6. augustā. Skatīts: 2016. gada 9. augustā.