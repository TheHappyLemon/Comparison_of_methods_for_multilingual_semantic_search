Pāvels Čarnota (poļu: Paweł Czarnota; dzimis 1988. gada 14. aprīlī Olkušā) ir Polijas starptautiskais lielmeistars šahā (2006). Seškārtējais Polijas jauniešu šaha čempions dažādās vecuma grupās. 2005. gadā uzvarējis Eiropas jauniešu šaha čempionātā U18 vecuma grupā un Akibas Rubinšteina memoriālā Polaņicazdrojā. Divas reizes piedalījies Polijas šaha čempionātu finālos, kuros ierindojies 10. vietā 2005. gadā Poznaņā un 6. vietā 2006. gadā Krakovā. Sekmīgi piedalījies Polijas komandu šaha čempionātos, kuros individuālajā vērtējumā izcīnījis 3 sudraba (2008, 2010, 2016) un 2 bronzas (2015, 2017) medaļas. 2009. gadā dalījis pirmo vietu Krakovas starptautiskajā šaha turnīrā Cracovia un Poznaņā uzvarējis Polijas studentu šaha čempionātā. Pārstāvējis Polijas komandu Pasaules šaha olimpiādē 2006. gadā Turīnā. Par panākumiem turnīros FIDE 2004. gadā Čarnotam piešķīrusi starptautiskā meistara (IM), bet 2006. gadā - starptautiskā lielmeistara (GM) nosaukumu. 2013. gadā beidzis Katovices Silēzijas universitāti ar tieslietu maģistra grādu. Viņa māsa Dorota Kika (dzimusi 1987. gadā kā Čarnota) ir starptautiskā sieviešu meistare šahā (WIM, 2005). OlimpBase :: Polish Team Chess Championship :: Paweł Czarnota OlimpBase :: Men's Chess Olympiads :: Paweł Czarnota FIDE: Kika, Dorota Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)