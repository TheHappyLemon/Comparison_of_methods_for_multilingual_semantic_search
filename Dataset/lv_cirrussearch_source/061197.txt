Kobeļaki (ukraiņu: Кобеляки) ir pilsēta Ukrainas vidienē, Poltavas apgabala Poltavas rajonā. Izvietojusies apgabala dienvidos Vorsklas upes krastos 70 km no apgabala centra Poltavas. Līdz 2020. gadam rajona centrs. Apdzīvotā vieta dibināta 16. gadsimta beigās vai 17. gadsimta sākumā; 1620. gadā tā jau atzīmēta kartē. 1648. gadā Kobeļaki kļuva par kazaku Poltavas pulka sotņas miestu. 1768. gadā krievu-turku kara laikā pilsēta tika nopostīta. No 1803. gada apriņķa centrs. 1870. gadā uzbūvēts dzelzceļš; pilsēta kļuva par ievērojamu tirdzniecības centru ar 5 ikgadējiem gadatirgiem. No 1923. gada rajona centrs. Mūsdienās attīstīta pārtikas un vieglā rūpniecība. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 365. lpp. ЕНЦИКЛОПЕДІЯ СУЧАСНОЇ УКРАЇНИ. Кобеляки Vikikrātuvē par šo tēmu ir pieejami multivides faili. Skatīt: Kobeļaki.