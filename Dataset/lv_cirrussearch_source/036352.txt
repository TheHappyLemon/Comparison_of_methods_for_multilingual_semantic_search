Veidne:Autosporta čempionāts Folkreiss (no angļu: folkrace — 'tautas sacensības') ir autosporta disciplīna, kas iekļaujas tā sauktajā zemo izmaksu, jeb Tautas autosporta kategorijā. Latvijā Folkreisa sacensības norisinās kopš 2009. gada, kā Latvijas Automobiļu federācijas Krosa komisijas izveidota disciplīna. Latvijā Folkreisa izveide tika uzsākta 2009. gada janvārī, kad projekta realizāciju uzsāka Latvijas Automobiļu federācijas pārstāvji Andris Berķis un Viesturs Saukāns, pieaicinot Zviedrijas folkreisā startējušo Juri Sirko, kā arī LAF Krosa komisijas speciālistus. Viesturs Saukāns kļuva par LAF Krosa komisijas Folkreisa darba grupas vadītāju, Juris Sirko — par vienu no pirmajiem sportistiem šajā disciplīnā, kā arī pirmo automašīnu sagatavotāju. Latvijas Folkreisa noteikumi tika izveidoti, balstoties uz Zviedrijas Folkrace noteikumiem, savienojot tos ar Latvijas autosporta veidošanas pamatprincipiem un tradīcijām. Pirmās Latvijas Folkreisa sacensības norisinājās 2009. gada 21. jūnijā sporta kompleksā 333. Uz starta stājās četri dalībnieki — Juris Sirko, Jevgeņijs Bergs, Andris Stulpiņš un Māris Diļevka. Par pirmo uzvarētāju kļuva Jevgeņijs Bergs (Rencēni, BMW 318). 2010. gadā Folkreisā tika izveidoti divi pamata seriāli — Latvijas mēroga LAF Folkreisa Ziemas kausa un LAF Folkreisa Vasaras kausa izcīņa. Tiek izveidoti arī reģionu seriāli: Kurzemes, Zemgales, Vidzemes, Latgales kausa izcīņa. Reģionu seriāli darbojas 2010., 2011. un 2012. gadā. 2010. gada LAF Folkreisa Ziemas kausā uzvaru sasniedz Artūrs Bāriņš (Jelgava, Opel Astra). Arī 2010. gada LAF Folkreisa Vasaras kausā uzvaru sasniedz Artūrs Bāriņš (Jelgava, Opel Astra). Abus seriālus sportists uzvarēja pārliecinoši. 2011. gada LAF Folkreisa Ziemas kausā drošu uzvaru sasniedza Jānis Nikels (Strenči, VW Golf I). LAF Folkreisa Vasaras kausā labākais bija Renārs Ēķis (Jelgava, Opel Astra). Uzvara izšķīrās seriāla pēdējā posmā, Ēķim aizvadot dueli ar Raivi Riekstiņu (Turkalne, Mazda MX3, Opel Astra, Mazda MX6). 2012. gada LAF Folkreisa Ziemas kausā uzvaru izcīnīja Mārtiņš Starks (Rīga, VW Golf II). LAF Folkreisa Vasaras kausā uzvaru sasniedza Rūdolfs Bogens (Cēsis, VW Golf II). Bogens aizvadīja unikālu sezonu, izcīnot uzvaras ne tikai visos sešos seriāla posmos, bet uzvarot visu posmu visos braucienos. 2013. gada LAF Folkreisa Ziemas kauss noslēdzās ļoti dramatiski. Uzvaru izcīnīja Mārtiņš Starks (Rīga, VW Golf II), kurš sasniedza 68 kopvērtējuma punktus, savukārt otro vietu guva Ermīns Vācietis (Garkalne, Mazda 323), bet trešo — Renārs Ēķis (Jelgava, Opel Astra). Abiem līdera sekotājiem bija tikai par punktu mazāk — pa 67 punktiem. Uz pēdējo posmu Smiltenē, Tepera trasē līdera godā ieradās Ēķis, taču piedzīvoja avāriju, kuras sekas neļāva pilnvērtīgi turpināt cīņu. LAF Folkreisa Vasaras kausā atkal uzvaru izcīnīja Mārtiņš Starks (Rīga, VW Golf II/Mazda MX3), panākumu sasniedzot cīņā ar Rihardu Daini (Rīga, Mazda MX3). LAF Folkreisa Ziemas kausā pārliecinošu uzvaru sasniedza Rihards Dainis (Cēsis, Honda Civic/VW Golf II). LAF Folkreisa Vasaras kauss jau atkal piedāvāja sportisko drāmu: sezona noslēdzās ar divu līderu — tēva un dēla Guntara un Ivo Gabrāna vienādu kopvērtējuma punktu skaitu — abiem pa 85 punktiem. Nolikuma papildnosacījumi uzvaru nodeva Guntaram Gabrānam (Sigulda, Mazda MX3), Ivo Gabrānam (Sigulda, Opel Astra) — otrā vieta. 2015. gada LAF Folkreisa Ziemas kausā kopvērtējuma uzvara atkal tika sadalīta sarežģītā cīņā — uzvaru guva Ermīns Vācietis (Garkalne, Mazda 323), par vienu punktu apsteidzot Ivo Gabrānu (Sigulda, Opel Astra). LAF Folkreisa Vasaras kausā uzvaru guva Edijs Sloka (Madone, VW Golf I). Pēdējā posmā Valmierā, Brenguļu autotrasē viņam bija jāaizvada izšķirošais duelis ar Mārtiņu Spīķi (Rīga, Opel Astra). Finālbraucienā Spīķis piedzīvoja avāriju, kas nozīmēja, ka Sloka kļūst par kopvērtējuma uzvarētāju. 2016. gada LAF Folkreisa Ziemas kausā uzvaru sasniedza Renārs Ēķis (Jelgava, Opel Astra), pēdējā posmā Jēkabpilī, Pilskalnu trasē sasniedzot pjedestālu, kamēr sīvākais konkurents Mārtiņš Spīķis (Rīga, Opel Astra) piedzīvoja tehniskas problēmas. LAF Folkreisa Vasaras kausā kopvērtējuma uzvaru sīvā cīņā sasniedza Viesturs Plētiens. Pēdējā posmā Valmierā, Brenguļu autotrasē par uzvarētājiem kopvērtējumā varēja kļūt arī Ivo Gabrāns (Sigulda, Opel Astra) un Emīls Baltaiskalns (Aizpute, VW Golf II). Visi trīs iekļuva izšķirošajā finālā, par spīti Plētiena kūlenim un Gabrāna tehnikas problēmām kvalifikācijā. (Pēc 2016. gada sezonas) 2015.: Renārs Ēķis 2014.: Renārs Ēķis 2013.: Rihards Dainis 2012.: Rihards Dainis 2011.: Artūrs Bāriņš 2010.: Artūrs Bāriņš 2009.: Juris Sirko (Pēc 2016. gada. * — šobrīd aktīvie braucēji) 1. Artūrs Bāriņš 9 -- Renārs Ēķis 9* 3. Rūdolfs Bogens 7 4. Edijs Sloka 5 5. Artūrs Vecgailis 4 -- Ivo Gabrāns 4* 7. Rihards Dainis 3* -- Ritvars Kārkliņš 3* -- Raivis Riekstiņš 3* -- Jānis Nikels 3 -- Guntars Gabrāns 3 -- Juris Sirko 3 -- Agris Upītis 3 -- Jānis Orbidāns 3* -- Sandis Džeriņš 3* 16. Mārtiņš Starks 2* -- Ermīns Vācietis 2* -- Lauris Vidžis 2 -- Jevgēnijs Bergs 2 20. Jānis Kļava 1 -- Ivars Kerns 1* -- Dāvis Tobiass 1 -- Uldis Andersons 1 -- Roberts Plūme 1 -- Edgars Vītols 1 -- Edijs Ošs 1 -- Andris Melngāršs 1 -- Sandis Baltaiskalns 1* -- Mārtiņš Spīķis 1* -- Andis Dreimanis 1* -- Edvīns Vansovičs 1* -- Matīss Pelēnis 1* -- Viesturs Plētiens 1* (Pēc 2016. gada 4 ziemas posmiem. * — joprojām junioru vecumā, folkreisā) 1. Renārs Ēķis 14 2. Ivo Gabrāns 11 3. Sandis Džeriņš 10 4. Rihards Dainis 8 -- Matīss Pelēnis 6* 6. Mārtiņš Spīķis 4 -- Dāvis Emīls Ūdris 4* 8. Dāvis Tobiass 3 -- Roberts Bāriņš 3 10. Evija Vītola 1 -- Eliss Dukaļskis 1 -- Edijs Sloka 1 -- Roberts Pelēnis 1* -- Miks Gabrāns 1* -- Adrians Pūga 1* 16. Kristaps Gasparovičs 0 -- Jānis Gasparovičs 0 -- Gints Astrauskis 0 -- Artis Voicišs 0 -- Rūdolfs Bogens 0 -- Guntis Eglītis 0 -- Reinis Pelēnis 0 -- Atvars Saliņš 0 -- Jānis Krickis 0 -- Beate Klipa 0 -- Klāvs Benefelds 0 -- Jānis Orbidāns 0 -- Karolis Petreikis 0 -- Edijs Augulis 0 -- Viktors Freimanis 0 -- Emīls Misiņš 0 -- Līga Spīķe 0 -- Jānis Saulīte 0 -- Mairis Vigulis 0* -- Ivas Stonys 0 (Pēc 2016. gada. * — šobrīd eksistējošas komandas) 1. Autocross.lv Folkreisa komanda 14* 2. Folkreisa Fabrika 11 3. Streamline Racing 9 4. Kavita V 8* -- Štīm Rally Team 7 6. Autosporta Nākotne 6 7. Raunas Bruģakmens 5 8 Rewel Racing 3* 9. Carlife Autosport Team 2* -- EMA Racing 2 11. Augstākā Pilotāža 1 -- MS Racing 1 -- Crazy Racing 1 14. Prāta brāļi Racing 0 -- SK Vecpils 0 -- ASAKA Racing I 0 -- ASAKA Racing II 0 -- Starta Laiks 0 -- Made in Racing 0 -- Valtek Racing 0 -- Autocross.lv Juniors 0 -- Ledus Lauzēji 0 -- Novators 0 -- Autocross.lv II 0 -- SK Garkalne Racing 0* -- Carlife Autosport Team II 0* 1. Folkreiss, tā principi Folkreiss ir autokrosa un rallijkrosa tipa sacensības vieglajām automašīnām. Tehnikas sagatavošanas izmaksas tiek kontrolētas ar fiksētu automobiļu cenu un iespēju tehniku iegādāties katram Folkreisa sacīkšu apmeklētājam, savukārt, automašīnas īpašniekam nav tiesību automašīnu nepārdot, ja tai sacensību laikā ir pieteicies pircējs. Vēsture: Folkreiss radās Somijā, bet Ziemeļeiropā izplatījās ap 1980. gadu. 1981. gada ziemā Zviedrijā notika pirmās izmēģinājuma sacensības. 1981. gada vidū tika izveidots pirmais sacensību reglaments un līdz gada beigām bija notikušas jau 63 sacensības. Folkreiss iemantojis īpašu popularitāti Zviedrijā un Norvēģijā. 2009. gads Latvijā tiek pasludināts par Folkreisa ievadgadu. Folkreisa mērķis: dot iespēju piedalīties sacensībās visiem, kam interesē autosports. Sacensību un tehniskie noteikumi ir izstrādāti tā, lai tie dotu iespēju dalībniekiem sacensties vienlīdzīgos apstākļos un ar pēc iespējas mazāku finansiālo ieguldījumu. Folkreisam jābūt pēc iespējas pieejamākam gan sportistiem, gan organizatoriem, gan skatītājiem. Folkreisa sacensību seriālos netiek izcīnīts valsts čempiona tituls. Sacensību dalībniekiem tiek ieteikts izvairīties no pārliekas mašīnu tehniskās pilnveidošanas, līdz ar to saglabājot pēc iespējas zemākus izdevumus tehnikas sagatavošanai. 2. Folkreisa dalībnieki Licences saņemšanas kārtība: Sportista sezonas licences saņemšanai nepieciešamie dokumenti Krosa komisijā jāiesniedz ne vēlāk kā vienu mēnesi pirms sacensībām, kurās braucējs vēlas startēt, bet vienreizējās licences saņemšanai ne vēlāk kā vienu nedēļu pirms konkrētām sacensībām. Folkreisa sacensībās par derīgu atzīstama jebkura LAF Krosa komisijas izdota derīga sportista licence. Vienreizējās licences maksa 20 eiro. Nepieciešamie dokumenti gada un vienreizējās licences saņemšanai: apdrošināšanas polise, kas nelaimes gadījumu un nāves riskus autosportā. medicīniskā izziņa ar atzīmi ”atļauts piedalīties autosporta sacensībās”; jauniešiem, kuri jaunāki par 18 gadiem, nepieciešama abu vecāku rakstiska piekrišana, kas var būt apliecināta notariāli vai pašrocīgi parakstīta Krosa komisijas vadītājas klātbūtnē, uzrādot personas identitāti un radniecības apliecinošus dokumentus; personas fotogrāfija (dokumentu foto, elektroniski) Licence tiek izsniegta pēc sacensību noteikumu un Sporta kodeksa zināšanu pārbaudes. Licences tiek izsniegtas LAF krosa komisijā. Ārvalstu sportistiem atļauts piedalīties sacīkstēs tikai ar savas valsts ASN rakstisku atļauju. 3. Folkreisa sacensību pamatnosacījumi Trase: Sacensībām jānotiek slēgtā trasē, sagatavotā, pamatojoties uz LAF Krosa komisijas nacionālajiem autokrosa, rallijkrosa trašu noteikumiem. Jebkāda veida trasei, kurā tiek rīkota jebkura līmeņa Folkreisa sacensības, ir jābūt licenzētai saskaņā ar LAF noteiktajiem trašu licencēšanas noteikumiem. Ātrums: Nevienas Folkreisa sacensību automašīnas ātrums sacensību laikā nedrīkst pārsniegt maksimālo ātrumu 80 kilometri stundā. Norādītais ātrums var būt lielāks, ja to pieļauj trase licence. Trases licencē tiek noteikti un ietverti ātruma slāpēšanas elementi, kas ir neatņemama trases licences sastāvdaļa. Tirdzniecība: Pēc sacensībām visas automašīnas ir pieejamas iegādei par fiksēto samaksu 950 (Deviņi simti piecdesmit) eiro. Automašīnas pārdevējs drīkst paturēt savā īpašumā attiecīgās automašīnas sēdekli, tā stiprinājumus (regulējamie stiprinājumi, ar kuru palīdzību sporta krēsls ir nostiprināts uz sēdekļa stiprinājuma stieņiem vai pie virsbūves), drošības jostas, kā arī stūres ratu, nodrošinot automobiļa vadāmību arī pēc tā demontāžas (jāaizvieto ar rezerves vai oriģinālo stūres ratu). Dalības maksa: Nedrīkst pārsniegt 40 eiro; Organizators var paredzēt mazāku dalības maksu par noteikto. Automašīna un personiskais aprīkojums: Folkreisa sacensību automašīnai, tās aprīkojumam, kā arī sportista aprīkojumam jāatbilst LAF Krosa komisijas Folkreisa sacensību Tehniskajiem noteikumiem visu līmeņu Folkreisa sacensībās, t.sk. klubu, reģionu un valsts. Ar vienu un to pašu automašīnu Folkreisa sacensībās var piedalīties divi atsevišķi reģistrējušies braucēji. Sacensību numurs: Automašīnas īpašniekam jāparedz vieta uz sānu loga vienam vai vairākiem starta numuriem. Ja automašīnu izmanto vairāki braucēji, sacensību laikā jābūt redzamam tikai vajadzīgajam attiecīgajam numuram. 4. Folkreisa sacensību rīkošana Folkreisa sacensības drīkst rīkot vienīgi LAF biedrs vai sporta klubs, kas ir LAF biedrs. Sacensību rīkošanu piesaka rakstiskā veidā, iesniegumam klāt pievienojot trases shēmu un licenci. Pamatojoties uz rīkotāju iesniegumiem Folkreisa sacensības tiek reģistrētas LAF sacensību kalendārā un publicētas LAF informācijas vietnēs. 5. Sacensību nolikums Folkreisa daudzposmu seriālu (turpmāk — Seriālu) un atsevišķo sacensību nolikumus izstrādā attiecīgā seriāla vai sacensību organizētājs. Visu līmeņu Folkreisa sacensību nolikumi ir jāapstiprina LAF Krosa komisijas padomē. Folkreisa Seriāla noteikumus, kā arī Seriāla posma sacensību sistēmu, tajā skaitā automašīnu tirdzniecības procesu, nosaka LAF Krosa komisijas Folkreisa Sporta nolikums. Šis nolikums ir saistošs visu līmeņu Folkreisa sacensību organizatoriem. Sacensības, kas netiek organizētas saskaņā ar LAF Folkreisa sporta nolikumu nedrīkst saukties par Folkreisa sacensībām. 6. Folkreisa automašīnu iegāde Folkreisa automašīnas turētājam aizliegts atteikties no Folkreisa automašīnas pārdošanas, ja mašīnai ir pircējs, kurš iesniedzis automašīnas iegādes pieteikumu. Ja Folkreisa automašīnas turētājs atsakās pārdot savu automašīnu, LAF Krosa komisija piemēro sodu 950 eiro apmērā. Jebkāda turpmākā dalība LAF Krosa komisijas sacensībās aizliegta līdz soda apmaksai. Folkreisa automašīnas fiksētā iegādes cena ir 950 eiro. Folkreisa automašīnu var iegādāties vai pārdot jebkura fiziska persona, ne jaunāka par 18 gadiem, kurai ir derīga LAF Krosa komisijas izsniegta sportista vai pieteicēja licence. Personai, kas vēlas iegādāties šajās sacensībās startējošu Folkreisa automašīnu, tas jāpaziņo iesnieguma veidā Folkreisa sacensību sekretariātam nolikumā norādītajā termiņā, pievienojot drošības iemaksu 50 eiro. No šīs summas 15 eiro tiek ieturēta sekretariātā par darījuma apkalpošanu. Ja drošības iemaksas maksātājs atsakās no automašīnas pirkšanas, veiktā iemaksa netiek atgriezta. Par šī iesnieguma faktu tiek informēts attiecīgās mašīnas turētājs. Sacensībās klātesošās personas par šī iesnieguma faktu tiek informētas ar paziņojumu pie oficiālā sacensību ziņojumu dēļa. Vēlams sacensībās klātesošās personas par iesnieguma faktu informēt ar sacensību informatora palīdzību. Pircējs kļūst par automašīnas īpašnieku brīdī, kad veicis 900 eiro maksu automašīnas turētājam, bet šī nolikuma Pircējs no Folkreisa sacensību sekretariāta saņem visus ar automašīnu saistītos dokumentus. Ja Folkreisa automašīna, par kuru veikta iemaksas procedūra, piedzīvo ievērojamus (nosaka Folkreisa sacensību Tehniskā komisija) bojājumus (avārija, svarīgāko mezglu ievērojami defekti), personai, kura vēlējusies iegādāties šo automašīnu, ir tiesības atsaukt iesniegumu un saņemt iemaksāto drošības iemaksu. Ja par vienu automašīnu iesniegts vairāk nekā viens iegādes , automašīnas pircēju nosaka izloze, kuru vada sacensību galvenais tiesnesis vai viņa nozīmēta persona. Personām, kuras izlozes rezultātā nekļūst par automašīnas pircējiem, atgriež 35 eiro no iemaksātās drošības iemaksas. 7. Folkreisa automašīnu pārdošana Folkreisa automašīnas turētājam automašīnas pārdošanas procesā jāvadās pēc augstākajiem ētikas un sportiskuma principiem. Neievērojot nolikuma nosacījumus sportists uz 1 gadu tiek izslēgts no jebkurām (jebkura līmeņa, reģiona) LAF saskaņotām Folkreisa sacensībām. Strīdu gadījumā gala lēmumu pieņem LAF Krosa komisijas padome, nav pārsūdzams. Par šī punkta izpildi atbild klubs, kuru attiecīgajā brīdī pārstāv šis sportists. Automašīnas pārdevējs pārdošanas brīdī no Folkreisa sacensību sekretariāta saņem sportista licenci, kā arī var paturēt īpašumā Folkreisa sacensību vispārējo noteikumu punktos minētos automašīnas elementus (krēslu, stūri, sietu, utt), ievērojot visus šī punkta nosacījumus. Oficiālā tīmekļa vietne portālā Autocross.lv Oficiālā tīmekļa vietne portālā LAF «Folkreisa nolikums». Autocross.lv. 2020.12.10. Skatīts: 2021.01.03.