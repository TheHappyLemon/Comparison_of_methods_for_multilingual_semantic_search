Daudzpunkte, kas tiek apzīmēta ar trīs punktiem (...) ir viena no pieturzīmēm, kuras lieto no lomas rakstītā teksta sintaktiskā dalījuma parādīšanai. Tādas pašas ir arī, piemēram, punkts, komats, semikols, kols, domuzīme, iekavas, izsaukuma zīme un jautājuma zīme. Daudzpunkte bieži tiek jaukta ar divpunkti (..), kas ir papildu pieturzīme, kas īsti gan nerāda teksta sintaktisko vai jēdzienisko dalījumu, bet kam ir nosacītu grafisku zīmju loma un kas arī palīdz rakstīto tekstu vieglāk uztvert un izprast tā nozīmi. Tādas nosacītas pieturzīmes ir arī, piemēram, pēdiņas, vienpēdiņas, apostrofs un defise. Daudzpunkti lieto galvenokārt emocionālas attieksmes raksturošanai vai tad, ja norāda uz pauzēm teikuma izrunā. ar daudzpunkti atspoguļo satraukumu, emocionālu pārdzīvojumu: Tu man liecies tāds... aizmirsu, kāds. ar daudzpunkti iezīmē pauzes, ja runātājs nevar uzreiz atrast īstos vārdus: Pēc ceļojuma biju tā mazliet... pārtērējies. ar daudzpunkti parāda, ka seko kas negaidīts: Jānis sakoda zobus, pielika soli, rāvās uz priekšu... un uzvarēja. ar daudzpunkti parāda parādību strauju miju vai pakāpenisku secību: Sargi ir divi... trīs... kādi seši! Nepareizs lietojums: "Tu esi baigais... ." teikums nevar beigties ar daudzpunkti un punktu, ja ir nepieciešamība beigt teikumu ar punktu, tad nepieciešams pievienot kādu vārdu pēc daudzpunktes, kā parādīts iepriekšējos piemēros. Uzdevumi.lv Latviešu valodas skaidrojošā vārdnīca[novecojusi saite]