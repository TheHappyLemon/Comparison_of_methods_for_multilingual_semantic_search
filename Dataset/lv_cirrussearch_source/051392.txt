Vesterns (angļu: western — ‘rietumi’) ir mākslas žanrs literatūrā, kino, glezniecībā un tēlotājmākslā, kas attēlo notikumus Ziemeļamerikas Rietumos (Mežonīgajos rietumos) un romantizē ASV Rietumu dzīves veidu. Amerikāņu kultūra, neskatoties uz savu salīdzinoši vēsturisku jaunību ir ļoti bagāta un dažāda. Tas ir saistāms ar ASV specifisko mantojumu, kur var atrast dažādu tautu pārstāvjus no visiem pasaules nostūriem. Pateicoties šādai vēsturiskai sakritībai arī radās vesterna žanrs, spilgti piesātināts, ne tikai literatūrā un mākslā, bet arī kino. Vesterna notikumi parasti norisinās 19. gadsimta otrajā pusē mežonīgajos rietumos, kā arī rietumu Kanādā un Meksikā. Papildu vesterna žanrs tika pielietots izdomātiem notikumiem arī Argentīnā, Austrālijā un Brazīlijā. Vesterna raksturs ir vecu iesīkstējušu uzskatu sadursme ar jauno pasauli, jauno domāšanu. Pamatiedzīvotāju un balto ieceļotāju cīņa sākotnējā periodā. Vēlāk tās ir rančo saimnieku cīņas, cīņas par zemi par izdzīvošanu. Šāvēju individuālās cīņas, revolūcijas, nepakļaušanās vietējiem varas pārstāvjiem. Vesterna filmās bieži galvenais varonis ir kāds vientuļš klaidonis, parasti tas ir kovbojs vai izveicīgs šāvējs (gunslinger). Ģērbies viņš ir tam laikam atbilstošās drēbēs — galvā kovboja cepure, briežādas biksēs, pie zābakiem ir pieši, sasviedrējušā kreklā, ap kaklu ir lakatiņš, kurš lieti noder aizsardzībai no putekļiem, ieroči — vai nu revolveris, vai arī šautene un uzticīgs zirgs, kurš vienmēr palīdzēs grūtajās dzīves situācijās kā uzticams draugs. Vesternos tiek atainots vietējās dabas skarbums (bieži vien tuksneša). Darbība notiek atsevišķā fortā, rančo vai fermā; kādā mazā, pierobežas pilsētiņā, kurā ir krodziņš, neliels veikals, banka, zirgu stallis un arī cietums. Atsevišķi no šīs skarbās vides tiek attēlots vietējais krogs, kurā skan mūzika (spēlē sen neskaņotas klavieres), ir meitenes (parasti prostitūtas), tiek spēlēts vai nu pokers, vai blekdžeks, dzer alu un viskiju. Vikikrātuvē par šo tēmu ir pieejami multivides faili. Skatīt: Vesterns. Encyclopædia Britannica raksts (angliski) Krievijas Lielās enciklopēdijas raksts (krieviski) Vesternu mūzika