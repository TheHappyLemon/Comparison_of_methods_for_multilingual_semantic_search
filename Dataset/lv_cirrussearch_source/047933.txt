Baranuvka (poļu: Baranówka) vai Stanislava Baranovska polārstacija Špicbergenā (poļu: Stacja Polarna im. Stanisława Baranowskiego na Spitsbergenie), arī Verenhusa (norvēģu: Werenhus), ir vasaras sezonas Polijas polārstacija Arktikā. Izvietojusies Svalbāras arhipelāga lielākās salas Špicbergenas dienviddaļā Vedela-Jārlsberga Zemē pie Verenšelda glečera dienvidu morēnas. Stacija pieder Vroclavas universitātes Ģeogrāfijas un reģionālās attīstības institūtam. Verenšelda ledāja apkārtnē Polijas zinātnieki strādājuši kopš 1950. gadiem. Stacijas pirmā pastāvīgā ēka ierīkota 1971. gadā. Nosaukta par godu stacijas dibinātājam, poļu glaciologam Stanislavam Baranovskim (1935—1978; Stanisław Baranowski), kurš gāja bojā nelaimes gadījumā Arctovskas polārstacijā Antarktīdā. Stacija vairākkārt paplašināta un atjaunota. 1980. gadi otrajā pusē stacijā darbojās čehu glaciospeleologu grupa Josefa Rehāka vadībā. Galvenās izpētes jomas ir klimatoloģija, glacioloģija, ģeomorfoloģija un ģeoloģija. «Stacja Polarna im. Stanisława Baranowskiego». Arhivēts no oriģināla, laiks: 2019. gada 19. jūlijā. Skatīts: 2019. gada 2. aprīlī.