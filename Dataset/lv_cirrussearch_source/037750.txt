Robins van Kampens (nīderlandiešu: Robin van Kampen; dzimis 1994. gada 14. novembrī Blarikumā) ir Nīderlandes starptautiskais lielmeistars šahā (2011). 2008. gadā uzvarējis Nīderlandes junioru šaha čempionātā U16 vecuma grupā, bet 2009. gadā - U20 vecuma grupā. Vairākkārt pārstāvējis Nīderlandi Eiropas un Pasaules junioru šaha čempionātos. 2009. gadā Fermo izcīnījis sudraba medaļu Eiropas junioru šaha čempionātā U16 vecuma grupā. 2013. gadā Amsterdamā izcīnījis bronzas medaļu Nīderlandes šaha čempionātā. Daudzu starptautisko šaha turnīru uzvarētājs, tajā skaitā uzvarējis 2009. gada Amsterdamas turnīrā un 2012. gada Londonas Chess Classic Open turnīrā. 2013. gadā Rīgā starptautiskā šaha festivālā Rīgas Tehniskās universitātes Open 2013 izcīnījis 2. vietu "A" turnīrā. 2014. gadā Monreālā dalījis pirmo vietu Canadian Open turnīrā, taču zaudējis papildu mačā Sergejam Tivjakovam. Pārstāvējis Nīderlandes komandu lielākajos komandu šaha turnīros: Pasaules šaha olimpiādēs piedalījies 2 reizes (2014-2016); Eiropas komandu šaha čempionātā piedalījies 2013. gadā. Par panākumiem turnīros FIDE 2009. gadā van Kampenam piešķīrusi starptautiskā meistara (IM), bet 2011. gadā - starptautiskā lielmeistara (GM) nosaukumu. European Youth Chess Championship 2009 Boys - 16 Riga Technical University Open 2013 - Tournament A Sergey Tiviakov wins Canadian Open on tie-break OlimpBase :: Men's Chess Olympiads :: Robin Van Kampen OlimpBase :: European Men's Team Chess Championship :: Robin Van Kampen Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)