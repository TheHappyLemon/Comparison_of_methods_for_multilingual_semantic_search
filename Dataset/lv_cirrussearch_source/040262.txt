"Pilota Pirksa tests" (poļu: Test pilota Pirxa, krievu: Дознание пилота Пиркса, igauņu: Navigaator Pirx) ir PSRS un Polijas 1979. gadā kopīgi uzņemtā zinātniskās fantastikas filma, kuras režisors ir Mareks Piestraks. Filma balstīta uz Staņislava Lema stāstu no viņa īso stāstu kolekcijas par pilotu Pirksu. Cilvēkveidīgo robotu ražotājs "Cybertron Electronics" uzdod pilotam Pirksam novērtēt dažu robotu-androīdu piemērotību izmantošanai par apkalpes locekļiem nākotnes kosmiskajos lidojumos. Pirkss un viņa komanda, kuras sastāvā ir gan cilvēki, gan androīdi, ar kosmosa kuģi "Goliāts" dodas uz Saturna gredzeniem, lai palaistu divus satelītus. Nav zināms, kurš no apkalpes locekļiem ir robots, kurš — cilvēks, kas izslēdz iespējamos aizspriedumus pret robotiem. Nevienam apkalpes loceklim nav informācijas par pārējiem. Misija ir tuvu katastrofai, un apkalpe gandrīz iet bojā. Pēc atgriešanās uz Zemes notiek izmeklēšana, lai noskaidrotu, vai par incidentu bija atbildīgs Pirkss. Taču tiek atklāts, ka vienam no robotiem bijuši darbības traucējumi, tas mēģinājis nogalināt apkalpes locekļus — cilvēkus, un visas apsūdzības pret Pirksu tiek atceltas. Šajā stāstā Lems izvirza domu, ka cilvēka vājums uzskatāms par priekšrocību salīdzinājumā ar mašīnas perfektumu. Pirkss uzvar androīdu, jo cilvēks var šaubīties, vilcināties, pieņemt nepareizus lēmumus, bet robots to nevar. Līdzīga doma atrodama arī Aizeka Azimova darbos par robotiem, kur robots tiek nostādīts tādā situācijā, ka viņa pozitronu smadzenes nespēj izvēlēties, kad jāizšķiras par rīcību, ievērojot Trīs robotikas likumus. Filma atšķiras no stāsta ar notikumu hronoloģisko secību. 1979. gadā filma "Pilota Pirksa tests" ieguva "Zelta asteroīda" Lielo balvu XVIII Starptautiskajā kinofestivālā Triestē. "Program/Film/ THE PILOT PIRX TEST DIR. Marek Piestrak" IMDb profils (angliski) Lem, Stanisław: More Tales of Pirx the Pilot, pages 90–161. Harcourt Brace & Company, 1982. IMDb profils (angliski) AllMovie profils (angliski) Turner Classic Movies profils (angliski) Rotten Tomatoes profils (angliski) AllMovie profils (angliski) Eva Näripea. (Estonian Academy of Arts / Estonian Literary Museum), Transnational Spaces of Science Fiction: An Estonian-Polish coproduction The Test of Pilot Pirx, «KinoKultura», special issue 10, March 2010. My Great Estonian Adventure: An Interview with Marek Piestrak, «KinoKultura», special issue 10, March 2010.