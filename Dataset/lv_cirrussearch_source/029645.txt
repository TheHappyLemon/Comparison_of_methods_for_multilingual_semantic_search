Kīpsāres bāka atrodas Harilaidas pussalā, Sāmsalā, Igaunijā, Vilsandi nacionālā parka teritorijā. Bāka tika uzbūvēta 1933. gadā no pastiprināta betona. Tās mērķis bija brīdināt Baltijas jūras jūrniekus par bīstamām vietām pussalas tuvumā un palīdzēt kuģu kursa noteikšanā. Tobrīd 25 metrus augstā bāka atradās 150 metrus no krasta līnijas, bet erozijas dēļ tā tagad atrodas pāris metrus jūrā. Pietiekoša atbalsta trūkuma dēļ bāka ir sasvērusies. 1988. gadā krasta līnija vēl bija 11 metrus no bākas, bet 1990. gadu sākumā jūra jau bija sasniegusi bāku, un tā sāka svērties. 1992. gadā no tās tāpēc tika izvākts ģenerators, bet kā dienas orientieris tā saglabājās līdz 2009. gadam. Tā bija sasvērusies līdz pat 8—9° slīpumam, bet vēja un viļņu ietekmē mūsdienās tā atkal ir gandrīz iztaisnojusies un ir 1—2° slīpumā. Vikikrātuvē par šo tēmu ir pieejami multivides faili. Skatīt: Kīpsāres bāka. Eesti Loodus, Kiipsaare rannad ja tuletorn, K. Orviku, H. Tõnisson 2009. 5: 6-13. Eesti Post, Stamps, Kiipsaare Lighthouse Vikikrātuvē par šo tēmu ir pieejami multivides faili. Skatīt: Kīpsāres bāka.