Progress MS-07 (Прогресс МС-07; SKS apzīmējums ISS-68P) bija Krievijas automātisks Progress-MS sērijas kravas kosmosa kuģis. Paredzēts kravu nogādāšanai uz Starptautisko kosmosa staciju (SKS). Tas orbītā palaists 2017. gada oktobrī. Kopējā kravas masa starta brīdī bija 2 549 kg. Īpašajās tvertnēs ietilpa degviela (700 kg), skābeklis (22 kg), gaiss (25 kg), ūdens (420 kg). Hermētiskajā kravas telpā (pavisam 1 382 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Ar Progress MS-07 uz staciju nogādāts nanopavadonis Iskra-5. Sākotnēji Progress MS-07 bija plānots palaist 2017. gada 12. oktobrī, un pēc diviem Zemes apriņķojumiem (aptuveni trīs stundās) tas saslēgtos ar SKS. Līdz tam visi Progress uz staciju lidoja vai nu divas diennaktis vai sešas stundas. Tehniskas kļūmes dēļ starts tika pārcelts uz 14. oktobri, bet tad SKS varēja sasniegt tikai pēc divu diennakšu shēmas. Progress MS-07 tika palaists 2017. gada 14. oktobrī 08:46:53 UTC ar nesējraķeti Sojuz-2.1a no Baikonuras kosmodroma. Saslēgšanās ar staciju automātiskā režīmā notika 16. oktobrī 11:04 UTC pie Pirs moduļa. 2018. gada 28. martā 13:50:30 UTC Progress MS-07 atvienojās no SKS. Pēc tam tas veica autonomu lidojumu, veicot dažādus eksperimentus. 26. aprīlī 04:08 UTC tika iedarbināta dzinējsistēma un veikts bremzēšanas manevrs. 04:42 kravas kuģis iegāja Zemes atmosfērā un sadega. Nesadegušās daļas aptuveni 04:51 UTC iekrita Klusajā okeānā. Прогресс МС-07 Центр Управления космическими полетам (krieviski) Грузовой корабль "Прогресс МС-07" отстыковали от МКС TASS, 2018-03-28 Progress MS-07 lapa SKS Lidojumu vadības centrā Arhivēts 2018. gada 13. janvārī, Wayback Machine vietnē. (krieviski)