Kalna pagasts ir viena no Jēkabpils novada administratīvajām teritorijām. Robežojas ar sava novada Ābeļu, Leimaņu, Salas pagastu, Viesītes, Elkšņu un Aknīstes pagastiem. Upes: Arālīte, Ērmīte, Goba, Orste, Podvāze, Vārzgūne, Vecaldaunīca, Ziemeļsusēja. Ūdenstilpes: Klaucānu ezers, Krūkliņu ūdenskrātuve, Nomavas ezers, Priekulānu ezers, Vārzgūnes ezers, Bancānu ezers. Dibināts pēc muižu pagastu likvidēšanas sakarā ar 1866. gada pagastu pašvaldību likuma pieņemšanu. 1945. gadā Jēkabpils apriņķa Biržu pagastā izveidoja Kalna ciema padomi. Jēkabpils rajona Kalna ciemam 1954. gadā pievienoja likvidēto Vidsalas ciemu, 1956. gadā — Elkšņu ciema Vorošilova kolhoza teritoriju. 1977. gadā Kalna ciemam pievienoja daļu Leimaņu ciema teritorijas, bet daļu Kalna ciema pievienoja Ābeļu ciemam. 1990. gadā ciemu reorganizēja par pagastu. 2009. gadā Kalna pagastu kā administratīvo teritoriju iekļāva Jēkabpils novadā. Lielākās apdzīvotās vietas ir Vidsala (pagasta centrs), Dubulti, Kalna Ūdenāni, Sila Ūdenāni, Vagulāni, Vārzgūne. Kalna pagastā dzimuši: Konrāds Bullāns (1877—1915) — rakstnieks (pseidonīms Fallijs) Jānis Grīns (1890—1966) — pedagogs, rakstnieks, "Valters un Rapa" līdzvadītājs (1925—1941), Latvijas Nacionālā teātra direktors (1937—1940) Aleksandrs Grīns (1895—1941) — rakstnieks, tulkotājs Pagasta pārvaldes ēka Vidsalā Vidsalas vējdzirnavas Vidsalas doktorāts Dubulti «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9