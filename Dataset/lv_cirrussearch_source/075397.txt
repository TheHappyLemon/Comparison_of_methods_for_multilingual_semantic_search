TV5 bija Latvijas televīzijas kanāls, kas izveidots 1996. gada jūnijā. Kanālā visas programmas tika pārraidītas krievu valodā. Kanālā rādīja krievu seriālus, filmas, nakts ziņas, Latvijas Virslīgas futbolā spēļu tiešraides un hokeja translācijas no "Arēnas Rīga". Līdz 2001. gada oktobrim televīzijas kanāla nosaukums bija TV Rīga. Kanāls piederēja uzņēmumam Modern Times Group. Šis kanāls bija pieejams arī kabeļtelevīzijā un internetā. Finansiālu apsvērumu dēļ kanālu TV5 pārtrauca pārraidīt 2016. gada martā. Galvenās un pašas ražotās pārraides kanālam bija nakts ziņas "Vakars@22" (Вечер@22) un kriminālais raidījums "Krimināls +" (Криминал +). Vēl bija sociālais raidījums "Mūsu tēma" (Наша тема), Andreja Mamikina raidījums "Bez cenzūras" (Без цензуры) un "Atskaits" (Обратный отсчёт). 1996. gadā jūnijā kanāls TV Rīga uzsāka apraidi kā galvaspilsētas kanāls. Šī kanāla apraide notika no Rīgas radio un televīzijas torņa. Kanāla apraide bija 70 kilometru rādiusā ap Rīgu. 1999. gadā kanāla licence uz laiku bija apstādināta, jo Nacionālā radio un televīzijas padome sūdzējās par kanāla darbību, bet lai atkal saņemtu atļauju raidīt kanālu, 2001. gada martā tā atsāka savu darbību. No 2001. gada 1. oktobra kanāls TV Rīga nomainīja nosaukumu un sāka raidīt kā kanāls TV5. Sākotnēji kanāls TV Rīga savu programmu pārraidīja latviešu un krievu valodās, bet līdz ar nosaukuma nomaiņu TV5 savu programmu raidīja tikai krievu valodā. Kanāls TV5 raidīja astoņdesmit procentos Latvijas teritorijas. Tas bija viens no tiem Latvijas televīzijas kanāliem, kas pilnībā raidīja krievu valodā. Ieraksti tika subtitrēti latviešu valodā, bet raidījumi, kuri tika raidīti tiešraidē krievu valodā, bija bez tulkojuma. Šis kanāls bija pieejams arī kabeļtelevīzijā un internetā. 2010. gada martā kanālu TV5 kopā ar LNT no plašsaziņas līdzekļu korporācijas News Corporation iegādājās Latvijas uzņēmums "Neatkarīgie nacionālie mediji". 2010. gada 14. decembrī pēc pulksten 14.00 tika pārtaukta kanāla TV5 signāla retranslācija caur pavadoni Astra 4A, kuru apkalpo satelītoperators SES Astra. SES Astra to skaidroja ar kanāla neizpildītajām saistībām, bet TV5 vadība izvairījās sniegt paskaidrojumus. 2012. gada 9. janvārī par kanāla TV5, LNT un Kanāls 2 televīzijas īpašnieku kļuva Zviedrijas mediju kompānija Modern Times Group. 2013. gada oktobrī TV5 kopā ar LNT un Kanāls 2 pārgāja uz 16:9 formātu (izņemot dažas programmas). Kanāls TV5 ilgāku laiku bija strādājis ar ievērojamiem zaudējumiem, un, lai mazinātu kanāla LNT zaudējumus, 2016. gada 31. martā finansiālu apsvērumu dēļ tika pieņemts lēmums, ka kanāla TV5 darbība tiks pārtraukta. «Nacionālā radio un televīzijas padome». Arhivēts no oriģināla, laiks: 2008. gada 15. oktobrī. Skatīts: 2009. gada 13. februārī. Marta beigās slēgs TV5 «Hour ¹151 (570). Daily Newspaper. Petit». Arhivēts no oriģināla, laiks: 2012. gada 22. aprīlī. Skatīts: 2008. gada 26. novembrī. Бизнес & Балтия. Латвия Бизнес & Балтия. Латвия Kur skatīties televīziju internetā? : Diena.lv Kabeļtelevīzijas operatori spiesti pārtraukt TV5 retranslāciju BNS, 2010-12-14 Pārtraukta "TV5" retranslācija caur satelītu un kabeļtīklos Arhivēts 2010. gada 27. decembrī, Wayback Machine vietnē. Juris Kaža, 2010-12-15 «MTG signs agreement to acquire LNT free-TV group in Latvia». Arhivēts no oriģināla, laiks: 2012. gada 10. maijā. Skatīts: 2017. gada 11. jūnijā. http://www.delfi.lv/bizness/uznemumi/marta-beigas-slegs-tv5.d?id=47000795