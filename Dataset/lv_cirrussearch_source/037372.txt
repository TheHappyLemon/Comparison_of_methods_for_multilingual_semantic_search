Tomass Pēcs (vācu: Thomas Pähtz; dzimis 1956. gada 4. septembrī Erfurtē) ir Vācijas starptautiskais lielmeistars šahā (1990). 1980. gados bijis viens no Vācijas Demokrātiskās Republikas (VDR) vadošajiem šahistiem. 1974. gadā debitējis VDR šaha čempionātos, kuros izcīnījis 2 sudraba (1988, 1990) un bronzas (1987) medaļas. 1988. gadā Salonikos 28. šaha olimpiādē pārstāvējis VDR izlasi. Pēc Vācijas atkalapvienošanās 1993. gadā izcīnījis sudraba medaļu arī Vācijas šaha čempionātā, kurā pēc dalītas 1.-2. vietas zaudējis papildu mačā Tomasam Luteram ar 0:2. Daudzu starptautisko šaha turnīru laureāts, tajā skaitā uzvarējis Rostokā (1978, 1981, 1982), Jeleņa Gurā (1980), Poznaņā (1983), Erfurtē (1989). Par panākumiem turnīros FIDE 1984. gadā Pēcam piešķīrusi starptautiskā meistara (IM), bet 1990. gadā - starptautiskā lielmeistara (GM) nosaukumu. Tomasa Pēca meita Elizabete ir starptautiskā lielmeistare šahā. OlimpBase :: Men's Chess Olympiads :: Thomas Pähtz Thomas Luther gewinnt die Deutsche Meisterschaft 1993 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)