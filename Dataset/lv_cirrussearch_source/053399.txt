Varikaps, arī varikapa diode, varaktora diode, mainīgā kondensatora diode, mainīgā reaktivitātes diode vai regulēšanas diode ir diodes veids, kuras darbība pamatojas uz sprostvirzienā ieslēgtas p–n pārejas elektriskās kapacitātes atkarību no pieliktā sprieguma. Varikapus izmanto kā ar spriegumu maināmus kondensatorus. Tos parasti izmanto ar spriegumu vadāmos oscilatoros, parametriskos pastiprinātājos un frekvenču pastiprinātājos. Ar spriegumu vadāmiem oscilatoriem ir daudz pielietojumu frekvenču modulācijas raidītājos un fiksētas fāzes kontūros. Fiksētas fāzes kontūri tiek izmantoti frekvenču sintezatoros, kas pārskaņo daudzus radioaparātus, televizorus un mobilos telefonus. Varikapu izstrādāja Pacific Semiconductor, Woolridge Corporation meitasuzņēmums, kas saņēma patentu ierīces ražošanai 1961. gada jūnijā. TRW Semiconductors, kas ir Pacific Semiconductor pēctecis, ierīces nosaukumam uzlika preču zīmi "Varicap". Tas palīdz izskaidrot ierīces atšķirīgos nosaukumus.