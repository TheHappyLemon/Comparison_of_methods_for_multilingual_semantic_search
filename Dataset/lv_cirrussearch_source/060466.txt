Jonass Netinens (somu: Joonas Nättinen, dzimis 1991. gada 3. janvārī) ir Somijas hokejists, spēlē centra uzbrucēja pozīcijā. Kopš 2022. gada Netinens pārstāv Zviedrijas hokeja līgas komandu HV71. 2009. gada NHL draftā Netinenu ar kopējo 65. numuru trešajā kārtā izvēlējās Monreālas "Canadiens". Iepriekš spēlējis Somijas hokeja līgas komandās Espo "Blues", Hemēnlinnas HPK un Jiveskiles JYP, AHL komandā Hamiltonas "Bulldogs", NHL komandā Monreālas "Canadiens", Zviedrijas hokeja līgas komandā Modo Hockey un KHL komandās Ņižņekamskas "Ņeftehimik", Podoļskas "Vitjaz" un Čerepovecas "Severstal". Somijas hokeja izlases sastāvā izcīnījis zelta medaļu 2022. gada ziemas olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)