Sarma Sedleniece (dzimusi 1939. gada 4. novembrī Rīgā, mirusi 2020. gada 27. decembrī Rīgā) bija Latvijas šaha meistare, kas uzvarēja Latvijas sieviešu šaha čempionātā 1968. gadā. Šahu sākusi spēlēt 13 gadu vecumā un jau pēc diviem gadiem uzvarējusi Latvijas jauniešu šaha čempionātā, kurā pēc tam vēl uzvarēja trīs gadus pēc kārtas (1955 - 1957). Arī Rīgas sieviešu šaha čempionātā tika uzvarēts četras reizes (1959, 1960, 1969 un 1970). 1968. gada Latvijas sieviešu šaha čempionātā Sarma Sedleniece kopā ar Ilgu Kļaviņu dalīja pirmo vietu, taču uzvarēja savu pretinieci papildmačā par čempiones nosaukumu. Pēc tam Sarma Sedleniece vēl divas reizes ieņēma vietu uz goda pjedestāla - 1971. gadā tika iegūta otrā vieta, bet 1972. gadā viņa ierindojās trešajā vietā. 1971. gadā "Daugavas" komandas sastāvā Sarma Sedleniece piedalījās PSRS komandu čempionātā. Sarma Sedleniece ir arī pirmā Latvijas sieviešu korespondencšaha čempione (1969-1970). Sarma Sedleniece bija pazīstama kā ilggadēja turnīru cīnītāja. Pēdējo reizi Latvijas sieviešu šaha čempionāta finālā viņa piedalījās 2003. gadā, bet 2011. gadā piedalījās starptautiskā meistara A.Vītoliņa piemiņas turnīrā Carnikavā. Mirusi 2020. gada 27. decembrī, apglabāta Rīgā, Jaunciema kapos. 1954. gads, 1. vieta Latvijas jauniešu šaha čempionātā. 1955. gads, 1. vieta Latvijas jauniešu šaha čempionātā. 1956. gads, 1. vieta Latvijas jauniešu šaha čempionātā. 1957. gads, 1. vieta Latvijas jauniešu šaha čempionātā. 1959. gads, 1. vieta Rīgas sieviešu šaha čempionātā. 1960. gads, 1. vieta Rīgas sieviešu šaha čempionātā. 1968. gads, 1. vieta Latvijas sieviešu šaha čempionātā. 1969. gads, 1. vieta Rīgas sieviešu šaha čempionātā. 1969.-1970. gads, 1. vieta 1. Latvijas sieviešu korespondencšaha čempionātā. 1970. gads, 1. vieta Rīgas sieviešu šaha čempionātā. 1971. gads, 2. vieta Latvijas studentu šaha čempionātā. 1972. gads, 3. vieta Latvijas sieviešu šaha čempionātā. Rostov-on-Don 1971 «LK?F -1.SIEVIESU. ?empion?ts». Arhivēts no oriģināla, laiks: 2012. gada 2. aprīlī. Skatīts: 2011. gada 14. oktobrī. Šahs[novecojusi saite] Sarma Sedleniece. Atjaunināts: 2011. gada 14. oktobrī šahista profils vietnē 365chess.com Sarma Sedleniece šahista profils vietnē olimpbase.org Žuravļevs, N.; Dulbergs, I.; Kuzmičovs, G. (1980), Latvijas šahistu jaunrade, Rīga, Avots., 106. - 107. lpp.