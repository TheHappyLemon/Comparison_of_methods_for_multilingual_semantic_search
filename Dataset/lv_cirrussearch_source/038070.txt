Igors Kurnosovs (krievu: Игорь Дмитриевич Курносов; 1985. gada 30. maijs Čeļabinska — 2013. gada 8. augusts Čeļabinska) bija Krievijas starptautiskais lielmeistars šahā (2003). Šahu iemācījies spēlēt četru gadu vecumā. Daudzkārtējais Krievijas junioru šaha čempionātu dalībnieks. 2003. gadā uzvarējis Krievijas junioru šaha čempionāta U18 vecuma kategorijā. Divas reizes pārstāvējis Krieviju Pasaules junioru šaha čempionātos: 2003. gadā U18 vecuma grupā un 2005. gadā U20 vecuma grupā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu turnīros Aluštā (2002, kopā ar Ernesto Inarkijevu), Serpuhovā (2002), Čeļabinskā (2004), Bavārijas atklātajā čempionātā (2004), Minskā (2006), Maskavas festivāla Aeroflot Open turnīrā A2 (2006), Trumsē (2008), Hastingsā (Anglija, 2009), Odišā (2009), Oslo Politiken Cup (2011), Bīlē (2012, kopā ar Sergeju Movsisjanu), Nahičevaņā (Azerbaidžāna, 2013). Par panākumiem turnīros FIDE 2003. gadā Kurnosovam piešķīrusi starptautiskā lielmeistara (GM) nosaukumu. Traģiski gājis bojā ceļu satiksmes negadījumā. Title Applications: Kurnosov, Igor Russian GM Igor Kurnosov dies in car accident Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)