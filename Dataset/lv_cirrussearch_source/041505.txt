Šis raksts ir par putnu ģinti. Par citām jēdziena Rubeņi nozīmēm skatīt nozīmju atdalīšanas lapu. Rubeņi, rubeņu ģints (Lyrurus) ir viena no fazānu dzimtas (Phasianidae) ģintīm, kas apvieno divas sugas. Tās izplatītas Eiropas un Āzijas skujkoku mežu joslā. Latvijā dzīvo viena rubeņu ģints suga — rubenis (Lyrurus tetrix). Tas sastopams visā Latvijas teritorijā, piemērotos biotopos samēra parasts ligzdotājs un nometnieks. Pēdējo trīsdesmit gadu laikā skaits samazinājies. Rubeņi ir liela auguma putni. Tiem piemīt izteikts dzimumdimorfisms: tēviņi ir lielāki un košāki nekā mātītes. No abām sugām lielākais ir rubenis, kura tēviņa ķermeņa garums var sasniegt 60 cm, svars 2100 g. Kaukāza rubeņa (Lyrurus mlokosiewiczi) tēviņš var sasniegt 53 cm garumu, 1005 g svaru. Kā jau ģints nosaukums norāda, abām sugām aste sakļautā veidā atgādina liru. Kad to paceļ augšā un izpleš vēdeklī, kļūst redzamas astes baltās spalvas. Ķermeņa apspalvojums metāliski melns, sejā izceļas koši sarkanās uzacis, uz spārniem baltas pazīmes, spārnu apakšas melnbaltas. Mātītes apspalvojums pelēkbrūni raibumots, tādējādi tās dabā ir ļoti grūti pamanāmas. Rubeņu ģints (Lyrurus) Kaukāza rubenis (Lyrurus mlokosiewiczi) Rubenis (Lyrurus tetrix) Pheasants, partridges, francolins, 2018 «Ornitofaunistika: Rubenis Lyrurus tetrix». Arhivēts no oriģināla, laiks: 2018. gada 26. februārī. Skatīts: 2018. gada 2. februārī. Alive: Black Grouse (Lyrurus tetrix) Alive: Caucasian Grouse (Lyrurus mlokosiewiczi) The Birds of Turkey[novecojusi saite] Ja nav pēcnācēju, nav arī uzticības Xeno_Canto: Genus Lyrurus