Melisa Leo (angļu: Melissa Leo, dzimusi 1960. gada 14. septembrī) ir amerikāņu aktrise. Savas karjeras laikā saņēmusi vairākas balvas, tai skaitā Amerikas Kinoakadēmijas balvu, Emmy balvu, Zelta globusa balvu, Critics' Choice balvu un Ekrāna aktieru ģildes balvu. Savu karjeru iesākusi 80. gados, piedaloties vairākās filmās un televīzijas seriālos. Pazīstama ar lomu ABC seriālā All My Children, par ko viņa tika nominēta Emmy balvai. Plašāku atpazīstamību ieguvusi seriālā Homicide: Life on the Street (1993—1997). Par lomu filmā Frozen River (2008), Leo tika nominēta Amerikas Kinoakadēmijas balvai kategorijā "Labākā aktrise". 2010. gadā viņa ieguva vairākas balvas, tostarp Kinoakadēmijas balvu kategorijā "Labākā aktrise otrā plāna lomā" par filmu "Cīnītājs". Piedalījusies arī tādās filmās kā "21 grams" (2003), "Notiesāšana" (2010), "Laipni lūgti pie Railijiem" (2010), "Lidojums" (2012), "Gūsteknes" (2013) un "Olimpa krišana" (2013). IMDb profils (angliski) AllMovie profils (angliski) Box Office Mojo profils (angliski)