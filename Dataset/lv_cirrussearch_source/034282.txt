Ādolfs Zaics (vācu: Adolf Seitz; 1898. gada 14. februāris Meitingena — 1970. gada 6. aprīlis Šveice) bija Vācijas šahists. 1920. un 1930. gados aktīvi piedalījies šaha turnīros. Vairākos no šiem turnīriem ierindojies laureātu skaitā. 1920. gadā bijis otrais Kenterberijas šaha turnīrā. 1922. gadā dalījis 2.-3. vietu Londonas atklātajā šaha čempionātā. 1925. gadā bijis trešais Boloņas šaha turnīrā. 1926. gadā bijis trešais tradicionālajā Hastingsas (Anglija) šaha turnīrā. 1934. gadā dalījis 3.-4. vietu Skārboro (Anglija) šaha turnīrā. 1933. gadā piedalījies Vācijas šaha čempionātā, kurā dalījis 11.-12. vietu, bet bijis vienīgais turnīra dalībnieks, kas uzvarējis turnīra uzvarētāju Jefimu Bogoļubovu. Sākoties Otrajam pasaules karam atradies Buenosairesā, kur notikusi 8. šaha olimpiāde. Līdzīgi kā daudzi citi šahisti nolēmis neatgriezties kara pārņemtajā Eiropā un palicis Argentīnā, kur uzturējies līdz 1955. gadam. Pēc atgriešanās Eiropā līdz mūža beigām dzīvojis Šveicē un Rietumvācijā. Hastings 1926 26. Deutsche Schacheinzelmeisterschaft 1933 in Bad Pyrmont Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)