"Melānijas hronika" ir 2016. gadā izlaista Latvijas kino drāma, kuras režisors ir Viesturs Kairišs. Filma novērtēta kā 2017. gada Latvijas labākā pilnmetrāžas spēlfilma, saņemot nacionālo kino balvu "Lielais Kristaps". Galvenās lomas filmā atveido Sabine Timoteo (Šveice), Edvīns Mekšs, Ivars Krasts, Guna Zariņa, Maija Doveika, Viktors Nemecs, Ervīns Leders (Austrija), Evija Rudzīte un Baiba Broka. Filma uzņemta pēc rakstnieces Melānijas Vanagas atmiņu romāna "Veļupes krastā" motīviem. Filmēšana notika Latvijā (Rīgā, Bikstos, Pasienē, Rēzeknē) un Krievijā, Karēlijā, kur uzņemtas Sibīrijas ainas. Filma izvirzīta uz 90. Kinoakadēmijas balvas kategorijas "Labākā filma svešvalodā" nominācijas pretendentiem. 2016. gadā Igaunijas kinofestivālā The Black Nights filmas operators Gints Bērziņš saņēma balvu kā labākais operators. 2017. gadā Čikāgas kinofestivālā Blowup filma saņem īpašo Andreja Tarkovska balvu par labāko režiju. 2017. gadā filma izvirzīta nacionālajai kino balvai "Lielais Kristaps" 12 nominācijās. 13. novembra ceremonijā filma saņēma balvas sešās nominācijās: "Labākā pilnmetrāžas spēlfilma", "Labākais režisors", "Labākais operators", "Labākā aktrise", "Labākais mākslinieks" un "Labākais kostīmu mākslinieks". Sabine Timoteo — Melānija Vanaga Edvīns Mekšs — Andrejs Vanags Ivars Krasts — Aleksandrs Vanags Guna Zariņa — Katrīna Maija Doveika — Vilma Viktors Nemecs — Ampalovs Ervīns Leders — Jakobs Evija Rudzīte — Biruta Baiba Broka — Anna Kirils Zaicevs — Valsts iekšlietu tautas komisariāta karaspēka leitnants Astrīda Kairiša — Melānijas māte Lilita Ozoliņa — Sieviete izsūtījumā Ģirts Krūmiņš — Katrīnas vīrs Kārlis Evija Martinsone — Soliste operā Iveta Čigāne. «Pildas iedzīvotājiem filmēšanās «Melānijas hronikā» palikusi spilgtā atmiņā». lsm.lv, 2016. gada 1. novembrī. Skatīts: 2016. gada 1. novembrī. «LATVIJA IZVIRZA SAVU FILMU OSKARA BALVAI». Nacionālais Kino centrs. 2017. gada 4. septembrī. Arhivēts no oriģināla, laiks: 2017. gada 11. decembrī. Skatīts: 2017. gada 4. septembrī. Blowup Film Fest 2017 Paziņoti "Lielā Kristapa 2017" laureāti Arhivēts 2017. gada 17. novembrī, Wayback Machine vietnē.. Satori.lv. IMDb profils (angliski) Oficiālā tīmekļa vietne Facebook profils