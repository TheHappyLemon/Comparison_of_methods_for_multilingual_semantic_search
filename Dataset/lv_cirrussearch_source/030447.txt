Šis raksts ir par komponistu. Par citām jēdziena Liepiņš nozīmēm skatīt nozīmju atdalīšanas lapu. Anatols Liepiņš (krievu: Анатолий Яковлевич Лепин; dzimis 1907. gada 17. decembrī, miris 1984. gada 24. oktobrī) bija latviešu izcelsmes PSRS komponists. Komponējis baletus, operas, dziesmas, mūziku teātra izrādēm un filmām. Liepiņš dzimis Maskavā, latviešu mūzikas instrumentu skaņotāja Jēkaba Liepiņa ģimenē. 1936. gadā absolvēja Maskavas konservatoriju. No 1944. līdz 1950. gadam bija Latvijas Komponistu savienības biedrs un dzīvoja Rīgā, 1945. gadā pēc Latvijas PSR Augstākas Padomes priekšsēdētāja Augusta Kirhenšteina uzaicinājuma piedalījās Latvijas PSR himnas mūzikas sacerēšanas konkursā. un uzvarēja to. Liepiņš sakomponējis vairāk nekā 500 dziesmu, 8 operetes. Liepiņš ir mūzikas autors latviešu padomju filmai "Mājup ar uzvaru" (1947). Viņš komponējis mūziku daudzām pazīstamām padomju filmām, starp tām ir filmas Мы с вами где-то встречались (1955), "Karnevāla nakts" (1956), Девушка без адреса (1958), Дайте жалобную книгу (1964), Деревенский детектив (1968). Latvijas PSR Nopelniem bagātais mākslas darbinieks (1945) PSRS ordeņi un medaļas. Latvijas enciklopēdija. 4. sējums. Rīga : Valērija Belokoņa izdevniecība. 2007. 163. lpp. ISBN 978-9984-9482-4-9. «У «Карнавальной ночи» был и латышский автор». freecity.lv. Academic.ru (krieviski) IMDb profils (angliski)