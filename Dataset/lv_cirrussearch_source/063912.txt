Vesterolu salas (norvēģu: Vesterålen, ziemeļsāmu: Viestterálas) ir salu grupa Norvēģu jūrā, Norvēģijas ziemeļrietumu piekrastē. Administratīvi ietilpst Nūrlannes filkē. Izstieptas 108 km garumā ziemeļaustrumu—dienvidrietumu virzienā; no kontinenta ziemeļu daļā atdala Annfjorda līcis. Lielākās salas ir Langeja, Anneja un Hadseleja, bet dažkārt šai salu grupai pieskaita arī Hinneju. Salās valda mērens jūras klimats. Ainavā pārsvarā kūdras purvi un pļavas, vietām pundurbērzu meži. Lielākā apdzīvotā vieta ir Surtlanne Langejas salā. Lielākās salas ar autoceļu tiltiem savienotas ar kontinentu. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 756. lpp. Vikikrātuvē par šo tēmu ir pieejami multivides faili. Skatīt: Vesterolu salas. Encyclopædia Britannica raksts (angliski) Krievijas Lielās enciklopēdijas raksts (krieviski)