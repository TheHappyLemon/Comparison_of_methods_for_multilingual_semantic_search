2020. gada Gente—Vevelgema bija šosejas riteņbraukšanas viendienas sacensības, kas notika 11. oktobrī. Tā bija 82. reize, kad notikušas Gente—Vevelgema sacensības un tās bija 18. sacensības 2020. gada UCI Pasaules tūres kalendārā. Sacensībās uzvarēja Madss Pēdersens (Trek–Segafredo), kurš bija ātrākais nelielas grupas sprinta finišā. Kā viena no pavasara klasikām, Gente—Vevelgema sākotnēji bija plānota 29. martā, bet COVID-19 pandēmijas ierobežojumu Beļģijā dēļ sacensības tika atceltas. Tās tika pārplānotas uz 11. oktobri kā daļa no rudens "pavasara klasiku" sezonas, lai arī no tām notika tikai Beļģijā rīkotās sacensības. Sacensību organizatori lūdza skatītājus sekot sacensībām no mājām un pirms sacensību sākuma sabiedrībai neizplatīja informāciju par precīzu maršrutu. Sacensību daļas, kas bija plānotas cauri Francijai, tika atceltas saistībā ar pandēmijas apstākļu pasliktināšanos Francijā. Starta laiki tika pielāgoti, lai nepārklātos ar 2020. gada Giro d'Italia. Pirmoreiz vīriešu sacensības notika pirms sieviešu sacensībām. Tā kā šīs bija UCI Pasaules tūres sacensības, visas 19 UCI WorldTeam komandas tika ielūgtas un dalība tām bija obligāta. Papildus tika uzaicinātas sešas UCI profesionālās kontinentālās komandas, veidojot 25 komandu pelotonu. Lai arī vairums komandu pieteica atļautos septiņus braucējus, Cofidis, Groupama–FDJ un Team Sunweb pieteica sešus, bet Movistar Team tikai piecus. Finišēja tikai 95 no 170 startējušajiem braucējiem. «UCI reveals the calendars for the 2020 UCI WorldTour and UCI Women’s WorldTour». UCI. Arhivēts no oriģināla, laiks: 2019. gada 10. decembrī. Skatīts: 2019. gada 13. oktobris. «BELGIAN CLASSICS E3 BINCKBANK AND GENT-WEVELGEM CANCELLED». Eurosport. Skatīts: 2020. gada 10. oktobris. Andrew Hood. «Spring classics in the fall? Why not, say specialists». Velo News. Skatīts: 2020. gada 10. oktobris. «Race Information». Gent-Wevelgem. Flanders Classics. Skatīts: 2020. gada 6. oktobris. «Tour of Flanders and Gent-Wevelgem take further steps to minimise coronavirus risk». Cycling News. Skatīts: 2020. gada 10. oktobris. Peter Cossins. «Gent-Wevelgem 2020 – Preview». Cycling News. Skatīts: 2020. gada 10. oktobris. «STARTTIJDEN VLAAMSE KLASSIEKERS AANGEPAST NA OVERLAP MET GIRO D’ITALIA». Wielerflits. Skatīts: 2020. gada 6. oktobris. «Gent–Wevelgem 2020 - Start List». CyclingNews. Skatīts: 2020. gada 10. oktobris. «Gent–Wevelgem in Flanders Fields 2020 Startlist». ProCyclingStats. Skatīts: 2020. gada 11. oktobris. ProCyclingStats profils Oficiālā tīmekļa vietne ProCyclingStats profils