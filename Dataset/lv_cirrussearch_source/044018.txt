Bahamas olimpiskajās spēlēs pirmo reizi startēja 1952. gadā, kad vasaras olimpiskās spēles notika Helsinkos. Kopš tā laika tā ir piedalījusies visās vasaras olimpiskajās spēlēs, izņemot 1980. gadā, kad tā, tāpat kā daudzas valstis, pēc ASV inciatīvas nolēma spēles PSRS galvaspilsētā Maskavā boikotēt. Bahamas līdz šim nav bijušas pārstāvētas ziemas olimpiskajās spēlēs. Kopumā Bahamas ir izcīnījušas 16 olimpiskās medaļas (8 — zelta, 2 — sudraba un 6 — bronzas medaļas). Visas šīs medaļas ir izcīnītas vieglatlētikā (14 medaļas) un burāšanā (2 medaļas). Pirmo olimpisko medaļu Bahamas ieguva 1956. gada Melburnas olimpiskajās spēlēs, to izdarīja burātāji Sloans Faringtons un Darvards Noulzs. Kopš 1992. gada katrās vasaras olimpiskajās spēlēs Bahamu sportisti ir izcīnījuši vismaz vienu olimpisko medaļu. Ar medaļām bagātākais Bahamu sportists ir sprinteris Kriss Brauns, kurš ir izcīnījis 4 olimpiskās medaļas (1 — zelta, 1 — sudraba un 2 — bronzas medaļas). Skatīt arī: Olimpisko medaļu skaits pēc valsts Pamatraksts: Bahamu olimpisko medaļnieku uzskaitījums Šajā tabulā apkopoti tikai tie sportiski, kas pēc Starptautiskās olimpiskās komitejas datiem pārstāvot Bahamas ir ieguvuši trīs vai vairāk olimpiskās medaļas. Pamatraksts: Bahamu karognesēji olimpiskajās spēlēs «Bahamas». International Olympic Committee. «Olympic Medal Winners». International Olympic Committee. «Bahamas». Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2018. gada 24. jūlijā. Arhivēts 2020. gada 17. aprīlī, Wayback Machine vietnē.