Džeralds Jūdžīns "Džerijs" Slouns (angļu: Gerald Eugene Sloan; dzimis 1942. gada 28. martā, miris 2020. gada 22. maijā) bija amerikāņu basketbolists un basketbola treneris. NBA komandas Čikāgas "Bulls" sastāvā aizvadīja 11 sezonas no komandas dibināšanai 1966. gadā līdz 1975. gadam. Piedalījās divās zvaigžņu spēlēs, bija pirmais "Bulls" spēlētājs, kura numuru komanda iemūžināja. Pēc spēlētāja karjeras beigām uzsāka trenera karjeru, sākumā bija "Bulls" treneris, 1985. gadā pievienojās Jūtas "Jazz", 1988. gadā kļuva par komandas galveno treneri. 1997. un 1998. gadā komanda Slouna vadībā sasniedza NBA finālu, abās reizēs tika zaudēts "Bulls". 2011. gadā pēc 23 komandā pavadītajiem gadiem paziņoja par atkāpšanos no galvenā trenera amata. 2014. gadā "Jazz" iemūžināja numuru "1223", kas ir Slouna uzvaru skaits "Jazz" komandas vadībā no 1988. līdz 2011. gadam. Trenera karjeras beigšanas brīdī bija trešajā vietā regulārās sezonas uzvaru skaitā NBA vēsturē (1221 uzvara, 803 zaudējumi). Viņš bija piektais treneris līgas vēsturē, kas uzvarējis 1000 spēles, un viens no diviem treneriem, kas to sasniedzis ar vienu komandu. Slouna vadībā "Jazz" 15 sezonas pēc kārtas sasniedza izslēgšanas spēles (1989—2003). 2009. gadā uzņemts Basketbola slavas zālē. Miris 2020. gada 22. maijā 78 gadu vecumā. «Jazz honor Jerry Sloan with banner». ESPN.com. 2014. gada 31. janvāris. Skatīts: 2014. gada 1. februāris. «Utah Jazz coach Jerry Sloan resigns». ESPN.com. 2011. gada 10. februāris. Skatīts: 2011. gada 10. februāris. Ross Siler. «Utah Local News – Salt Lake City News, Sports, Archive – The Salt Lake Tribune». The Salt Lake Tribune, 2009. gada 4. aprīlis. Arhivēts no oriģināla, laiks: 2012. gada 3. oktobris. Skatīts: 2012. gada 26. jūlijs. Official release. «Hall of Fame coach Jerry Sloan passes away at 78». NBA.com (angļu). Skatīts: 2020. gada 22. maijs. ESPN News Services. «Longtime Jazz coach Jerry Sloan dies at age 78». ESPN.com, 2020. gada 22. maijs. Vikikrātuvē par šo tēmu ir pieejami multivides faili. Skatīt: Džerijs Slouns. Encyclopædia Britannica raksts (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket trenera(-es) profils (angliski) RealGM Basketball profils (angliski) NBA biogrāfija