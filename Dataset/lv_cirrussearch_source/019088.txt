Korka (īru: Corcaigh, angļu: Cork) ir otra lielākā Īrijas pilsēta pēc iedzīvotāju skaita, Korkas grāfistes centrs, svarīga osta. Atrodas Īrijas dienvidos pie Lī upes, netālu no jūras. Pilsētas nosaukums īru valodā nozīmē purvaina vieta, kas labi raksturo apkārtni. Rakstos, tāpat kā Dublinu, Korku pirmoreiz pieminējis Ptolemajs m.ē. 140. gadā, kurš saucis to par Ivuernis. Tradīcija vēsta, ka Korku nodibināja Sv.Finbārs 7. gadsimtā, izveidodams šeit abatiju, kura pastāvēja 250 gadu un bija slavena visā toreizējā Eiropā. Tomēr ap 820. gadu abatijai uzbruka vikingi, nopostīja to un nodibināja savu pilsētu. Kaut arī 1024. gadā īri sakāva normāņus, tie palika uz dzīvi pilsētā. 1176. gadā sakās normāņu (angļu) iebrukums Īrijā. Tāpat kā Dublina, Korka kļuva par tipisku viduslaiku pilsētu. Tomēr drīz pilsētas raksturs mainījās, kas ļauj pilsētas pašreizējiem iedzīvotājiem apgalvot, ka Korka ir īstā Īrijas galvaspilsēta. Ja Dublina pamazām kļuva par angļu priekšposteni Īrijā, tad Korkas grāfiste tika saukta par dumpinieku grāfisti, bet Korka iesaistījās visos nemieros pret angļu varu. Lielā kartupeļu bada laikā (1845-1852) no Korkas tūkstošiem īru, glābjoties no bada, devās pāri okeānam uz ASV. Īrijas neatkarības kara laikā (1919-1921) angļu paramilitāristi t.s. melnie-dzeltenbrūnie izpostīja pilsētu. Arī Īrijas pilsoņu kara laikā (1922-1923) Korka kādu laiku bija republikāņu rokās. Korka bija 2005. gada Eiropas kultūras galvaspilsēta. Korkā dzimuši: Rojs Kīns (Roy Keane) (1971-) — futbolists Kilians Mērfijs (Cillian Murphy) (1976-) — aktieris (Disco Pigs) Māte Džonsa (Mother Jones) (1837-1930) — ASV sabiedriskā aktīviste «Cork City Council > Cork's Cultural Heritage». Corkcity.ie. Arhivēts no oriģināla, laiks: 2007-11-19. Skatīts: 2010-08-12. https://www.cso.ie/en/releasesandpublications/ep/p-cpr/censusofpopulation2022-preliminaryresults/geographicchanges/. Vikikrātuvē par šo tēmu ir pieejami multivides faili. Skatīt: Korka. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)