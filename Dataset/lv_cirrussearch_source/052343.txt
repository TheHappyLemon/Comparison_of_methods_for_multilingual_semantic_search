Mazais Hingans (ķīniešu: 小兴安岭, Xiǎo Xīng'ān Lǐng; krievu: Малый Хинган) ir kalnu grēda Austrumāzijā. Atrodas Ķīnas ziemeļaustrumos Heilundzjanas provincē, kā arī austrumos neliela daļa Krievijas Amūras apgabalā un Ebreju autonomajā apgabalā. Stiepjas ziemeļrietumu—dienvidaustrumu virzienā 500 kilometru garumā. Ziemeļrietumos Mazais Hingans piekļaujas Lielajam Hinganam, austrumu galā pāriet Burejas grēdā. Mazais Hingans atdala Mandžūrijas līdzenuma Nandzjanas ieleju dienvidrietumos no Amūras ielejas ziemeļaustrumos. Augstākā virsotne ir Duimiaņšaņs grēdas dienvidos. Mazā Hingana rietumu piekalnēs atrodas Udaliaņči vulkāniskais lauks, kur nesenākie izvirdumi notikuši 1720.—1721. gadā. Grēda noaugusi ar biezu mežu, ziemeļu nogāzēs — skujkoku taiga, dienviddaļā — jauktais un platlapju mežs. Akmeņogļu, grafīta, alvas, dzelzs rūdas un zelta atradnes. Vikikrātuvē par šo tēmu ir pieejami multivides faili. Skatīt: Mazais Hingans. Krievijas Lielās enciklopēdijas raksts (krieviski) «Mazais Hingāns». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 469. lpp. The Wudalianchi Scenic Spot