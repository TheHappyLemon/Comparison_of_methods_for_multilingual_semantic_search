Rosenrot ir vācu grupas Rammstein piektais studijas albums. Izdots 2005. gada 28. oktobrī. Albumam ir platīna statuss. Albumā ir sešas dziesmas, kuras bija paredzētas iepriekšējam studijas albumam "Reise, Reise", bet netika iekļautas māksliniecisku apsvērumu dēļ. Iesākumā tam vajadzēja saukties "Reise, Reise Volume Two", bet 2005. gada 18. augustā prezentēja topošo albumu ar nosaukumu "Rosenrot". Nosaukums burtiskā tulkojumā nozīme "Rožsarkana", tā ir persona no brāļu Grimmu pasakas "Sniegbaltā un Rožsarkanā" (vācu: Schneeweißchen und Rosenrot). Albuma vāks ļoti līdzinās iepriekšējā albuma "Reise, Reise" vāka japāņu versijai. Attēls uz tā — mazliet rediģēta ledlauža USS "Atka" fotogrāfija, kas fotografēta 1960. gada 13. martā Antarktīdā, polārajā stacijā Makmurdo. Dziesmas ierakstā "Stirb nicht vor mir (Don’t die before I do)" piedalījās skotu grupas Texas vokāliste Šarlīna Spiteri (Sharleen Spiteri). "Rosenrot" (Kompaktdisks) "Rosenrot" (Limited Edition) (Kompaktdisks un DVD) Benzin (2005) Rosenrot (2005) Mann gegen Mann (2006) Albuma speciālizlaidumā ir CD un DVD, kurā iekļauti trīs videofragmenti no koncertiem, kas vēlāk iekļauti koncertalbumā "Völkerball". "Reise, Reise" (Arenes de Nimes, Nima / Francija, 2005) "Mein teil" (Club Citta, Kanagavas prefektūra / Japāna, 2005) "Sonne" (Brixton Academy, Londona / Lielbritānija, 2005) Tils Lindemans (Till Lindemann) — balss Rihards Kruspe (Richard Z. "Fuchs" Kruspe) — ģitāra, bekvokāls Kristians Lorencs (Christian "Flake" Lorenz) — taustiņinstrumenti Pauls Landerss (Paul Landers) — ģitāra, bekvokāls Olivers Rīdels (Oliver "Lars" Riedel) — basģitāra Kristofs Šneiders (Christoph "Doom" Schneider) — sitaminstrumenti Šarlīna Spiteri (Sharleen Spiteri) — balss (6. dziesma) Kristiāna Herbolda (Christiane Herbold) — bekvokāls (6. dziesma) Kristo Hermandos (Christo Hermanndos) — trompete (9. dziesma) Karmena Zapata (Carmen Zapata) — balss (9. dziesma) Olsens Involtīni (Olsen Involtini) — stīgu aranžējums (8. dziesma) Svens Helbigs (Sven Helbig) — pūšaminstrumentu aranžējums (9. dziesma) Matiass Vilke (Matthias Wilke) — diriģents (1., 2., 4. dziesmas) Oficiālā "Rosenrot" mājaslapa (angliski)