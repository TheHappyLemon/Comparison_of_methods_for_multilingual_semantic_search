Ivonne Prevo (franču: Yvonne Prévost; atsevišķos avotos arī kā Helēna Prevo (Hélène Prévost); dzimusi 1878. gada 8. jūnijā, mirusi 1942. gada 3. martā) bija franču tenisiste, divu olimpisko sudraba medaļu ieguvēja. Pirmā Francijas tenisiste, kas olimpiskajās spēlēs izcīnījusi olimpiskās medaļas. 1900. gadā izcīnīja čempiones titulu Francijas atklātajā tenisa čempionāta sieviešu vienspēļu turnīrā. 1900. gada vasaras olimpiskajās spēlēs Prevo izcīnīja divas sudraba medaļas tenisā. Vienu no medaļām viņa izcīnīja sieviešu vienspēļu turnīrā, kur fināla mačā zaudēja Lielbritānijas sportistei Šarlotei Kūperei. Savukārt otru medaļu viņa ieguva jaukto dubultspēļu turnīrā, kur startēja kopā ar Lielbritānijas tenisistu Haroldu Mahoni kā Jauktās komandas pārstāvji. Viņi fināla mačā piekāpās britu tenisistiem Šarlotei Kūperei un Redžinaldam Dohertijam. Arī viņas vīrs Andrē Prevo 1900. gadā vasaras olimpiskajās spēlēs izcīnīja bronzas medaļu tenisa vīriešu vienspēļu turnīrā. Olimpisko spēļu rezultāti «Yvonne Prévost — Biographical information». Olympedia.org. Skatīts: 2020. gada 25. augusts. French Open winners Arhivēts 2011. gada 7. jūlijā, Wayback Machine vietnē.. «Paris 1900 Tennis: singles women». Starptautiskā Olimpiskā komiteja. Skatīts: 2020. gada 13. augusts. «Paris 1900 Tennis: doubles mixed». Starptautiskā Olimpiskā komiteja. Skatīts: 2020. gada 18. augusts. Ivonne Prevo (SOK profils) (angliski) Ivonne Prevo (Olympedia.org) (angliski) Ivonne Prevo (Sports Reference profils) (angliski)