Artūrs Hovijs "Arts" Ross (angļu: Arthur Howey "Art" Ross; dzimis 1886. gada 13. janvārī, miris 1964. gada 5. augustā) bija kanādiešu hokejists un administrators. Vairāki viņa laikabiedri viņu atzinuši par vienu no sava laika labākajiem aizsargiem. 13 sezonas ilgajā karjerā viņš divreiz izcīnīja Stenlija kausu — 1907. gadā ar Kenoras "Thistles" un 1908. gadā ar Monreālas "Wanderers". 1911. gadā viņš vadīja vienu no pirmajiem organizētajiem streikiem, lai tiktu palielināta spēlētāju alga. Kad 1918. gada janvārī nodega "Wanderers" mājasspēļu arēna, komanda pārtrauca darbību un A. Ross beidza hokejista karjeru. Pēc karjeras beigām viņš darbojās dažādos amatos līdz pat 1954. gadam. Viņa vārdā nosaukta Arta Rosa balva, kas tiek pasniegta NHL rezultatīvākajam spēlētājam regulārās sezonas beigās. Viņš bija viens no pirmajiem 12, kas 1949. gadā tika uzņemti Hokeja slavas zālē. «Ross One of Two New Men Elected to Hall of Fame». Saskatoon Star-Phoenix (angļu). 1949-10-22. 18. lpp. Skatīts: 2012-02-07. «Two Members Added to Hall of Fame». Ottawa Citizen (angļu). 1949-10-21. 30. lpp. Skatīts: 2012-02-07. Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski) Legends of Hockey profils (angliski)