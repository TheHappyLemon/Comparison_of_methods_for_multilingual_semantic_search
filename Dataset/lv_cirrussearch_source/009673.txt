Stenlija kauss ir kauss, kuru pasniedz NHL komandai, kas uzvarējusi izslēgšanas spēļu finālsērijā. Šis ir vienīgais kauss profesionālajā sportā, uz kura tiek iegravēti pilnīgi visi uzvarētāju vārdi. Visvairāk — 24 reizes šo kausu izcīnījusi Monreālas "Canadiens", "Canadiens" to ir izcīnījusi 5 sezonas pēc kārtas — arī tas ir NHL rekords. Otrajā vietā ir Toronto "Maple Leafs" ar 13 čempiona tituliem. 1996. gadā uz šī kausa tika iegravēts arī Sanda Ozoliņa vārds. 2023. gadā uz šī kausa tika iegravēts arī Teodora Bļugera vārds. 1888. gadā Ziemas karnevālu Monreālā, Kanādā apmeklēja Prestonas lords Stenlijs. Lordu ļoti sajūsmināja hokejs un viņš nosprieda, ka labākajai komandai vajadzētu tikt apbalvotai. Stenlija kauss pirmoreiz tika pasniegts amatieru komandai Kanādā un tiek pasniegts vēl aizvien, tikai tagad šī balva tiek pasniegta katra gada NHL labākajai komandai. Pašlaik Stenlija kauss tiek uzskatīts par vērtīgāko balvu hokejā. Uz kausa tiek iegravēti uzvarētāju komandas dalībnieku vārdi. Kad uz kausa beidzas vieta jauniem vārdiem, tiek pievienota jauna josla un noņemta vecākā, kura nonāk Hokeja slavas zālē. Šobrīd ir noņemti trīs posmi, bet jauns posms varētu tikt pievienots pēc 2029.—2030. gada sezonas. https://sportacentrs.com/hokejs/nhl/teodors_blugers/07072023-teodora_blugera_vards_oficiali_iegravets_ Wayne Jones. «What happens to the rings when the Stanley Cup is full of names?». Hockey Answered (en-US), 2020-02-13. Skatīts: 2023-06-14. Vikikrātuvē par šo tēmu ir pieejami multivides faili. Skatīt: Stenlija kauss. Encyclopædia Britannica raksts (angliski) Krievijas Lielās enciklopēdijas raksts (krieviski) Iespēja virtuāli apskatīt Stenlija kausu