Īda Līena (norvēģu: Ida Lien; dzimusi 1997. gada 5. aprīlī Drammenē) ir norvēģu biatloniste. Ar biatlonu sāka nodarboties 2006. gadā. Pārstāv klubu Simostranda IL. IBU kausā sāka piedalīties 2018.—2019. gada sezonā. 2020. gada Eiropas atklātajā čempionātā Raubičos izcīnīja sudraba medaļu sprintā un bronzu jauktajā stafetē. Pasaules kausa sacensībās debitēja 2020. gada 5. martā Nove Mesto Morāvijā ar 68. vietu sprintā. Tajā pašā posmā tika iekļauta arī stafetes komandas sastāvā un kopā ar Karolīni Knoteni, Ingridu Tandrevollu un Tīrilu Ekhofu izcīnīja uzvaru. Pirmos punktus PK ieskaitē ieguva 2020. gada 28. novembrī Kontiolahti, sasniedzot 30. vietu sprintā. Pirmo reizi Pasaules čempionātā piedalījās 2021. gadā Pokļukā un ieguva zelta medaļu stafetē. Piedalījās 2022. gada ziemas olimpiskajās spēlēs Pekinā. Sprintā ieņēma 38. vietu, bet iedzīšanā pakāpās uz 33. vietu, startēja arī sieviešu stafetē, kur Norvēģijas komanda ieņēma 4. vietu. 2023. gada Pasaules čempionātā Oberhofā labāko rezultātu individuāli sasniedza 15 km distancē, ierindojoties 17. vietā, bet stafetē ieņēma 6. vietu. 2024. gada Eiropas čempionātā Brezno, Slovākijā, izcīnīja divas zelta medaļas — sprintā un jauktajā stafetē. «Norwegian Women cap Perfect Season with Nove Mesto Relay win». biathlonworld.com (angļu). 2020. gada 7. marts. Skatīts: 2021. gada 21. februārī. «Marte Olsbu Roeiseland Anchors Norway to IBU World Championships Relay Gold». biathlonworld.com (angļu). 2021. gada 20. februāris. Skatīts: 2021. gada 21. februārī. «Lien and Guigonnat win Sprints in Osrblie». biathlonworld.com (angļu). 2024. gada 26. janvāris. Skatīts: 2024. gada 30. janvārī. «Sweden, Norway win Mixed Relays in Osrblie». biathlonworld.com (angļu). 2024. gada 28. janvāris. Skatīts: 2024. gada 30. janvārī. Vikikrātuvē par šo tēmu ir pieejami multivides faili. Skatīt: Īda Līena. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)