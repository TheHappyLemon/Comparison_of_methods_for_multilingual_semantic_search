NuSTAR jeb Nuclear Spectroscopic Telescope Array (no angļu valodas — Kodolu spektroskopiskais teleskopa masīvs) ir ASV rentgenstaru orbitālā observatorija. Tā ir NASA programmas Small Explorer program vienpadsmitā misija (SMEX-11). Palaists 2012. gada jūnijā. Observatorija paredzēta melno caurumu pētīšanai. NuSTAR instruments sastāv no Voltera teleskopa cietā rentgenstaru diapazonā (5—80 keV). Tā spoguļi ar 10 m garu izvēršamu mastu atdalīti no detektoriem, nodrošinot vajadzīgo fokusu rentgenstariem. Masts starta laikā atradās nelielā konteinerā. NuSTAR palaists 2012. gada 13. jūnijā 16:00:37 UTC ar nesējraķeti Pegasus-XL no L-1011 lidmašīnas Stargazer, kas bija pacēlusies no Kvadžaleinas atola Māršala Salās. 21. jūnijā veiksmīgi tika izvērsts masts. Process sākās 17:43 UTC un ilga 26 minūtes. Šis bija pirmais kosmosā izvērsts tik garš masts, kas izmantots orbitālā teleskopā. 2012 - Launches to Orbit and Beyond NuSTAR Mission Status Report: Observatory Unfurls its Unique Mast Whitney Clavin, Jet Propulsion Laboratory, 2012-06-21 (angliski) Vikikrātuvē par šo tēmu ir pieejami multivides faili. Skatīt: NuSTAR. NuSTAR Caltech vietnē (angliski)