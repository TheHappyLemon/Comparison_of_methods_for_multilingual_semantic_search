Neirupīne (vācu: Neuruppin) ir pilsēta Vācijā, Brandenburgā, Ostprignicas-Rupīnes apriņķa centrs Rupīnezera krastā, 60 kilometrus uz ziemeļrietumiem no Berlīnes. Saukta par "Fontānes pilsētu"(Fontanestadt), kā arī "visprūsiskāko no Prūsijas pilsētām" (preußischste aller preußischen Städte). Vieta bija slāvu apdzīvota, kad iespējams Vendu krusta kara laikā 1147. gadā šeit tika uzcelta pirmā vācu pils, kas atradās citā Rupīnezera krastā. 1238. gadā pirmoreiz minēta pašreizējā apdzīvotā vietā. 1246. gadā dominikāņi šeit nodibināja klosteri, kas bija pirmais teritorijā starp Elbu un Oderu. Pilsētas tiesības no 1256. gada. Kopš 1688. gada Neirupīne bija garnizona pilsēta. Pēc ugunsgrēka 1787. gadā tā tika atjaunota klasicisma manierē. Armija pilsētā bija līdz pat 1993. gadam, kad no kara bāzes uz Krieviju pārcēlās bijušās Padomju armijas daļas. Neirupīnē dzimuši: ģenerālis Ferdinands fon Brēdovs (Ferdinand von Bredow, 1884 – 1934) rakstnieks Teodors Fontāne (Theodor Fontane, 1819 – 1898) kamaniņu braucēja Tatjana Hifnere (Tatjana Hüfner, 1983) šķēpmetējs Ūve Hons (Uwe Hohn, 1962) ģenerālis Hermanis Hots (Hermann Hoth, 1885 – 1971) arhitekts Kārlis Frīdrihs Šinkels (Karl Friedrich Schinkel, 1781 – 1841) Neirupinē kristīts ārsts Johans Frīdrihs Štrūenzē (Johann Friedrich Struensee, 1737 – 1772). Pilsētā savulaik dzīvojuši karalis Frīdrihs Lielais (Friedrich der Große, 1712 – 1786), kara teorētiķis Kārlis fon Klauzevics (Carl von Clausewitz, 1780 – 1831) un arhitekts Georgs Venceslauss fon Knobelsdorfs (Georg Wenzeslaus von Knobelsdorff, 1699 – 1753). Vietējā ģimnāzijā mācījies dzejnieks Georgs Heims (Georg Heym, 1887 – 1912). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Neirupīne.