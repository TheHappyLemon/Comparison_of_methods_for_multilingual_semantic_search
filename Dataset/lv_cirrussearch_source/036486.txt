Elina Danieljana (armēņu: Էլինա Դանիելյան; dzimusi 1978. gada 16. augustā Baku) ir Armēnijas starptautiskā lielmeistare šahā (1994). Divas reizes uzvarējusi Pasaules junioru šaha čempionātos: 1992. gadā Duisburgā U14 vecuma grupā un 1993. gadā Bratislavā U16 vecuma grupā. 1994. gadā kļuvusi par Eiropas junioru vicečempioni U18 vecuma grupā, kā arī izcīnījusi 2 bronzas medaļas Eiropas junioru šaha čempionātos U20 vecuma grupā. Sešas reizes uzvarējusi Armēnijas sieviešu šaha čempionātos (1993, 1994, 1999, 2002, 2003, 2004). 2021. gadā kļuvusi par Eiropas sieviešu šaha čempionāta uzvarētāju. Daudzkārtējā Pasaules sieviešu šaha čempionātu izcīņas ciklu dalībniece. 1995. gadā Kišiņevā debitējusi starpzonu turnīrā, kurā ieņēmusi 29. vietu. Četras reizes nokļuvusi līdz Pasaules sieviešu šaha čempionātu pēc izslēgšanas sistēmas 2. kārtai, kuros 2001. un 2004. gadā zaudējusi Sjui Juihua, 2006. gadā - Aleksandrai Kosteņukai, bet 2012. gadā - Dronavalli Hārikai. Vēl divos Pasaules čempionātos pēc izslēgšanas sistēmas zaudējusi 1. kārtā (2010, 2015). Piedalījusies vairāku FIDE Women's Grand Prix sēriju (2009-2010, 2011-2012, 2013-2014) turnīros. Labākos rezultātus sasniegusi 2009. gadā Stambulā un 2011. gadā Dohā, kad abas reizes ieņēmusi 2. vietu aiz Humpi Koneru. 2014. gadā Grand Prix sērijas turnīrā Lopotā (Gruzija) ieņēmusi 3. vietu. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā zaudējusi Padminī Routai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Hoangai Thaņai Čangai. 2006. gadā uzvarējusi Eiropas šaha klubu kausa izcīņā sievietēm Erevānas komandas MIKA sastāvā. 2008. gadā uzvarējusi starptautiskajā šaha turnīrā Stokholmā. 2011. gadā Tbilisi izcīnījusi bronzas medaļu Eiropas individuālajā sieviešu šaha čempionātā. 2021. gada augustā Jasos uzvarējusi Eiropas individuālajā šaha čempionātā sievietēm. 2021. gada novembrī Rīgā ierindojusies 37. vietā 2021. gada "FIDE Chess.com Grand Swiss" turnīrā sievietēm. 2023. gada novembrī Daglasā ierindojusies 44. vietā "FIDE Women's Grand Swiss" turnīrā sievietēm. Pārstāvējusi Armēnijas komandu lielākajos komandu šaha turnīros: Pasaules šaha olimpiādēs piedalījusies 12 reizes (1992-2014); Eiropas komandu šaha čempionātā piedalījusies 9 reizes (1997-1999, 2003-2015). Komandu vērtējumā izcīnījusi zelta (2003) un bronzas (2007) medaļas. Individuālajā vērtējumā izcīnījusi zelta (2003), 2 sudraba (2003, 2007) un bronzas (2007) medaļas; Pasaules komandu šaha čempionātā piedalījusies 5 reizes (2007-2011, 2015, 2019). Par panākumiem turnīros FIDE 1993. gadā Danieljanai piešķīra starptautiskās meistares (WIM), bet 1994. gadā - starptautiskās lielmeistares (WGM) nosaukumu. 2003. gadā saņēmusi starptautiskā meistara vīriešiem (IM) nosaukumu, bet 2010. gadā - starptautiskās lielmeistara vīriešiem (GM) nosaukumu. Grandmaster Elina Danielian becomes Champion of Europe – unprecedented success for Armenia, Armenpress.am 1995 Kishinev Interzonal Tournament 2001-02 FIDE Knockout Matches 2004 FIDE Knockout Matches 2006 FIDE Knockout Matches «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2016. gada 28. novembrī. «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2016. gada 28. novembrī. 2015 FIDE Knockout Matches 2009-2010 FIDE Women's Grand Prix «2011-2012 FIDE Women's Grand Prix». Arhivēts no oriģināla, laiks: 2016. gada 28. augustā. Skatīts: 2016. gada 28. novembrī. 2013-2014 FIDE Women's Grand Prix «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. Women’s World Championship 2018 OlimpBase :: 11th European Chess Club Cup (women), Fügen 2006, MIKA Yerevan EUROPEAN INDIVIDUAL WOMEN’S CHESS CHAMPIONSHIP 2021 2021 FIDE Chess.com Women's Grand Swiss 023 FIDE Women's Grand Swiss OlimpBase :: Women's Chess Olympiads :: Elina Danielian OlimpBase :: European Women's Team Chess Championship :: Elina Danielian OlimpBase :: World Women's Team Chess Championship :: Elina Danielian Presidential Board, August 2003, Abuja, Nigeria 81st FIDE Congress 2010, 24 September-3 October 2010, Khanty-Mansiysk, RUS Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)