Intelsat 33e (IS-33e) ir Luksemburgā bāzēta uzņēmuma Intelsat EpicNG sērijas sakaru pavadonis. Tas paredzēts sakaru nodrošināšanai Indijas okeāna reģionā. Orbītā palaists 2016. gada augustā. Pavadoni izgatavojis ASV uzņēmums Boeing uz platformas Boeing 702MP bāzes. Tam uzstādīti C, Ku un Ka joslas raidītāji. Intelsat 33e tika palaists 2016. gada 24. augustā 22:16:01 UTC no Gviānas kosmiskā centra ar nesējraķeti Ariane 5ECA (lidojums VA232). Kopā ar to palaists Intelsat 36. 2016. gada 9. septembrī paziņots, ka pavadoņa primārā dzinēja kļūmes dēļ būs nepieciešams ilgāks laiks, lai sasniegtu ģeostacionāro orbītu. Tika lēsts, ka rezerves sistēmas izmantošana saīsinās kosmiskā aparāta resursus ne vairāk kā par 18 mēnešiem. Pēc sākotnējā plāna Intelsat 33e varēja sākt izmantot 2016. gada 1. novembrī, bet tas nodots ekspluatācijā 2017. gada 29. janvārī. Intelsat 33e izvietots ģeostacionārajā orbītā punktā 60° austrumu garuma, nomainot Intelsat 904. Intelsat: Thruster failure may reduce IS-33e’s operational life, but not by much Peter B. de Selding, spacenews.com, 2016-09-22 Intelsat satellite in service after overcoming engine trouble Stephen Clark, 2016-01-30 Intelsat 33e Intelsat Intelsat 33e Gunter Dirk Krebs Intelsat 33e Spaceflight101.com