Barons Georgs Manteifels-Cēge (vācu: Georg Baron Manteuffel-Szoege; dzimis 1889. gada 7. martā, miris 1962. gada 8. jūnijā) bija vācbaltiešu izcelsmes vācu politiķis no Kristīgi Sociālās savienības. Dzimis 1883. gadā Kapsēdes muižas īpašnieka barona Georga fon Manteifela-Cēges ģimenē. Hansa fon Manteifela-Cēges vecākais brālis. No 1906. līdz 1909. gadam mācījās ģimnāzijā Rīgā. No 1909. līdz 1913. gadam studēja Halles un Heidelbergas Universitātēs, 1913. gadā iegūdams doktora grādu. Pirmā pasaules kara laikā atgriezās dzimtenē, 1914./1915. gadā strādāja Kurländischen Kreditverein Jelgavā. 1918. gadā bija Kurzemes bruņniecības sekretārs Berlīnē. Latvijas brīvības cīņu laikā karoja Baltijas landesvērā. Darbojās Apvienotās Baltijas hercogistes izveidošanā. Pēc kara apmetās mātes dzimtas īpašumā Zabludovā Polijā. No 1925. līdz 1939. gadam darbojās Baltijas komitejā (Baltische Arbeitsgemeinschaft) Berlīnē. No 1935. līdz 1939. gadam bija Austrumeiropas vēstures un ekonomikas pasniedzējs Berlīnes Ārzemju augstskolā (Auslandshochschule). Pēc Otrā pasaules kara apmetās Bavārijā. 1950. gadā kļuva par Vācbaltiešu biedrības (Deutsch-Baltische Gesellschaft) vadītāju. 1953. gadā viņu ievēlēja Bundestāgā un darbojās tajā līdz savai nāvei 1962. gadā. Bija ievēlēts par Novadniecību savienības (Verband der Landsmannschaften) vadītāju. Sarakstījis poēmu "Die Baltenfahne". «dziesma». Baltiešu biogrāfiskais leksikons digitāli.