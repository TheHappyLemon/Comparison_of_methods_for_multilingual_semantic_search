Gido Kokars (dzimis 1921. gada 17. augustā Gulbenē, miris 2017. gada 9. martā Rīgā) bija latviešu diriģents. Viņa dvīņubrālis Imants (1921—2011) arī bija diriģents. Ir vecākie brāļi Valfrīds un Artūrs. Dzimis 1921. gadā Gulbenē zemnieka Aleksandra Kokara un viņa sievas Marijas ģimenē, 16. augustā dzimis viņa dvīņubrālis Imants. Bērnību pavadīja Vecgulbenes pagastaā "Avotiņos" (tagad Gulbenes novads), mācījās Blomes (tagad Ozolkalns) pamatskolā (1929–1936). 1941. gadā viņš beidza Cēsu mūzikas vidusskolu, 1946. gadā — Latvijas Konservatorijas kordiriģēšanas klasi. Laikā no 1951. līdz 1958. gadam bija Rīgas Pedagoģiskā institūta pedagogs, diriģēja institūta jaukto kori "Daina". Vēlāk G. Kokars diriģēja Rīgas radiorūpnīcas (RRR) vīru kori "Auseklis", tautas kori "Daile", Bauskas rajona skolotāju kori "Daina", kamerkori "Ave Sol" (esot tā direktors un kora mākslinieks). Bijis Vispārējo latviešu Dziesmu un Deju svētku virsdiriģents astoņos Dziesmu svētkos — laikā no 1970. līdz 1998. gadam. Gido Kokars kopā ar savu brāli Imantu Kokaru kā aktieri piedalījušies Rīgas Kinostudijas spēlfilmā "Līvsalas zēni" (1969). Gido Kokars attēlojis arī epizodisku lomu 1975. gada filmā "Motociklu vasara". Par brāļiem Kokariem pašiem uzņemtas vairākas dokumentālās filmas, tai skaitā Jura Podnieka filma "Brāļi Kokari" (1978) un Ginta Grūbes filma "Kokaru dziesmusvētki" (2008) Latvijas PSR Nopelniem bagātais mākslas darbinieks (1967) Latvijas PSR Tautas skatuves mākslinieks (1977) Triju Zvaigžņu ordenis, ceturtā šķira (1996) Ministru kabineta balva (2000) Tvnet/Bns/Leta. «Miris kordiriģents Imants Kokars». Tvnet.lv. Skatīts: 2011-11-24. Malda Ilgaža, Dzirkstele. «Visu mūžu tikai mūzikā - brāļi Kokari». Tvnet.lv. Skatīts: 2011-11-24. «Brāļi Kokari». latfilma.lv. Arhivēts no oriģināla, laiks: 2017. gada 18. aprīlī. Skatīts: 2017. gada 14. martā. «Filmas par brāļiem Kokariem». easyget.lv. Arhivēts no oriģināla, laiks: 2008. gada 4. augustā. Skatīts: 2017. gada 14. martā. Kopējās Latvijas enciklopēdija. 3. sējums. Rīga : Valērija Belokoņa izdevniecība. 2005. 416. lpp. ISBN 9984-9482-3-4. Imants un Gido Kokari enciklopēdijā "Latvijas ļaudis"