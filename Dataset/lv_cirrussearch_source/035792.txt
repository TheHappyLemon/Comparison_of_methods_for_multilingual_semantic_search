Rihards Zorge (vācu: Richard Sorge, krievu: Рихард Зорге); dzimis 1895. gada 4. oktobrī, miris 1944. gada 7. novembrī) bija Baku dzimis vācu izcelsmes padomju izlūkdienesta darbinieks. Kā vācu žurnālists darbojās Vācijā un Japānā, kur vadīja padomju spiegu grupu. 1941. gada 12. maijā brīdināja PSRS varas iestādes par vācu uzbrukumu PSRS 20. jūnijā. 1941. gada augustā ziņoja, ka Japānas armija uzbruks Klusā okeāna virzienā, nevis PSRS, kas ļāva pārvietot daļu no PSRS bruņoto spēku grupējumiem cīņai pret Vāciju Maskavas kaujas laikā. 1941. gada 18. oktobrī japāņu arestēts, 1944. gada novembrī sodīts ar nāvi. 1964. gadā Zorgem piešķirts Padomju Savienības Varoņa nosaukums. Vikikrātuvē par šo tēmu ir pieejami multivides faili. Skatīt: Rihards Zorge. Encyclopædia Britannica ieraksts (angliski)