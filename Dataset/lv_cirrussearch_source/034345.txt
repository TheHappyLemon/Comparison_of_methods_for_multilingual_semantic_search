Rodolfo Tans Kardoso (angļu: Rodolfo Tan Cardoso; 1937. gada 25. decembris Filipīnas — 2013. gada 21. augusts Kesonsitija) bija Filipīnu starptautiskais meistars šahā (1957). 1956. gadā uzvarējis Filipīnu junioru šaha čempionātā. 1957. gadā Toronto ieņēmis 5. vietu Pasaules junioru šaha čempionātā. Tajā pašā gadā nospēlējis astoņu partiju maču ar Bobiju Fišeru, kuru zaudējis ar 2:6 (+1, =2, -5). 1958. gadā Manilā uzvarējis Pasaules šaha čempiona nosaukuma izcīņas cikla zonas turnīrā, apsteidzot Austrāliju pārstāvošo otrās vietas ieguvēju Kārli Ozolu, un starpzonu turnīrā Dienvidslāvijā palicis 19. vietā, lai gan nospēlējis neizšķirti ar turnīrā uzvarētāju Mihailu Tālu un pēdējā kārtā uzvarējis Dāvidu Bronšteinu, liedzot tam turpināt cīņu par Pasaules šaha čempiona nosaukumu. Divas reizes (1958, 1963) uzvarējis Filipīnu šaha čempionātā. Pārstāvējis Filipīnu komandu lielākajos komandu šaha turnīros: Pasaules šaha olimpiādē piedalījies 4 reizes (1956-1958, 1972-1974). Individuālajā vērtējumā izcīnījis sudraba (1956) medaļu; Āzijas valstu komandu šaha čempionātā piedalījies 1974. gadā un komandu vērtējumā izcīnījis zelta medaļu. Par panākumiem turnīros FIDE 1957. gadā Kardoso piešķīrusi starptautiskā meistara (IM) nosaukumu. Bijis pirmais Āzijas šahists, kas saņēmis šo nosaukumu. Miris no sirds nepietiekamības Manilas kardioloģijas centrā. «Wch U20 Toronto 1957». Arhivēts no oriģināla, laiks: 2015. gada 24. septembrī. Skatīts: 2016. gada 27. jūnijā. 1958 Portoroz Interzonal Tournament OlimpBase :: Men's Chess Olympiads :: Radolfo Tan Cardoso OlimpBase :: Men's Asian Team Chess Championship :: Radolfo Tan Cardoso Cardoso, 1st Asian international master, dies Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)