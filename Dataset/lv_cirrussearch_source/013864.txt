Knights of Honor (Arī, ķīniešu: 荣誉骑士) ir 2D reāllaika simulācijas, stratēģijas spēle, ko izstrādājusi Bulgārijas Crytek Black Sea studija Windows platformas dat oriem. To publicēja Eiropā Sunflowers Interactive spēļu studija 2004. gadā un 2005. gada 10. maijā Ziemeļamerikā Paradox Entertainment spēļu studija. Piemērota visiem spēlētājiem, kas sasnieguši 10 gadu vecumu. Spēles kritiķi izdošanas laikā to lielākoties novērtējuši diezgan augstu ar aptuveni 79 punktiem no 100. Spēli ir iespējams spēlēt individuāli vai ar līdz 5 citiem spēlētājiem lokālajā tīklā, toties spēlējot kopā ar citiem saskarsme notiek tikai cīņu laikā. Spēles darbība norisinās viduslaiku Eiropā, kādā no trim piedāvātajiem vēsturiskajiem laika periodiem otrās tūkstošgades sākuma gadsimtos. Spēlētājs var izvēlēties spēlēt, kā vienu no vairāk nekā 100 Eiropas, Ziemeļāfrikas, Tuvo Austrumu vai Rietumāzijas karaļvalstīm, iejūtoties konkrētās valstiņas monarha lomā, pieejamās valstis un izaicinājumi atšķiras atkarībā no izvēlētā laika perioda. Spēlēt var: Agrajā periodā-1000.gads; Vidus periodā- 1200. gads; Vēlajā periodā- 1350.gads; Spēles mērķis ir pārvaldīt visu Eiropu. Uzvaru var gūt diplomātiski, militāri, ar vislielāko tehnoloģisko attīstību vai balansējot vairākus spēles elementus. Spēlētājs var ietekmēt karaliskās ģimenes, armijas, spiegu un garīdziecības pārstāvju darbības, var uzsākt un beigt karus, diplomātiskas pārrunas un tirdzniecību, var uzlabot pilsētas, iegūt dabas resursus, pārvaldīt savu karaļvalsti un glābt to no posta. Spēlētājs var kontrolēt un plānot kara darbību vai atļaut to veikt datoram. Knights of Honor ir arī vairāki slepenie notikumi, tādejādi spēlētājiem vienmēr ir iespējams izspēlēt vēl sev nebijušu spēli un atklāt, ko jaunu. Spēlei ir iespējams izvēlēties kādu no 3 grūtības pakāpēm, tomēr tā nav pārlieku viegla arī visvieglākajā spēles versijā. Jaunajiem spēlētājiem problēmas var sagādāt arī spēles nepietiekamā un nedaudz haotiskā instrukciju sistēma un funkciju izkārtojums. Spēli tās darbības laikā ir iespējams arī apturēt. Spēle spēlējama trijos skatos, vienā izteikti grafiskā, kas ļauj saskatīt valstu robežas un vienā reālistiskākā, kas ļauj apskatīt reljefu un pilsētas, trešais skats tiek izmantots tikai norisinoties cīņām. Kartei ir pieejami arī filtri, kas sniedz informāciju par dažādiem svarīgiem spēles aspektiem. Sākotnēji spēlei bija pieejams liels daudzums modifikāciju, toties tagad liela daļa vairs nav pieejama spēļu studiju mājaslapu slēgšanas dēļ. Daļa modifikāciju ir atjaunojuši spēlētāji, ir pieejama arī modifikācija spēles grafiskās kvalitātes uzlabošanai. «Knights of Honor for Windows (2004)». MobyGames. Skatīts: 2022-08-10. Yanev, Miro (2004-10-01), Knights of Honor, Black Sea Films, Sunflowers. Atjaunināts: 2022-08-10 «Knights of Honor on Steam». store.steampowered.com (angļu). Skatīts: 2022-08-10. «Knights of Honor Download (2004 Role playing Game)». www.old-games.com. Skatīts: 2022-08-10. «Knights of Honor (2004) Windows credits». MobyGames. Skatīts: 2022-08-10. «Ultimate Edition - HD Patch & Overhaul (EN/FR/DE) mod for Knights of Honor». Mod DB (angļu). Skatīts: 2022-08-10.