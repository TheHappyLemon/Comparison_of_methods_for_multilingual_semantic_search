Šis raksts ir par informācijas tehnoloģjām. Par citām jēdziena ASP nozīmēm skatīt nozīmju atdalīšanas lapu. Active Server Pages jeb ASP (no angļu valodas — 'aktīvās servera lapas') ir Microsoft dinamiski ģenerējamu HTML lapu servera puses skripta dzinis un programmēšanas vide. Sākotnēji izlaists 1998. gadā kā Internet Information Services pievienojums operētājsistēmas Windows NT 4.0 papildpakā Option Pack, tas vēlāk kļuva par Windows Server brīvi iekļaujamu komponentu. ASP pēdējā versija 3.0 iznāca 2000. gadā; tās pēctecis ir ASP.NET. No ASP.NET skatu punkta ASP sauc par klasisko ASP (Classic ASP). ASP piedāvā septiņus iebūvētus objektus: Application, ASPError, Request, ObjectContext, Response, Server un Session. Tie ir ASP pamats un ir paredzēti datu nosūtīšanai klientam, informācijas iegūšanai no klientam pārlūkprogrammas, datu apmaiņāi ar serveri, datu kešošanai un kļūdu apstrādei. ASP izmanto Active Scripting dzini, kas atbalsta Component Object Model (COM). Var pieslēgt ārējus COM komponentus. Var izmantot dažādas skriptu valodas, kuras atbalsta konkrētā servera dzinis. Populārākā (tā ir pēc noklusējuma) valoda ir VBScript. Iespējams vienā lapā vienlaicīgi izmantot vairākas valodas, attiecīgā bloka sākumā norādot, kura valoda tiek lietota. ASP lapu faila paplašinājums ir .asp, lai gan, attiecīgi nokonfigurējot serveri, var izmantot arī ierastos .htm vai .html. Programmējot, ASP kods tiek ielikt HLML lapā starp <% un %> atzīmēm. Piemēram: <html> <body> <% Response.write "Hello World!" %> </body> </html> ASP tehnoloģija ir pieejama arī ne Microsoft Windows platformās, piemēram, produkti Halcyon InstantASP (iASP) and Chili!Soft ASP (vēlāk Sun Java System Active Server Pages), taču tie nav guvuši lielu popularitāti. ASP Microsoft MSDN mājaslapā (angliski) ASP skriptu piemēri un gatavi skripti. (angliski)