Luisa Leina (angļu: Lois Lane) ir tēls DC Comics izdotajos komiksos par supervaroni Supermenu. Tēlu izveidoja amerikāņu rakstnieks Džerijs Sīgels un Kanādā dzimušais mākslinieks Džo Šusters. 1938. gadā viņa parādījās Action Comics pirmajā numurā (1938. gada jūlijs), kā arī vēlāk parādījās radio un televīzijas seriālos, filmās, laikrakstu slejās un datorspēlēs. Viņa ir Supermena lielākā mīlestība, dažādās versijās arī viņa sieva. Tāpat kā Supermena slepenā identitāte Klārks Kents, arī Leina strādā Metropoles laikrakstā Daily Planet. Leinas tēlu izveidoja, ietekmējoties no daudziem reāliem cilvēkiem. Izskatu aizguva no modeles (nākamās Sīgela sievas) Džoannas Kārteres. Viņas personību ņēma no aktrises Glendas Ferelas attēlotās reportieres 1930. gados — Torčijas Bleinas. Sīgels tēlam piešķīra aktrises Lolas Leinas vārdu, kas arī tēloja Bleinu vienā filmā. IMDb profils (angliski)