Vilkavišķu Vissvētākās Jaunavas Marijas Parādīšanās katedrāle (lietuviešu: Vilkaviškio Švč. Mergelės Marijos Apsilankymo katedra) ir Romas katoļu katedrāle, kas atrodas Lietuvas pilsētā Vilkavišķos. Vilkavišķu diecēzes katedrāle. Pirmā koka baznīca Vilkavišķos tika uzcelta 1620. gadā. 1777. gadā rakstos minēta draudzes skola. Mūra baznīca historisma stilā tika celta no 1870. līdz 1881. gadam. 1884. gadā tā tika konsekrēta. 1926. gadā, līdz ar Vilkavišķu diecēzes izveidošanu, baznīca kļuva par katedrāli. Otrā pasaules kara laikā 1944. gadā baznīca nodega. Kaut arī to bija iespējams atjaunot, padomju varas iestādes to nojauca. Baznīca tika atjaunota laikaposmā no 1991. līdz 1998. gadam. Vikikrātuvē par šo tēmu ir pieejami multivides faili. Skatīt: Vilkavišķu katedrāle.