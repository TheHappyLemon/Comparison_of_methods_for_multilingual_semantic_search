Īrija olimpiskajās spēlēs piedalās kopš 1924. gada vasaras olimpiskajām spēlēm, kad Francijas galvaspilsētā Parīzē notika vasaras olimpiskās spēlēs. Savukārt ziemas olimpiskajās spēlēs Īrija startē kopš 1992. gada, kad tās notika Francijas pilsētā Albērvilā. Līdz šim Īrija nav piedalījusies divās olimpiskajās spēlēs — 1936. gada Berlīnes vasaras spēlēs un 1994. gada Lillehammeres ziemas olimpiskajās spēlēs. Īrijas Olimpiskā federācija tika izveidota 1922. gadā, pagaidu administrācijas laikā pirms Īrijas brīvvalsts oficiālas nodibināšanas. Pastāv strīdi par to, vai komanda pārstāv Īrijas Republiku vai visu Īrijas salu, kurā ietilpst gan Īrijas Republika, gan Ziemeļīrija. Īrija olimpiskajās spēlēs ir izcīnījusi 35 olimpiskās medaļas, 11 zelta, 10 sudraba un 14 bronzas medaļas. Visas šīs medaļas ir izcīnītas vasaras olimpiskajās spēlēs. 2012. gada Londonas spēles bija līdz šim Īrijai veiksmīgākās olimpiskās spēles, tajās Īrijas sportisti izcīnija 6 medaļas, 1 zelta, 1 sudraba un 4 bronzas medaļas. Visvairāk zelta medaļu, 3 medaļas, Īrijas sportisti izcīnīja 1996. gada Atlantas spēlēs. No olimpiskajiem sporta veidiem, lielākā daļa medaļu, 16 medaļas, ir izcīnītas boksā. Īrija medaļas kopumā ir izcīnījusi 6 olimpiskajos sporta veidos. Ar medaļām bagātākais Īrijas sportiste ir Mišele Smita, kura olimpiskajās spēlēs izcīnīja 4 medaļas, 3 zelta un 1 sudraba. Šīs bija arī vienīgās medaļas, kas tika izcīnījas 1996. gada Atlantas olimpiskajās spēlēs. Paskaidrojumi Paskaidrojumi Pamatraksts: Īrijas olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Īriju ir ieguvuši divas un vai vairāk olimpiskās medaļas. Pamatraksts: Īrijas karognesēji olimpiskajās spēlēs Īrijas sportisti, kas nesuši valsts karogu olimpisko spēļu atklāšanas ceremonijā. 2020 Tokija — Kellija Heringtone un Brendans Ērvains 2016 Riodežaneiro — Pedijs Bārness 2012 Londona — Ketija Teilore 2008 Pekina — Kjāra Pēlo 2004 Atēnas — Naiels Grifins 2000 Sidneja — Sonja O'Sullivana 1996 Atlanta — Frēnsiss Barets 1992 Barselona — Mišele Smita 1988 Seula — Veins Makkallohs 1984 Losandželosa — Gerijs Mullinss 1980 Maskava — Kens Raiens 1976 Monreāla — Frenks Mūrs 1972 Minhene — Ronijs Makmahons 1968 Mehiko — Džims Makkurts 1964 Tokija — Džons Lavlors 1960 Roma — Rons Denali 1956 Melnburna — Tonijs Bjorns 1952 Helsinki — Pedijs Kerols 1948 Londona — Pedijs Kerols 1932 Losandželosa — Pets O'Kallagans 1928 Amsterdama — Mets Flenegens 1924 Parīze — Džons O'Gredijs 2022 Pekina — Elsa Dezmonda un Brendans Ņūbijs 2018 Phjončhana — Seimušs O'Konors 2014 Soči — Konors Līns 2010 Vankūvera — Aifs Hejs 2006 Turīna — Kirstena Makgerija 2002 Soltleiksitija — Tamsens Makgerijs 1998 Nagano — Terijs Makhūdžs 1992 Albērvila — Pets Makdonagans OCI History Arhivēts 2013. gada 7. maijā, Wayback Machine vietnē., Olympic Council of Ireland O'Sullivan, Patrick T. (Spring 1998). "Ireland & the Olympic Games". History Ireland (Dublin) 6 (1). «Ireland». International Olympic Committee. «Olympic Medal Winners». International Olympic Committee. «Ireland». Sports-Reference.com. Arhivēts no oriģināla, laiks: 2012. gada 29. aprīlī. Skatīts: 2019. gada 20. decembrī.