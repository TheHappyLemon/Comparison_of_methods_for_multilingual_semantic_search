Santakrūza (angļu: Santa Cruz) ir pilsēta Kalifornijā, ASV. Santakrūzas apgabala administratīvais centrs un lielākā pilsēta. 2013. gadā iedzīvotāju skaits tika novērtēts ar 62,8 tūkstošiem. Atrodas pie Monterejas līča, apmēram 51 km uz dienvidiem no Sanhosē un 120 km uz dienvidiem no Sanfrancisko. Santakrūza ir pazīstama ar tās mēreno klimatu, krasta līnijas skaistumu. Te atrodas Kalifornijas Universitāte Santakrūzā (University of California, Santa Cruz), kas pēc 2011. gada datiem bija lielākais darba devējs pilsētā. Pilsētas teritoriju pirmais izpētīja spānis Gaspars de Portola 1769. gadā, kas kalnus virs upes nosauca par Santakrūzu, kas spāņu valodā nozīmē "svētais krusts". Pirmie cilvēki uz dzīvi te apmetās 1791. gadā. 1866. gadā Santakrūzai tika piešķirtas pilsētas tiesības. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Santa Cruz». Britannica.com. Skatīts: 2014. gada 6. septembrī. Oficiālā tīmekļa vietne