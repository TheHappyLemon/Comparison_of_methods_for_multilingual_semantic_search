Džefs Plets (angļu: Geoff Platt; dzimis 1985. gada 10. jūlijā Toronto) ir kanādiešu izcelsmes Baltkrievijas hokejists, centra uzbrucējs. Pašlaik (2024) Plets spēlē Somijas hokeja līgas kluba Tamperes "Tappara" rindās. Plets savu spēlētāja karjeru uzsāka 2001. gadā, spēlējot Ontārio hokeja līgas kluba Nortbejas "Centennials". OHL Plets spēlēja līdz pat 2004.—05. sezonas noslēgumam, taču 2005.—06. sezonā hokejists debitēja Nacionālajā hokeja līgā, aizvadot 15 spēles Kolumbusas "Blue Jackets" sastāvā. 2007.—08. sezonā Plets aizvadīja vairākas spēles Anahaimas "Ducks" rindās, taču 2008.—09. sezonu uzsāka SM līgas kluba Tamperes "Ilves" rindās. 2008.—09. gada sezonas izskaņā Džeofs pievienojās Minskas "Dinamo" rindām. 2009.—10. sezonā Plets spēlēja arī otrajā KHL Zvaigžņu spēlē. Minskas kluba sastāvā Plets spēlēja līdz pat 2013.—14. gada sezonas otrajai pusei, kad tika aizmainīts uz Jaroslavļas "Lokomotiv". 2015. gada vasarā pievienojās Maskavas CSKA. 2011. gada nogalē Plets saņēma Baltkrievijas pilsonību, un 2013. gada oktobrī IIHF atzina, ka hokejists ir tiesīgs pārstāvēt Baltkrievijas izlasi. Izlases sastāvā spēlēja 2014. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)