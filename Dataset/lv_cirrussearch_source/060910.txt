Šķautņainais sīpols (latīņu: Allium angulosum) ir amariļļu dzimtas suga. Savvaļā tas ir sastopams Centrāleiropā un Austrumeiropā, kā arī Āzijas centrālajos un rietumu apgabalos. Lai gan Latvija ir ārpus sugas dabiskā izplatības areāla, tā reizēm ir sastopama — galvenokārt Rīgas apkārtnē. Atsevišķi eksemplāri un nelielas grupas aug sausās atmatās, nezālienēs, ceļu un dzelzceļu malās. Šķautņainais sīpols ir daudzgadīgs, 20—70 cm garš lakstaugs. Lai gan šķautņainais sīpols pieder sīpolu ģintij, tam nav tipiska sīpola — tam ir sīpolveidīgi paresninājumi pie stublāja pamata. Stublājs ir stāvs un apakšējā daļā lapains. Lapas ir apmēram pustik garas, cik stublājs, un aptuveni 0,2—0,4 cm platas; pēc formas lineāras, plakanas, un apakšdaļā ķīļveidīgas. Ziedu čemurs ir ieapaļš, blīvs, bez vairvasiņām. Ziedkāts ir 4-10 reizes garāks nekā apziednis. Vīkals ir paliekošs. Putekšņlapas nepārsniedz sārto apziedni (garumā 0,4—0,7 cm. Zied jūnija beigās un jūlijā. «šķautņainais sīpols - Allium angulosum L. - Augi - Latvijas daba». www.latvijasdaba.lv. Skatīts: 2022-03-27. Vikikrātuvē par šo tēmu ir pieejami multivides faili. Skatīt: Šķautņainais sīpols. Encyclopædia of Life raksts (angliski)