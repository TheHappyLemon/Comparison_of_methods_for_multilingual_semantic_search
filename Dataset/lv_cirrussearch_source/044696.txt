Fenija Hēmskerka (nīderlandiešu: Fenny Heemskerk); 1919. gada 3. decembris Amsterdama — 2007. gada 8. jūnijs Amersforta) bija Nīderlandes starptautiskā lielmeistare šahā (1978), daudzkārtējā Nīderlandes sieviešu šaha čempione. No 1930. gadu beigām līdz 1960. gadu sākumam bijusi viena no vadošajām Nīderlandes šahistēm. Desmit reizes uzvarējusi Nīderlandes sieviešu šaha čempionātos (1937, 1939, 1946, 1948, 1950, 1952, 1954, 1956, 1958, 1961). 1937. gadā Amsterdamā uzvarējusi mačā pret savu tautieti Katarinu Rodzanti ar 4½:½ in 1937, bet 1939. gadā turpat zaudējusi maču Soņai Grafai ar 0:4. Piedalījusies 1949.—50. gada Pasaules čempionātā šahā sievietēm Maskavā, kurā ierindojusies 8. vietā (uzvarēja Ludmila Rudenko). Piedalījusies arī 1952. gada pretendentu turnīrā šahā sievietēm Maskavā, kurā sasniegusi savu augstāko rezultātu, dalot 2.-3. vietu kopā ar Olgu Ignatjevu (uzvarēja Jeļizaveta Bikova), 1955. gada pretendentu turnīrā šahā sievietēm Maskavā, kurā ieņēmusi 9. vietu (uzvarēja Olga Rubcova) un 1961. gada pretendentu turnīrā šahā sievietēm Vrņačka Baņā, kurā kopā ar Frīdlu Rinderi dalījusi 15.-16. vietu (uzvarēja Nona Gaprindašvili). Pēdējo reizi Pasaules sieviešu šaha čempiones nosaukuma izcīņas ciklā piedalījusies 1967. gadā, kad pretendentu turnīrā Suboticā palikusi 13. vietā (uzvarēja Alla Kušnira). Fenija Hēmskerka četras reizes pārstāvējusi Nīderlandi sieviešu šaha olimpiādēs (1957, 1963, 1966, 1969). Par panākumiem turnīros FIDE 1950. gadā viņai kā vienai no pirmajām piešķīra starptautiskās meistares (WIM), bet 1978. gadā - starptautiskās lielmeistares (WGM) goda nosaukumu. Apbalvota ar vienu no augstākajiem Nīderlandes apbalvojumiem - Orānijas-Nasavas ordeni (nīderlandiešu: Orde van Oranje-Nassau). «1949-50 Title Tournament : World Chess Championship (women)». www.mark-weeks.com. «1952 Candidates Tournament : World Chess Championship (women)». www.mark-weeks.com. «World Chess Championship (women) : 1955 Candidates Tournament». Mark-weeks.com. Arhivēts no oriģināla, laiks: 2016-06-12. Skatīts: 2011-12-20. «World Chess Championship (women) : 1961 Candidates Tournament». Mark-weeks.com. Skatīts: 2011-12-20. «World Chess Championship (women) : 1967 Candidates Tournament» (angļu). Mark-weeks.com. Arhivēts no oriģināla, laiks: 2016-03-03. Skatīts: 2018-07-08. OlimpBase :: Women's Chess Olympiads :: Fenny Heemskerk Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)