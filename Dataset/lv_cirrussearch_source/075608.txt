"BK Saldus" ir Latvijas basketbola klubs no Saldus, kas dibināts 2005. gadā un piedalās Latvijas Basketbola līgas (LBL) čempionātā. 2012. gada vasarā "BK Saldus" kļuva par LBL 2. divīzijas čempioniem, un pēc tam spēlēja augstākā līmeņa čempionātā. 2015. gadā, pēc divām aizvadītām sezonām 1. divīzijā, klubs finansiālu apsvērumu dēļ pieņēma lēmumu atgriezties LBL 2. divīzijas turnīrā. Arī šobrīd spēlē Ramirent Nacionālajā basketbola līgā (agrākā LBL-2). Komandas galvenais treneris tās pastāvēšanas pirmajos gados bija Madars Roga un komandas sastāvu pamatā veidoja vietējie Saldus basketbolisti. 2009./2010. gada sezonā galvenā trenera amatu pārņēma Mareks Bajārs, kurš 2012. gada pavasarī aizveda komandu līdz LBL 2. divīzijas bronzas medaļām. 2007. gada sezonā Amatieru Basketbola līgas Rietumu divīzijā "BK Saldus" uzvarēja visās 20 spēlēs un izslēgāšanas spēlēs nopelnīja Amatieru līgas čempiontitulu, iegūstot tiesības spēlēt Latvijas Basketbola līgā. Komandas līderi bija Edgars Buiķis (26 spēlēs vidēji gūts 18,1 punkts un atdotas 7,1 rezultatīvas piespēles) un Jānis Līcītis (25 spēlēs vidēji gūti 17,4 punkti un izcīnītas 9,8 atlēkušās bumbas). 2008. gada sezonā ar 7 uzvarām 32 spēlēs iegūta astotā vieta deviņu komandu konkurencē un nosargāta vieta LBL 2. divīzijā. Komandas līderi bija Jānis Līcītis (31 spēlē vidēji gūti 15,3 punkti un izcīnītas 8,4 atlēkušās bumbas) un Dāvis Pabērzs (30 spēlēs vidēji gūti 15,3 punkti un izcīnītas 6,8 atlēkušās bumbas). 2009. gada sezonā ar 17 uzvarām 24 spēlēs iegūta ceturtā vieta 13 komandu konkurencē. Komandas līderi bija Jānis Līcītis (24 spēlēs vidēji gūti 14,7 punkti un izcīnītas 8,2 atlēkušās bumbas), Toms Celmiņš (24 spēlēs vidēji gūti 14,6 punkti un izcīnītas 4,5 atlēkušās bumbas) un Edgars Buiķis (24 spēlēs vidēji gūri 13,5 punkti, izcīnītas 5,5 atlēkušās bumbas un atdotas 7,2 rezultatīvas piespēles). 2010. gada sezonā Madaru Rogu galvenā trenera amatā nomainīja Mareks Bajārs. BK Saldus ar 13 uzvarām 28 spēlēs ieguva sesto vietu astoņu komandu konkurencē, bet izslēgšanas spēlēs izstājas ceturtdaļfinālā. Komandas līderi bija Kristaps Kanbergs (9 spēlēs vidēji gūti 25,6 punkti un izcīnītas 6,3 atlēkušās bumbas), Toms Celmiņš (10 spēlēs vidēji gūti 18,4 punkti un izcīnītas 4,6 atlēkušās bumbas) un Jānis Dilevka (30 spēlēs vidēji gūti 16,6 punkti un izcīnītas 6,3 atlēkušās bumbas. 2011. gada sezonā ar 15 uzvarām 22 spēlēs regulārajā sezonā iegūta ceturtā vieta 12 komandu konkurencē, bet izslēgšanas spēlēs izstājas ceturtdaļfinālā. Komandas līderi bija Dāvis Zeps (23 spēlēs vidēji gūti 17,2 punkti un atdotas 4 rezultatīvas piespēles), Dāvis Pabērzs (23 spēlēs vidēji gūti 11,6 punkti un izcīnītas 8,5 atlēkušās bumbas) un Toms Kārlis Broks (22 spēlēs vidēji gūti 11,3 punkti). 2012. gada sezonā ar 22 uzvarām 30 spēlēs regulārajā sezonā ieņemta ceturtā vieta 16 komandu konkurencē, savukārt izslēgšanas spēlēs izcīnītas bronzas medaļas. Komandas līderi bija Jānis Līcītis (26 spēlēs vidēji gūti 18,7 punkti un izcīnītas 9,4 atlēkušās bumbas), Toms Celmiņš (24 spēlēs vidēji gūti 15,8 punkti un izcīnītas 5,8 atlēkušās bumbas) un Dāvis Zeps (19 spēlēs vidēji gūti 13,9 punkti un atdotas 3,4 rezultatīvas piespēles). 2013. gada sezonā galvenā trenera amatā atgriezās Madars Roga, nomainot Mareku Bajāru. Ar 22 uzvarām 28 spēlēs saldenieki regulāro sezonu noslēdza otrajā vietā aiz BK VEF/LSPA. Izslēgšanas spēlēs saldenieki pārvarēja ogrēniešu un jelgavnieku pretestību, iekļūstot LBL 2. divīzijas finālā, kurā piecu spēļu sērijā tika pārspēta regulārās sezonas uzvarētāja BK VEF/LSPA. Par izslēgšanas spēļu vērtīgāko spēlētāju tika atzīts BK Saldus centrs Jānis Līcītis. Komandas līderi: Juris Patmalnieks (29 spēlēs vidēji gūti 18,4 punkti un izcīnītas 5,4 atlēkušās bumbas), Jānis Līcītis (34 spēlēs vidēji gūti 14,9 punkti un izcīnītas 8,4 atlēkušās bumbas), Sandris Vītols (37 spēlēs vidēji gūti 11,6 punkti un atdotas 2,5 rezultatīvas piespēles), Dāvis Pabērzs (37 spēlēs vidēji gūti 11,4 punkti un izcīnītas 6,6 atlēkušās bumbas) un Edgars Buiķis (25 spēlēs vidēji gūti 8,5 punkti, izdarītas 6,8 rezultatīvas piespēles un pārķertas 2,4 pretinieku bumbas). 2014 — Saldus dome piekrita klubu atbalstīt augstākā līmenī un "BK Saldus" tika uzņemts dalībai Latvijas Basketbola līgas 1. divīzijai. 2014/2015. gada sezonā "BK Saldus" ar 8 uzvarām un 23 zaudējumiem ieņēma priekšpēdējo, devīto vietu 1. divīzijā. 2015. gadā klubs finansiālu apsvērumu dēļ pieņēma lēmumu nestartēt 1. divīzijā un atgriezās LBL 2. divīzijas turnīrā. Regulārajā čempionātā "BK Saldus" ieņēma otro vietu, bet izslēgšanas spēļu finālsērijā ar 3:2 pārspēja "Mārupes SC", uzvarot 2. divīzijas čempionātā. 2008 — 8 2009 — 4 2010 — 6 2011 — 4 2012 — 4 2013 — 1 2014 — 10 2015 — 9 2016 — 1 «Aldaris LBL: apstiprināta 11 komandu līdzdalība». basket.lv. 2013. gada 15. augustā. Arhivēts no oriģināla, laiks: 2016. gada 5. martā. Skatīts: 2013. gada 15. augustā. sportacentrs.com Komandas mājaslapa LBS mājaslapa