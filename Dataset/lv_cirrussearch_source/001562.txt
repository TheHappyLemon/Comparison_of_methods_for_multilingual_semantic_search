Igors Miglinieks (dzimis 1964. gada 4. maijā Rīgā) ir bijušais latviešu basketbolists, tagad treneris. Spēlēja saspēles vadītāja pozīcijā, bijis Latvijas PSR un PSRS valstsvienību dalībnieks. PSRS izlases sastāvā izcīnījis zelta medaļu 1988. gada vasaras olimpiskajās spēlēs, kļūstot par pirmo latviešu basketbolistu starp vīriešiem, kas izcīnījis zeltu olimpiskajās spēlēs. Basketbolista brālis Raimonds Miglinieks arī ir bijis basketbolists, pārstāvējis Latvijas izlasi. Bijis precējies ar dziedātāju Olgu Rajecku, viņiem ir meita Marija, dzimusi 1992. gadā. Otrajā laulībā dzimis dēls, bet trešajā laulībā dzimuši četri bērni. Dēls Pauls Miglinieks arī ir basketbolists, pārstāv Latvijas Universitātes komandu. 1992. gada vasaras olimpiskajās spēlēs Apvienotās (NVS) komandas sastāvā izcīnīja 4. vietu. Olimpiskajā turnīrā I. Miglinieks uzstādīja šajā līmenī nepārspētu rekordu, pārķerot 11 bumbas spēlē pret Lietuvas izlasi. PSRS jaunatnes izlašu sastāvā izcīnījis uzvaru Eiropas kadetu čempionātā, Eiropas junioru čempionātā un sudrabu Pasaules junioru čempionātā. 1988. gadā Maskavas CSKA sastāvā izcīnījis uzvaru PSRS čempionātā. Pēc sportista karjeras beigām kļuvis par treneri. Trenējis klubus Latvijā, Lietuvā, Kiprā, Ukrainā, Polijā un Krievijā. Bijis Eiropas izlases treneris FIBA Eirokausa Visu zvaigžņu spēlē. Četras reizes kļuvis par Kipras čempionu. I. Miglinieks ir bijis Latvijas izlases galvenais treneris 1997. gadā — vadījis 13 spēles. Vēlāk bijis arī galvenā trenera asistents. 2005. gadā Ķīnas izlasē bijis lietuviešu speciālista Jona Kazlauska palīgs. Kopš 2017. gada strādā par treneri Ķīnā. 2019. gadā kļuva par Ķīnas čempionu kā kluba Guandunas "Southern Tigers" galvenā trenera asistents. Ivars Ošiņš. «Kā pušu lauzti zvani». Latvijas olimpiskais zelts, sudrabs, bronza. Lauku avīze, 2008. 64.—67. lpp. ISBN 978-9984-827-07-0. «Igors Miglinieks jau sesto reizi kļuvis par tēvu». nra.lv (latviešu). Skatīts: 2023-04-07. Reinis Lācis Twitter Jurisons, Ingmārs (2013. gada 26. martā). "Dāvids un goliāti". Sporta Avīze (Rīga: SIA "Mediju nams"): 14. lpp. ISSN 1691-0451. Olympedia profils (angliski) LOK profils Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) RealGM Basketball profils (angliski) Latvijas basketbola Goda zāles profils