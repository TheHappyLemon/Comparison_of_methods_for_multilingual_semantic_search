Šis raksts ir par Zemes mākslīgo pavadoni. Par citām jēdziena Lem nozīmēm skatīt nozīmju atdalīšanas lapu. Lem jeb BRITE-PL1, arī CanX-3C, ir Polijas pirmais zinātniskais pavadonis. Tas paredzēts optiskās astronomijas pētījumiem. Kosmiskais aparāts tika palaists 2013. gada novembrī. Pavadoņa aparatūru izgatavoja un apkalpo Polijas zinātņu akadēmijas Kosmisko pētījumu centrs. Nosaukts zinātniskās fantastikas poļu rakstnieka Staņislava Lema vārdā. BRITE-PL1 ir daļa no starptautiskās BRIght-star Target Explorer (BRITE) programmas. Kosmiskā aparāta platforma izgatavota Toronto universitātē uz Generic Nanosatellite Bus bāzes. Tas ir kuba formā ar izmēriem 200 × 200 × 200 mm un masu 7 kg. Arī liela daļa sistēmu izgatavota Toronto universitātē. Lem apgādāts ar augstas izšķirtspējas lādiņsaites matricu, ar kuru paredzēts veikt fotometriskus novērojumus zvaigznēm ar redzamo spožumu virs 4,0 zilajā spektrā. BRITE-PL1 palaišana notika Toronto universitātes aerokosmisko pētījumu institūta Kosmisko lidojumu laboratorijas nanopavadoņu palaišanas projekta Nanosatellite Launch Service (NLS) ietvaros. Šis bija NLS devītais starts. Lem tika palaists 2013. gada 21. novembrī 07:10:11 UTC ar nesējraķeti Dnepr no Jasnijas raķešu palaišanas bāzes Orenburgas apgabalā Krievijā. Otrs BRITE sērijas Polijas pavadonis Heweliusz orbītā palaists 2014. gada augustā. 2013 - Launches to Orbit and Beyond BRITE-PL1, WNISat-1, and GOMX-1 Launch Successfully NLS-9 BRITE PL Oficiālā vietne BRITE Poland ESA The BRITE Constellation CSA BRITE-PL, PL2 (CanX 3C, 3D / Lem, Heweliusz) Gunter's Space Page (angliski)