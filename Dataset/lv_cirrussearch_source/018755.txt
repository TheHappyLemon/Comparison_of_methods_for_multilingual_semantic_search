Spišske Podhradje (slovāku: Spišské Podhradie) ir pilsēta Slovākijas austrumos, Prešovas apgabala Levočas apriņķī tradicionālajā Spišas novadā. Pilsēta vēsturiski veidojusies pie Spišas pils - vienas no lielākajām pilīm Eiropā. Pilsēta kopā ar pili un apkārtējām apmetnēm ir iekļauta UNESCO Pasaules mantojuma sarakstā. Mūsdienās tūrisma centrs. Rakstos pirmoreiz minēta 1249. gadā. Tāpat kā visa Slovākija, gadsimtiem bijusi Ungārijas sastāvā, tomēr kādu laiku tikusi ieķīlāta Polija kronim. Viduslaikos bija Spišas vāciešu (t.s. cipseru) centrs. Spišas pils nodega 1780. gadā. Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (92,33 %), čigāni (6,83 %). Pēc reliģiskās piederības — katoļi (89,23 %), nereliģiozi (4,66 %). Spišas pilī ir dzimis Ungārijas karalis Jānošs I Sapojai (Szapolyai János, 1487-1540). Vikikrātuvē par šo tēmu ir pieejami multivides faili. Skatīt: Spišske Podhradje. Q110227967.