Kristofers Džordžs Lators Volless (Christopher George Latore Wallace; dzimis 1972. gada 21. maijā, miris 1997. gada 9. martā), vairāk zināms kā Biggie Smalls vai Big Poppa, bet nozīmīgākais skatuves vārds — The Notorious B.I.G., bija amerikāņu reperis. Bigijs dzimis Bruklinā, Ņujorkā. Viņš uzauga Ņujorkas narkotiku laika sākumā un sāka pārdot narkotikas, kad bija vēl diezgan mazs. Kad Bigijs izdeva savu pirmo albumu "Ready To Die" (1994), viņš kļuva par Austrumkrasta repa ikonu un tādā veidā popularizēja Ņujorkas vārdu hiphopa industrijā laikā, kad tajā galvenokārt dominēja Rietumkrasta mākslinieki. Nākamajā gadā viņš apvienojās ar saviem bērnības draugiem un izveidoja savu protežē grupu "Junior M.A.F.I.A.", kura guva arī panākumus. Kamēr ierakstīja savu otro albumu, Bigijs iesaistījās Austrumkrasta-Rietumkrasta hiphopa karā, kurā bija viena no centrālajām figūrām. 1997. gada 9. martā Losandželosā Bigiju nezināms uzbrucējs nogalināja "drive-by" apšaudes laikā. Viņa dubultdisks "Life After Death" tika izdots 50 dienas pēc viņa nāves un tas ieguva 1. vietu ASV albumu topos, kā arī 2000. gadā dimanta statusu. MTV viņu iekļāva topa The Greatest MCs of All Time 3. vietā uzreiz pēc 2Pac. Ready To Die (1994) Life after Death (1997) Born Again (1999) Duets: The Final Chapter (2005) Greatest Hits (2007) (angliski) Steve Huey. «Notorious B.I.G. > Biography». Allmusic. Skatīts: 2006-10-07. (angliski) «Top 100 Albums». RIAA. 2006. gada 4. maijs. Arhivēts no oriģināla, laiks: 2007-01-22. Skatīts: 2006-12-07.