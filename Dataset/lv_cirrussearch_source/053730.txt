Progress MS-15 (Прогресс МС-15; SKS apzīmējums ISS-76P) bija Krievijas automātisks Progress-MS sērijas kravas kosmosa kuģis. Paredzēts kravu nogādāšanai uz Starptautisko kosmosa staciju (SKS). Tas orbītā tika palaists 2020. gada 23. jūlijā. Progress MS-15 darbību beidza 2021. gada 9. februārī. Kopējā kravas masa starta brīdī bija 2540 kg. Īpašajās tvertnēs ietilpa degviela (600 kg), ūdens (420 kg). Hermētiskajā kravas telpā (pavisam 1 520 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress MS-15 tika palaists 2020. gada 23. jūlijā 14:26:21 UTC ar nesējraķeti Sojuz-2.1a no Baikonuras kosmodroma. Saslēgšanās ar staciju automātiskā režīmā notika 23. jūlijā 17:47:52 UTC pie Pirs moduļa, 3 stundas 18 minūtes pēc starta. Kosmosa kuģa tuvošanās stacijai notika ar nelielu sānsveri un pa labi no mērķa. 3 līdz 5 metru attālumā no stacijas Kurs-NA sistēma veica strauju manevru vispirms pa kreisi, tad pa labi, kas izraisīja zināmu satraukumu. Novirzes bija pieļaujamās robežās, un saslēgšanās bija veiksmīga. 2021. gada 9. februārī 05:21:30 UTC Progress MS-15 atvienojās no SKS. 08:30:11 UTC tika iedarbināts dzinējs bremzēšanas manevram. Kravas kuģis iegāja Zemes atmosfērā un sadega. Nesadegušās daļas aptuveni 09:13 UTC iekrita Klusā okeāna dienvidu daļā. С космодрома Байконур стартовала РН «Союз-2.1а» с ТГК «Прогресс МС-15» ЦЭНКИ, 2020-07-23, (krieviski) Progress MS-15 arrives at ISS Anatoly Zak