Āfrikas jakāni, Āfrikas jakānu ģints (Actophilornis) ir viena no jakānu dzimtas (Jacanidae) ģintīm. Āfrikas jakānu ģintī ir divas sugas, kas sastopamas Āfrikas tropu biomā uz dienvidiem no Sahāras, kā arī Madagaskarā. Āfrikas jakānas dzīvo stāvošu ūdeņu saldūdens ezeros vai purvos un dīķos ar atbilstošu veģetāciju (augi ar peldošām lapām). Jakāni barojas ar kukaiņiem, gliemjiem, sīkām zivtiņām un ūdensaugu sēklām, jebko, ko var atrast uz un ap ūdensaugiem. Tie ne tikai uzlasu visu, kas atrodams uz lapām, bet mēdz lapas apgriezt riņķī un pārmeklēt arī otru pusi. Visi jakāni ir lielisks peldētāji un nirēji. Vairošanās sezonas laikā mātītēm ir savas teritorijas, un riesta laikā tās cenšas sapāroties ar pēc iespējas vairākiem tēviņiem. Tēviņš uz ūdens iekārto peldošu ligzdu, kurā mātīte iedēj 4 olas. Pērēšanas rūpes uzņemas tēviņš, kā arī viņš aizsargā ligzdu no ienaidniekiem. Ja ligzda sāk grimt un olām draud briesmas, tēviņš tās paņem zem spārniem un pārnes uz jaunu, drošāku vietu. Kamēr tēviņš perē olas, mātīte dodas pie nākamā tēviņa. Rūpes par cāļu audzināšanu mātītes neuzņemas. Āfrikas jakānu ģints (Actophilornis) Āfrikas jakāns (Actophilornis africana) Madagaskaras jakāns (Actophilornis albinucha) Jacanas: Jacanidae - Physical Characteristics, Behavior And Reproduction, Pheasant-tailed Jacana (hydrophasianus Chirurgus): Species Accounts - GEOGRAPHIC RANGE, HABITAT, DIET... «San Diego Zoo's Animal Bytes: Jacana». Arhivēts no oriģināla, laiks: 2009. gada 8. februārī. Skatīts: 2015. gada 18. janvārī. ITIS Standard Report Page: Actophilornis