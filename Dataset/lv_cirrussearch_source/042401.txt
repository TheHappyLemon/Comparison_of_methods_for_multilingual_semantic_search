Jana Feta (horvātu: Jana Fett; dzimusi 1996. gada 2. novembrī) ir horvātu tenisiste. Starptautiskās Tenisa federācijas (ITF) junioru reitingā Jana Feta uzkāpa līdz 12. vietai, kuru viņa sasniedza 2014. gada 24. februārī. 2014. gada Austrālijas Grand Slam junioru vienspēļu turnīrā Jana Feta ieņēma otro vietu, finālā zaudējot krievu tenisistei Elizabetei Kuļičkovai. 2015. gadā Feta uzvarēja profesionālajā Dunlop World Challenge vienspēļu turnīrā Japānas pilsētā Tojotā, finālā pārspējot Taizemes tenisisti Luksiku Kumkumu. 2017. gadā Jana Feta pirmoreiz piedalījās Sieviešu tenisa asociācijas (WTA) turnīrā Hobart International Austrālijā, kur pusfinālā zaudēja Beļģijas tenisistei Elisei Mertensai. Tajā pašā gadā viņa piedalījās savā otrajā WTA turnīrā — Japānas atklātā čempionātā, kur izcīnīja savu pirmo uzvaru pār Top 20 spēlētāju — Kristīnu Mladenoviču. Pusfinālā Jana zaudēja japāņu tenisistei Miju Kato. 2017. gadā Feta sasniedza savas augstākās vietas pasaules reitingā: 97. vietu vienspēlēs (30. oktobrī) un 357. dubultspēlēs (25. septembrī). 2018. gadā Feta piedalījās Austrālijas atklātā čempionātā, kur otrajā kārtā zaudēja nākamai čempionei, dānietei Karolīnai Vozņackai, pret kuru trešajā setā bija vadībā ar 5—1. Janas Fetas profils mājas lapā Tennis Explorer (angliski) «Возняцки победила Фетт во втором круге Australian Open, уступая в третьем сете 1:5» (krievu). rsport ria.ru. 2018-01-17. Skatīts: 2018-04-13. The Sport.org profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski) Instagram profils Twitter profils