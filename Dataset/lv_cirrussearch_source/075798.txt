Duvijs Vestkots (angļu: Duvie Westcott; dzimis 1977. gada 30. oktobrī) ir bijušais kanādiešu hokejists, aizsargs. Karjeras laikā aizvadījis sešas sezonas Nacionālas hokeja līgas kluba Kolumbusas "Blue Jackets" sastāvā. 2008.—09. gada sezonā spēlēja Kontinentālās hokeja līgas kluba Rīgas "Dinamo" sastāvā. Savu profesionālā spēlētāja karjeru Vestkots uzsāka 2001.—02. sezonā, kad lielāko daļu sezonas aizvadīja AHL kluba Sirakjūsas "Crunch" rindās, bet 4 spēles aizvadīja arī NHL kluba Kolumbusas "Blue Jackets" sastāvā. Līdz tam viņš spēlēja dažādos NCAA un USHL līgu klubos. Jau lielāko daļu 2002.—03. sezonas Duvijs aizvadīja "Blue Jackets" rindās, lai gan tik un tā 22 spēles aizvadījas arī "Crunch" sastāvā, bet 2003.—04. sezonā viņš aizvadīja vienīgi 34 spēles "Blue Jackets" sastāvā, pārējo sezonu izlaižot. 2004.—05. NHL lokauta laikā spēlēja SM līgas klubā JYP, bet pēc tam atgriezās NHL, aizvadot vēl trīs sezonas "Blue Jackets" sastāvā. Tiesa, 2006.—07. sezonā viņš aizvadīja vienīgi 23 spēles, bet 2007.—08. sezonā lielu daļu sezonas aizvadīja Sirakjūsā. 2008.—09. sezonu viņš aizvadīja Rīgas "Dinamo" sastāvā, atzīmējoties ar 19 rezultativitātes punktiem (2+17), kā arī 62 soda minūtēm. Nākamo, 2009.—10. sezonu, viņš aizvadīja cita KHL kluba - Minskas "Dinamo" rindās. No 2010. līdz 2012. gadam Vestkots spēlēja Šveices hokeja līgā, taču tad pievienojās Vācijas hokeja līgas vienībai Hamburgas "Freezers". 2015. gadā noslēdza karjeru. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)