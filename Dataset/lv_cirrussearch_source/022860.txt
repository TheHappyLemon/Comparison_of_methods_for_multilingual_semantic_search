Šis raksts ir par pilsētu Krievijā. Par pilsētu Kazahstānā skatīt rakstu Priozerska (Kazahstāna). Priozerska (krievu: Приозерск) ir pilsēta Krievijā, Ļeņingradas apgabalā pie Lādogas ezera pie Vuoksi upes ietekas ezerā. Apdzīvotā vieta ir viena no senākajām reģionā. Pirmoreiz minēta 1143. gadā kā Korela (Корела), bet vietējo somu un karēļu saukta par Kekisalmi (Käkisalmi). Pilsēta attīstījās ap cietoksni - vienu no reģiona galvenajām militārajām bāzēm. No 1323. līdz 1479. gadam cietoksni pārvaldīja Novgorodas Republika, tad to pakļāva Maskavija. 1580. gada rudenī cietoksni iekaroja Pontuss Delagardijs. No 1581. līdz 1595. gadam un no 1611. gada līdz Lielajam Ziemeļu karam (1710. gadam) pilsēta atradās Zviedrijas sastāvā kā Keksholma. No 1617. līdz 1743. gadam Keksholma bija Keksholmas lēnes centrs, kas bija viena no Zviedrijas lielvalsts aizjūras provincēm. Kekskolmas lēnes robežas sakrita ar senās Karjalas zemes robežām. Pēc 1811. gada, kad Krievijas impērijai pievienoja Somiju, Keksholma tika iekļauta Somijas lielhercogistē. Pēc Oktobra revolūcijas, nodibinoties Somijas valstij, iekļāvās tās sastāvā. Otrā pasaules kara laikā, PSRS uzbrūkot Somijai (Ziemas karš), ieņemtā Keksholma tika iekļauta Karēļu-somu PSR, Turpinājuma kara laikā pilsētu ieņēma somu karaspēks. 1944. gada 24. septembrī to atkal ieņēma Sarkanā armija, pilsētas somu iedzīvotāji pameta pilsētu. 1944. gada 24. novembrī Keksholmas rajonu atdalīja no Karēļu-somu PSR un pievienoja Krievijas PFSR Ļeņingradas apgabalam. 1948. gada 1. oktobrī to pārdēvēja par Priozjorsku (Приозёрск), tomēr praksē ieviesās Priozerskas nosaukums. Korelas pils (dib. 1143) nocietinājumi Pareizticīgo baznīca Luterāņu baznīca Priozerska ir somu komponista Erki Melartina (Erkki Melartin, 1875-1937) dzimtā pilsēta. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Priozerska. Krievijas Lielās enciklopēdijas raksts (krieviski) Priozerska enciklopēdijā "Mana pilsēta" (krieviski) Foto Cietoksnis