"Top Gun: Maveriks" (angļu: Top Gun: Maverick) ir 2022. gada ASV spraiga sižeta drāmas filma. Filmas režisors ir Džozefs Kosinskis, scenāristi Ērens Krūgers, Ēriks Vorens Singers un Kristofers Makkvarijs. Filma ir turpinājums 1986. gada filmai "Labākais šāvējs". Galvenās lomas atveido Toms Krūzs, Mailss Tellers, Dženifere Konelija, Džons Hemms, Glens Pauels, Lūiss Pulmens, Eds Heriss un Vels Kilmers. Krūzs un Kilmers atgriežas iepriekšējās filmas lomās. Filma stāsta par Maverika nevēlēšanos pēc 36 gadiem atgriezties TOPGUN instruktoru programmā, kur viņam jāsastopas ar savu pagātni, apmācot jaunāku lidotāju grupu, tostarp Maverika mirušā labākā drauga dēlu. Par filmas "Labākais šāvējs" turpinājumu Paramount Pictures paziņoja 2010. gadā. Krūzs un Kilmers piekrita atgriezties savās pirmās filmas lomās, tāpat savu piedalīšanos apstiprināja Džerijs Brukhaimers un režisors Tonijs Skots. 2012. gada vidū bija gatavs scenārija melnraksts. Tomēr tā paša gada 19. augustā Skots izdarīja pašnāvību un gatavošanos filmas ražošanai apturēja. Filma veltīta Skota piemiņai. 2017. gada jūnijā Kosinski nolīga jauna scenārija melnraksta sarakstīšanai. Filmēšana norisinājās no 2018. gada maija līdz 2019. gada aprīlim Kalifornijā, Vašingtonā un Mērilendā. Filmēja izmantojot IMAX sertificētas 6K pilnkadra kameras. Filmas "Top Gun: Maveriks" pirmizrāde notika 2022. gada 28. aprīlī CinemaCon. ASV un Latvijas kinoteātros filmu demonstrē no 2022. gada 27. maija, filmas izplatītājs ir Paramount Pictures. Pēc filmas demonstrēšanas kinoteātros tā būs pieejama straumēšanas servisā Paramount+. Sākotnēji filmas pirmizrāde bija plānota 2019. gada 12. jūlijā, bet tā tika atlikta, lai ļautu pēcapstrādē kvalitatīvāk apstrādāt sarežģītās lidmašīnu ainas. Pēc COVID-19 pandēmijas ierobežojumu sākšanās filmas pirmizrāde vēl vairākas reizes tika pārcelta. Filma saņēma pozitīvas kritiķu atsauksmes, un daudzi kritiķi uzskata, ka tā ir pārspējusi pirmo filmu. Tās pasaules kases ienākumi ir vairāk nekā 1,4 miljardi ASV dolāru, padarot to par otro ienesīgāko 2022. gada filmu, kā arī otro filmu, kuras pasaules kases ienākumi COVID-19 pandēmijas laikā pārsnieguši viena miljarda robežu, un ienesīgāko filmu ar Toma Krūza piedalīšanos. Filma nominēta 80. Zelta globusa balvai kategorijās "Labākā drāmas filma" un "Labākā oriģināldziesma" (Hold My Hand). Robert Mitchell. «Tom Cruise Shares First Look Photo as 'Top Gun 2' Begins Production». Variety, 2018. gada 31. maijs. Arhivēts no oriģināla, laiks: 2019. gada 26. aprīlis. Skatīts: 2019. gada 30. jūnijs. Dave McNary. «Tom Cruise's 'Top Gun: Maverick' to Release Two Days Early». Variety, 2020. gada 2. marts. Skatīts: 2020. gada 2. marts. Christopher Marc. «'Top Gun: Maverick' Will Indeed Have Oscar-Winning Cinematographer Claudio Miranda». Omega Underground, 2018. gada 5. jūnijs. Arhivēts no oriģināla, laiks: 2019. gada 8. jūlijs. Skatīts: 2019. gada 7. jūlijs – caur Geeks WorldWide. «Top Gun: Maverick (2022) – Real Flying. Real G-Forces. Pure Adrenaline.». 2019. gada 18. decembris. Rebecca Rubin. «Will 'Top Gun: Maverick' Be Tom Cruise's First $100 Million Opening Weekend?». Variety, 2022. gada 25. maijs. Skatīts: 2022. gada 25. maijs. «Top Gun: Maverick». Box Office Mojo. Skatīts: 2022. gada 15. decembrī. «Top Gun: Maverick». Writers Guild of America, East. 2020. gada 24. marts. Ben Travis. «Top Gun: Maverick Was Screened For Ridley Scott In Memory Of His Brother Tony – Exclusive». Empire, 2022. gada 12. aprīlis. Skatīts: 2022. gada 25. maijs. Pete Hammond. «Top Gun: Maverick Review: Tom Cruise Is Back Soaring In What May Be The Role Of His Career». Deadline Hollywood, 2022. gada 12. maijs. Skatīts: 2022. gada 12. maijs. Anthony D'Alessandro. «'Top Gun: Maverick' Flies From Thanksgiving To Memorial Day Weekend; 'Mission: Impossible 7' Ignites In Fall 2022». Deadline Hollywood, 2021. gada 1. septembris. Skatīts: 2021. gada 1. septembris. Anthony D'Alessandro. «'Top Gun: Maverick' Flies To Summer 2020 With 'A Quiet Place' Sequel & More: Paramount Release Date Changes». Deadline, 2018. gada 29. augusts. Arhivēts no oriģināla, laiks: 2018. gada 29. augusts. Skatīts: 2021. gada 4. marts. The pic had an original release date of July 12, 2019 Rebecca Rubin. «A Quiet Place 2,' 'Top Gun: Maverick' Delayed Until 2021». Variety, 2020. gada 23. jūlijs. Skatīts: 2021. gada 9. aprīlis. Anthony D'Alessandro. «'Top Gun: Maverick' Schedules Departure From Fourth Of July Weekend; 'Mission: Impossible 7' Sets Memorial Day 2022 Launch». Deadline Hollywood, 2021. gada 9. aprīlis. Skatīts: 2021. gada 9. aprīlis. «Top Gun: Maverick First Reviews: The Most Thrilling Blockbuster We've Gotten In Years». Rotten Tomatoes. 2022. gada 25. maijs. Skatīts: 2022. gada 27. maijs. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)