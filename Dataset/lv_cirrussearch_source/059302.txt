Johanness Kīns (vācu: Johannes Kühn; dzimis 1991. gada 19. novembrī Pasavā) ir vācu biatlonists. Ar biatlonu sāka nodarboties 2004. gadā. 2010. gada Pasaules čempionātā jauniešiem izcīnīja uzvaru sprintā un otro vietu iedzīšanā. Stafetē jau piedalījās junioru konkurencē, iegūstot zelta medaļu. 2011. gada Pasaules čempionātā junioriem izcīnīja trīs medaļas — vispirms ieguva sudrabu sprintā, bet tad uzvarēja iedzīšanā un stafetē. 2011.—2012. gada sezonā debitēja pieaugušo konkurencē, startējot IBU kausā. 2012. gada Eiropas čempionātā ieguva zelta medaļu stafetē. Pasaules kausa sacensībās debitēja 2012. gada 13. decembrī Pokļukā ar 17. vietu sprintā. 2015. gada 15. janvārī pirmoreiz uzvarēja IBU kausa posmā. Piedalījās 2018. gada ziemas olimpiskajās spēlēs Phjončhanā, startējot tikai 20 km individuālajā distancē un ieņemot 58. vietu. Pasaules kausa posmos pirmo reizi uz goda pjedestāla kāpa 2018. gada 6. decembrī pēc 2. vietas 20 km distancē. Pasaules čempionātā pirmo reizi piedalījās 2019. gadā Estešundā, bet savu līdz šim labāko rezultātu sasniedza 2020. gadā, ieņemot 10. vietu distancē ar kopēju startu. 2021. gada Eiropas čempionātā Dušņikizdrojā ieguva bronzas medaļu sprintā. 2021. gada 10. decembrī Hohfilcenē sprintā izcīnīja savu pirmo uzvaru Pasaules kausa posmos. «First Career win for Johannes Kuehn». biathlonworld.com (angļu). 2021. gada 10. decembris. Skatīts: 2021. gada 11. decembrī. Vikikrātuvē par šo tēmu ir pieejami multivides faili. Skatīt: Johanness Kīns. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)