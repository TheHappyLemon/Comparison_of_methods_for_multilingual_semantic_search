Boriss de Greifs (spāņu: Boris de Greiff; 1930. gada 13. februāris, Medeljina — 2011. gada 31. oktobris) bija Kolumbijas šahists. 20. gadsimta vidū bijis viens no spēcīgākajiem Kolumbijas šahistiem. 1951. gadā Bogotā uzvarējis Kolumbijas šaha čempionātā. 1957. gadā uzvarējis Pasaules šaha čempiona izcīņas cikla Dienvidamerikas zonas turnīrā Karakasā. Par šo panākumu FIDE de Greifam piešķīrusi starptautiskā meistara (IM) nosaukumu. 1958. gadā piedalījies starpzonu turnīrā Dienvidslāvijā, kur ieņēmis 20. vietu. 1969. gadā dalījis pirmo vietu starptautiskā turnīrā Bogotā. Kolumbijas izlases sastāvā 9 reizes (1954-1958, 1966, 1970-1978) piedalījies Pasaules šaha olimpiādē un individuālajā vērtējumā izcīnījis zelta (1976) un sudraba (1974) medaļas. 1978. gadā kļuvis par FIDE starptautisko arbitru, bet 2002. gadā ievēlēts par šīs organizācijas goda biedru. Bijis pazīstams arī kā šaha žurnālists un literāts. Campeonato de Colombia 1958 Portoroz Interzonal Tournament Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)