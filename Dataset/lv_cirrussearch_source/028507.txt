Jurijs Vardanjans (armēņu: Յուրի Վարդանյան, dzimis 1956. gada 13. jūnijā) ir bijušais armēņu svarcēlājs, kurš pārstāvēja PSRS. Vardanjans ieguva zelta medaļu 1980. gada Olimpiskajās spēlēs Maskavā, vienlaikus kļūstot par pirmo pasaules svarcēlāju, kurš 82,5 kg svara kategorijā raušanā un grūšanā kopā pārsniedzis 400 kilogramus. Savas karjeras laikā viņš uzstādīja vairākus pasaules rekordus. Viņš trenējās Armēnijā, Ļeņinakanas "Lokomotiv" biedrībā. 1977. gadā viņš saņēma PSRS Nopelniem bagātā sporta meistara titulu, bet 1985. gadā Ļeņina ordeni. 1994. gadā viņš tika ievēlēts par Starptautiskās svarcelšanas federācijas slavas zāles dalībnieku. 2009. gadā Vardanjans kļuva par Armēnijas prezidenta Serža Sargsjana padomdevēju un 2013. gada maijā tika apstiprināts par sporta ministru. Jūnijā pretrunīgi tika vērtēta viņa apstiprināšana par Armēnijas vēstnieku Gruzijā. Raušana: 182,5 kg klasē līdz 82,5 kg. Raušana: 190,0 kg klasē līdz 90 kg. Grūšana: 224,0 klasē līdz 82,5 kg. Grūšana: 228,0 klasē līdz 90 kg. Kopā: 405,0 kg klasē līdz 82,5 kg. Kopā: 415,0 kg klasē līdz 90 kg. Большая российская энциклопедия (2006), Maskava, 2. sējums, 601—602. lpp. «Yuri Vardanyan». Sports-reference.com. Arhivēts no oriģināla, laiks: 2012. gada 25. oktobrī. Skatīts: 2010. gada 17. februāris. Arhivēts 2012. gada 25. oktobrī, Wayback Machine vietnē. «Weightlifting Hall of Fame». International Weightlifting Federation. Skatīts: 2013. gada 14. oktobris. Vikikrātuvē par šo tēmu ir pieejami multivides faili. Skatīt: Jurijs Vardanjans. Olympedia profils (angliski) Munzüger Sport profils (vāciski) IWRP profils (angliski) Institut für Angewandte Trainingswissenschaft profils (vāciski) Jurijs Vardanjans Lift Up vietnē