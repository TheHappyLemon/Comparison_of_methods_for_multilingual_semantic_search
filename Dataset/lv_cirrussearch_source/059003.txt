Oskars Alfredo Rudžeri (spāņu: Oscar Alfredo Ruggeri, dzimis 1962. gada 26. janvārī) ir Argentīnas futbola treneris un bijušais futbolists, spēlēja centra aizsarga pozīcijā, bijis Argentīnas futbola izlases dalībnieks. Rudžeri savu karjeru sāka Argentīnas klubā Boca Juniors, kur viņš 1981. gadā ieguva līgas čempionu titulu. 1985. gadā viņš pārgāja uz Boca Juniors galvenajiem sāncenšiem River Plate, kur viņš izcīnīja Copa Libertadores un Starpkontinentālais kausu. 1988. gadā viņš atstāja Argentīnu, lai pievienotos Spānijas komandai Logroñés. Nākamajā sezonā Rudžeri spēlēja citā Spānijas komandā Real Madrid. Tajā sezonā viņš ar Real Madrid komandu izcīnīja La Liga čempionu titulu. Vēlāk atgriezies Argentīnā, lai spēlētu Velez Sarsfield. Vēlāk neilgu laiku spēlējis Itālijā un Meksikā, bet 1993. gadā atkal atgriezās Argentīnā un pievienojās San Lorenzo komandai. Savu karjeru noslēdzis Lanús komandā. Pārstāvējis Argentīnas futbola izlasi no 1983. līdz 1994. gadam, kopumā nospēlējot 97 mačus un gūstot 7 vārtus. Uzvarējis 1986. gada FIFA Pasaules kausā un divos Copa America. Piedalījies arī 1990. un 1994. gada FIFA Pasaules kausā. 1998. gadā uzsācis trenera karjeru. Trenējis komandas Argentīnā, Meksikā un Spānijā. Boca Juniors Argentīnas pirmā divīzija: 1981 River Plate Argentīnas pirmā divīzija: 1985–86 Copa Libertadores: 1986 Starpkontinentālais kauss: 1986 Copa Interamericana: 1986 Real Madrid La Liga: 1989–90 América CONCACAF Čempionu kauss: 1992 Argentīna FIFA Pasaules kauss: 1986 Copa América: 1991, 1993 FIFA Konfederāciju kauss: 1992 Individuālie sasniegumi La Liga labākais ārzemju spēlētājs: 1989 Argentīnas gada futbolists: 1991 Dienvidamerikas gada futbolists: 1991 Vikikrātuvē par šo tēmu ir pieejami multivides faili. Skatīt: Oskars Rudžeri. Krievijas Lielās enciklopēdijas raksts (krieviski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)