Medicīniskā tehnoloģija ir zinātnisko atziņu pielietojums veselības aprūpē un slimību profilaksē. Medicīnas tehnoloģijas piemēri ir diagnostikas un ārstēšanas metodes, medicīniskas iekārtas, zāles, rehabilitācijas un profilakses metodes, organizatoriskas un atbalsta sistēmas, kurās tiek sniegta veselības aprūpe. Latvijā apstiprinātās medicīniskās tehnoloģijas ieraksta Medicīnisko tehnoloģiju reģistrā. Veselības aprūpes kvalitātes kontroles institūcijām, ārstniecības iestādēm, ārstniecības personām vai ārstniecības personu profesionālajām organizācijām ir tiesības ierosināt anulēt medicīniskās tehnoloģijas apstiprinājumu. Medicīnas tehnoloģijas novērtēšana ir daudzdisciplīnu process, kurā sistemātiski, pārredzami, objektīvi un uzticami tiek apkopota informācija par medicīniskajiem, sociālajiem, ekonomiskajiem un ētiskajiem aspektiem, kas saistīti ar medicīnas tehnoloģijas izmantošanu. Novērtēšanas mērķis ir sniegt informāciju, kas palīdz veidot drošu un efektīvu politiku medicīnas jomā, priekšplānā izvirzot pacientu un cenšoties iegūt optimālu rezultātu. «Ārstniecībā izmantojamo medicīnisko tehnoloģiju datu bāze». Arhivēts no oriģināla, laiks: 2014. gada 2. aprīlī. Skatīts: 2014. gada 13. maijā. (latviski) Medicīnas tehnoloģijas novērtējums Arhivēts 2014. gada 1. maijā, Wayback Machine vietnē.