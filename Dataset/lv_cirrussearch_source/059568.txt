Aigunas līgums (krievu: Айгунский договор, ķīniešu: 瑷珲条约 — Aìhún Tiáoyuē) bija starptautisks līgums, ko 1858. gada 28. (16.) maijā Aigunas pilsētā noslēdza starp Krievijas impēriju un Cjinu dinastijas pārvaldīto Ķīnas impēriju. Līgumā Ķīnas impērija zaudēja Amūras kreisā krasta zemes, kas tai pienācās pēc Ņerčinskas līguma. 1860. gadā Krievija piespieda Ķīnu parakstīt Pekinas līgumu, kurā tā atteicās arī no Usūrijas (tagadējā Piejūras novada). 1. Amūras upes kreisais krasts no Arguņas upes līdz Amūras upes grīvai būs Krievijas valsts īpašums, bet labais krasts līdz Usuri upes ietekai būs Ciņu dinastijas valsts īpašums; no Usuri upes tālāk līdz jūrai līdz robežas noteikšanai starp abām valstīm Amūras kreisā krasta zemes būs Ķīnas un Krievijas valstu kopīpašumā. Pa Amūras, Sungari un Usuri upēm drīkst kuģot vienīgi Ķīnas un Krievijas valstu kuģi. Amūras upes kreisajā krastā dzīvojošie mandžūri uz visiem laikiem paliek Mandžūru valdības pakļautībā, lai krievu iedzīvotāji viņus nesāpina un neapspiež. 2. Abu valstu savstarpējai draudzībai ir atļauta savstarpēja tirdzniecība abu valstu pilsoņiem, kas dzīvo pie Usuri, Amūras un Sungari upēm, un priekšniekiem ir savstarpēji jāaizsargā abu valstu tirgoņi abos krastos. 3. Krievijas valsts pilnvarotais ģenerālgubernators Muravjovs līguma tekstu krievu un mandžūru valodās nodeva Ķīnas valsts pilnvarotajam Amūras virspavēlniekam I-Šanam, bet virspavēlnieks I-Šans tekstu mandžūru un mongoļu valodās nodeva ģenerālgubernatoram Muravjovam. Viss, kas šeit rakstīts, ir jādara zināms abu valstu pierobežas iedzīvotājiem. Айгунский договор между Россией и Китаем о границах и взаимной торговле no ru.wikisource.org Encyclopædia Britannica raksts (angliski) Krievijas Lielās enciklopēdijas raksts (krieviski)