Karvina (čehu: Karviná) ir pilsēta Čehijā, Morāvijas-Silēzijas apgabala Karvinas apriņķa centrs pie Olšes upes. Ogļu ieguves rajona centrs. Līdz 19. gadsimtam Karvina bija neliels ciematiņš pie Frištātas (čehu: Fryštát) pilsētas. Atklājot ogļu atradnes Karvina strauji auga un 1923. gadā tai tika piešķirtas pilsētas tiesības. Pēc 1938. gada Minhenes vienošanās pilsētu ieņēma poļu karaspēks, bet pēc Otrā pasaules kara sākuma – vācieši. Pēc kara, pamatojoties uz Beneša dekrētiem, pilsētas vācu iedzīvotāji tika padzīti. 1948. gadā Frīstāta tika pievienota Karvinai kā pilsētas rajons. Kopš 1993. gada – Čehijas sastāvā. Pilsētā 8,5 % iedzīvotāju ir slovāki, bet 8 % - poļi. Karvina ir augstlēcēja Jaroslava Bābas (Jaroslav Bába, 1984), trīssoļlēcējas Šārkas Kašpārkovas (Šárka Kašpárková, 1971), modeles Petra Nemcovas (Petra Němcová, 1979), tenisista Radeka Štepāneka (Radek Štěpánek, 1978) un šķepmetējas Danas Zātopkovas (Dana Zátopková, 1922) dzimtā pilsēta. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Karvina. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)