Trojs Sivāns Melets (angļu: Troye Sivan Mellet; dzimis 1995. gada 5. jūnijā) ir Dienvidāfrikā dzimis austrāliešu dziedātājs, dziesmu autors, aktieris un jūtūbers. Pēc popularitātes iegūšanas kā dziedātājs YouTube platformā un kā Austrālijas talantu šovu dalībnieks, 2013. gadā Sivāns parakstīja līgumu ar mūzikas ierakstu kompāniju EMI Australia, kas 2014. gadā izdeva viņa trešo EP ierakstu TRXYE (iepriekšējie EP ieraksti bija Dare to Dream (2007) un June Haverly (2012)). 2015. gadā tika izdots ceturtais Sivāna EP ieraksts Wild, kā arī pirmais studijas albums Blue Neighbourhood. 2018. gada 31. septembrī iznāca dziedātāja otrais studijas albums Bloom. Kā aktieris Sivāns vislabāk pazīstams, piedaloties X-cilvēku franšīzes filmā "X-cilvēki: sākums. Vilknadzis", tēlojot filmas galveno varoni Vilknadzi bērnībā, kā arī atveidojot galveno varoni filmu triloģijā Spud. Piedalījies arī filmā Boy Erased (2018). Par dziesmu Revelation šajā filmā Sivāns (kopā ar vēl diviem dziesmas autoriem) tika nominēts Zelta globusa balvai kategorijā "Labākā oriģināldziesma filmai". «Troye Sivan» (angļu). EMI Australia. «troye sivan on Twitter: "IM 21"». Twitter (angļu). 2016. gada 5. jūnijs. Skatīts: 2018. gada 5. jūnijs. Vikikrātuvē par šo tēmu ir pieejami multivides faili. Skatīt: Trojs Sivāns. Oficiālā mājaslapa IMDb profils (angliski) AllMovie profils (angliski)