Gununsitoli (indonēziešu: Kota Gunungsitoli) ir pilsēta Indonēzijā, Niasas salas lielākā pilsēta. Administratīvi ietilpst Ziemeļsumatras provincē kā apriņķa līmeņa pilsēta. Apdzīvotā vieta kā Luaha zināma kopš 16. gadsimta, kur Nou upes grīvā mituši harefas, zebua un telaumbanua klani. Tagadējā apdzīvotā vieta veidojusies kopš 17. gadsimta kā vairāki secīgi holandiešu cietokšņi, kas būvēti aizsardzībai pret niasiem. Līdz pat 1914. gadam tā bija vienīgā vieta salā, ko efektīvi kontrolēja holandieši. Kopš 2008. gada Gununsitoli piešķirts apriņķa līmeņa pilsētas statuss. Vikikrātuvē par šo tēmu ir pieejami multivides faili. Skatīt: Gununsitoli.