Henrijs VI (angļu: Henry VI of Lancaster; dzimis 1421. gada 6. decembrī, miris 1471. gada 21. maijā) bija Anglijas karalis no 1422. līdz 1461. gadam un no 1470. līdz 1471. gadam. Līdz 1437. gadam valsti pārvaldīja reģenti. Tika kronēts un pretendēja arī uz Francijas karaļa titulu no 1422. līdz 1453. gadam. Laikabiedru rakstos Henrijs VI parādās kā miermīlīgs valdnieks, nepiemērots valdīšanai, kad valstī notika Sarkanās un Baltās rozes karš. Karaļa rakstura īpašību un psihiskā neveseluma periodu dēļ dažkārt valsti reāli vadīja Henrija sieva Anžū Margarita. 1471. gadā Sarkanās un Baltās rozes karā virsroku ņēma Jorkas hercogi, Henrijs VI tika sagūstīts un nogalināts. Īsi pirms tam kaujā pie Tuksberijas bija kritis viņa vienīgais dēls Velsas princis Eduards - Plantagenetu dzimtas Lankasteru atzars pārstāja pastāvēt. Tās vietā Anglijas Karalistes tronī kāpa Jorku dinastija. Francijas karalis (angl. King of France, fr. Roi de France, 1422—1453, kronēts 1431) Akvitānijas hercogs (angl. Duke of Aquitaine, fr. Duc d'Aquitaine, 1422—1449) Kornvelas hercogs (Duke of Cornwall) Īrijas lords (Lord of Ireland, 1422—1461; 1470—471) Anglijas karalis (King of England, 1422—1461; 1470—1471) Vikikrātuvē par šo tēmu ir pieejami multivides faili. Skatīt: Henrijs VI Lankasters. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski)