Dzelzceļa līnija Rēzekne—Daugavpils ir dzelzceļa līnija Latvijā, kas savieno Rēzeknes un Daugavpils (stacija Daugavpils-Šķirotava) pilsētas. Šī ir viena no senākajām dzelzceļa līnijām Latvijā. Līnijas garums ir 84 km, tajā ir viens sliežu ceļš (izņemot posmus Rēzekne I—Pūpoli un Krāce—Aglona) un tajā kursē pārsvarā tikai kravas vilcieni. Līnijā nav regulāras pasažieru satiksmes. Piepilsētas pasažieru vilcienu satiksme līnijā pārtraukta 1999. gadā. Reizi gadā uz Vissvētākās Jaunavas Marijas debesīs uzņemšanas svētkiem Aglonā augusta vidū kopš 1995. gada kursē pasažieru vilciens Rīga—Aglona. Dzelzceļa līnija tika uzbūvēta 1860. gadā, reizē ar posma Rītupe (tolaik Schogowa)—Daugavpils uzbūvēšanu (kas ir senākā dzelzceļa līnija Latvijā), kas bija daļa no Sanktpēterburgas—Varšavas dzelzceļa līnijas. 1999. gada jūnijā tika pieņemts lēmums par pasažieru vilciena Daugavpils—Rēzekne kustības pārtraukšanu, kaut gan vilciens pārstāja kursēt jau kopš 15. aprīļa, kad posmā Krāce—Aglona nogruva dzelzceļa uzbērums.. Kopš 2015. gada jūnija līnijā nekursē arī vilciens Viļņa—Sanktpēterburga, bet kopš 2015. gada oktobra šeit nekursē arī vilciens Rīga—Sanktpēterburga. 2018. gada 24. septembrī sakarā ar Romas pāvesta vizīti Aglonas bazilikā līnijā bija norīkoti 3 reisi no Rīgas uz Aglonu — viens pagarināts parastais Rīga—Daugavpils reiss un 2 papildu reisi no Rīgas caur Rēzekni un Daugavpili. 2020. un 2021. gadā koronavīrusa pandēmijas dēļ vilciens uz Aglonu netika norīkots, bet tika norīkots 2022. gadā. Vilcienu saraksts maršrutā Daugavpils—Rēzekne—Rītupe 1940. gada vasarā Vilcienu saraksts maršrutā Daugavpils—Pitalova 1979. gadā Rēzekne I Pūpoli Malta Vainava Krāce Zalvezers Apsāni Aglona Ārdava Vīganti Višķi Medupe Zaļumi Kūdraine 524. km 525. km Daugavpils Šķirošanas parks Rīgas Balss, 14.08.1995 «Latvijas dzelzceļu vēsture». Arhivēts no oriģināla, laiks: 2012. gada 9. maijā. Skatīts: 2013. gada 28. augustā. Vilciens tomēr nekursēs Nobrucis dzelzceļa uzbērums Tiek slēgts vilciens № 92/91 Viļņa – Sanktpēterburga – Viļņa[novecojusi saite] «Vilcienu kustības saraksts spēkā no 25.10.2015.». Arhivēts no oriģināla, laiks: 26.04.2016. Skatīts: 02.05.2016. Sabiedriskā transporta padomes lēmums Nr.6, 2018.gada 2.augustā «Pāvesta Franciska vizītes laikā norīkoti vairāki vilcieni uz Aglonu». Arhivēts no oriģināla, laiks: 2018. gada 6. decembrī. Skatīts: 2018. gada 16. septembrī. 14. un 15. augustā norīkots vilciens Aglonas virzienā 1940. gada vasaras vilcienu, autobusu, tramvaju un kuģu līniju saraksts no 1940. g. 19. maija. Rīga: LETA. Pasažieru vilcienu kustības saraksts (saīsināts) 1979. g., Rīga:, Transports, 1979. Dzelzceļa līnijas Rēzekne—Daugavpils staciju fotogrāfijas (krieviski) Pirmajam dzelzceļa iecirknim Latvijas teritorijā - 160 YouTube