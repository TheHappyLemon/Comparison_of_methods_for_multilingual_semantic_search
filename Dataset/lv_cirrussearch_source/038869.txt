Velingtona (angļu: Wellington) ir Jaunzēlandes galvaspilsēta un apdzīvotākā galvaspilsēta visā Okeānijā. Velingtona savu vārdu guvusi par godu Arturam Velslijam, pirmajam Velingtonas (Anglija, Somersetas grāfiste) hercogam un Vaterlo kaujas uzvarētajam. Maoru valodā Velingtonai ir 3 nosaukumi - Te Whanganui-a-Tara ("diženā Taras osta"), Pōneke (Port Nicholson transliterācija) un Te Upoko-o-te-Ika-a-Māui ("Māui zivs galva"). Velingtona ir Jaunzēlandes politiskais centrs, tajā atrodas parlamenta ēka, ministrijas un ārzemju vēstniecības. Pēc konsultāciju kompānijas Mercer pētījuma datiem, Velingtona ir 12. labākā pilsēta, vērtējot pēc dzīves kvalitātes. Kā vēsta leģendas, aptuveni 10. gadsimtā Velingtonu atklāja un izpētīja maoru mītiskais tēls Kupe. Pirmie eiropieši Velingtonā ieradās 1839. gada 20. septembrī ar kuģi Tory. Nākamie 150 ieceļotāji ieradās ar kuģi Aurora 1840. gada 22. janvārī. 1865. gadā Velingtona kļuva par Jaunzēlandes galvaspilsētu, nomainot Oklendu. Velingtona atrodas Ziemeļsalas galējā dienvidu daļā, Kuka šaurumā, starp Ziemeļu un Dienvidu salām. Velingtona ir vistālāk dienvidos esošā galvaspilsēta pasaulē. Velingtonas sadraudzības pilsētas ir: Sidneja, Austrālija (1983) Ksiamena, Ķīna (1987) Sakai, Japāna (1994) Pekina, Ķīna (2006) Kanbera, Austrālija (2016) Vikikrātuvē par šo tēmu ir pieejami multivides faili. Skatīt: Velingtona. Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) https://nzdotstat.stats.govt.nz/wbos/Index.aspx?DataSetCode=TABLECODE7979 «Subnational population component changes and median age (RC, TA), at 30 June 2018-2023». Q110651966. Q1819197. Skatīts: 29 decembris 2023. https://wellington.govt.nz/your-council/international-relations/sister-cities