Zvonimirs Soldo (horvātu: Zvonimir Soldo; dzimis 1967. gada 2. novembrī) ir bijušais horvātu futbolists, pārsvarā spēlējis aizsarga pozīcijā, dažkārt darbojies arī kā balsta pussargs, bijis Horvātijas futbola izlases dalībnieks. Pēc spēlētāja karjeras beigām strādājis arī par futbola treneri. Profesionāla futbolista karjeru sāka Dinamo Zagreb. Pēc tam spēlējis arī citos Horvātijas klubos — NK Zadar un Inter Zaprešić. 1996. gadā pievienojās Vācijas Bundeslīgas klubam VfB Stuttgart. Tā sastāvā 1997. gadā kļuva par Vācijas kausa ieguvēju. 1998. gadā spēlēja UEFA Kausu ieguvēju kausa finālā, kur viņa komanda piekāpās Chelsea. Spēlētāja karjeru beidza 2006. gadā. Horvātijas izlasē debitēja 1994. gada 20. aprīlī draudzības spēlē pret Slovākiju. Izlases sastāvā piedalījies 1996. gada Eiropas čempionātā un divos FIFA Pasaules kausa finālturnīros (1998, 2002). 1998. gadā ar izlasi izcīnīja 3. vietu. Pēc 2002. gada Pasaules kausa noslēdza karjeru izlasē. Izlases rindās nospēlējis 61 spēli un guvis trīs vārtus. 2008. gadā kļuva par Zagrebas "Dinamo" galveno treneri un tajā pašā sezonā izcīnīja Horvātijas čempiontitulu, taču nostrādāja šajā amatā tikai pusi sezonas. No 2009. līdz 2010. gadam bija Vācijas kluba 1. FC Köln galvenais treneris. Inker Zaprešić Horvātijas kauss: 1992 Dinamo Zagreb Horvātijas Pirmā līga: 1995–96 Horvātijas kauss: 1995–96 VfB Stuttgart DFB Pokal: 1996–97 UEFA Intertoto kauss: 2000 Dinamo Zagreb Horvātijas Pirmā līga: 2007–08 Horvātijas kauss: 2007–08 «Zvonimir Soldo - national football team player». eu-football.info. Skatīts: 2018. gada 14. jūlijā. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)