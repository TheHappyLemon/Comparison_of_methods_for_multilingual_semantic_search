Ralfs Krīgers (vācu: Ralph Krueger; dzimis 1959. gada 31. augustā) ir bijušais Vācijas hokejists, labās malas uzbrucējs, vēlāk treneris. Bijis NHL kluba Bufalo "Sabres" galvenais treneris, kā arī Anglijas futbola kluba Southampton valdes priekšsēdētājs. Trenera karjeru Krīgers sāka 1989.—90. gada sezonā, kad bija Vācijas 2. līgas kluba EV Duisburg spēlējošais treneris. Divus gadus vēlāk Krīgers sāka strādāt par Austrijas hokeja līgas kluba VEU Feldkirch galveno treneri, kopā ar klubu izcīnot piecus Austrijas čempiona titulus. 1998. gadā Krīgers kļuva par Šveices hokeja izlases galveno treneri. Par izlases treneri Krīgers strādāja līdz pat 2010. gada Olimpisko spēļu turnīram. 2010.—11. gada sezonu Krīgers uzsāka kā NHL kluba Edmontonas "Oilers" trenera palīgs, taču 2012. gada 27. jūnijā "Oilers" paziņoja, ka ir apstiprinājis Krīgeru par kluba galveno treneri. 2013. gada 8. jūnijā "Oilers" Krīgeru no amata atbrīvoja. Krīgers bijis arī Kanādas hokeja izlases konsultants. 2019. gadā Krīgers tika apstiprināts par Bufalo "Sabres" galveno treneri. 2014. gadā Krīgers kļuva par Anglijas Premjerlīgas futbola kluba Southampton direktoru. 2014. gada 12. martā viņš kļuva par kluba valdes priekšsēdētāju. Southampton set to hire ex-NHL coach Ralph Krueger as director. NBC Sports - ProSoccer Talk, 22 January 2014. Retrieved 25 February 2014. Malcolm Folley. «Pochettino has my backing! Southampton's new guru Krueger shows boss support». Daily Mail, 2014. gada 23. februāris. Skatīts: 2014. gada 25. februāris. «Ralph Krueger named Southampton chairman». BBC Sport. 2014. gada 12. marts. Skatīts: 2014. gada 12. marts. Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski)