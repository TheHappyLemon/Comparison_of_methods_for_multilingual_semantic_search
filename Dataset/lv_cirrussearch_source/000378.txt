Grāca (vācu: Graz) ir pilsēta Austrijas dienvidos pie Muras upes, otra lielākā pilsēta Austrijā. Štīrijas federālās zemes galvaspilsēta. Pilsētā ir labi saglabājusies vecpilsēta. Liels izglītības centrs, pilsētā atrodas sešas universitātes ar 40 000 studējošo. Kopš 1999. gada pilsētā bāzēts arī Austrijas hokeja līgas kluba Grācas "99ers". Romieši pilsētas pašreizējā vietā dibināja fortu. Pēc Rietumromas impērijas sabrukuma pilsētu ieņēma slovēņi un izveidoja nocietinātu apmetni. Bābenbergu laikā pilsētiņa kļuva par tirdzniecības centru. Vēlāk pilsētu savā īpašumā ieguva Hābsburgi, un 1281. gadā piešķīra tai pilsētas privilēģijas. 14. gadsimtā Grāca kļuva par Iekšējās Austrijas (Innerösterreich) centru, no kuras tika administrēta visa Štīrija un Karintija. 1585. gadā Kārlis II nodibināja universitāti. Pilsēta vairākas reizes neveiksmīgi tika aplenkta (ungāri 1481. gadā, turki 1529. un 1532. gadā). 1797. gadā Grācu ieņēma Napoleona karaspēks. 1809. gadā, pamatojoties uz miera līgumu starp Napoleonu un Austriju, tika nojaukta Grācas pils. Pilsētas iedzīvotāji samaksāja Napoleonam izpirkumu, lai netiktu nopostīts pils zvanu tornis, kas kļuvis par pilsētas simbolu. 2.pasaules kara laikā Grācu ieņēma PSRS karaspēks. Grācā vai tās apkārtnē dzimuši: Karls Bēms (Karl Böhm) (1894—1981) — diriģents; Francis Ferdinands (Franz Ferdinand von Österreich-Este) (1863—1914) — troņmantinieks; Ferdinands II (Ferdinand II.) (1578—1637) — Svētās Romas impērijas imperators; Ferdinands III (Ferdinand III.) (1608—1657) — Svētās Romas impērijas imperators; Heincs Fišers (Heinz Fischer) (1938) — politiķis; Johans Fišers (Johann Bernhard Fischer von Erlach) (1656—1723) — baroka arhitekts; Hanss Gross (Hans Gross) (1847—1915) — kriminālistiķis; Johens Rints (Jochen Rindt) (1942—1970) — sacīkšu braucējs; Arnolds Švarcenegers (Arnold Schwarzenegger) (1947) — aktieris, politiķis; Romāns fon Ungerns-Šternbergs dzimis 1885. gada 29. decembrī, miris 1921. gada 15. septembrī) bija vācbaltiešu virsnieks, Baltās kustības dalībnieks Krievijas pilsoņu kara laikā. Mongolijas neatkarības cīņu (1920-1924) dalībnieks, kuram piešķīra hana titulu. Ralfs Hāzenhitls ( Ralph Hasenhüttl) (1967) ir bijušais Austrijas futbolists, spēlēja uzbrucēja pozīcijā, pašlaik futbola treneris https://de.statista.com/statistik/daten/studie/217757/umfrage/groesste-staedte-in-oesterreich/. Vikikrātuvē par šo tēmu ir pieejami multivides faili. Skatīt: Grāca. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)