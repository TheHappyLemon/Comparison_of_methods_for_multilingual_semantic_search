Anatolijs Lutikovs (krievu: Анатолий Степанович Лутиков; 1933. gada 5. februāris Ļeņingrada — 1989. gada 15. oktobris Tiraspole) bija Krievijas un Moldovas starptautiskais lielmeistars šahā (1974). 1960. gados bijis viens no vadošajiem PSRS šahistiem. No 1959. līdz 1969. gadam septiņas reizes piedalījies PSRS šaha čempionātu finālos, kuros lielāko panākumu guvis 1969. gadā Alma-Atā, kad aiz Ļeva Polugajevska un Aleksandra Zaiceva ierindojies 3. vietā. 1955. gadā Ļeņingradā uzvarējis Krievijas PFSR šaha čempionātā. Tajā pašā gadā kopā ar Krievijas komandu uzvarējis PSRS komandu šaha čempionātā, bet 1960. gadu sākumā pārcēlies uz Moldovu un PSRS komandu čempionātos turpmāk pārstāvējis šīs republikas komandu. Sešas reizes uzvarējis Moldāvijas šaha čempionātos (1963, 1964, 1965, 1966, 1968, 1977). 1961. gadā Sočos PSRS sporta biedrības Spartak šaha čempionātā dalījis 1.-3. vietu ar Anatoliju Baņņiku un Alekseju Suetinu. Starptautiskajos šaha turnīros lielāko panākumu guvis 1967. gadā, kad Nīderlandes turnīrā Hoogovens ieņēmis 2. vietu aiz Borisa Spaska, apsteidzot Dragoļubu Čiriču, Bentu Larsenu, Klausu Dargu, Svetozaru Gligoriču un Lāslo Sabo. Citi labākie rezultāti: 1960. gadā 1. vieta Bādzalcungenē, 1966. gadā Kislovodskā (Krievija) dalīta 3.-4. vieta ar Ratmiru Holmovu aiz Jefima Hellera un Leonīda Šteina, 1968. gadā Amsterdamas IBM turnīrā dalīta 2.-3. vieta ar Robertu Hartohu aiz Stefano Tatai, 1972. gadā Polaņicazdrojā Akibas Rubinšteina memoriālā dalīta 3.-4. vieta ar Juriju Razuvajevu aiz Jana Smejkala un Jevgeņija Vasjukova, 1973. gadā Leipcigā dalīta pirmā vieta ar Vlastimilu Hortu un Burhardu Malihu, 1976. gadā 1. vieta Albenā (Bulgārija). Pārstāvējis PSRS komandu lielākajos komandu šaha turnīros: Eiropas komandu šaha čempionātā piedalījies 1965. gadā, un gan komandu, gan indivduālajā vērtējumā izcīnījis zelta medaļas; Pasaules studentu šaha čempionātā piedalījies 1956. gadā, un gan komandu, gan indivduālajā vērtējumā izcīnījis zelta medaļas. Par panākumiem turnīros FIDE 1967. gadā Lutikovam piešķīrusi starptautiskā meistara (IM), bet 1974. gadā – starptautiskā lielmeistara (GM) nosaukumu. 36 Championship of USSR Alma-Ata 30.12-1.2.1968 «15 Championship of Russia(RSFSR) - Leningrad May 1955». Arhivēts no oriģināla, laiks: 2017. gada 4. maijā. Skatīts: 2017. gada 16. februārī. OlimpBase :: Soviet Team Chess Championship :: Anatoly Lutikov «Championship of "Spartak" - Sochi 1961». Arhivēts no oriģināla, laiks: 2018. gada 12. aprīlī. Skatīts: 2017. gada 16. februārī. «International Tournament Kislovodsk 22.7-9.8.1966». Arhivēts no oriģināla, laiks: 11.07.2017. Skatīts: 16.02.2017. «X Memoriał Akiby Rubinsteina Polanica Zdrój 1972». Arhivēts no oriģināla, laiks: 2005. gada 16. maijā. Skatīts: 2007. gada 3. aprīlī. Arhivēts 2005. gada 16. maijā, Wayback Machine vietnē. OlimpBase :: European Men's Team Chess Championship :: Anatoly Lutikov OlimpBase :: World Student Team Chess Championship :: Anatoly Lutikov Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)