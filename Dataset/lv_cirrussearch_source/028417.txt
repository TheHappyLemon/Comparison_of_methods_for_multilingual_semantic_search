Jamal-401 (Ямал-401; zināms arī kā Yamal-401) ir Krievijas uzņēmuma Gazprom kosmičeskie sistemy sakaru pavadonis. Tas paredzēts sakaru nodrošināšanai Krievijas teritorijā un kaimiņvalstīs. Palaists 2014. gada decembrī. Pavadonis izgatavots Krievijas uzņēmumā Informacionnye sputnikovye sistemy uz platformas Ekspress-2000A bāzes. Sakaru apratūru piegādāja Francijas Thales Alenia Space. Pavadonim uzstādīti 17 C joslas un 36 Ku joslas raidītāji. Kosmiskā aparāta darbības laiks plānots 15 gadu. 2008. gada jūnijā Krievijas naftas un gāzes uzņēmums Gazprom izsludināja atklātu konkursu divu sakaru pavadoņu Jamal-400 izgatavošanai sava meitas uzņēmuma Gazprom (tagad Gazprom kosmičeskie sistemy) vajadzībām. 2009. gada februārī līgums par šo pavadoņu izgatavošanu tika noslēgts ar Francijas uzņēmum Thales Alenia Space. Jamal-401 un Jamal-402 tiktu palaisti 2011. gadā ar nesējraķeti Ariane-5ECA. 2010. gada sākumā līgums ar Thales Alenia Space tika izmainīts, iesaistot projektā Krievijas uzņēmumu Informacionnye sputnikovye sistemy (ISS). ISS kosmiskajam aparātam Jamal-402 piegādātu atsevišķus komponentus, bet Jamal-401 izgatavotu platformu (uz Ekspress-2000 bāzes) un TAS piegādātu sakaru aparatūru. Pavadoņi tiktu palaisti ar raķeti Proton-M/Briz-M 2012. un 2013. gadā. Jamal-402 palaists 2014. gada 15. decembrī 03:16 UTC ar nesējraķeti Proton-M/Briz-M no Baikonuras kosmodroma 81. laukuma 24. palaišanas iekārtas. Pavadonis novietots ģeostacionārajā orbītā punktā 90° austrumu garuma. 2015. gada 21. janvārī sākta Jamal-401 ekspluatācija. Līdz februāra vidum uz to tika pārslēgti visi Jamal-300K kanāli. Jamal-300K pēc tam tika pārvietots uz pozīciju 183° A. "Газпром" объявил конкурс на создание спутников для "Газкома" Arhivēts 2015. gada 24. septembrī, Wayback Machine vietnē. РИА Новости, 2008-07-03, (krieviski) "Газпром космические системы" заплатит Thales Alenia Space не более 430,5 млн евро за 2 спутника Ямал-400 Интерфакс, 2009-02-09, (krieviski) «Заключен контракт на запуск «Ямалов»» (krieviski). «Теле-Спутник». 2010-07-01. Arhivēts no oriģināla, laiks: 2014-03-30. Skatīts: 2012-12-16. ГКС нагружает "Ямал-401" Елизавета Титаренко, ComNews, 2015-01-26 "Ямал-401" на себя принял Золотова Татьяна, Telecom-Daily, 2015-01-23 Спутник Ямал-401 Газпром космические системы (krieviski) Yamal 401 Gunter Dirk Krebs