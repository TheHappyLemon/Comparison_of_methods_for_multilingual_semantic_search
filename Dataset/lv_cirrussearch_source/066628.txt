Kodiakas arhipelāgs (angļu: Kodiak Archipelago) ir salu grupa Klusā okeāna Aļaskas līcī. Administratīvi pieder Amerikas Savienoto Valstu Aļaskas pavalstij, kur kopā ar nelielu Aļaskas pussalas piekrastes daļu veido Kodiakas salas boro. Lielākā apdzīvotā vieta ir Kodiakas pilsēta. Arhipelāgs sastāv no vairāk kā 180 vulkāniskām salām, kas izstiepušās 285 km garumā gar Aļaskas līča rietumu piekrasti. No kontinenta krasta salas atdala ap 50 km platais Šeļihova šaurums. Arhipelāga lielākā sala ir Kodiaka (9311,2 km², 67% no arhipelāga platības), Afognaka (1812,6 km²), Sitkalidaka (300,8 km²), Sitkinaka (235,5 km²), Raspberiailenda (192 km²), Tugidaka (173,1 km²), Šujaka (168,3 km²), Uganika (146,7 km²) un Čirikova sala (114,8 km²). Salu reljefs kalnains, augstākā virsotne ir Konjaga smaile (1362 m vjl) Kodiakas salā. Lielā daļā salu teritorijas (8055 km²) kopš 1941. gada izveidots Kodiakas nacionālais dabas rezervāts. «Kadjakas arhipelāgs». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 315. lpp. U.S. Fish & Wildlife Service. Kodiak National Wildlife Refuge Vikikrātuvē par šo tēmu ir pieejami multivides faili. Skatīt: Kodiakas arhipelāgs.