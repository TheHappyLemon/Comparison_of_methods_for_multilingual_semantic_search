Rešta (persiešu: رشت, gilaku: رشت ) ir pilsēta Irānas ziemeļos, Gīlānas ostāna administratīvais centrs. Izvietojusies līdzenumā Kaspijas jūras dienvidu piekrastē 350 km no valsts galvaspilsētas Teherānas. Lielākā Irānas ziemeļdaļas pilsēta, nozīmīgs tirdzniecības, rūpniecības un tūrisma centrs. Pilsēta izvietojusies mitru subtropu apvidū starp kalniem un jūru; ievērojamā nokrišņu daudzuma dēļ tiek dēvēta par Lietus pilsētu — Šahrebārānu. Vēstures avotos pirmoreiz minēta 682. gadā Umajādu dokumentos, bet, kā liecina arheoloģiskie izrakumi, ir ievērojami senāka. https://www.citypopulation.de/Iran-MajorCities.html. «جمعیت به تفکیک تقسیمات کشوری» (persiešu valoda). Skatīts: 29 oktobris 2023. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 595. lpp. Vikikrātuvē par šo tēmu ir pieejami multivides faili. Skatīt: Rešta. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)