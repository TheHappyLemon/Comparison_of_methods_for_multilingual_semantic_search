"Maroon 5" ir amerikāņu rokgrupa no Losandželosas, Kalifornijas. Grupu 1995. gadā nodibināja Ādams Levins, Džesijs Kārmaikls, Mikijs Madens un Raiens Dasiks, kad viņi visi vēl mācījās vidusskolā. Grupas pirmais nosaukums bija "Kara's Flowers" un savos pirmsākumos tā muzicēja grunge/garāžas roka stilā. 1997. gadā grupa izdeva savu vienīgo albumu kā "Kara's Flowers" - "The Fourth World". 2001. gadā grupai pievienojās ģitārists Džeimss Valentains un tika pieņemts jaunais grupas nosaukums "Maroon 5". 2002. gadā "Maroon 5" izdeva savu albumu "Songs About Jane", kas grupai atnesa pasaules slavu. 2004. gadā, divus gadus pēc izdošanas, albuma pārdošanas rādītāji krasi uzlabojās, pateicoties tā singlu "Harder To Breathe", "This Love" un "She Will Be Loved" panākumiem. Dziesma "This Love" 10 nedēļas pavadīja pirmajā vietā Apvienotajā pasaules topā un tika atzīta par gada populārāko dziesmu. Arī "She Will Be Loved" sasniedza gandrīz tikpat labus panākumus. Kopā albums "Songs About Jane" visā pasaulē tika pārdots 12 miljonos eksemplāru. 2005. gadā Maroon 5 saņēma Grammy balvu kā labākie jaunie izpildītāji, bet 2006. gadā - par dziesmu "This Love" kā labāko popmūzikas dziesmu. 2006. gadā no grupas aizgāja bundzinieks Raiens Dasiks, jo koncertturnejas laikā guva nopietnus savainojumus. Viņa vietā nāca Mets Flinns. 2007. gadā klajā nāca "Maroon 5" nākamais albums "It Won't Be Soon Before Long", kas pagaidām pārdots aptuveni 3,5 miljonos eksemplāru pasaulē. Albuma vadošais singls "Makes Me Wonder" sasniedza 1. vietu gan ASV, gan Pasaules topā. Abi "Maroon 5" albumi ir izraisījuši diskusijas to seksuāli atklāto dziesmu tekstu un mūzikas video dēļ. "The Fourth World" (1997) (kā "Kara's Flowers") "Songs About Jane" (2002) "It Won't Be Soon Before Long" (2007) "Hands All Over" (2010) "1.22.03.Acoustic" (2004) "Live — Friday the 13th" (2005) Ādams Levins - balss, ģitāra Džeimss Valentains - ģitāra, fona vokāls Džesijs Kārmaikls - taustiņinstrumenti, fona vokāls Mikijs Madens - basģitāra Mets Flinns - bungas, perkusijas «2004. gada dziesmu tops». Arhivēts no oriģināla, laiks: 2007. gada 14. decembrī. Skatīts: 2008. gada 12. janvārī. Edna Gundersene. «Maroon 5 casts off boy-band criticisms». "USA Today". (angļu valodā) Oficiālā mājaslapa