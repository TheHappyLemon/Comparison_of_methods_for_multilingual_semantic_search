Aleksandrs Mišels Žerārs Desplā (franču: Alexandre Michel Gérard Desplat; dzimis 1961. gada 23. augustā) ir franču komponists, diriģents un filmu oriģinālmūzikas autors. 11 reizes ticis nominēts Amerikas Kinoakadēmijas balvām, no kurām balvas ieguvis divas reizes — par labāko oriģinālmūziku filmām "Viesnīca "Diženā Budapešta"" (2014) un "Ūdens forma" (2017). Ticis nominēts arī 10 Cēzara balvām (saņēmis trīs), 11 BAFTA kino balvām (saņēmis trīs), 12 Zelta globusa balvām (saņēmis divas) un 10 Grammy balvām (saņēmis divas). Desplā ir radījis mūziku arī tādām filmām kā "Kazanova" (2005), "Karaliene" (The Queen, 2006), "Zelta kompass" (The Golden Compass, 2007), "Iekāre, piesardzība" (2007), "Brīnumu veikals" (2007), "Neticamais stāsts par Bendžaminu Batonu" (2008), "Džulī un Džūlija" (2009), "Jauns mēness" (2009), "Lieliskais Lapsas kungs" (2009), "Harijs Poters un Nāves dāvesti: Pirmā daļa (2010) un Otrā daļa (2010), "Karaļa runa" (2010), "Rēgu rakstnieks" (2010), "7 dienas un naktis ar Merilinu Monro" (2011), "Ārkārtīgi skaļi un neticami tuvu" (2011), "Marta īdas" (2011), "Mēness lēkta karaļvalsts" (2012), "Argo" (2012), "Leģendārais piecinieks" (2012), "Slepenā operācija "30 pēc pusnakts"" (2012), "Filomena" (Philomena, 2013), "Nesalauztais (2014), "Relikviju mednieki" (2014), "Godzilla" (2014), "Imitācijas spēle" (2015), "Dāņu meitene" (2015), "Florense Fostere Dženkinsa" (2016), "Mīluļu slepenā dzīve" (2016), "Suņu sala" (2018), "Mazās sievietes" (2019), The Midnight Sky (2020), "Francijas Vēstnesis" (2021), "Pēdējā montāža" (2022) un "Naieda" (2023). IMDb profils (angliski) AllMovie profils (angliski) Box Office Mojo profils (angliski)