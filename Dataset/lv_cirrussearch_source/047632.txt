Deminutīvs jeb pamazināmais vārds ir lietvārda vai īpašības vārda, retāk citas vārdšķiras pamazināmā forma. Piemēram, latviešu valodā vārdu "grāmata" un "saule" deminutīvi ir "grāmatiņa" un "saulīte". Pirmajā un ceturtajā deklinācijā lietvārdus (ar galotnēm -s, -š un -a) uz deminutīviem pārveido ar izskaņām -iņš un -iņa, savukārt otrās un piektās deklinācijas lietvārdus (galotnes -is un -e) uz pamazināmajām formām pārveido ar izskaņām -ītis un -īte. Atsevišķos gadījumos sarunvalodā nostiprinājušās nepareizās deminutīvu formas, piemēram, kartiņa, kura pareizi būtu kartīte, jo vārds "karte" ir piektās deklinācijas lietvārds. Dažreiz deminutīvu veidošanā veidojas līdzskaņu mija, kad viens līdzskanis pāriet citā. Piemēram, deminutīvs no vārda koks ir kociņš, un tajā veidojas līdzskaņu mija no k uz c. Tam pretējā, vārda palielināmā forma ir augmentatīvs. Deminutīvu darināšana un lietvārdu deklinācijas «Vai mums pienāk apsveikuma kartiņa vai kartīte?». valodaskonsultacijas.lv. Latviešu valodas aģentūra. Skatīts: 2019. gada 19. martā. Pareizi ir kartīte. Vārds karte ir piektās deklinācijas lietvārds. No piektās deklinācijas lietvārdiem pamazināmās formas atvasina ar izskaņu -īte (nevis -iņa), piemēram, egle – eglīte (nevis egliņa), kaste – kastīte (nevis kastiņa). Tātad pareizā pamazinājuma forma ir kartīte, nevis kartiņa.