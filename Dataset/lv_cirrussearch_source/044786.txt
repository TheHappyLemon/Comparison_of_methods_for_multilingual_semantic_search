Aleksandra Kislova (krievu: Александра Владимировна Кислова; dzimusi 1946. gada 20. decembrī Frunzē) ir PSRS un Krievijas starptautiskā meistare šahā (1966). 1962. gadā ieņēmusi 4. vietu PSRS junioru šaha čempionātā. 1966. gadā pirmo reizi piedalījusies PSRS sieviešu šaha čempionāta finālā, kurā nospēlējusi ļoti veiksmīgi, izcīnot sudraba medaļu aiz uzvarētājas Nanas Aleksandrijas. 1966. gadā FIDE viņai piešķīra starptautiskās meistares (WIM) nosaukumu. Piedalījusies 1967. gada pretendentu turnīrā šahā sievietēm Suboticā, kurā ierindojusies augstajā 5. vietā (uzvarēja Alla Kušnira). Šajā laikā Kislova bijusi viena no pasaules pirmā desmitnieka šahistēm. Diemžēl vēlākajos gados šos panākumus nav izdevies atkārtot. PSRS sieviešu šaha čempionātos Kislova vairs neizcīnīja godalgotās vietas: 1971. gadā viņa dalīja 6.-8. vietu, 1972. gadā dalīja 9.-12. vietu, 1973. gadā dalīja 8.-10. vietu, 1974. gadā bija 13. vietā, 1976. gadā palika 18. vietā, bet 1977. gadā ieņēma 10. vietu. Divas reizes pēc kārtas viņa uzvarēja Krievijas PFSR sieviešu šaha čempionātos (1974, 1975). Krievijas PFSR komandas sastāvā uzvarējusi PSRS komandu šaha čempionātā 1975. gadā un bijusi otrā 1967. gadā. Kopā ar sporta biedrības Trud komandu izcīnījusi sudraba (1966) un bronzas (1974) medaļas PSRS komandu kausa izcīņā šahā. Starptautiskajos sieviešu šaha turnīros bijusi 3. vietā Petrozavodskā (1966), 2. vietā Ļipeckā (1974) un dalījusi 2.-3. vietu Čerepovecā (1975). Kopš 1992. gadā nav piedalījusies šaha turnīros. «Championship of USSR juniors- Moscow January 1962». «1967 Candidates Tournament : World Chess Championship (women)». www.mark-weeks.com. Arhivēts no oriģināla, laiks: 2017. gada 15. novembrī. Skatīts: 2018. gada 20. septembrī. Wojciech Bartelski. «OlimpBase :: Soviet Team Chess Championship :: Alexandra Kislova». www.olimpbase.org. Wojciech Bartelski. «OlimpBase :: Soviet Team Chess Cup :: Alexandra Kislova». www.olimpbase.org. Elo: Kislova, Alexandra Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)