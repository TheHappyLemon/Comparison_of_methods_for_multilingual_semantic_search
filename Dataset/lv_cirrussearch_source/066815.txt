Koordinātas: 54°45′21″N 163°58′03″W﻿ / ﻿54.75583°N 163.96750°W﻿ / 54.75583; -163.96750 Šišaldins (angļu: Mount Shishaldin, aleutu: Sisagux̂) ir vidēji aktīvs stratovulkāns ASV, Aļaskā. Atrodas Aleutu salu lielākās salas Unimakas vidienē, ir salas un visa arhipelāga augstākā virsotne. Vulkāna nosaukums cēlies no krieviskotas aleutu valodas nosaukuma Sisagux̂ — ‘kalns, kas norādīja virzienu, kad apmaldījos’ formas вулкан Шишалдина. Vulkāna virsotni un nogāzes klāj sniegs un ledāji. Šišaldins ir viens no aktīvākajiem vulkāniem Aleutu salās, kur kopumā ir 57 vulkāni. Izvirdumi regulāri tiek novēroti kopš 19. gadsimta, bet ir ziņas par agrākiem izvirdumiem. Pēdējais izvirdums reģistrēts 2020. gada janvārī, kad pelnu mākonis pacēlās 8 km augstumā. Global Volcanism Program. Smithsonian Institution. Shishaldin Vikikrātuvē par šo tēmu ir pieejami multivides faili. Skatīt: Šišaldins. Encyclopædia Britannica raksts (angliski)