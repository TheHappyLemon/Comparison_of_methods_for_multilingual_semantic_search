Gravity Falls ir ASV animācijas seriāls, ko producēja Disney Television Animation un pirmoreiz to pārraidīja kanālā Disney Channel, bet no 2012. gada 15. jūnija līdz 2016. gada 15. februārim kanālā Disney XD. Seriāls stāsta par brāļa Dipera un māsas Meibelas piedzīvojumiem vasaras brīvlaikā. Viņi devušies pie tēvoča Stena uz nelielu pilsētiņu Gravitifolsu, lai palīdzētu tam veikala darbos. Pilsēta ir apsēsta ar dīvainiem notikumiem un lietām, kas aprakstītas slepenā grāmatā. Animācijas seriāla oficiālā pirmizrāde notika 2012. gada 15. jūnijā Amerikas Savienotajās Valstīs kanālā Disney Channel. Animācijas seriāla veidotājs Alekss Hiršs vispirms izveidoja 11 minūtes garu studenta filmu Kalifornijas mākslas institūtā. Šo ideju viņš piedāvāja Disney Channel kanālam. Pēc līguma noslēgšanas seriālu sāka pārraidīt 2012. gada vasarā. 2013. gada 12. martā tika pasūtīta animācijas seriāla otrā sezona, seriāla veidotājs par to paziņoja savā Twitter profilā, bet Disney to oficiāli neatklāja līdz 2013. gada 29. jūlijam, tikai četras dienas pirms pirmās sezonas noslēguma sērijas. 2014. gada 31. maijā paziņoja, ka sērijas pārraidīs gan kanālā Disney Channel, gan kanālā Disney XD. 2014. gada 14. jūnijā paziņoja, ka otrās sezonas pirmizrāde notiks 2014. gada 1. augustā kanālā Disney Channel un 2014. gada 4. augustā kanālā Disney XD, tomēr lielāko daļu otrās sezonas sēriju vispirms rādīja kanālā Disney XD un seriāls pamazām pārgāja pilnībā uz šo televīzijas kanālu. 2015. gada 12. jūnijā paziņoja, ka Dž. K. Simmons ierunās Stena dvīņu brāli, kas parādīsies kā jauns tēls otrajā animācijas seriāla sezonā. 2015. gada 20. novembrī seriāla veidotājs paziņoja, ka otrā sezona būs animācijas seriāla noslēdzošā. Šo lēmumu viņš pieņēma neatkarīgi no Disney, lai saglabātu seriāla kvalitāti. Animācijas seriāls noslēdzās ar vienu stundu garu īpašo sēriju, kuras pirmizrāde bija 2016. gada 15. februārī. Pirms pēdējās sērijas pirmizrādes 2016. gada 12. februārī Disney XD pārraidīja 68 stundu garu maratonu ar visām seriāla sērijām, kurā seriāla 39 sērijas kanāls atkārtoti pārraidīja četras reizes. 2016. gada 8. februārī kanāls pārraidīja stundu ilgu īpašo sēriju, kas ļāva ieskatīties animācijas seriāla veidošanas procesā. Sēriju veidotājs Alekss Hiršs paziņoja, ka sērijas, iespējams, atgriezīsies kā komikss vai kā īpašās sērijas. Stāsts ir par brāli Diperu un māsu Meibelu, kas dodas vasaras brīvlaikā pie tēvoča Stena uz nelielu pilsētu Gravitifolsu, kas atrodas Oregonas štatā, ASV. Viņi palīdz tēvoča Mistery Shack veikala darbos. Dipers atrod grāmatu par dīvainiem notikumiem un lietām, kas mīt pilsētā. «Watch the Series Preview of Gravity Falls Friday, June 15». Disney. Arhivēts no oriģināla, laiks: 2012. gada 14. maijs. Brian Lowry. «TV Reviews – Gravity Falls». Variety, 2012. gada 12. jūnijs. Arhivēts no oriģināla, laiks: 2013. gada 15. maijs. Cynthia Littleton. «'Gravity Falls' Finale Set For Feb. 15 on Disney XD». Variety, 2015. gada 31. decembris. Arhivēts no oriģināla, laiks: 2018. gada 9. februāris. Skatīts: 2016. gada 12. novembris. Brooks Barnes. «An Undercurrent of Darkness, Even at Disney», 2012. gada 17. aug.. – caur NYTimes.com. «Creator Alex Hirsch GRAVITY FALLS Interview». Collider. 2012. gada 6. jūl. https://twitter.com/_AlexHirsch/status/477913463218372608 «Breaking News - Second Season of "Gravity Falls" Premieres Friday, August 1 on Disney Channel and Monday, August 4 on Disney XD | TheFutonCritic.com». www.thefutoncritic.com. Dan. «Disney XD to air Post Finale Edition of Gravity Falls: Between the Pines special». Animated Views, 2016. gada 17. marts. Skatīts: 2019. gada 6. decembris. «Gravity Falls returning for season 3? Alex Hirsch hints at the possibility of 'comic or a special' episode». International Business Times UK. 2016. gada 20. febr. Vikikrātuvē par šo tēmu ir pieejami multivides faili. Skatīt: Gravity Falls. IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)