Barons Pāvels Šillings (vācu: Baron Pavel L'vovitch Schilling, pazīstams arī kā Pauls Šillings (vācu: Paul Schilling); dzimis 1786. gada 5. aprīlī, Rēvelē, Krievijas impērijā — 1837. gada 25. jūlijā Sanktpēterburgā, Krievijā), bija vācbaltiešu izcelsmes diplomāts, kurš strādājis Krievijas dienestā Vācijā un uzbūvējis novatorisku elektrisko telegrāfu. Tas sastāvēja no vienas adatas sistēmas, kas izmantoja telegrāfa kodu, lai norādītu ziņojuma rakstzīmes. Šillinga pirmā elektromagnētiskā telegrāfa kabeļa līnija tika uzstādīta viņa dzīvoklī Sanktpēterburgā. 1832. gadā Šillings demonstrēja signālu pārraidi lielos attālumos, novietojot divus sava izgudrojuma telegrāfus — viņa ierīce tika uzskatīta par pirmo elektromagnētisko telegrāfu pasaulē — divās dažādās viņa dzīvokļa telpās. Šillings bija pirmais, kurš praksē ieviesa ideju par signālu pārraides bināro sistēmu. Šillinga ieguldījums elektriskajā telegrāfijā 2009. gadā tika nosaukts par IEEE Milestone. Šilinga oriģinālais 1832. gada telegrāfs ir izstādīts A.S. Popova Centrālā sakaru muzeja telegrāfa kolekcijā. Demonstrācijas ierīce tika uzstādīta 1835. gadā pazemes līnijā ap Admiralitātes ēku Sanktpēterburgā. Tika plānota operatīvā līnija starp Kronštati un Pēterhofas pili, bet pēc Šilinga nāves tā tika atcelta. Huurdeman, p.54 «Milestones:Shilling's Pioneering Contribution to Practical Telegraphy, 1828-1837». IEEE Global History Network. IEEE. Skatīts: 2011. gada 26. jūlijs. Vikikrātuvē par šo tēmu ir pieejami multivides faili. Skatīt: Pāvels Šillings. Krievijas Lielās enciklopēdijas raksts (krieviski) The Moscow Times — Business Review Events in telecommunication history Arhivēts 2011. gada 20. februārī, Wayback Machine vietnē. Museums of St Petersburg and Leningrad region News On The Wire Gentlemen of the Cable Service P.L.Schilling, the Inventor of Electromagnetic Telegraph / an article in PCweek magazine (Russian) Article on Schilling's telegraph apparatus (Russian) Huurdeman, A.A., The worldwide history of telecommunications, Wiley-IEEE, 2003