Džordžo Porreka (itāļu: Giorgio Porreca; 1927. gada 30. augusts Neapole — 1988. gada 5. janvāris Neapole) bija Itālijas starptautiskais meistars šahā (1957). 1950. gados bijis viens no vadošajiem Itālijas šahistiem. Divas reizes uzvarējis Itālijas šaha čempionātos (1950, 1956), turklāt 1950. gadā tas izdevies pēc saspringtas cīņas ar bijušo Latvijas šahistu Nikolaju Engaličevu. Trīs reizes uzvarējis Itālijas komandu šaha čempionātā: 1960. gadā ar Neapoles komandu l'Accademia di Napoli, bet 1969. un 1970. gadā ar Dženovas komandu Centurini. Uzvarējis šaha festivālā Ligūrijas pilsētā Impērijā (1960) un trīs reizes bijis labākais Neapoles šaha turnīros (1950, 1960, 1963). Par panākumiem turnīros FIDE 1957. gadā Porrekam piešķīrusi starptautiskā meistara (IM) nosaukumu. Pārstāvējis Itālijas komandu lielākajos komandu šaha turnīros: Pasaules šaha olimpiādēs piedalījies 3 reizes (1950-1954); Klāras Benediktas kausa izcīņā piedalījies 2 reizes (1953, 1957). 1960. gados pievērsies korespondencšaham, kurā vairākkārt uzvarējis Itālijas korespondencšaha čempionātos. 1975. gadā arī Starptautiskā Korespondencšaha federācija (ICCF) piešķīra viņam starptautiskā meistara nosaukumu (IMC). Bijis pazīstams arī kā šaha literatūra tulkotājs no krievu valodas, tajā skaitā iztulkojis Aleksandra Koblenca grāmatu "Šaha teorija un prakse" (itāļu: Teoria e pratica degli scacchi), kura Itālijā izturējis septiņus atkārtotus izdevumus, no kuriem pēdējais bijis 1992. gadā. OlimpBase :: Men's Chess Olympiads :: Giorgio Porreca OlimpBase :: Clare Benedict Chess Cup :: Giorgio Porreca Teoria e pratica degli scacchi - Aleksandr N. Koblentz Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)