Boriss Majorovs (krievu: Бори́с Майо́ров; dzimis 1938. gada 11. februārī) ir bijušais krievu hokejists, malējais uzbrucējs. Karjeras laikā kļuvis par divkārtēju olimpisko čempionu, kā arī seškārtēju pasaules čempionu. Karjeras laikā aizvadījis 15 sezonas PSRS čempionāta komandā Maskavas "Spartak", trīs reizes izcīnot līgas čempiona titulu. Hokejista karjeru Majorovs sāka 1955.—56. gada sezonā, kad debitēja PSRS hokeja čempionāta vienībā Maskavas "Spartak". Tās sastāvā spēlēja līdz pat karjeras noslēgšanai 1970. gadā. 1962., 1967. un 1969. gadā kopā ar "Spartak" kļuva par PSRS čempionu. 1999. gadā iekļauts IIHF Slavas zālē. Olympedia profils (angliski) Eliteprospects profils (angliski) Eurohockey profils (angliski)