Ziemeļu placentāļi (Boreoeutheria) ir zīdītāju klases (Mammalia) augstākā kārta, kas pieder placentāļu infraklasei (Eutheria). Ziemeļu placentāļu augstākā kārta apvieno 2 virskārtas — Laurāzijas placentāļus (Laurasiatheria) un pirmprimātu placentāļus (Euarchontoglires). Šī kārta tika izveidota, balstoties uz jaunākajiem DNS analīžu datiem. Šai placentāļu grupai ir arī kopēja anatomiska īpatnība — lielākajai daļai ziemeļu placentāļu sugu tēviņu, izņemot degunradžus (Rhinocerotidae) un vaļveidīgos (Cetacea), ir izcelti ārējie krūšu dziedzeri. Savu nosaukumu ziemeļu placentāļu kārta ieguva tādēļ, ka pirmie fosilie atradumi tika atklāti ziemeļu puslodē. Abas virskārtas vēsturiski ir attīstījušās senajā ziemeļu superkontinentā — Laurāzijā. Pirmprimātu grupa no pārējiem Laurāzijas placentāļiem atdalījās pirms 85—95 miljoniem gadu, kad izveidojās Laurāzijas salu grupa, no kuras vēlāk izveidojās Eiropa. Šo hipotēzi atbalsta gan fosiliju atradumi, gan molekulārie pētījumi. Ziemeļu placentāļu augstākā kārta (Boreoeutheria) virskārta: Laurāzijas placentāļi (Laurasiatheria) kārta: Ciršļveidīgie (Soricomorpha) kārta: Ežveidīgie (Erinaceomorpha) kārta: Sikspārņi (Chiroptera) klada: Nagaiņi (Ungulate) kārta: Nepārnadži (Perissodactyla) kārta: Pārnadži (Artiodactyla) klada: Plēsēji un zvīņneši (Ferae) kārta: Plēsēji (Carnivora) kārta: Zvīņneši (Pholidota) virskārta: Pirmprimātu placentāļi (Euarchontoglires) lielkārta: Euarhonti (Euarchonta) mirkārta: Primātveidīgie (Primatomorpha) kārta: Ādlidoņi (Dermoptera) kārta: Primāti (Primates) kārta: Tupajas (Scandentia) lielkārta: Grauzējveidīgie (Glires) kārta: Grauzēji (Rodentia) kārta: Zaķveidīgie (Lagomorpha) Waddell PJ, Kishino H, Ota R (2001) A phylogenetic foundation for comparative mammalian genomics. Genome Inform Ser Workshop Genome Inform 12: 141–154. Kriegs, Jan Ole, Gennady Churakov, Martin Kiefmann, Ursula Jordan, Juergen Brosius, Juergen Schmitz. (2006) Retroposed Elements as Archives for the Evolutionary History of Placental Mammals. PLoS Biol 4(4): e91.(pdf[novecojusi saite]) Asher RJ, Bennett N, Lehmann T. 2009. The new framework for understanding placental mammal evolution. Bioessays 31(8): 853–864.