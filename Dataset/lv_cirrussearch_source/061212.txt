Hadjača (ukraiņu: Гадяч) ir pilsēta Ukrainas vidienē, Poltavas apgabala Mirhorodas rajonā. Izvietojusies apgabala ziemeļos Pselas upes krastā 116 km no apgabala centra Poltavas. Līdz 2020. gadam rajona centrs. Bijusi vairāku Ukrainas hetmaņu rezidence, tajā skaitā Bohdana Hmeļnicka, Ivana Vihovska un Ivana Brjuhovecka. Sena apdzīvota vieta, iespējams no skitu laikiem. Vēstures avotos pirmoreiz minēta 1533. gada "Lietuvas Krievzemes robežu kartē" kā vienīgā pilsēta tagadējās Poltavas apkārtnē. Ap 1616. gadu Hadjača bija sloboda, 1634. gadā — Žečpospolitas stārastijas centrs. Pēc 1648. gada Atbrīvošanas kara pilsēta kļuva par Hadjačas pulka centru un tika dāvāta Bohdanam Hmeļnickim, bet pēc viņa nāves kļuva par hetmaņu ranga īpašumu. No 1663. gada Hadjača uz pieciem gadiem kļuva par Zaporižjas karaspēka administratīvo centru. 18.—19. gadsimtā Hadjača bija apriņķa pilsēta. Mūsdienās pilsētā darbojas vairāki mašīnbūves, būvmateriālu un pārtikas uzņēmumi. «Gadjača». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 219. lpp. ГАДЯЦЬКА МІСЬКА РАДА. Історія Vikikrātuvē par šo tēmu ir pieejami multivides faili. Skatīt: Hadjača. Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski)