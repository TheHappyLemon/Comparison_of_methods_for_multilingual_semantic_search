Printful Inc. ir ASV reģistrēts apdrukāšanas, šūšanas un piegādes ārpakalpojumu uzņēmums, kas saistīts ar Latvijas uzņēmumu grupu Draugiem Group. Dibināts 2010. gadā. Uzņēmuma centrālais birojs atrodas Rīgā, Raiņa Bulvārī 25. Printful pēc pasūtījumiem apdrukā un šuj produktus, kā arī nodrošina to piegādi. Uzņēmums piedāvā integrāciju ar elektroniskās tirdzniecības platformām, automatizējot produktu izveidi, pasūtījumu saņemšanu un izpildi, turklāt klientiem ir iespēja piegādes izmaksas noteikt tiešsaistē. Printful nodrošina integrāciju ar dažādām elektroniskās tirdzniecības platformām un pakalpojumiem, piemēram, eBay, Amazon, WooCommerce, Shopify, Etsy, Weebly. Integrācija tiek veikta ar API pieprasījumu ķēdi Printful apkalpo Ziemeļameriku ar struktūrvienībām ASV (Losandželosā Kalifornijā un Šarlotā Ziemeļkarolīnā) un Meksikā (Tihuanā). Eiropas pasūtījumus nodrošina meitas uzņēmums Latvijā AS Printful Latvia un Spānijas birojs un ražotne Barselonā. Austrālijā apdrukāšanu veic divi sadarbības partneri. Latvijas birojs arī nodrošina programmatūras izstrādi, mārketinga, klientu atbalsta, tirgus izpētes, finanšu pakalpojumus. 2010. gadā ASV Kalifornijas štatā tika dibināts uzņēmums Idea Bits LLC. 2016. gada novembrī ASV pilsētā Šarlotā darbu uzsāka Printful otrā ražotne. 2017. gada janvārī uzņēmums tika pārreģistrēts Delavēras štatā un nosaukums mainīts uz Printful Inc. par 100 000 ASV dolāru tika iegādāts domēns printful.com (līdz tam uzņēmums strādāja ar domēnu theprintful.com). 2017. gada 13. februārī dibināts uzņēmums Latvijā AS Printful Latvia. Rīgā tika izveidota Printful trešā ražotne, kas paredzēta Eiropas klientu apkalpošanai. 2018. gada 5. novembrī Meksikā Tihuanā tika atklāta Printful ceturtā ražotne, kas specializējās individuāli šūtajos produktos un bija 1000 kvadrātmetru plaša. 2019. gada 3. maijā tika palaista Printful vietne spāņu valodā, un 6. jūnijā Barselonā tika atvērts Printful piektais birojs. 2019. gada pavasarī uz jaunu biroja ēku Krasta ielā pārcēlās lielākā daļa Draugiem Group uzņēmumu, Ojāra Vācieša ielas birojā paliekot tikai Printful. 17. jūlijā tika paziņots, ka AS Printful Latvia iegādājās zemi 6758 m² blakus birojam Ojāra Vācieša ielā, lai būvētu plašākas telpas centrālajam birojam. 2019. gada jūnijā darbu sāka Printful Spānijas birojs Barselonā. 2020. gada maijā darbu sāka ražotne Barselonā. 2020. gada jūlijā Printful vienojās ar diviem ražotājiem Austrālijā, no kuriem viens apdrukās apģērbus, bet otrs — interjera un mājas preces. Draugiem Group uzņēmums Printful maina kompānijas reģistrācijas adresi un domēnu Draugiem Group, 2017. gada janvāris Printful ceturtā ražotne atvērta Meksikā Draugiem Group, 2018. gada oktobris Printful par pusmiljonu nopērk zemi centrālā biroja paplašināšanai Dienas Bizness, Lelde Petrāne, 2019-07-17 Printful Arhivēts 2018. gada 29. novembrī, Wayback Machine vietnē. Idea Bits