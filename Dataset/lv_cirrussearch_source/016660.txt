Vitālijs Pavlovs (dzimis 1989. gada 17. jūnijā Rīgā) ir Latvijas hokejists, labās malas uzbrucējs. Pašlaik (2020) spēlē Lielbritānijas hokeja līgas vienībā Fife Flyers. Karjeru sācis 2007. gadā Latvijas hokeja līgas kluba SK LSPA/Rīga sastāvā. 2008.—2009. gada sezonā pārstāvēja DHK Latgale klubu Baltkrievijas Ekstralīgā. Turpmākās divas sezonas aizvadīja HK Liepājas "Metalurgs" sastāvā, 2010.—2011. gada sezonā kļūstot arī par Latvijas čempionu. 2011.—2012. gada sezonu aizvadīja Kazahstānas hokeja līgā, kur pārstāvēja Atiravas "Beibarys" klubu. 2012. gada vasarā uzbrucējs noslēdza trīs gadu līgumu ar KHL klubu Rīgas "Dinamo". Komanda Pavlovu izīrēja somu klubam "Jokipojat", taču decembrī hokejists atgriezās "Dinamo" sastāvā. V. Pavlovs pārstāvēja Latvijas hokeja izlasi 2014. gada ziemas olimpisko spēļu hokeja turnīrā Sočos. Hokejista analīzēs, kas ņemtas šī turnīra laikā, tika konstatēts dopings (metilheksānamīns). Par šo pārkāpumu sportists tika diskvalificēts uz pusotru gadu. «Vitālijam Pavlovam pozitīvas dopinga analīzes». Sportacentrs.com. Skatīts: 2014-02-22. «IIHF oficiāli diskvalificē Pavlovu uz pusotru gadu». Sportacentrs.com. 2014-04-29. Skatīts: 2014-04-29. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)