Skaties arī jēdzienu ar līdzīgu nosaukumu: Bucks Fizz. Buck's Fizz ir kokteilis, kas sastāv no divām daļām šampanieša un vienas daļas kādas atdzesētas apelsīnu sulas. Tradicionāli to pasniedz augstā šampanieša glāzē kāzās, un tas ir populārs Ziemassvētku brokastu dzēriens Lielbritānijā. Līdzīgs dzēriens ir mimoza, bet tajā šampanietis un sula ir vienādā daudzumā. Dzēriens ir nosaukts Londonas Buck's Club vārdā, kur to 1921. gadā pirmo reizi pasniedza bārmenis Makgerijs. Kokteili veidoja, sajaucot divas reizes lielāku daudzumu šamapanieša nekā apelsīnu sulas. Dažās vecākās receptēs arī ir minēts, ka pievieno grenadīna sīrupu kā papildu sastāvdaļu, bet International Bartenders Association receptē tas netiek minēts. Tiek uzskatīts, ka oriģinālā Buck's Club recepte iekļauj arī citas sastāvdaļas, kas bija zināmas tikai kluba bārmeņiem. Četrus gadus vēlāk Parīzē, viesnīcā Hôtel Ritz Paris, Frenks Meijers izgudroja Mimozas kokteili, kas satur tās pašas sastāvdaļas kā Buck's Fizz. 1981. gadā dzēriena nosaukumu pārņēma Lielbritānijas popgrupa Bucks Fizz, kas uzvarēja 1981. gada Eirovīzijas dziesmu konkursā. Mimoza (kokteilis) Buck's Fizz informācija food.com «Mimosa Recipe - Several Mimosas - Delicious Brunch Drinks From Restaurant». Real-restaurant-recipes.com. Arhivēts no oriģināla, laiks: 2017-05-31. Skatīts: 2012-09-11. Buck's Fizz un Mimozas vēsture Kokteiļa vēsture socialandcocktail.co.uk «IBA recepte». Arhivēts no oriģināla, laiks: 2016. gada 26. martā. Skatīts: 2016. gada 21. janvārī. Vikikrātuvē par šo tēmu ir pieejami multivides faili. Skatīt: Buck's Fizz.