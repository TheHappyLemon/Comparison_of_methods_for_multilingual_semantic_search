Tatjana Kosinceva (krievu: Татьяна Анатольевна Косинцева; dzimusi 1986. gada 11. aprīlī Arhangeļskā) ir Krievijas starptautiskā lielmeistare šahā (2001). Šahu iemācījusies spēlēt sešu gadu vecumā. Vairākkārt pārstāvējusi Krieviju Pasaules un Eiropas junioru šaha čempionātos, kur izcīnījusi uzvaru 1996. gadā (Eiropas čempionāts U-10 vecuma grupā), kā arī ieguvusi piecas sudraba medaļas dažādās vecuma kategorijās. 2002. gadā uzvarējusi Krievijas sieviešu šaha čempionātā. 2003. gadā Stambulā izcīnījusi bronzas medaļu Eiropas sieviešu šaha čempionātā. 2004. gadā Elistā Pasaules čempionātā šahā sievietēm pēc izslēgšanas sistēmas 3. kārtā zaudējusi Indijas lielmeistarei Humpi Koneru ar 1:3. 2004. gadā atkārtoti uzvarējusi Krievijas sieviešu šaha čempionātā. 2006. gadā Jekaterinburgā Pasaules sieviešu šaha čempionātā pēc izslēgšanas sistēmas 3. kārtā zaudējusi Ķīnas lielmeistarei Sjui Juihua ar ½:1½. 2006. gadā kopā ar Jeļenu Tairovu un Nadeždu Kosincevu dalījusi otro vietu Krievijas sieviešu šaha čempionātā (uzvarējusi Jekaterina Korbuta). 2007. gadā kļuvusi par Eiropas sieviešu šaha čempionāta uzvarētāju un trešo reizi uzvarējusi Krievijas sieviešu šaha čempionātā. 2008. gadā Pasaules sieviešu šaha čempionātā pēc izslēgšanas sistēmas 3. kārtā zaudējusi savai tautietei Aleksandrai Kosteņukai ar ½:1½. 2009. gadā otro reizi uzvarējusi Eiropas sieviešu šaha čempionātā. 2012. gadā Turcijā kļuvusi par Eiropas sieviešu vicečempioni šahā. FIDE Tatjanai Kosincevai 2001. gadā piešķīrusi starptautiskās sieviešu lielmeistares (WGM) nosaukumu, bet 2009. gadā — starptautiskā lielmeistara (GM) nosaukumu. Vairākkārt pārstāvējusi Krievijas izlasi lielākajos komandu šaha turnīros: Pasaules šaha olimpiādēs piedalījusies 6 reizes (2002-2012). Komandu vērtējumā izcīnījusi 2 zelta (2010, 2012), 2 sudraba (2002, 2006) un bronzas (2004) medaļas, bet individuālajā — zelta (2010), 3 sudraba (2002 — divas, 2006) un bronzas (2006) medaļas, Pasaules komandu šaha čempionātos piedalījusies 3 reizes (2007-2011). Komandu vērtējumā izcīnījusi 3 sudraba (2007, 2009, 2011) medaļas, bet individuālajā — sudraba (2007) medaļu, Eiropas komandu šaha čempionātos piedalījusies 4 reizes (2005-2011). Komandu vērtējumā izcīnījusi 3 zelta (2007, 2009, 2011) un bronzas (2005) medaļas, bet individuālajā — 2 zelta (2005, 2011) un 2 bronzas (2005, 2007) medaļas. Tatjana Kosincevai ir vecākā māsa Nadežda Kosinceva, kas arī ir šaha lielmeistare. Russian Women's Championships 2002 Individual Women's Chess Championship 2003 2004 FIDE Knockout Matches Tatiana Kosintseva wins Russian Championship 2004 2006 FIDE Knockout Matches «EURO 2007: Tkachiev and Kosintseva win European Championship». Arhivēts no oriģināla, laiks: 2013. gada 22. janvārī. Skatīts: 2015. gada 5. oktobrī. Russian Championship Superfinal 2007 2008 FIDE Knockout Matches «Tatiana Kosintseva new European Women's Champion 2009». Arhivēts no oriģināla, laiks: 2012. gada 9. novembrī. Skatīts: 2015. gada 5. oktobrī. 2012 European Individual Women's Chess Championship Tatjana Kosinceva šahista profils vietnē fide.com Tatjana Kosinceva šahista profils vietnē chessgames.com Tatjana Kosinceva šahista profils vietnē 365chess.com Tatjana Kosinceva šahista profils vietnē chesstempo.com Tatjana Kosinceva šahista profils vietnē olimpbase.org (Pasaules šaha olimpiādes) Tatjana Kosinceva šahista profils vietnē olimpbase.org (Pasaules komandu šaha čempionāti) Tatjana Kosinceva šahista profils vietnē olimpbase.org (Eiropas komandu šaha čempionāti)