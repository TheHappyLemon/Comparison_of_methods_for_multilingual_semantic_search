Monte Roberts Moriss (angļu: Monté Robert Morris; dzimis 1995. gada 27. jūnijā Grandrepidsā Mičiganas štatā) ir amerikāņu basketbolists, spēlē saspēles vadītāja pozīcijā. 2024. gadā pārstāv Nacionālās basketbola asociācijas (NBA) klubu Detroitas "Pistons". Augstskolu basketbolā pārstāvēja NCAA komandu Aiovas Štata Universitātes "Cyclones". Nospēlēja universitātē visas četras sezonas, dodamies laukumā komandas starta pieciniekā visās spēlēs katrā no aizvadītajām sezonām izņemot pirmo. 2017. gada NBA draftā viņu Denveras "Nuggets" izraudzījās ar kopējo 51. numuru otrajā kārtā. Savā pirmajā sezonā "Nuggets" sastāvā piedalījās tikai trīs spēlēs, pārsvarā spēlējot G Līgas komandā Riograndes "Valley Vipers". Pēc piecām sezonām "Nuggets" 2022. gada jūlijā M. Moris kopā ar Vilu Bārtonu tika aizmainīts uz Vašingtonas "Wizards" maiņas darījumā pret Kentaviusu Koldvelu-Poupu un Išu Smitu. Tāpāt kā pēdējā sezonā "Nuggets" sastāvā, arī "Wizards" M. Moriss lielākoties devās laukumā kā pirmā piecinieka spēlētājs. 2023. gada jūlijā M. Moriss tika aizmainits uz Detroitas "Pistons" maiņā pret nākotnes otrās kārtas drafta tiesībām. «Nuggets Acquire Kentavious Caldwell-Pope and Ish Smith». www.nba.com (angļu). Skatīts: 2022-07-08. «DETROIT PISTONS ACQUIRE MONTE MORRIS». www.nba.com (angļu). Skatīts: 2024-01-30. Vikikrātuvē par šo tēmu ir pieejami multivides faili. Skatīt: Monte Moriss. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)