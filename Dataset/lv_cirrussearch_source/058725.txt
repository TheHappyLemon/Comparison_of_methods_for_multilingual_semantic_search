Valters fon Kronbergs, arī Valters no Kronbergas (vācu: Walther von Cronberg; 1477—1543), bija Vācu ordeņa valsts administrators (Administrator des Hochmeistertums, 1527—1543) pēc Prūsijas hercogistes nodibināšanas 1525. gadā. Dzimis Kronbergas pilī netālu no Frankfurtes. 1497. gadā viņš iestājās Vācu ordenī un 1499. gadā kļuva par nodokļu iekasētāju Mergentheimas komturejā. 1504. gadā viņš kļuva par Frankfurtes komturu, bija ordeņa sūtnis pie Polijas un Lietuvas valdnieka Sigismunda. 1525. gadā, kad Vācu odeņa lielmeistars Albrehts Hoencollerns sekularizēja ordeņa Prūsijas nodaļu, viņš 1526. gadā kļuva par Vācu ordeņa vācmestru. Rīgas arhibīskaps Johans VII Blankenfelds apsūdzēja Kronbergu Livonijas interešu neievērošanā, tomēr viņš panāca izlīgumu un 1526. gadā Valters fon Pletenbergs atbrīvojās no pakļautības Vācu ordeņa lielmestram un kļuva par Svētās Romas impērijas firstu. 1527. gada 6. decembrī Svētās Romas impērijas ķeizars Kārlis V Hābsburgs apstiprināja Kronbergu par Vācu ordeņa administratoru. Miris 1543. gada 4. aprīlī. The policy of the Livonian branch of the Teutonic Order towards the Holy Roman Empire in the years 1521 to 1561/62 Bernhard Demel Walter von Grubenhagen Administrator der Deutschen Ordens. Eduard Philipp Körber; Reval; das Porträt