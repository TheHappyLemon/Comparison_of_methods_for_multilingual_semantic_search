Rēzija Kalniņa (dzimusi 1970. gada 23. decembrī Rīgā) ir latviešu aktrise un teātra režisore. Iesaistījusies arī politikā: ievēlēta Mārupes novada domē no Nacionālās apvienības saraksta, taču drīz pēc tam nolikusi deputātes mandātu. Rēzija Kalniņa dzimusi mākslinieku ģimenē. Viņas tēvs ir latviešu komponists Imants Kalniņš, bet māte — Latvijas Nacionālā teātra aktrise Helga Dancberga. R. Kalniņas dvīņubrālis ir mācītājs Krists Kalniņš, bet starp daudzajiem pusbrāļiem un pusmāsām (I. Kalniņš bijis precējies piecas reizes) ir arī mūziķis Marts Kristiāns Kalniņš. R. Kalniņa ir bijusi precējusies ar aktieri un režisoru Valdi Liepiņu. 2013. gadā apprecējusies otrreiz ar diriģentu Aināru Rubiķi. Pāris dzīvo Mārupē. 1994. gadā absolvējusi Latvijas Valsts Konservatorijas Teātra un kino aktieru fakultāti. No 1994. gada Dailes teātra aktrise, kur nospēlējusi vairāk nekā 50 lomas. Piedalījusies dramaturģiskos projektos arī uz citu Latvijas teātru skatuvēm un Latvijas Televīzijas uzvedumos. Saņēmusi Spēlmaņu nakts balvas kā labākā jaunā aktrise 1995. gadā un labākā aktrise 2000., 2004., 2006. un 2008. gadā. Filmējusies vairākās Latvijas, Igaunijas un Vācijas mākslas filmās. 2001. gadā par Margitas lomu filmā "Labās rokas" saņēmusi Lielā Kristapa balvu kā labākā aktrise, bet 2014. gadā par lomu filmā "Modris" šo balvu saņēmusi kā labākā aktrise otrā plāna lomā. 2006. gadā debitējusi kā teātra režisore ar izrādi "Alu sieviete" Latvijas Leļļu teātrī. 2003. gadā izdevniecība "Madris" izdevusi Gunnara Treimaņa grāmatu "Rēzij, kas tu esi" par mākslinieces karjeras pirmo desmitgadi. 2021. gadā iesaistījusies politikā un pašvaldību vēlēšanās ievēlēta Mārupes novada domē no Nacionālās apvienības saraksta, taču drīz pēc tam nolikusi deputātes mandātu. Leonards Bernstains "Mesa" Novosibirskas akadēmiskajā Operas un baleta teātrī (2013.01.29.); Volfgangs Amadejs Mocarts "Bastiēns un Bastiēna" Novosibirskas akadēmiskajā Operas un baleta teātrī (2013.12.21.); Džuzepe Verdi "Traviata" Novosibirskas akadēmiskajā Operas un baleta teātrī (2014.04.) Grāfiene Elizabete Dona (S. Lāgerlēva "Gesta Berlings", 1993) Nemečeks (F. Molnārs "Pāvilielas zēni", 1994) Himēne (P. Korneijs "Sids", 1995) Antigone (Sofokls "Oidips un Antigone", 1995) Hēro (V. Šekspīrs "Liela brēka, maza vilna", 1996) Pelnrušķīte (J. Švarcs "Pelnrušķīte", 1996) Klauns (M. de Helderode "Baraba", 1997) Foka (A. Nikolai Taurenīt, taurenīt... 1997) Dēla sieva (A. Strindbergs "Spēle ar uguni", 1998) Jūlija (T. Dorsts Fernando Krapa vēstule Jūlijai, 1999) Stella Kovaļska (T.Viljamss Ilgu tramvajs, 2000) Dace (J. Skops Klāra šurp vairs neatlidos, 2000) [loma bez nosaukuma] (Ī. Enslere Vagīnas monologi, 2003) Penelope (V.S.Moems Penelope un Diks, 2004) Jauna sieviete (D. Harovers Naži vistās, 2006) Baiba (Rainis Pūt, vējiņi, 2006) Ivonna (V.Gombrovičs Ivonna, Burgundijas princese, 2007) Blanša Dibuā (T.Viljamss Ilgu tramvajs, 2008) Mākslinieki Rēzija Kalniņa un Ainārs Rubiķis vīrusa laikā iekopj sapņu dārzu LSM Mēneša laikā mandātu nolikuši vismaz 12 pašvaldību deputāti LSM Dailes teātra profils Rēzija Kalniņa filmas.lv IMDb profils (angliski) Rēzija Kalniņa izrades.lv