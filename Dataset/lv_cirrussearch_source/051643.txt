Alberts Šimens (dzimis 1950. gada 17. februārī) ir lietuviešu ekonomists un politiķis. Viņš bija Lietuvas premjerministrs trīs dienas 1991. gada janvārī (no 10. līdz 13. janvārim). Viņš pazuda 1991. gada janvāra notikumu laikā. A. Šimens 1972. gadā absolvēja Viļņas Universitāti ar ekonomikas grādu. No 1984. līdz 1989. gadam viņš lasīja lekcijas Viļņas Gedimina tehniskajā universitātē. A. Šimens pievienojās Sajūdis kustībai un tika ievēlēts Augstākajā padomē — Atjaunošanas Seimā. 1990. gada 11. martā viņš parakstīja Lietuvas valsts atjaunošanas aktu, pasludinot Lietuvas neatkarību no Padomju Savienības. 1991. gada janvārī, kad pirmā Kazimiras Prunskienes vadītā valdība atkāpās cenu pieauguma dēļ, Šimens kļuva par gandrīz neizmainītās valdības jauno premjerministru. Tomēr Padomju armijai ienākot Viļņā un ieņemot galvenās ēkas A. Šimens pazuda. Ārkārtas sēdē Ģedimins Vagnoris pārņēma viņa funkcijas un kļuva par premjerministru. A. Šimens pēkšņi atgriezās 14. janvārī. Viņš pievienojās Ģ. Vagnora valdībai kā ekonomikas ministrs 1991. gada 30. maijā un strādāja līdz valdība atkāpās 1992. gada 22. jūlijā. 1994. gadā A. Šimens pievienojās Lietuvas Kristīgi demokrātiskajai partijai un 1996. gadā tika ievēlēts Septītajā Seimā. Viņš neveiksmīgi startēja 2004. gada Saeimas un Eiropas Parlamenta vēlēšanās pēc kurām darbojās privātajā sektorā. A. Šimens publicējis vairākus akadēmiskos darbus par ekonomiku un monogrāfiju par ekonomikas reformām Lietuvā no 1990. līdz 1994. gadam. «Alberts šimenas (lietuviski)».