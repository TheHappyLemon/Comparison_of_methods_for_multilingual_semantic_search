Harpiju apakšdzimta (Harpiinae) ir vanagu dzimtas (Accipitridae) apakšdzimta. Šajā apakšdzimtā ir 3 plēsīgo putnu sugas, kas katra veido savu ģinti. Vēl nesenā pagātnē harpiju apakšdzimtas sugas tika sistematizētas klijānu apakšdzimtā (Buteoninae), līdz 2005. gadā saskaņā ar DNS pētījumiem vanagu dzimtā tika veiktas ievērojamas sistemātikas izmaiņas. Harpiju apakšdzimtas sugas putni ir lieli augumā un ļoti spēcīgi. Visas trīs sugas ir vienas no lielākajiem plēsīgajiem putniem un tās mājo Amerikas, Filipīnu un Jaungvinejas tropiskajos lietus mežos. Visas sugas ir ļoti spēcīgas un tām ir līdzīgs uzvedības modelis, tomēr daži zinātnieki uzskata, ka Vecās pasaules Jaungvinejas ērgļi nav māsas taksons Amerikā dzīvojošajiem cekulainajiem ērgļiem un neotropikas harpijām. Uzskata, ka tuvākie radinieki harpiju apakšdzimtas sugām ir vanagērgļi (Hieraaetus), bet šī hipotēze nav pārbaudīta ar molekulārajiem pētījumiem. Harpiju apakšdzimta (Harpiinae) ģints Cekulainie ērgļi (Morphnus) Cekulainais ērglis (Morphnus guianensis) ģints Harpijas (Harpia) Neotropikas harpija (Harpia harpyja) ģints Jaungvinejas ērgļi (Harpyopsis) Jaungvinejas ērglis (Harpyopsis novaeguineae) Phylogeny of eagles, Old World vultures, and other Accipitridae based on nuclear and mitochondrial DNA Telnov D. 2011, Biodiversity, Biogeography and Nature Conservation in Wallacea and Guinea