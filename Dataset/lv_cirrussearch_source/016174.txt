Auru pagasts ir viena no Dobeles novada administratīvajām teritorijām tā centrālajā daļā. Robežojas ar sava novada Dobeles pilsētu, Krimūnu, Penkules, Naudītes, Annenieku, Dobeles un Tērvetes pagastiem. Buku kalns, Darmāku kalns, Garais kalns, Puču kalns, Rūju kalns, Velna kalns. Apguldes ezera grāvis, Auce, Aurupīte, Ālave, Bērze, Gardene, Jugla, Sesava. Apguldes dzirnavu ezers, Austrumu dīķis, Dziļezers, Jaunmensku dīķis, Priedāju dīķis, Rūju dīķi, Teiku dīķis. Līdz 1920. gada zemes reformai Auru pagasta toreizējā teritorijā atradās Auru muiža (Auermünde), Audzu muiža (Neu-Friedrichshof, mūsdienās Krimūnu pagastā), Ālaves muiža (Alauen, mūsdienās Ālave Penkules pagastā), Pēterfeldes muiža (Peterfeld), Tīles muiža (Thielenhof), Vecabguldes muiža (Alt-Abgulden, mūsdienās Apgulde Naudītes pagastā), Lielabguldes (Groß-Abgulden, mūsdienās Lielapgulde Naudītes pagastā) muižas. Mūsdienu Auru pagasta teritorijā atradās arī Ādama muiža (Adamshof), Lielbērzes muiža (Groß-Bersen, Lielbērze), Mazbērzes muiža (Klein-Bersen), Pakaišmuiža (Potkaisen). Pēc agrārās reformas Auru muižu (vācu: Auermünde) 672 ha kopplatībā sadalīja 56 vienībās; Audzu muižu (Neu-Friedrichshof) 349 ha kopplatībā sadalīja 16 vienībās; Ālaves muižu (Alauen) 292 ha kopplatībā sadalīja 23 vienībās; Tīles muižu (Thielenhof) 74 ha kopplatībā sadalīja 7 vienībās; Lielabguldes (Groß-Abgulden) un Mazabguldes muižas 440 ha kopplatībā sadalīja 30 vienībās; Vecabguldes muižu (Alt-Abgulden) 274 ha kopplatībā sadalīja 22 vienībās. Lielabguldes muižas kungu mājā iekārtoja Abguldes divgadīgo lauksaimniecības skolu. 1935. gadā Jelgavas apriņķa Auru pagasta platība bija 56 km² un tajā dzīvoja 1452 iedzīvotāji. 1945. gadā pagastā izveidoja Auru un Krimūnu ciema padomes, bet pagastu 1949. gadā likvidēja. 1954. gadā Dobeles rajona Auru ciemam pievienoja likvidēto Krimūnu ciemu, 1963. gadā - daļu likvidētā Gaismas ciema, bet 1968. gadā Auru ciema padomju saimniecības «Krimūnas» teritoriju pievienoja Austrumu ciemam. 1990. gadā ciemu reorganizēja par pagastu. 2009. gadā Auru pagastu kā administratīvo teritoriju iekļāva Dobeles novadā. Kviešu apmetne Oškalnu senkapi (Zviedru kapi) Pēkaiņu senkapi Lielbērzes kapu kapliča Lielākās apdzīvotās vietas ir Gardene, Ķirpēni (līdz 2012. gadam Kroņauce), Auri (pagasta centrs), Liepziedi, Lielbērze, Bērzkrasti, Rūpnieki. Teodors Verners Svikliņš (1901—1964), latviešu strēlnieks, padomju militārais darbinieks, ģenerālmajors. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 «Dobeles novada dome». Arhivēts no oriģināla, laiks: 12.03.2016. Skatīts: 17.09.2012. «Auru pagasts. Vispārīga informācija.». Arhivēts no oriģināla, laiks: 2017. gada 6. februārī. Skatīts: 2017. gada 7. februārī.