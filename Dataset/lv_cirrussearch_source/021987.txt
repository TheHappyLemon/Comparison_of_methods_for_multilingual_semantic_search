Dēbelne (vācu: Döbeln) ir pilsēta Vācijā, Saksijas zemē, Vidussaksijas apriņķī pie Freibergas Muldes upes. Rakstos pirmoreiz minēta 981. gadā. 1429. gadā to nopostīja husīti, bet 1637. gadā - zviedri. Otrā pasaules kara laikā Dēbelnes rūpnīcā Metall- und Lackwarenfabrik Johannes Großfuß tika uzkonstruēts ložmetējs MG-42, šos ložmetējus tur vēlāk arī ražoja. No 1892. līdz 1926. gadam pilsētā funkcionēja zirgu tramvajs. Kopš 2007. gada zirgu tramvaja kustība ir atjaunota. Dēbelne ir gleznotāja Eriha Hekela (Erich Heckel, 1883-1970) dzimtā pilsēta. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Dēbelne. Dēbelnas zirgu tramvajs Arhivēts 2020. gada 2. aprīlī, Wayback Machine vietnē.