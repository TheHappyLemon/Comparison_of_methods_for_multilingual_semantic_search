Šis raksts ir par pilsētu Filipīnās. Par futbola tiesnesi skatīt rakstu Hesuss Valensuela. Valensuela (filipīniešu: Lungsod ng Valenzuela, angļu: Valenzuela City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona ziemeļos pie robežas ar Bulakanas provinci; austrumos robežojas ar Kalookanu un Kesonsitiju, dienvidos — ar Malabonu. Mūsdienu pilsēta izveidota 1623. gadā, nodalot no Meikauajanas ziemeļos Polo (Polo) draudzi. 1903. gadā Polo tika pievienota Obando municipalitāte rietumos, bet jau 1907. gadā atdalīta kā patstāvīga municipalitāte. 1960. gadā Polo tika sadalīta divās municipalitātēs — Polo ziemeļos un Valensuela dienvidos, bet jau 1963. gadā tās apvienotas, atstājot Valensuelas nosaukumu par godu šeit dzimušajam filipīniešu ārstam un revolucionāram Pio Valensuelam i Alehandrino (Pío Valenzuela y Alejandrino). 1975. gadā Valensuelas municipalitāte tika atdalīta no Bulakanas un iekļauta Galvaspilsētas reģionā, bet 1998. gadā tai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Valensuela.