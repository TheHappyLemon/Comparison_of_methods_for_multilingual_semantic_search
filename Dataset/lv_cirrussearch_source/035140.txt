Kotlasa (krievu: Котлас) ir pilsēta Krievijas Eiropas daļas ziemeļos, Arhangeļskas apgabala dienvidaustrumos pie Vičegdas upes ietekas Ziemeļu Dvinā. Trešā lielākā apgabala pilsēta un ievērojams transporta mezgls. Kotlasas nosaukums rakstos parādās 17. gadsimta sākumā. Tas bija neliels ciems līdz 19. gadsimta beigās, kad no Permas līdz Kotlasai kā gala stacijai tika izbūvēta dzelzceļa līnija. Pa dzelzceļu vestās preces šeit tika pārvietotas uz vai no kuģiem, lai pa Ziemeļu Dvinu nogādātu uz Arhangeļsku vai no tās. 1917. gadā Krievijas Pagaidu valdība piešķīra Kotlasai pilsētas tiesības. No 1931. gada Kotlasa kalpoja kā sadales punkts GULAG sistēmas ieslodzītajiem, pilsētas apkārtnē bija ieslodzīti daudzi represētie. Otrā pasaules kara laikā 1942. gadā tika izbūvēta dzelceļa līnija Konoša — Kotlasa — Vorkuta un Kotlasas nozīme kā dzelzceļa mezgls pieauga vēl vairāk. Kotlasa ir aktrises Veras Aļentovas (Вера Валентиновна Алентова, 1942) dzimtā pilsēta. 1941. gadā Kotlasā bija ieslodzīts igauņu cīkstonis Kristjans Palusalu. 1943. gadā pilsētas apkaimē izsūtījumā mira latviešu šahists Vladimirs Petrovs. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Kotlasa. Encyclopædia Britannica raksts (angliski) Krievijas Lielās enciklopēdijas raksts (krieviski)