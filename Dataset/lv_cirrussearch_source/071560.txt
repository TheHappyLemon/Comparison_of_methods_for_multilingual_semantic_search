Sandra Hillere (vācu: Sandra Hüller; dzimusi 1978. gada 30. aprīlī) ir vācu aktrise, piedalījusies Vācijas, Austrijas, ASV, Lielbritānijas un Francijas kinofilmās. Starptautisku atpazīstamību guvusi 2023. gadā, atveidojot lomas divās filmās, kuras nominēja Amerikas Kinoakadēmijas balvai kategorijā "Labākā filma" — Džonatana Gleizera Holokausta drāmā "Interešu zona" un Žistīnes Trijē tiesu drāmā "Kritiena anatomija". Par abām filmām Hilleri nominēja BAFTA kino balvai, bet par lomu filmā "Kritiena anatomija" Hilleri nominēja Kinoakadēmijas balvai kategorijā "Labākā aktrise galvenajā lomā" un Zelta globusa balvai kategorijā "Labākā aktrise drāmas filmā". Saņēmusi arī Eiropas Kino balvu un Cēzara balvu. Par lomu filmā "Tonijs Erdmanis" (Toni Erdmann, 2016) saņēmusi savu pirmo Eiropas Kino balvu. Atveidojusi lomas arī tādās filmās kā Requiem (2006), "Pacēlāju valsis" (In den Gängen, 2018), "Sibilas kārdinājums" (Sibyl, 2019), Proxima (2019), Ich bin dein Mensch (2021) un Munich – The Edge of War (2021). Vikikrātuvē par šo tēmu ir pieejami multivides faili. Skatīt: Sandra Hillere. IMDb profils (angliski) AllMovie profils (angliski)