"Svešais pret Plēsoņu" (angļu: Alien vs. Predator) ir 2004. gada zinātniskās fantastikas filmażinātniskās fantastikas šausmu filma, kuras režisors un scenārija autors ir Pols Andersons. Galvenās lomas filmā atveido Sena Latena, Lānss Henriksens, Rauls Bova, Jūens Bremners un Kolins Selmons. Lānss Hendriksens piedalījies arī filmās "Svešie" (Aliens) un "Svešais 3" (Alien 3). Šajā filmā apvienotas divas slavenas ārpuszemes franšīzu sērijas: "Svešais" un "Plēsoņa" ("Predator"). Šādu apvienojumu jau 1989. gadā izdeva tāda paša nosaukuma komiksos. Andersons sižetu ideju rakstīja kopā ar "Svešā" autoriem Denu O'Benonu un Ronaldu Šusetu, bet scenārijā to pārveidoja Andersons kopā ar Šeinu Salerno, kuri ietekmējās no acteku mitoloģijas, komiksu sērijas un Ērika fon Dēnikena literārajiem darbiem. Filmas pirmizrāde notika 2004. gada 12. augustā un to izplatīja 20th Century Fox. Nākamajā dienā, 13. augustā, filmas pirmizrāde notika ASV. Pirmizrāde Latvijā — 2004. gada 5. novembrī. 2005. gadā filmu nominēja Zelta avenes balvai kategorijā "Sliktākais rimeiks/sikvels". 2007. gadā filmai "Svešais pret Plēsoņu" izdots turpinājums "Svešie pret Plēsoņu 2" (Aliens vs. Predator: Requiem). 2004. gads. Kosmiskais pavadonis piefiksējis siltuma uzplaiksnījumu Antarktīdā. Arheologu-zinātnieku grupa dodas uz Antarktīdu, lai izpētītu senu piramīdu, kas atrodas dziļi zem ledus. Tur viņi atrod cilvēku skeletus ar pārplēstiem krūšu kurvjiem. Zinātnieki nezina to, ka drīzumā šo noslēpumaino vietu apmeklēs daži Plēsoņas, kuri pēc senām tradīcijām, atlido uz Zemi katrus 100 gadus, lai cīnītos ar Svešajiem un pierādītu savas mednieku iemaņas. «Alien vs. Predator (2004)». Box Office Mojo. Skatīts: 2023. gada 11. augustā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Alien vs. Predator Central