Progress MS-09 (Прогресс МС-09; SKS apzīmējums ISS-70P) bija Krievijas automātisks Progress-MS sērijas kravas kosmosa kuģis. Paredzēts kravu nogādāšanai uz Starptautisko kosmosa staciju (SKS). Tas orbītā palaists 2018. gada jūlijā. Dabību beidza 2019. gada janvārī. Pirmoreiz Progress MS-09 tika izmēģināta superātrā tuvošanās un saslēgšanās shēma: mazāk par 4 stundām (divos planētas apriņķojumos). Pirms tam Progress kuģi stacijā nokļuva vai nu divu diennakšu vai sešu stundu laikā. Kopējā kravas masa starta brīdī bija 2 450 kg. Īpašajās tvertnēs ietilpa degviela (705 kg), skābeklis un gaiss (50 kg), ūdens (420 kg). Hermētiskajā kravas telpā atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, kā arī skafandrs Orlan-MKS. Tur bija arī nanopavadoņi SiriusSat-1 un SiriusSat-2, ko brīvā lidojumā palaida augustā iziešanas kosmosā laikā. Progress MS-07 tika palaists 2018. gada 9. jūlijā 21:51:33 UTC ar nesējraķeti Sojuz-2.1a no Baikonuras kosmodroma. Saslēgšanās ar staciju automātiskā režīmā notika 10. jūlijā 01:31 UTC (3 stundas 40 minūtes pēc starta) pie Pirs moduļa. 2019. gada 25. janvārī 12:55 UTC Progress MS-09 atvienojās no SKS. 16:08 UTC kravas kuģis nogāja no orbītas. Tas iegāja Zemes atmosfērā un sadega. Nesadegušās daļas 16:50 UTC iekrita Klusajā okeānā. Корабль "Прогресс МС-09" пристыковался к МКС TASS, 2018-07-10, (krieviski) ТГК «Прогресс МС-09» штатно сведён с орбиты и затоплен в Тихом океане Роскосмос, 2019-01-25