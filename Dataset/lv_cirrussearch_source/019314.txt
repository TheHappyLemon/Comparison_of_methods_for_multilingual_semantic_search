NEOSSat (Near Earth Object Surveillance Satellite) ir Kanādas mikropavadonis Zemei tuvo asteroīdu atklāšanai un novērošanai. Palaists 2013. gada februārī Kanādas kosmosa aģentūras (CSA) un Aizsardzības departamenta aģentūras DRDC vajadzībām. Pavadonis izgatavots uzņēmumā Microsat Systems Canada uz Multi-Mission Microsatellite Bus platformas bāzes. Tā izmēri ir ~ 0,9 x 0,65 x 0,35 m, ar izvirzītu teleskopa deflektoru ~ 0,5 m. Masa — 74 kg. Kosmiskā aparāta stabilizāciju nodrošina miniatūri žiroskopi. NEOSSat ir apgādāts ar Maksutova sistēmas teleskopu ar 15 cm spoguli, līdzīgu 2003. gadā palaistajam MOST. Bez Zemei tuvo asteroīdu meklēšanas, NEOSSat paredzēts novērot arī kosmiskos atkritumus. NEOSSat tika palaists 2013. gada 25. februārī 12:31 UTC ar nesējraķeti PSLV-CA no Satiša Dhavana kosmosa centra. Tas bija sekundārā krava Indijas/Francijas Zemes tālizpētes pavadonim SARAL. Kopā ar to palaisti pavadoņi Sapphire, TUGSAT-1, UniBRITE, AAUSAT3, STRaND-1. 2013 - Launches to Orbit and Beyond NEOSSat University of Calgary (angliski) NEOSSat CSA (angliski) NEOSSAT Gunter's Space Page (angliski)