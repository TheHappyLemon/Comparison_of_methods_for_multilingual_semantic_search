Sidnijs Džons Robinsons (angļu: Sidney John Robinson; dzimis 1876. gada 1. augustā, miris 1959. gada 3. februārī) bija britu vieglatlēts, 1900. gada vasaras olimpiskajās spēlēs izcīnīja trīs olimpiskās medaļas, tajā skaitā zelta medaļu 5000 metru komandu skrējienā. 1900. gada vasaras olimpiskajās spēlēs Robinsons startēja trijās vieglatlētikas skriešanas disciplīnās, kur visās izcīnīja visa kaluma olimpiskās medaļas. Zelta medaļu viņš kā Jauktās komandas pārstāvis izcīnīja 5000 metru komandu skrējienā, kur viņš startēja kopā ar Čārlzu Benetu, Džons Rimmeru, Alfrēdu Tisē un Stenu Rouliju. Viņi šajā distancē pārspēja vienīgos pretiniekus Francijas komandu. Sudraba medaļu viņš izcīnīja 2500 metru šķēršļu skrējienā, ar rezultātu 7 minūtes 38 sekundes. Šajā disciplīnā viņš piekāpās kanādietim Džordžam Ortonam (rezultāts —7:34.4). Savukārt bronzas medaļa tika iegūta otrā šķēršu skrējiena disciplīnā — 4000 metros. Viņa rezultāts šajā disciplīnā bija 12 minūtes un 58.8 sekundes. Šajā disciplīnā viņš piekāpās saviem tautiešiem Čārlzam Benetam (rezultāts — 12:58.6) un Džonam Rimmeram (rezultāts — 12:58.4). Robinsons, kurš pārstāvēja Northemptonas riteņbraukšanas un vieglatlētikas klubu, no 1896. līdz 1903. gadam četras reizes uzvarēja Lielbritānijas amatieru vieglatlētikas asociācijas čempiona šķēršļu skrējienā un divreiz bija čempions 10 jūdzēs 1898. un 1900. gadā. Viņš bija arī Nacionālais čempions krosa distancē 1897. un 1898. gadā. «Sidney Robinson». Sports Reference. Arhivēts no oriģināla, laiks: 2020. gada 14. novembris. «Paris 1900 Athletics — 5000m team men». Starptautiskā Olimpiska komiteja. Skatīts: 2020. gada 9. septembris. «Paris 1900 Athletics — 2500m (3000m) hurdles men». Starptautiskā Olimpiska komiteja. Skatīts: 2020. gada 9. septembris. «Paris 1900 Athletics — 4000m hurdles men». Starptautiskā Olimpiska komiteja. Skatīts: 2020. gada 9. septembris. «Sidney Robinson». Olympedia.org. Skatīts: 2020. gada 14. novembris. Sidnijs Robinsons (SOK profils) (angliski) Sidnijs Robinsons (Olympedia.org) (angliski) Sidnijs Robinsons (Sports Reference profils) (angliski)