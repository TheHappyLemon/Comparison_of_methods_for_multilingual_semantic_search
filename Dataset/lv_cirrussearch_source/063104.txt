Čolpino bāka (poļu: Latarnia Morska Czołpino) atrodas Polijā, Pomožes vojevodistes Slupskas apriņķa Čolpino, apmēram 1 km no Baltijas jūras krasta. 54°43′12.00″N 17°14′37.00″E﻿ / ﻿54.7200000°N 17.2436111°E﻿ / 54.7200000; 17.2436111 Bāka šajā vietā sākta būvēt 1872. gadā un 1875. gada 15. janvārī tā tika iedegta. Gaismas elementu veidoja Frenela lēcas un eļļas lampa. Starpkaru posmā eļļas lampu aizvietoja ar elektriskajām lampām. Tika nomainīts arī signāla veids, no pastāvīgas gaismas uz mirgojošu. Otro pasaules karu bāka pārdzīvoja neskarta. Bākas augstums ir 25,2 m. Bāku veido apaļš sarkanu ķieģeļu tornis ar galeriju un laternu. Tornis nav krāsots, laternas jumts melns. Gaismas elements atrodas 75 m virs jūras līmeņa. Gaismas elementu veido lēcas un 1 kW spuldze maiņas aparātā. Lēcas izgatavotas Francijā 1926. gadā un tiek uzskatītas par lielākajām lēcām Baltijas jūras bākās. Gaisma balta (3 s deg, 2 s pārtraukums, 1 s deg, 2 s pārtraukums). Gaismas signāls redzams 21 jūras jūdžu attālumā.