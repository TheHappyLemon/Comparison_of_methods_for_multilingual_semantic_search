Deivisa krasts (angļu: Davis Coast) vai Pālmera krasts (spāņu: Costa Palmer) ir Antarktīdas piekrastes daļa Greiema Zemes ziemeļos. Stiepjas no Šterneka raga dienvidrietumos līdz Čellmana ragam ziemeļaustrumos. Dienvidrietumos robežojas ar Danko krastu, ziemeļaustrumos — ar Triniti pussalu. Krasta kopējais garums ir ap 90 km. Krasta līnija mēreni izrobota, austrumu daļā Lančestera un Šarko līči. Orleānas šaurums krastu šķir no Triniti un Taueras salām. Krastu pirmais ieraudzījis brits Edvards Brensfīlds 1820. gada janvārī. Pētījis amerikāņu roņu mednieks Džons Deiviss 1821. gada februārī, kā vārdā krasts vēlāk nosaukts. Tagadējā Deivisa krasta reģions dažādos laikos saukts par Pālmera Zemi, Triniti Zemi, Klerensa Zemi (par godu hercogam Klerensam), Triniti krastu, Prezidenta Gonsalesa Videlas krastu. Tagadējo nosaukumu piešķīrusi krastam ASV Antarktikas nosaukumu pārraudzības komisija par godu Džonam Deivisam, pirmajam cilvēkam, kas izkāpis krastā Antarktīdas pussalā. BAT Gazetteer[novecojusi saite] ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Deivisa krasts Koordinātas: 64°S 60°W﻿ / ﻿64°S 60°W﻿ / -64; -60