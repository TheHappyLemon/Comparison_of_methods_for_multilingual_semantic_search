Šis raksts ir par fiziķi. Par šahistu skatīt rakstu Volfgangs Pauli (šahists). Volfgangs Ernsts Pauli (Wolfgang Ernst Pauli, dzimis 1900. gada 25. aprīlī, miris 1958. gada 15. decembrī) bija austriešu fiziķis. Pazīstams ar pētījumiem kvantu mehānikā; spina pētījumiem. Pauli principa atklājējs, par ko 1945. gadā, pēc Einšteina ierosinājuma, saņēma Nobela prēmiju fizikā. Postulējis neitrīno. Dzimis Vīnē katolismā pārgājuša ebreju ārsta ģimenē. Zēna otrais vārds - Ernsts, tika piešķirts par godu krusttēvam - fiziķim Ernstam Maham. Studēja Ludviga Maksimiliāna universitātē Minhenē (Ludwig-Maximilians-Universität München) pie Arnolda Zommerfelda, un 1921. gadā ieguva doktora grādu. Vēlāk strādāja par Maksa Borna asistentu Getingenē un Nilsa Bora institūtā Kopenhāgenā. 1928. gadā kļuva par Cīrihes Tehniskās universitātes profesoru. 1931. gadā, personiskās krīzes laikā, Pauli ietekmējās no tajā laikā Cīrihē dzīvojošā Karla Junga, tomēr vēlāk kritizēja viņa mācību. Sākoties Otrajam pasaules karam, Pauli pārcēlās uz ASV, naturalizējās ASV pilsonībā, tomēr 1946. gadā atgriezās Cīrihē, kur nodzīvoja līdz mūža beigām. 1949. gadā ieguva Šveices pilsonību. «The Nobel Prize in Physics 1945». Nobel Foundation. Vikikrātuvē par šo tēmu ir pieejami multivides faili. Skatīt: Volfgangs Pauli. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Volfganga Pauli biogrāfija Nobela prēmijas mājaslapā (angliski)