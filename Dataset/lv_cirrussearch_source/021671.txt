"Atmiņu klade" (angļu: The Notebook) ir 2004. gada ASV drāma, kuras režisors ir Niks Kasavetiss. Filma uzņemta pēc Nikolasa Sparksa biogrāfiskā romāna The Notebook. Galvenās lomas atveido Reičela Makadamsa un Raiens Goslings. Filmas pirmizrāde notika Sietlas Starptautiskajā kinofestivālā 2004. gada 20. maijā, bet ASV kinoteātros to demonstrēja no 2004. gada 25. jūnija. Filma saņēmusi pozitīvas kritiķu atsauksmes. Filma vēsta par mīlestību līdz pat mūža galam. 17 gadus vecā Elisone jeb Elija, kura nāk no aristokrātu ģimenes, iemīlas nabaga zēnā Nojā, kas nespēj sniegt visus tos labumus, pie kuriem Elija pieradusi. Taču viņš padara viņu patiesi laimīgu, sniedzot savu mīlestību. Divi no dažādām sociālajām grupām nākuši cilvēki iemīlas, bet Elijas vecāki ir kategoriski pret Noju. Taču šī ir tā retā mīlestība, kas pārcietīs gan sauli, gan lietu, gan pērkonu. 2005. gadā Raiens Goslings un Reičela Makadamsa uzvarēja kanāla MTV prēmijas nominācijā "Labākais skūpsts". Reičela Makadamsa tika nominēta kanāla MTV prēmijas nominācijā "Labākā sieviešu loma 2005. gadā". Džeimss Gārners tika nominēts Ekrāna aktieru ģildes balvai nominācijā "Labākais aktieris otrā plāna lomā". Pusmūža sievietes lomu atveidoja Džīna Roulendsa, kas ir filmas režisora māte. Filmas devīze ir Behind every great love is a great story ("Aiz katras lielas mīlestības slēpjas liels stāsts"). Sākotnēji Noja lomu piedāvāja mūziķim Džastinam Timberleikam «THE NOTEBOOK (12A)». Britu filmu klasifikācijas padome. 2004-05-25. Skatīts: 2013-02-26. «The Notebook (2004)». Box Office Mojo. Skatīts: 2010. gada 16. jūnijs. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)