Zaļie krupji (Bufotes) ir viena no krupju dzimtas (Bufonidae) ģintīm, kas apvieno 14 krupju sugas. Tās sastopamas Eiropā, Āzijā un Ziemeļāfrikā. Latvijā mājo viena zaļo krupju suga — zaļais krupis (Bufotes viridis). Krupis latīņu valodā ir bufo, bet bufotes ir šī vārda pamazināmā forma un nozīmē krupītis. Nesenā pagātnē visas zaļo krupju sugas tika sistematizētas krupju ģintī (Bufo). Pirms zaļo krupju ģints izveidošanas šīs sugas īsu brīdi tika sistematizētas ģintī — Pseudepidalea kopā ar smilšu krupi (Epidalea calamita). Mūsdienās saskaņā ar jaunākajiem ģenētiskajiem pētījumiem smilšu krupis tiek sistematizēts atsevišķā monotipiskā smilšu krupju ģintī. Toties nosaukumu Pseudepidalea vairs nelieto, tā kā taksonomijā priekšroka vienmēr ir vecākajam nosaukumam — šajā gadījumā Bufotes, kurš 1814. gadā tika izmantots kā atbilstošās grupas apakšģints nosaukums. Zaļo krupju ģints (Bufotes) Anatolijas zaļais krupis (Bufotes variabilis) Āfrikas zaļais krupis (Bufotes boulengeri) Baleāru zaļais krupis (Bufotes balearicus) Beludžistānas zaļais krupis (Bufotes zugmayeri) Batūras zaļais krupis (Bufotes pseudoraddei) Kopetdaga krupis (Bufotes turanensis) Ladākhas krupis (Bufotes latastii) Pakistānas krupis (Bufotes surdus) Sicīlijas zaļais krupis (Bufotes siculus) Siņdzjanas krupis (Bufotes pewzowi) Vidusāzijas krupis (Bufotes oblongus) Zaļais krupis (Bufotes viridis) Zamdas krupis (Bufotes zamdaensis) Zāgrosa krupis (Bufotes luristanicus) Amphibia: Bufotes Rafinesque, 1814 Abinieki: Bezastainie abinieki (Anura syn. Ecaudata) Animal Base: Genus taxon summary for Bufotes[novecojusi saite] «The nomenclatural status of the nomina of amphibians and reptiles created by Garsault (1764), with a parsimonious solution to an old nomenclatural problem regarding the genus Bufo (Amphibia, Anura), comments on the taxonomy of this genus, and comments on some nomina created by Laurenti (1768)». Arhivēts no oriģināla, laiks: 2014. gada 9. janvārī. Skatīts: 2015. gada 4. aprīlī.