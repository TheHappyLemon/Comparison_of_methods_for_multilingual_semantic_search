Pernels Karls Sabens (angļu: Pernell Karl "P. K." Subban; dzimis 1989. gada 13. maijā) ir kanādiešu hokejists, aizsargs. Savas karjeras laikā Sabens spēlējis Nacionālās hokeja līgas klubu Ņūdžersijas "Devils", Monreālas "Canadiens", Našvilas "Predators" sastāvos. Viņš jaunākais brālis Malkolms arī ir profesionāls hokejists. Pēc četrām Ontārio hokeja līgā aizvadītām sezonām, profesionāļa karjeru Sabens uzsāka 2009.—10. gada sezonā Amerikas hokeja līgas kluba Hamiltonas "Bulldogs" sastāvā. Sezonas gaitā gan Sabens aizvadīja 16 spēles arī Monreālas "Canadiens" rindās. Nākamajā sezonā Sabens bija "Canadiens" pamatsastāva spēlētājs, sezonu noslēdzot kā komandas rezultatīvākais aizsargs. 2012.—13. gada sezonā kā līgas labākais aizsargs ieguva Džeimsa Norisa balvu. Turpmākajās sezonās pieauga Sabena rezultativitāte, 2014.—15. gada sezonu viņam noslēdzot ar 60 rezultativitātes punktiem. 2016. gada jūnija nogalē tika aizmainīts uz Našvilas "Predators", "Canadiens" pretī iegūstot Šī Veiberu. 2017. gadā Sabens kopā ar "Predators" sasniedza Stenlija kausa finālsēriju, tajā gan piekāpjoties Pitsburgas "Penguins". 2019. gada jūnijā Sabens tika aizmainīts uz Ņūdžersijas "Devils". Kanādas hokeja izlases rindās kļuvis par 2014. gada olimpisko čempionu, spēlējis arī 2013. gada Pasaules čempionātā. Junioru izlases sastāvā spēlējis 2008. un 2009. gada Pasaules čempionātos junioriem, abos kopā ar izlasi izcīnot zelta medaļas. 2014. gada 2. augustā Sabens parakstīja 8 sezonu līgumu ar Monreālas "Canadiens" par 72 miljoniem, tādējādi kļūstot par līgas vislabāk apmaksāto aizsargu. 2022. gada 20. septembrī P.K.Sabens paziņoja par spēlētāja karjeras noslēgumu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.apollo.lv/7540582/devils-aizsargs-subens-sanemis-kinga-klensija-varda-nosaukto-balvu https://www.nhl.com/news/pk-subban-retires-from-hockey/c-334788588