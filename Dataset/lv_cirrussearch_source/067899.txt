Nusantara ir Indonēzijas plānotā galvaspilsēta. Iecerēts, ka tā iegūs galvaspilsētas statusu 2024. gada 17. augustā, kas sakrīt ar Indonēzijas neatkarības dienas datumu. Plāns paredz ilgtspējīgas infrastruktūras veidošanu 1,7—1,9 milj. iedzīvotāju skaita sasniegšanai jaunajā galvaspilsētā līdz 2045. gadam. Projekta pirmā daļa tiks finansēta no Indonēzijas 2022.—2024. gada budžeta $3,4 mljrd. apmērā. Pašreizējā Indonēzijas galvaspilsēta ir Džakarta, taču šī lielpilsēta cieš no pārapdzīvotības, kā arī no straujās grimšanas, kas tika izraisīta nesistematizētu, kā arī nelegālu aku rakšanas rezultātā. Pēc 2023. gada novērtējuma 40% pilsētas atrodas zem jūras līmeņa. Šī iemesla dēļ tika nolemta galvaspilsētas pārcelšana no Javas salas uz Kalimantānas jeb Borneo salu. Pilsētas izveide sākotnēji tika aizturēta, sākoties COVID-19 pandēmijai. Ir bijusi iecere pārvietot galvaspilsētu uz Palankaraju, bet tās iedzīvotāji ir izpauduši nepatiku pret šo ideju, baidoties no Džakartas pārapdzīvotības un piesārņotības likteņa. Nusantaras nosakums ir cēlies no diviem sanskrita vārdiem: nusa tulkojumā nozīmē "sala" un antara — "starpā" vai "ieskaitot". F. Mokhtar, R. Rahadiana. «Indonesia Breaks Ground on Its New Capital City». Bloomberg, 2022. gada 2. augusts. Skatīts: 2023. gada 06. jūlijā. H. Beech. «Indonesia Plans on Building Nusantara, a New Capital City». The New York Times, 2023. gada 16. maijs. Skatīts: 2023. gada 06. jūlijā. «Indonesia to develop new capital city after vaccine drive». India TV. 2021. gada 24. janvāris. Arhivēts no oriģināla, laiks: 2021. gada 24. janvārī. Skatīts: 2023. gada 06. jūlijā. «Indonesia's planning minister announces capital city move». BBC News. 2019. gada 29. aprīlis. Arhivēts no oriģināla, laiks: 2023. gada 12. maijā. Skatīts: 2023. gada 06. jūlijā. H.D. Evers. Nusantara: History of a Concept. 89. sēj. Journal of the Malaysian Branch of the Royal Asiatic Society, 2016. 3–14. lpp. ISSN 2180-4338. Vikikrātuvē par šo tēmu ir pieejami multivides faili. Skatīt: Nusantara.