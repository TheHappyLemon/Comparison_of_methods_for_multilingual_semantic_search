Barvinkove (ukraiņu: Барвінкове) ir pilsēta Ukrainas austrumos Harkivas apgabala Izjumas rajonā. Izvietojusies apgabala dienvidaustrumos Suhijtorecas upes krastos 169 km no apgabala centra Harkivas. Līdz 2020. gadam rajona centrs. Apdzīvotā vieta rakstu avotos pirmoreiz minēta kā Barvenkova Stenka 1653. gadā, kad tur kazaki atamana Ivana Barvinka vadībā nodibināja nocietinātu slobodu. 1709. gadā pēc sacelšanās pret Krievijas caru sloboda tika iznīcināta; atjaunota 1734. gadā. 1869. gadā uzbūvēts dzelzceļš. Kopš 1923. gada rajona centrs, 1938. gadā piešķirts pilsētas statuss. «Barvenkova». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 97. lpp. Vikikrātuvē par šo tēmu ir pieejami multivides faili. Skatīt: Barvinkove.