Norika (latīņu: Noricum) bija Romas impērijas province, kuras teritorija aptvēra reģionu starp Alpiem un Donavu. Norikas galvenā pilsēta ilgu laiku bija Viruna (mūsdienu Karintijas zemē) Austrijā. Norikai Romas impērijā bija stratēģiska nozīme, jo tās teritorija aptvēra austrumu Alpu daļu ar kalnu pārejām, kas nodrošināja tirdzniecību, kā arī cilvēku un militāru vienību pārvietošanos. Mūsdienās kādreizējā Norikas teritorija aptver lielāko daļu no Austrijas un nelielas Slovēnijas un Vācijas daļas. Vikikrātuvē par šo tēmu ir pieejami multivides faili. Skatīt: Norika.