Baltijas jūras anomālija ir apļveida akmens veidojums Baltijas jūras gultnē, Botnijas jūras centrā. Šo anomāliju 2011. gada jūnijā atrada zviedri Pīters Lindbergs, Deniss Osbergs un viņu ūdenslīdēju komanda Ocean X. Ir izteikti vairāki pieņēmumi par veidojuma izcelsmi — izvirzītās teorijas apgalvo, ka tas var būt Otrā pasaules kara pretzemūdeņu ierīce, kuģa lielgabala tornītis, zvejas kuģa sastāvdaļa vai lidojošais šķīvītis. Ģeologi apgalvo, ka tas, visticamāk, ir dabas radīts ģeoloģiskais veidojums. Objekts tika atklāts 2011. gada 19. jūnijā, kad Zviedrijā balstītā nirēju grupa Ocean X Team Baltijas Jūrā starp Zviedriju un Somiju meklēja senu, nogrimušu kuģu vrakus. Grupa raksturo sevi kā dārgumu medniekus, kas specializējas "antīku augstas klases alkoholisko dzērienu un vēstures artefaktu meklēšanā." 2012. gada martā Ocean X noslēdza oficiālu vienošanos ar izklaides platformu Titan TV, lai radītu dokumentālo filmu sēriju par Baltijas jūras anomāliju. Saskaņā ar Ocean X veidojums izskatās kā veidots no granīta, ir apaļš, 60 m liels diametrā, 3—4 m biezs un atrodas 85—90 m dziļumā. Ūdenslīdēji ziņoja, ka veidojums balstās uz 8 m augsta pīlāra un tajā ir kāpnes. Tuvējā apkārtnē ir atrasts līdzīgs mazāka izmēra objekts. Pie objekta beidzas veidojums, kas atgādina 300 m garu "skrejceļu". Ocean X team ir publicējuši vairākus objekta hidrolokatora skenējuma tuvplānus. Ūdenslīdēji ieguva paraugus no veidojuma, un tika konstatēts, ka tas satur limonītu un getītu. Izraēlas ģeologs Stīvs Veiners apgalvoja, ka šie materiāli ir "metāli, kurus daba nevarēja pati radīt." Tomēr Zviedrijas ģeologi Fredriks Klingbergs un Martins Jākobšons apgalvo, ka paraugi atgādina mezgliņus, kas nav nekas neparasts jūras gultnē un šie materiāli var veidoties dabā. Akmens paraugi arī tika analizēti Stokholmas Universitātē, kur atklāja, ka vienīgais Baltijas jūrai neierastais materiāls bija vulkāniskās izcelsmes bazalta akmens, kas, visticamāk, jūrā nonācis ledāja kustības rezultātā. Bijušais Zviedrijas jūras spēku virsnieks spekulēja, ka objekts varētu būt Otrā pasaules kara vācu pretzemūdeņu ierīces palieka. Discovery.com dalībnieks Bendžamins Radfords uzskatīja, ka tas varētu būt bojāts lielgabala tornītis no sena kaujas kuģa. Zinātnieks Čārlzs Polls izvirzīja trīs teorijas, ka tas var būt iežu atsegums, nogulumi no zvejas tralera vai pat bars zivju. Daži ufologi apgalvo, ka veidojums ir citplanētiešu kuģis, lai gan nav pierādījumu, kas atbalsta šo secinājumu. Objekta attēli ir saņēmuši negatīvu kritiku no dažādiem avotiem. Vairāki zinātnieki apgalvo, ka hidrolokators, kas uzrādīja objekta esamību, ticis nepareizi uzstādīts un nav uzticams., MSNBC ierosināja, ka objekta kontūra hidrolokatora mērījumos ir uzzīmēta pa virsu mērījumiem un tā pat atgādinot iedomu kosmosa kuģi "Tūkstošgades piekūns" no "Zvaigžņu karu" filmu franšīzes. Džonatans Hills no Marsa kosmosa lidojumu stacijas apšaubīja Ocean X paziņojumu patiesumu un uzskata to kā plānu, lai bagāti tūristi zemūdenēs apmeklētu šo vietu. Viņš apgalvoja: "Ja cilvēki rada neierastus pieņēmumus, vienmēr laba ideja ir uz mirkli apsvērt, vai viņi ir personīgi gūst labumu no tiem un vai tie ir patiesi objektīvi uzskati." Ocean X dibinātājs Pīters Lindbergs atbildēja uz apsūdzībām par mēģinājumu gūt labumu no publicitātes, sacīdams: "Vispirms mēs domājām, ka tas ir tikai akmens, taču tas ir kaut kas cits. Un tā kā nekāda vulkāniskā aktivitāte Baltijas jūrā nav bijusi, atradums šai vietai ir svešs." Milža dambis «About X-team». Ocean X team. Skatīts: 2012. gada 25. jūlijs. «Ocean X Team News». March 2012. OceanX. Skatīts: 2012. gada 6. septembris. oceanexplorer.se: 2012-07-09 Danish: 16. juli 2012, videnskab.dk: Nye billeder: Ukendt objekt i Østersøen er ren X-files Quote: "...Objektet er som først antaget 60 meter langt og nøjagtig lige så bredt..." Swedish: 15 jun 2012, expressen.se: Så ser den mystiska cirkeln ut på nära håll Arhivēts 2016. gada 9. septembrī, Wayback Machine vietnē. oceanexplorer.se: 2012-06-15 Søren Bygbjerg. «SE NYE MYSTISKE BILLEDER: Ligger der en UFO på havets bund?». DR Nyheder (BBC News), 2012. gada 17. jūnijs. http://www.oceanexplorer.se/wp-content/uploads/2012/05/456_90D.jpg Dennis Asberg. «Pictures from the object in the Baltic sea». Skatīts: 2012. gada 13. septembris. «Cirkeln är minst 14 000 år gammal». Skatīts: 2013. gada 10. oktobris. Natalie Wolchover. «'Mysterious' Baltic Sea Object Is a Glacial Deposit». Thu, Aug 30, 2012. LiveScience.com – Yahoo News. Skatīts: 2012. gada 31. augusts. The divers recently gave samples of stone from the object to Volker Brüchert Rob Waugh. «Sonar scans show that 'UFO' at bottom of Baltic sea may actually be a top-secret Nazi anti-submarine defence lost since the Second World War». Daily Mail, 2012. gada 13. jūlijs. Skatīts: 2012. gada 25. jūlijs. «Unidentified Sunken Object: Probably Not Alien». News Website. discovery.com. Arhivēts no oriģināla, laiks: 2012. gada 15. augustā. Skatīts: 2012. gada 29. jūnijs. Arhivēts 2012. gada 15. augustā, Wayback Machine vietnē. Main, Douglas (January 2, 2012). "Underwater UFO? Get Real, Experts Say". Popular Mechanics. Natalie Wotchover. «Baltic Sea 'sunken UFO' begins to smell like an elaborate scam». msnbc, 2012-06-29. Skatīts: 2012. gada 7. jūlijs. Benjamin Radford. «Second 'sunken UFO' claim doesn't really hold water». 2/1/2012. NBCnews.com. Skatīts: 2012. gada 16. augusts. «Divers claim 'Baltic UFO' shuts down all electronics within 200m». Russia Today. 2012. gada 27. jūnijs.