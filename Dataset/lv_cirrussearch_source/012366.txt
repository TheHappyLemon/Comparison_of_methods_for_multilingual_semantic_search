Pseidonīms (grieķu: pseudos — ‘izdoma’, onoma — ‘vārds’) ir izdomāts vārds vai uzvārds, ar ko rakstnieki, žurnālisti paraksta savus darbus vai pieņem īstā vārda vai uzvārda vietā. Nereti pseidonīmus pieņem arī aktieri, mākslinieki, kā arī sabiedriskie vai politiskie darbinieki. Pseidonīmu pieņem labskanīguma, politisku apsvērumu dēļ, piemēram, slēpjot patieso identitāti, kā arī, lai akcentētu kādu savai darbībai vai daiļradei raksturīgu iezīmi. Dažreiz tiek izmantots kolektīvs pseidonīms, ar ko parakstās vairāki autori. Daudzi cilvēki plašākai sabiedrībai ir pazīstami tikai pēc to pseidonīma, piemēram, Rainis — Jānis Pliekšāns, Aleksandrs Čaks — Aleksandrs Čadarainis, Ļeņins — Vladimirs Uļjanovs u.c. L. Timofejevs, N. Vengrovs. Mazā literatūrzinātnes terminu mārdnīca, Rīga: Liesma, 1965. gads, 217.—218. lpp. Daina Štokmane, Iveta Vīduša. Literatūra 7. klasei. 1. daļa. Zvaigzne ABC, 2014. 112. lpp. Latvijas padomju enciklopēdija. 8. sējums. Rīga : Galvenā enciklopēdiju redakcija. 176. lpp. Pseidonimitāte