Pulas arēna (horvātu: Pulska Arena) ir seno romiešu amfiteātris, kas atrodas Istrijas pilsētā Pulā. Pulas arēna ir sestais lielākais saglabātais amfiteātris pasaulē. Tas ir vienīgais amfiteātris, kuram ir četri torņi un visi trīs romiešu arhitektūras orderi. Amfiteātris celts starp 27. gadu pirms mūsu ēras un mūsu ēras 64. gadu un veidots no kaļķakmens. Tā izmēri ir 132,45 x 105,10 metri, sienas paceļas 32,5 metru augstumā. Arēnas izmēri — 67,95 m × 41,65 m. 19. gadsimta pirmajā pusē, kā arī 1932. gadā arēna tika rekonstruēta. Mūsdienās šeit notiek koncerti, teātra izrādes, notiek tradicionālais Pulas kinofestivāls. Amfiteātris atainots Horvātijas vaūtas kunas banknotē. Vikikrātuvē par šo tēmu ir pieejami multivides faili. Skatīt: Pulas arēna.