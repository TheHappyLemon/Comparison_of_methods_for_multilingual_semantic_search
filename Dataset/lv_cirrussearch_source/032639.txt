Henriks Kasparjans (armēņu: Հենրիկ Գասպարյան, krievu: Ге́нрих Моисе́евич Каспаря́н; dzimis 1910. gada 27. februārī, miris 1995. gada 27. decembrī) bija armēņu šahists un etīdists. Dzimis celtnieka ģimenē. 1917. gadā sācis mācīties Tiflisas (tagad Tbilisi) reālskolā. Šahu spēlēt iemācījies no vecākā brāļa 13 gadu vecumā. Pēc skolas beigšanas studējis Tiflisas Politehniskā institūtā (1926-1931). To beidzot, ieguvis būvinženiera specialitāti. Šai specialitātē viņš strādājis visu pirmskara posmu, sākumā Tiflisā, bet no 1936. gada — Erevānā. Pēc Vācijas iebrukuma Padomju Savienībā viņu 1941. gada jūlija sākumā iesauca armijā. No militārā dienesta demobilizēts 1945. gada novembrī. Par piedalīšanos karā viņš apbalvots ar vairākām medaļām. Pēc kara viņa turpmākā mūža daļa galvenokārt bija saistīta ar šahu, gan piedaloties turnīros, gan vadot šaha apmācību Erevānā un Tbilisi. 1970. gadā viņš pensionējās. Miris 1995. gada 27. decembrī Erevānā. Kasparjans bija precējies divas reizes. Pirmā laulībā (1937-1947) bērnu nebija. Otrā laulība devusi viņam dēlu, šaha problēmistu Sergeju Kasparjanu un meitu. 1936. gadā, uzvarot kvalifikācijas mačā pret V. Čehoveru, ieguvis PSRS sporta meistara titulu. Bijis trīskārtīgs Tiflisas čempions, desmitkārtīgs Armēnijas čempions. 1935. gadā kļuvis par Aizkaukāza čempionāta uzvarētāju. Bijis četru PSRS čempionātu dalībnieks. Pirmo etīdi publicējis 1928. gadā. Kopš tā laika sastādījis ap 545 korektu etīžu, apmēram 300 no tām saņēmušas atzinības, tai skaitā vairāk nekā 70 pirmās godalgas. Viņš 13 reizes piedalījies PSRS čempionātos un sešas reizes uzvarējis etīžu grupā. 1956. gadā viņam piešķirts PSRS Nopelniem bagātā sporta meistara nosaukums. 1956. gadā FIDE viņam piešķīra starptautiskā tiesneša kategoriju, 1960. gadā starptautiskā meistara un 1972. gadā lielmeistara titulu šaha kompozīcijā. Kasparjans ir ieguvis 175,83 FIDE albumu punktus. № 1. Henrihs Kasparjans Šahmati v SSSR, 1939 1. godalga 1. Lg5! b3 2. Td2+ Ka1 3. f7 Kļūda būtu 3. Le3? b2+ 4. Txb2 Txf6 5. Ld4 Tf1+ 6. Kc2 a3! 7. Tb1+ Ka2 8. Dxf1 pats. 3. ... Txg5! Ja 3. ... a3, tad 4. Td1 Td6 5. f8D b2+ 6. Kc2+ Txd1 7. Dxa3# 4. f8D Tg1+ 5. Td1 Tg2! 6. Da3+ Ta2 7. Td2!! Txa3 Ja 7. ... b2, tad 8. Dxb2+ Txb2 9. Txb2 a3 10. Tb1+! Ka2 11. Tb8 Ka1 12. Kc2 a2 13. Kb3 Kb1 14. Ka3+ Ka1 15. Th8 un 16. Лh1+ ar uzvaru. 8. Tb2! Ta2 9. Tb1# № 2. Henrihs Kasparjans L'Italia Scacchistica, 1984 4. godalga 1. Te6! Lc7+ 2. Kh4 Lc4 3. Txc5 Ld8+ 4. Kg3 Tg1+ 5. Kf3! Tf1+ 6. Kg3 Lxe6 7. Th5+ Kg1 8. Th1+ Kxh1 pats. Šī etīde redzama uz 2010. gadā izdotās H. Kasparjana simtgadei veltītās pastmarkas. Г. М. Каспарян. Избранные этюды и партии (krievu). Ереван : Айпетрат, 1959. Г. М. Каспарян. Позиционная ничья (krievu). Москва : Физкультура и спорт, 1962. Г. М. Каспарян. Шахматные этюды: Доминация. Т. 1 (krievu). Ереван : Айастан, 1972. Г. М. Каспарян. Шахматные этюды: Доминация. Т. 2 (krievu). Ереван : Айастан, 1974. Г. М. Каспарян. Этюды (krievu). Москва : Физкультура и спорт, 1972. Henrich Kasparjan. Zauber des Endspiels (vācu). Düsseldorf : Rau, 1974. Г. М. Каспарян. 555 этюдов-миниатюр (krievu). Ереван : Айастан, 1975. G. M. Kasparian. Finales artisticos (spāņu). Barcelona : Ediciones Martinez Roca, 1974. Г. М. Каспарян. Позиционная ничья.— 2-е изд., перераб. (krievu). Москва : Физкультура и спорт, 1977. Г. М. Каспарян. Развитие этюдных идей (krievu). Ереван : Айастан, 1979. Г. М. Каспарян. Сила пешки (krievu). Ереван : Айастан, 1980. Genrikh M. Kasparyan. Domination in 2,545 endgame studies (angļu). М. : Progress, 1980. Г. М. Каспарян. Замечательные этюды (krievu). Ереван : Айастан, 1982. Г. М. Каспарян. Тайны этюдиста (krievu). Ереван : Айастан, 1984. Г. М. Каспарян. Сборник этюдов и партий (krievu). Ереван : Айастан, 1987. Г. М. Каспарян. Этюды, статьи, анализы (krievu). Москва : Физкультура и спорт, 1988. ISBN 5-278-00051-1. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 153.-154. lpp. ISBN 5-85 270-005-3. (krieviski) «Starptautiskie tiesneši šaha kompozīcijā». Arhivēts no oriģināla, laiks: 2017. gada 1. jūlijā. Skatīts: 2016. gada 31. augustā. Lielmeistari šaha kompozīcijā «FIDE albumu punkti». Arhivēts no oriģināla, laiks: 2016. gada 18. augustā. Skatīts: 2016. gada 31. augustā. Гарик Акопян. Волшебник шахмат (krievu). Ереван : Айастан, 1981. H. Kasparjana šaha kompozīcijas PDB vietnē Grandmaster Games Database (Lielmeistaru partiju datubāze) – Henrihs Kasparjans Henriks Kasparjans šahista profils vietnē chesstempo.com