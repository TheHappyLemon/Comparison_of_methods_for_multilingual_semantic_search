Igvasu ūdenskritums (portugāļu: Cataratas do Iguaçu, spāņu: Cataratas del Iguazú, gvaranu: Chororõ Yguasu) ir ūdenskritums Igvasu upē uz Brazīlijas un Argentīnas robežas, uz Brazīlijas un Argentīnas Igvasu nacionālo parku robežas (divi dažādi nacionālie parki ar vienādu nosaukumu). Abi šie nacionālie parki ir iekļauti UNESCO Pasaules mantojuma objektu sarakstā 1984. un 1986. gadā. Ūdenskrituma platums ir 2,7 kilometri un tas sastāv no apmēram 270 atsevišķiem nelieliem ūdenskritumiem. Lielākais to augstums ir 82 metri, tomēr vairums ūdenskritumu ir 60 metrus augsti. Lielākais no tiem ir «Velna rīkle» (Garganta del Diablo) — U veida pārrāvums 150 metru platumā un 700 metru garumā. Šis ūdenskritums atzīmē Brazīlijas un Argentīnas robežu. Liels salu daudzums atdala ūdenskritumus vienu no otra. Apmēram 900 metri no kopējā 2700 metru lielā platuma ir aizņemti ar salām, tāpēc tajos ūdens nav. Lielākā daļa ūdenskritumu atrodas Argentīnas teritorijā, tomēr no Brazīlijas puses paveras labs skats uz lielāko no tiem Velna Rīkli. «Igvasas ūdenskritums». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 269. lpp. Vikikrātuvē par šo tēmu ir pieejami multivides faili. Skatīt: Igvasu ūdenskritums. Encyclopædia Britannica raksts (angliski) Krievijas Lielās enciklopēdijas raksts (krieviski) 28 Igvasu ūdenskrituma fotogrāfijas Arhivēts 2009. gada 8. martā, Wayback Machine vietnē.