Makoto "Mako" Ivamacu (japāņu: 岩松誠, Iwamatsu Makoto, angļu: Mako; dzimis 1933. gada 10. decembrī, miris 2006. gada 21. jūlijā) bija japāņu izcelsmes amerikāņu aktieris un dziedātājs. Vislabāk pazīstams ar lomām filmās The Sand Pebbles (par kuru tika nominēts Amerikas Kinoakadēmijas balvai kā Labākais aktieris otrā plāna lomā) un The Island at the Top of the World (1976), "Konans Barbars" (1982), "Konans iznīcinātājs" (1984) un "Septiņi gadi Tibetā" (1997). Gandrīz visās filmās ir norādīts kā Mako. 1976. gadā piedalījās Stīvena Sondheima Brodvejas mūziklā Pacific Overtures, par ko tika nominēts Tony balvai. Viņš bija arī viens no teātra organizācijas East West Players dibinātājiem. Dzimis Japānas pilsēta Kobē pazīstamo bērnu grāmatu autoru un ilustratoru ģimenē. 1939. gadā viņa vecāki, kas bija disidenti, pārcēlās uz Amerikas Savienotajām Valstīm, atstājot Mako vecmāmiņas aprūpē. Pēc kara vecāki organizēja dēla pārcelšanos uz ASV. Piecdesmitajos gados Mako iesaistījās armijā un 1956. gadā kļuva par naturalizētu Amerikas pilsoni. Kad Mako pirmo reizi pievienojās saviem vecākiem ASV, viņš studēja arhitektūru. Militārā dienesta laikā viņš atklāja savu teātra talantu un iestājās Pasadena Playhouse teātrī. Kā kinoaktieris debitēja 1959. gada filmā Never So Few. Par lomu filmā The Sand Pebbles tika nominēts Amerikas Kinoakadēmijas balvai. Vēl viņš tēloja filmās The Hawaiians (1970), The Island at the Top of the World (1974), The Killer Elite (1975), "Lielās ielu cīņas" (1980), Under the Rainbow, Sidekicks (1992). Viņš tēloja arī dažās Japānas televīzijas drāmās un filmās, piemēram, Owls' Castle (1999) un The Bird People in China. 2001. gadā atveidoja japāņu admirāli Isoroku Jamamoto episkajā drāmā "Pērlhārbora". Viņš arī piedalījies filmā Bulletproof Monk. 2005. gadā attēloja pats sevi filmā "Geišas atmiņas". Vēlākajos karjeras gados kļuva pazīstams kā balss aktieris, ieskaņojot Akū lomu seriālā "Samurajs Džeks" un Airo lomu seriālā "Avatārs: Leģenda par Āngu". Ieskaņoja arī videospēles Lionheart: Legacy of the Crusader, Medal of Honor: Rising Sun, Samurai Jack: The Shadow of Aku. Mako ir piešķirta zvaigzne Holivudas Slavas alejā. Viņš bija starp tiem aktieriem, producentiem un režisoriem, kuri tika intervēti 2006. gada dokumentālajā filmā The Slanted Screen (režisors Džefs Adači). Ivamacu nomira 2006. gada 21. jūlijā no barības vada vēža. Pēc Mako nāves dažas no viņa balss lomām pārņēma aktieris Gregs Baldvins. "The Island at the Top of the World" Wikipage EWP Web Team. «About». East West Players. Skatīts: 2019-07-12. «Mako: the Japanese-American actor who fought racist stereotypes». The Japan Times. Skatīts: 2019. gada 21. novembrī. Judy Stone. «An unlikely heroine of World War II». SFGate, 2007-03-18. Skatīts: 2014-02-04. «Mako, 72; Actor Opened Door for Asian Americans». Los Angeles Times. Skatīts: 2012-05-26. «Mako, 72, Actor Who Extended Asian-American Roles, Dies». The New York Times. 2006. gada 25. jūlijs. Skatīts: 2017. gada 24. maijs. IMDb profils (angliski) Internet Broadway Database profils (angliski) AllMovie profils (angliski)