1926. gada neoficiālā šaha olimpiāde notika no 1926. gada 26. jūnija līdz 17. jūlijam Budapeštā Starptautiskā šaha federācijas (FIDE) III kongresa ietvaros. FIDE kongresam veltītā sacensību programmā bija iekļautas šādas sacensības: valstu komandu turnīrs (11.—17.07); starptautisks meistaru turnīrs (26.06—15.07); atklātais turnīrs (26.06—10.07); dāmu turnīrs (11.07—17.07); šaha uzdevumu risināšanas sacensības (11.07); ātrspēles turnīrs (14.07); jauktais turnīrs jeb delegātu sacīkstes (11.07—17.07). Latvija vēl nebija iestājusies FIDE, tāpēc uz tās kongresu no Latvijas aicināts bija tikai 1924. gada neoficiālās šaha olimpiādes individuālā finālturnīra uzvarētājs Hermanis Matisons. Komandu turnīrā piedalījās tikai četras komandas, Austrija un Čehoslovākija pēdējā brīdī no līdzdalības atteicās. Kaut arī neliels pēc komandu skaita, šis turnīrs kļuva par nākamās oficiālās olimpiādes ģenerālmēģinājumu. Jo Budapeštā galīgi tika noteikts sacensību reglamets: komandas viena ar otru sacenšas pie četriem galdiņiem un turnīrs notiek pēc riņķa sistēmas. Turnīrā uzvarēja un par pirmajiem FIDE meistariem kļuva E. Grīnfelds un M. Montičelli, savstarpēji vienādās daļās dalot pirmo un otro godalgu. Turnīra godalgotas tika astoņas pirmās vietas. Speciālgodalgas par labāko rezultātu pret godalgotajiem saņēma H. Matisons un S. Tartakovers. Piedalījās 45 dalībnieki, kas vispirms sacentās apakšgrupās. Finālā (virsturnīrā), kurā spēlēja 9 dalībnieki, uzvarēja S. Zinners (Budapešta). Piedalījās 8 dalībnieces. Uzvarēja E. Holoveja (Anglija). № 1. V. Kaļina Risinātājiem bija pēc iespējas īsākā laikā jāatrisina 8. uzdevumi. Piedalījās 26 dalībnieki. Vietu kārtība: 1. H. Matisons — 32 min. 2. J. Mihlo — 1 st. 6 min. 3. R. Piklers — 1 st. 7 min. 4. T. Šēnbergs — 1 st 39 min. Pārējie dalībnieki visus uzdevumus neatrisināja. Pēc Matisona domām risināšanas konkursa grūtākais uzdevums bija šāds divvilcis. Pirmo godalgu ieguva M. Valters (Bratislava). Andris Frīde, Alnis Auziņš. Latvija pasaules šaha olimpiādēs. Rīga : Latvijas sporta muzejs, 1993. 23.—27. lpp. "Latvis" Nr.1435 (23.07.1926), 5. lpp. "Latvis" Nr.1427 (14.07.1926), 7. lpp. Chess Olympiad: Budapest 1926 (angliski)