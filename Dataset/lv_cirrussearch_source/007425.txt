Kortnija Mišela Lava (angļu: Courtney Michelle Love; dzimusi Kortnija Mišela Harisone (angļu: Courtney Michelle Harrison) 1964. gada 9. jūlijā Sanfrancisko, Kalifornijas štatā, ASV) ir amerikāņu vokāliste, dziesmu vārdu autore, mūziķe un aktrise. Viņa vislabāk pazīstama kā alternatīvā roka grupas Hole ritma ģitāriste un vadošā vokāliste. Vēl viņa bija pazīstama kā Kurta Kobeina atraitne. Hole viņa dibināja 1989. gadā 25 gadu vecumā. 1990. gados viņi izdeva vairākus albumus, no kuriem daudzi sasniedza vairāku topu virsotnes un tika pozitīvi novērtēti. Tāpat K. Lava tika nominēta Zelta globusa balvai par lomu 1996. gada filmā "Nācija pret Leriju Flintu". Grupa oficiāli izjuka 2002. gadā, pēc tam K. Lava izpelnījās plašsaziņas līdzekļu uzmanību ar narkotiku lietošanu un likumu pārkāpumiem. 2000. gadu otrajā pusē mūziķe izgāja rehabilitācijas kursu un vēlāk izdeva Hole ceturto studijas albumu ar jaunu grupas sastāvu. Ar Hole Pretty on the Inside (1991) Live Through This (1994) Celebrity Skin (1998) Nobody's Daughter (2010) Solokarjera America's Sweetheart (2004) Karla Peterson. «Courtney Love is back from the brink and hoping music will be her saving grace». SignOnSanDiego.com, 2004. gada 22. oktobris. Skatīts: 2008-11-14. Vikikrātuvē par šo tēmu ir pieejami multivides faili. Skatīt: Kortnija Lava. Encyclopædia Britannica raksts (angliski) IMDb profils (angliski) AllMovie profils (angliski) Oficiālā mājaslapa (angliski)