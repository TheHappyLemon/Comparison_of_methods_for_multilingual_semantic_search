Miliolīdas (Miliolida) ir foraminīferu kārta. Miliolīdas dzīvo no karbona perioda (iespējams pat no devona) līdz mūsdienām, un ir bentiski organismi, kas plaši izplatīti seklūdenī, piemēram, upju grīvās un gar krasta līniju, kaut gan ir arī dziļūdens okeāniskas formas. Miliolīdām ir porcelānveidīgas kaļķa čaulas, kas nav perforētas un parasti klātas ar pseidohitīna kārtiņu. Čaulas veido haotiski orientētas kalcīta adatas ar lielu magnija un organiskā materiāla daudzumu. Čaulām nav poru un parasti tām ir vairākas kameras. Primitīvākās miliolīdas ir ar divkameru čaulu: ar ieapaļu primāro jeb dīgļkameru un sekundāro garo cauruļveida (lielai daļai plakani spirālisku) kameru. Parasti ir daudzkameru čaulas ar izstieptām cauruļveida kamerām, kas izvietojas pa divām katrā spirāles vijumā. Vijumi var būt vienā plaknē vai arī kamolveidīgi uztīti vairākās savstarpēji krustojošās plaknēs. Dažām ģintīm pēc kamolveida attīstības stadijas attīstās vienā rindā izstiepts nodalījums. Reizēm izstieptās daļas kameras ātri pieaug platumā, veidojot vēdekļveida formu vai pat gredzenveida uzbūvi. Vairāk specializētās grupas veido kameras, kas sīkāk sadalās sekundārajās kamerās. Galvenā atvere ir vienkarša, ieapaļa vai spraugveidīga, reizēm ar vienkāršu vai sazarotu zobu, retāk krokota vai vēl sarežģītāka. Beidzamajā gadījumā tā var būt sietveidīga vai sazarota. Čaulas sieniņa nav poraina, porcelānveidīga, un sastāv no slēptkristāliskas struktūras kalcīta (ar apm. 1,5 μm lieliem graudiņiem ar haotiski orientētām optiskajām asīm) un organiska hitinoīda materiāla. Atsevišķos gadījumos dīgļkameras sieniņas ir porainas, un izņēmuma kārtā ar aglutinētām daļiņām. Miliolīdu kārta dalās šādi: Kārta: Miliolida Delage & Hérouard, 1896 Dzimta: Miliamminidae Saidova, 1981 Apakškārta: Miliolina Delage and Hérouard 1896 Virsdzimta: Alveolinoidea Ehrenberg, 1839 Dzimta: Alveolinidae Ehrenberg, 1839 Dzimta: † Fabulariidae Ehrenberg, 1839 Dzimta: Rhapydioninidae Keijzer, 1945 Virsdzimta: Cornuspiroidea Schultze, 1854 Dzimta: † Baisalinidae Loeblich & Tappan, 1986 Dzimta: Cornuspiridae Schultze, 1854 Dzimta: Hemigordiopsidae Nikitina, 1969 Virsdzimta: Milioloidea Ehrenberg, 1839 Dzimta: † Austrotrillinidae Loeblich & Tappan, 1986 Dzimta: Cribrolinoididae Haynes, 1981 Dzimta: Hauerinidae Schwager, 1876 Dzimta: † Miliolechinidae Zaninetti & al., 1985 Dzimta: Miliolidae Ehrenberg, 1839 Dzimta: Spiroloculinidae Wiesner, 1920 Virsdzimta: Nubecularioidea Jones, 1875 Dzimta: Discospirinidae Wiesner, 1931 Dzimta: Falsotubinellidae Bogdanovich & Mikhalevich, 1983 Dzimta: Fischerinidae Millett, 1898 Dzimta: Nubeculariidae Jones, 1875 Dzimta: Ophthalmidiidae Wiesner, 1920 Dzimta: Zoyaellidae Saidova, 1981 Virsdzimta: Soritoidea Ehrenberg, 1839 Dzimta: Keramosphaeridae Brady, 1884 Dzimta: † Meandropsinidae Henson, 1948 Dzimta: † Milioliporidae Brönnimann & Zaninetti, 1971 Dzimta: Peneroplidae Schultze, 1854 Dzimta: Riveroinidae Saidova, 1981 Dzimta: † Siphonoferidae Senowbari-Daryan & Zaninetti, 1986 Dzimta: Soritidae Ehrenberg, 1839 Dzimta: Tubinellidae Rhumbler, 1906 Virsdzimta: Squamulinoidea Reuss & Fritsch, 1861 Dzimta: Squamulinidae Reuss & Fritsch, 1861 Apakškārta: Silicoloculinina Resig et al. 1980 Dzimta: Silicoloculinidae Resig & al., 1980 (†) - izmirušu organismu grupa. Д. М. Раузер-Черноусова, А. В. Фурсенко, Основы палеонтологии (Простейшие), издательство АН СССР, Москва, 1959. г., 233. lpp.