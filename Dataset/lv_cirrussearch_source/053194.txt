Albānijas Nacionālais teātris (albāņu: Teatri Kombëtar) bija galvenais teātris Tirānā, Albānijā. 2020. gada martā Europa Nostra to iekļāva 7 apdraudētāko Eiropas kultūras pieminekļu sarakstā, kā izcilu 1930. gadu modernās itāliešu arhitektūras piemēru un vienu no nozīmīgākajiem kultūras centriem Albānijā, jo tam draudēja nojaukšana, lai tā vietā būvētu jaunu teātra ēku. Steidzamā kārtā tas 2020. gada 17. maijā tika nojaukts. Nacionālā un eksperimentālā teātra komplekss bija vēsturisks artefakts, kas bija liecinieks daudziem notikumiem, kas saistīti ar Albānijas teātra izveidi, bet vienlaikus kalpoja arī kā skatuve mākslinieciskiem, akadēmiskiem un politiskiem notikumiem pēc Otrā pasaules kara Albānijā. Kompleksā tika parādījās dažādi vēsturiski intervences slāņi, kas liecināja par dažādiem tā laika arhitektūras un inženierijas stiliem un pieejām. Tas reprezentēja nozīmīgu posms pilsētplānošanas un modernās arhitektūras vēsturē, īpaši pēc ilgā Osmaņu perioda, kurā nepastāvēja šādi pilsētplānošanas jēdzieni. Nacionālā teātra ēka tapa kā Itālijas un Albānijas kultūras un sporta centrs ar nosaukumu "Circolo Scanderbeg". Līdz nojaukšanai tā bija senākā kultūras un sporta ēka, kas bija saglabājusi savu kultūras funkciju. Materiāli un būvniecības metodes bija uzskatāmi par novatoriskiem Itālijā un arī Eiropas līmenī. Šis arhitektūras komplekss bija daļa no valsts kultūras un nacionālās identitātes, vēlāk kļūstot par centru, kurā pēckara Albānijā izveidojās svarīgākās kultūras iestādes. 1940. gados tajā atradās Kosovas kinoteātris (albāņu: Kinema Teater Kosova). 1945. gada 24. maijā to tas kļuva par Valsts profesionālo teātri (albāņu: Teatër Profesionist i Shtetit). Vēlāk tas kļuva par Tautas teātri (albāņu: Teatri Popullor). Šis nosaukums saglabājās līdz 1991. gada jūnijam, kad to pārsauca par Nacionālo teātri. 2018. gadā premjerministra Edi Ramas valdība nolēma nojaukt teātra ēku, lai tās vietā celtu jaunu, dāņu arhitekta Bjarkes Ingelsa projektētu ēku. Teātra izrādes tika pārceltas uz mūsdienīgām pagaidu telpām ArTurbina telpās Sami Frašeri ielā Tirānā. Valdības jaunās teātra ēkas plānus kritizēja mākslinieki, profesionāļi un citi pilsoņi, kas izraisīja protestus, kā arī iekļaušanu Europa Nostra 7 apdraudētāko Eiropas kultūras pieminekļu sarakstā. Nacionālā teātra ēka tika uzskatīta par vienu no ievērojamākajiem Albānija autarķijas perioda 20. gadsimta sākuma kultūras pieminekļiem. Par spīti nemitīgajiem albāņu mākslinieku un politiskās opozīcijas protestiem, teātra ēkas nojaukšana sākās 2020. gada 17. maija plkst. 4.30 no rīta. Apkārtni norobežoja valsts policija un piespiedu kārtā evakuēja visas tur esošās personas. Tika aizturēti daudzi mākslinieki un opozīcijas pārstāvji. Drīz pēc nojaukšanas sākuma galvenajā bulvārī pie Albānijas Iekšlietu ministrijas un teātra ēkas sāk pulcēties protestanti. Šim protestam sekoja vairākas citas aizturēšanas COVID-19 pandēmijas ierobežojošo noteikumu pārkāpšanas dēļ. «Albanian National Theater among 7 Most Endangered European Heritage Sites». Exit News (Tirana, Albania). 2020. gada 24. marts. Arhivēts no oriģināla, laiks: 2021. gada 30. decembrī. Skatīts: 2020. gada 25. marts. «National Theatre of Albania, Tirana, ALBANIA». 7mostendangered.eu. 2020. gada 24. marts. Skatīts: 2020. gada 25. marts. «Europe's 7 Most Endangered heritage sites 2020 announced.». europanostra.org. Europa Nostra. 2020. gada 24. marts. Skatīts: 2020. gada 25. marts. «Protesters, Police Clash over Theatre Demolition in Tirana». BalkanInside. 2020. gada 17. maijs. Skatīts: 2020. gada 17. maijs. «Teatri nė Shqipėri». Arhivēts no oriģināla, laiks: 2009-04-01. Skatīts: 2009-12-31. Jack Parrock. «Protesters occupy Albanian National Theatre in attempt to save historic building». Euronews, 2019. gada 12. augusts. Arhivēts no oriģināla, laiks: 2020-06-14. Skatīts: 2020-04-09. «Europe's 7 Most Endangered heritage sites 2020 announced». Europa Nostra (en-GB). 2020-03-24. Skatīts: 2020-04-06. «National Theatre of Albania». 109.123.94.27. Arhivēts no oriģināla, laiks: 2020-06-10. Skatīts: 2020-04-06. «Docomomo International». Skatīts: 2020-04-06 – caur Facebook. International DOCOMOMO. «Docomomo International is now appealing to your foremost interest and concern regarding the situation of National Theatre of Albania.». docomomo.com, 2018. gada 6. aprīlis. Arhivēts no oriģināla, laiks: 2018. gada 6. aprīlis. Skatīts: 2020. gada 25. aprīlis. «VIDEO: Demolition of Albania’s National Theatre». Exit - Explaining Albania (en-US). 2020-05-17. Arhivēts no oriģināla, laiks: 2020-08-13. Skatīts: 2020-05-22. Vikikrātuvē par šo tēmu ir pieejami multivides faili. Skatīt: Albānijas Nacionālais teātris. Oficiālā tīmekļa vietne