Bināri kodēta decimāla pierakste, bināri kodēta decimāla notācija jeb BCD (angļu: binary-coded decimal notation, binary-coded decimal representation) ir bināri kodēta notācija, kurā ar bināru numerāli atsevišķi kodēts katrs decimālcipars. Parasti viena decimālcipara pierakstam izmanto 4 vai 8 bitus. Piemēram, skaitlis 31110 binārajā sistēmā tiks pierakstīts kā 1 0011 01112, bet 8421-BCD (izplatītākais variants, 4 biti uz decimālciparu) pierakstā kā 0011 0001 0001BCD. Bināri kodēta decimāla pierakste izmanto apstākli, ka jebkura decimālcipara pierakstam pietiek ar četriem bitiem. Vispopulārākajā paveidā 8421-BCD decimālciparus uz binārām vērtībām konvertē pēc sekojošas tabulas: Tā kā vairums datoru apstrādā 8 bitu baitus, iespējami divi bināri kodēta decimāla pierakstes paveidi: nepakota: katru decimālciparu kodē vienā baitā, atlikušos četrus bitus atstājot neizmantotus; pakota: vienā baitā kodē divus decimālciparus, katru savā pusbaitā. Pozicionāls skaitļu pieraksts kodēta decimāla notācija/LV «Latvijas Nacionālais terminoloģijas portāls - bināri kodēta decimāla notācija». termini.gov.lv.