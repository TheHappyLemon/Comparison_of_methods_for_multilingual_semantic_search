Pasaules čempionāts vieglatlētikā telpās (angļu: World Athletics Indoor Championships) ir World Athletics rīkotas vieglatlētikas sacensības telpās, kas notiek reizi divos gados. Pirmās sacensības notika 1985. gadā Parīzē, Francijā, ar World Indoor Games nosaukumu. 1987. gadā tika pārdēvētas par IAAF Pasaules čempionātu telpās. Pašreizējais nosaukums tika pielāgots, mainoties sporta pārvaldes institūcijas nosaukumam 2019. gadā. Čempionāts parasti notiek martā, un sacensības ilgst trīs dienas. 2003. un 2004. gadā tas tika rīkots divus gadus pēc kārtas, īstenojot pāreju no nepāra uz pāra gadiem, lai čempionāts nenotiktu vienā gadā ar Pasaules čempionātu vieglatlētikā (stadionā). 2020. gadā čempionāts, kas bija paredzēts Naņdzjinā, Ķīnā, nenotika COVID-19 pandēmijas dēļ. Sākotnēji tas tika pārcelts uz 2023. gadu, bet vēlāk — uz 2025. gadu. Medaļu tabulā iekļauti čempionāti no 1985. līdz 2024. gadam. Piezīme ^[1] Atļautie neitrālie sportisti ir nosaukums, ar kuru Krievijas sportisti piedalījās 2018. gada čempionātā. Viņu izcīnītās medaļas netika iekļautas oficiālajā medaļu tabulā. «World Indoor Championships to move to even years in 2004». worldathletics.org (angļu). 2000. gada 2. aprīlis. Skatīts: 2023. gada 30. augustā. «World Athletics Indoor Championships Nanjing 2023 to be postponed». worldathletics.org (angļu). 2022. gada 1. septembris. Skatīts: 2023. gada 30. augustā. Vikikrātuvē par šo tēmu ir pieejami multivides faili. Skatīt: Pasaules čempionāts vieglatlētikā telpās. Oficiālā tīmekļa vietne (angliski)