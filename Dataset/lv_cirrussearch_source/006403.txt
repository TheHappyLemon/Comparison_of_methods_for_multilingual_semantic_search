Deniss Kuļašs (krievu: Денис Владиславович Куляш; dzimis 1983. gada 31. martā) ir krievu hokejists, aizsargs, Krievijas izlases dalībnieks. Pašlaik (2016) Kuļašs spēlē Kontinentālās hokeja līgas kluba Ufas "Salavat Julajev" rindās. Nespējot iekļūt Omskas "Avangard" pamatsastāvā, savu profesionālo karjeru Kuļašs uzsāka Maskavas "CSKA" rindās, klubā spēlējot no 2003. līdz 2005. gadam. Denisa spēle tika ievērota arī Ziemeļamerikā, kā rezultātā 2003. gada NHL draftā viņu izvēlējās Našvilas "Predators" vienība. No 2005. līdz 2007. gadam Kuļašs spēlēja Maskavas "Dinamo" sastāvā, taču tad atgriezās "CSKA" rindās. 2010. gada janvārī Kuļašs tika aizmainīts uz savu dzimto Omskas "Avangard" vienību. 2011.—12. un 2012.—13. gada sezonas Kuļašs aizvadīja Kazaņas "Ak Bars" sastāvā, taču tad atgriezās "Avangard", kļūstot arī par tās kapteini. "Avangard" sastāvā spēlēja līdz pat 2015.—16. gada sezonas noslēgumam. 2016. gada maijā noslēdza divu gadu līgumu ar Ufas "Salavat Julajev". 2011. gada Kontinentālās hokeja līgas Zvaigžņu spēles ietvaros Kuļašs izdarīja 177,58 kilometrus stundā ātru metienu, tādējādi uzstādot jaunu pasaules rekordu. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)