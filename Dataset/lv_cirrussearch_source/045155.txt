Brunhilda Džovanna Arbuniča Kastro (spāņu: Brunilda Giovanna Arbunic Castro; dzimusi 1964. gada 1. jūlijā Puntaarenasā) ir Čīles starptautiskā meistare šahā (1982). 1980. gados bijusi viena no vadošajām Čīles šahistēm. Astoņas reizes uzvarējusi Čīles sieviešu šaha čempionātos. 1982. gadā FIDE viņai piešķīra starptautiskās meistares (WIM) nosaukumu. Uzvarējusi Pasaules sieviešu šaha čempiones nosaukuma cikla izcīņas Dienvidamerikas zonas turnīros Moronā (Argentīna, 1982), Sanpaulu (1985) un Villa Martelli (Argentīna, 1999). Vēlākajos gados pārcēlusies uz dzīvi Spānijā, kur apmetusies netālu no Valensijas, un piedalījusies vietējos šaha turnīros. Kopā ar vīru Spānijā nodibinājusi šaha skolu Academia Online Manuelito. Džovanna Arbuniča Kastro divas reizes piedalījusies Pasaules sieviešu šaha čempiones nosaukuma cikla izcīņas starpzonu turnīros: 1982. gadā starpzonu turnīrā Bādkisingenē, kurā kopā ar Reičelu Kroto dalījusi 15.-16. vietu; 1985. gadā starpzonu turnīrā Žeļeznovodskā, kurā kopā ar Ļenu Glazu dalījusi 10.-11. vietu. 2012. gadā Stambulā pārstāvējusi Čīles komandu 40. šaha olimpiādē. «1982 Bad Kissingen Interzonal Tournament : World Chess Championship (women)». www.mark-weeks.com. «1985 Zeleznovodsk Interzonal Tournament : World Chess Championship (women)». www.mark-weeks.com. Arhivēts no oriģināla, laiks: 2020. gada 29. jūnijā. Skatīts: 2018. gada 10. oktobrī. Wojciech Bartelski. «OlimpBase :: Women's Chess Olympiads :: Giovanna Arbunic Castro». www.olimpbase.org. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)