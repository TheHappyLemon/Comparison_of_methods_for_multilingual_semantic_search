Distanču slēpošana 2018. gada ziemas olimpiskajās spēlēs norisinājās Alphensijas distanču slēpošanas un biatlona centrā, Phjončhanā. Sacensības norisinājās 12 disciplīnās laika posmā no 2018. gada 10. februāra līdz 25. februārim. Visi laiki ir pēc Dienvidkorejas laika (UTC+9). Distanču slēpošanā maksimālais dalībnieku skaits ir 310. No vienas Nacionālās olimpiskās komitejas varēja tikt pieteikti ne vairāk kā 20 sportisti, no kuriem ne vairāk par 12 drīkstēja būt viena dzimuma. No Latvijas 2018. gada olimpiskajās spēles startēja Indulis Bikše, Patrīcija Eiduka un Inga Paškovska.