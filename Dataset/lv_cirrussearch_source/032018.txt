Intelsat 14 (IS-14) ir Luksemburgā bāzēta uzņēmuma Intelsat sakaru pavadonis, kas palaists 2009. gada novembrī. Tas paredzēts sakaru nodrošināšanai klientiem Amerikā, Eiropā un Āfrikā. Pavadoni izgatavojis ASV uzņēmums Space Systems/Loral uz platformas LS-1300 bāzes. Tam ir 22 Ku-joslas un 40 C-joslas raidītāji. Bez tam kosmiskajā aparātā uzstādīta ASV Aizsardzības departamenta eksperimentāla aparatūra, lai izmēģinātu IP maršrutēšanas tehnoloģiju kosmosā Internet Routing in Space jeb IRIS. Intelsat 14 tika palaists 2009. gada 23. novembrī 06:55:00 UTC ar nesējraķeti Atlas V/431 no Kanaveralas zemesraga Gaisa spēku stacijas. Ģeostacionāro orbītu tas sasniedza ar saviem dzinējiem. Intelsat 14 izvietots punktā 45° rietumu garuma (315° A), kur nomainīja resursus iztērējušo pavadoni Intelsat 1R. Intelsat 14 launches on Atlas V AV-024 at second attempt William Graham, nasaspaceflight.com, 2009-11-22 Intelsat 14 Arhivēts 2016. gada 21. janvārī, Wayback Machine vietnē. Space Systems/Loral (angliski) Intelsat 14 at 315º E Intelsat Intelsat 14 Gunter's Space Page, (angliski)