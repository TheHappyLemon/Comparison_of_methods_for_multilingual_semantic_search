Agdama (azerbaidžāņu: Ağdam) ir pamesta pilsēta Azerbaidžānas rietumu daļā, formālā Agdamas rajona administratīvais centrs. Administratīvi tā ir daļa no Askeranas pilsētas, kura atrodas 10 km attālumā. 2010. gada novembrī Kalnu Karabahas Republikas valdība paziņoja, ka pilsētai piešķirts jauns nosaukums Akna (armēņu: Ակնա). Pilsēta dibināta 19. gadsimta sākumā un Azerbaidžānas PSR laikā piedzīvoja ievērojamu izaugsmi, 1989. gadā tajā dzīvoja ap 28 000 iedzīvotāju. 1993. gada jūlijā Kalnu Karabahas kara laikā pilsētu ieņēma armēņu karaspēks. Smagās kaujas lika visiem iedzīvotājiem pamest pilsētu un doties bēgļu gaitās uz austrumiem. Ieņēmuši pilsētu, Kalnu Karabahas Republikas spēki iznīcināja lielu pilsētas daļu, lai mazinātu iedzīvotāju vēlmi atgriezties. Turpmāko gadu laikā pilsēta vēl vairāk cieta no tuvējās apkaimes iedzīvotāju marodierisma darbībām, savācot izmantojamos būvmateriālus. Šobrīd pilsēta ir gandrīz sagruvusi un neapdzīvota. Viens no izņēmumiem ir pilsētas mošeja, kas ir saglabājusies, bet netiek izmantota. Lusine Musayelyan. «Life Among Ruins of Caucasus' Hiroshima». Institute for War and Peace Reporting, 2011. gada 26. aprīlis. «Armenian separatists rename Azeri town». azernews.az. 2010. gada 3. novembris. «July 23 marks 21st anniv. of Akna (Aghdam) liberation». PanARMENIAN.Net. 2014. gada 23. jūlijs. «Caucasus City Falls to Armenian Forces». The New York Times. 1993. gada 24. augusts. In July, Armenian forces forced out the defenders of Agdam, Azerbaijan, looting and burning the city. Michael Specter. «Azerbaijan, Potentially Rich, Is Impoverished by Warfare». The New York Times, 1994. gada 2. jūnijs. Cities like Agdam have been emptied of people. Mošejas drupas Maizes muzeja drupas Agdamas mošejas iekštelpas Agdama 2010. gadā Agdama 2010. gadā Agdama 2010. gadā Agdama 2010. gadā Agdama 2010. gadā Agdama 2010. gadā Agdama 2010. gadā Agdama 2010. gadā