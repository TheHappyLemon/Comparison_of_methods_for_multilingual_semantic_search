Dominiks Simons (čehu: Dominik Simon, dzimis 1994. gada 8. augustā) ir čehu hokejists, spēlē uzbrucēja pozīcijā. Pašlaik (2022) Simons pārstāv NHL komandu Anahaimas "Ducks". Iepriekš Simons ir spēlējis Čehijas Ekstralīgas komandās Prāgas "Sparta", HC Plzeň un AHL komandā Skrentonas "Penguins". 2015.—16. gada sezonā Simons debitēja NHL vienībā Pitsburgas "Penguins". Tās pamatsastāvā uzbrucējs nostiprinājās trīs gadus vēlāk, 2018.—19. gada sezonu jau pilnībā aizvadot NHL. 2020. gada oktobrī noslēdza viena gada līgumu ar Kalgari "Flames". 2021. gada jūlijā Simons atgriezās "Penguins" komandā. 2022. gada martā Simons tika aizmainīts uz Anahaimas "Ducks". Čehijas hokeja izlases sastāvā ir spēlējis 2019. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)