Dabiskā izlase ir pakāpenisks process, kurā bioloģiskās īpašības, zaudējot tās pielietojuma nozīmi, visas dzīvo būtņu populācijas vidū kļūst mazāk izplatītas. Dabiskajā izlasē notiek arī pretējs process — dzīvo būtņu vidū rodas jaunas bioloģiskas īpašības, pielāgojoties jauniem apstākļiem. Dabiskā izlase ir evolūcijas galvenā iezīme, tā izpaužas dzīvo būtņu spējā pielāgoties apstākļiem, lai izdzīvotu. Dabiskā izlase ir viens no mūsdienu bioloģijas zinātnes pamatpieņēmumiem. Termins pirmoreiz tika ieviests Čārlza Darvina 1859. gada darbā "Sugu izcelšanās". Darvins arī attīstīja līdzīgu konceptuālu terminu, kas ir iekļauts dabiskajā izlasē, — dzimumizlase —, kas ir par dzīvo būtņu spēju pielāgoties, lai vairotos. Dabiskā izlase (raksti.daba.lv)