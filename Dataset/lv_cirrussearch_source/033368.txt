Hmeļnickas apgabals (ukraiņu: Хмельницька область) ir viens no Ukrainas apgabaliem tās rietumdaļā. Robežojas ar Vinnicas un Žitomiras apgabaliem austrumos, Rivnes apgbalu ziemeļrietumos, Ternopiļas apgabalu rietumos un Čerņivcu apgabalu dienvidos. Tagadējā Hmeļnickas apgabala teritorija atradās Podolijas un Volīnijas vēsturiskajos novados. Pēc Galīcijas-Volīnijas kņazistes sadalīšanas 1363. gadā to ieguva Lietuvas dižkunigaitija, bet pēc 1430. gada to pakļāva Polija un nodibināja Podolijas vojevodisti. No 1569. gada tā bija iekļauta Polijas-Lietuvas kopvalsts sastāvā kā Braclavas vaivadijas daļa. Neilgu laiku bija pakļauta Osmaņu impērijai (1672-1699). Pēc Pirmās Polijas dalīšanas 1772. gadā apgabala teritorija nokļuva Krievijas Impērijas Podolijas guberņas sastāvā. Pēc Pirmās pasaules kara 1919. gadā bija Ukrainas Tautas Republikas, vēlāk Ukrainas PSR sastāvā ka Vinnicas apgabala rietumu daļa. 1937. gadā izveidoja atsevišķu Kamjanecas-Podiļskas apgabalu ar centru Kamjanecā-Podiļskā. 1941. gadā apgabala centru pārcēla uz Proskurivu. 1954. gadā Proskurivu pārdēvēja par Hmeļnicku par godu Bohdanam Hmeļnickim, vienlaicīgi pārdēvējot arī apgabalu. No 1991. gada Ukrainas Republikas sastāvā. Kopš 2020. gada 17. jūlija apgabalā iepriekšējo 20 rajonu un 6 apgabala pakļautības pilsētu vietā ir izveidoti trīs rajoni: Hmeļnickas rajons, Kamjanecas-Podiļskas rajons un Šepetivkas rajons; bijušās apgabala nozīmes pilsētas iekļautas rajonu sastāvā. Deražņa Dunajivci Hmeļnicka Horodoka Izjaslava Kamjaneca-Podiļska Krasiļiva Netišina Polonne Slavuta Starokostjantiņiva Šepetivka Voločiska Vikikrātuvē par šo tēmu ir pieejami multivides faili. Skatīt: Hmeļnickas apgabals. Austrumeiropas enciklopēdijas raksts (vāciski)