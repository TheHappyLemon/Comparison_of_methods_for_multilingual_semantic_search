Maikls Veslijs Reds (angļu: Michael Wesley Redd; dzimis 1979. gada 24. augustā Kolumbusā, ASV) ir profesionāls amerikāņu basketbolists, spēlē uzbrūkošā aizsarga pozīcijā, ASV basketbola izlases dalībnieks. Pašlaik (2013) ir brīvais aģents. 2000. gada NBA draftā Milvoki "Bucks" viņu izraudzījās ar kopējo 43. numuru otrajā kārtā. Debijas sezonā NBA M. Reds bija R. Alena ēnā. Taču ar laiku kļuva skaidrs, ka viņš ir ļoti perspektīvs spēlētājs. Tieši toreizējais "Bucks" treneris Dž. Karls pamanīja talantu, ļaujot laukumā pavadīt vairāk minūšu. Savā otrajā sezonā vidēji mačā M. Reds guva 11,4 punktus, kā arī ar 44% precizitāti meta no trīspunktu līnijas. 2001./2002. gada sezonā Reds uzlaboja statistiku gūtajos punktos līdz 15,1 vidēji spēlē. 2002. gada 20. janvārī mačā pret Hjūstonas "Rockets" M. Reds ceturtajā ceturtdaļā realizēja 8 tālmetienus, kas ir NBA rekords. Pēc R. Alena aizmainīšanas uz Sietlas "SuperSonics" M. Reds kļuva par pamatsastāva basketbolistu, vēlāk arī par komandas līderi. Pēc 2004./2005. gada NBA sezonas viņš parakstīja jaunu līgumu ar Milvoki klubu, kas sešos gados paredz samaksāt basketbolistam 91 miljonu ASV dolāru. 2009. gada 25. janvārī "Bucks" saņēma smagu "triecienu" - M. Reds savainoja kreiso ceļgalu un vairs nespēlēja 2009. gada sezonā. 2011. gada decembrī viņš pārgāja uz Fīniksas "Suns". Kopā ar ASV basketbola izlasi M. Reds piedalījās 2008. gada Pekinas Olimpiskajās spēlēs, kur izcīnīja zelta medaļu. Kopā ar valstsvienību M. Reds triumfējis arī 2007. gada FIBA Amerikas čempionātā. Redd expected to take in first practice Friday (angliski) Bucks' Redd out for season with torn ACL/MCL Arhivēts 2009. gada 12. februārī, Wayback Machine vietnē.. Atjaunots 2009. gada 25. janvārī NBA profils (angliski) Basketball Reference profils (angliski)