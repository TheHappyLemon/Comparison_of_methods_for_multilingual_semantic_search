Ahvāza (persiešu: اهواز, Ahvāz) ir pilsēta Irānā, Hūzestānas ostāna administratīvais centrs. 2011. gadā pilsētā dzīvoja 1,11 miljoni iedzīvotāju, bet tās aglomerācijā dzīvoja 4,53 miljoni iedzīvotāju. Pilsēta atrodas Irānas vienīgās kuģojamās upes Karunas krastos. Pēc Kepena klimata klasifikācijas Ahvāzā valda karsts tuksneša klimats (BWh). Vidējais nokrišņu daudzums gadā ir 230 mm. Vidējā gaisa temperatūra ir no 12 °C ziemā līdz 37 °C vasarā. Pasaules Veselības organizācija 2011. gadā Ahvāzu nosauca par pilsētu ar vislielāko gaisa piesārņojumu, un ar šo faktu tā ir iekļuvusi Ginesa rekordu grāmatā. https://www.amar.org.ir/english. «جمعیت به تفکیک تقسیمات کشوری» (persiešu valoda). Skatīts: 29 oktobris 2023. Walsh, Bryan. «The 10 Most Air-Polluted Cities in the World». Time, 2011. gada 27. septembris. Arhivēts no oriģināla, laiks: 2012-02-28. Skatīts: 2012-02-25. Guinness World Records 2013, Page 036 (Hardcover edition). ISBN 9781904994879