Šis raksts ir par pilsētu. Par citām jēdziena Hāga nozīmēm skatīt nozīmju atdalīšanas lapu. Hāga (nīderlandiešu: Den Haag vai 's-Gravenhage) ir pilsēta Nīderlandes rietumos, pie Ziemeļjūras. Trešā lielākā (aiz Amsterdamas un Roterdamas) pilsēta Nīderlandē un Dienvidholandes provinces centrs. Kaut arī Amsterdama pēc konstitūcijas ir Nīderlandes galvaspilsēta, faktiskā valsts galvaspilsēta ir Hāga; tajā atrodas valsts parlaments un valdība, kā arī monarha ģimene. Hāgu 1248. gadā dibināja Svētās Romas impērijas ķeizars, Holandes grāfs Vilems II. Viduslaikos tā bija Holandes grāfa administratīvais centrs. Bagātās pilsētas kā Delfti, Leidene u. c. vienojās, ka necilā Hāgas pilsētiņa būtu kompromiss savstarpējo attiecību kārtošanas vietai. Līdz pat 16. gadsimtam Hāgai bija aizliegts celt aizsardzības mūrus. Napoleona karu laikā 1806. gadā franču okupācijas spēki piešķīra Hāgai pilsētas tiesības. Pilsēta sāka strauji attīstīties tikai 19. gadsimtā, kad ievērojami palielinājās Hāgas politiskā nozīmība. Ekonomikā pazīstama kā kompānijas Shell galvenās mītnes vieta. Starptautiskā Kriminālā tribunāla bijušajai Dienvidslāvijai, Starptautiskās Justīcijas tiesas, Starptautiskās Krimināltiesas, Europol un Eurojust mītnes vieta. No muzejiem ievērojami: Madurodam — miniatūra pilsētiņa mērogā 1:25 Mauritshuis — mākslas muzejs ar Vermēra un Rembranta darbiem Ešera muzejs — mākslas muzejs ar Ešera darbiem Gemeentemuseum — mākslas muzejs ar pasaulē lielāko Mondriāna darbu kolekciju Hāgā dzimuši: Diks Advokāts (Dick Advocaat) (1947-) — futbola treneris Henriks Berlage (Hendrik Petrus Berlage) (1856—1934) — arhitekts Mihaels Bogerds (Michael Boogerd) (1972-) — riteņbraucējs Vilems Drēss (Willem Drees) (1886—1988) — politiķis Juliana (Juliana der Nederlanden) (1909—2004) — Nīderlandes karaliene Teo van Gogs (Theo van Gogh) (1957—2004) — kinorežisors Jāps de Hops Shefers (Jaap de Hoop Scheffer) (1948-) — NATO generālsekretārs Kristiāns Heigenss (Christiaan Huygens) (1629—1695) — fiziķis Sofija fon der Falca (Sophie von der Pfalz) (1630—1714) — augstmane Henriks Kazimirs (Hendrik Casimir) (1909—2000) — fiziķis Gustavs Krups (Gustav Krupp von Bohlen und Halbach) (1870—1950) — uzņēmējs Simons van der Mērs (Simon van der Meer) (1925—2011) — fiziķis Seiss Noteboms (Cees Nooteboom) (1933-) — rakstnieks Saskija Sasena (Saskia Sassen) (1949-) — socioloģe Jans Tinbergens (Jan Tinbergen) (1903—1994) — ekonomists Nikolass Tinbergens (Nikolaas Tinbergen) (1907—1988) — zoologs Vilems I (Willem I der Nederlanden) (1772—1843) — Nīderlandes karalis Vilems II (Willem II der Nederlanden) (1792—1849) — Nīderlandes karalis Vilems V (Willem V van Oranje-Nassau) (1748—1806) — politiķis Vilhelmina (Wilhelmina der Nederlanden) (1880—1962) — Nīderlandes karaliene «Kerncijfers wijken en buurten 2021». Q167086. 6 augusts 2021. «Arhivēta kopija». Arhivēts no oriģināla, laiks: 2012. gada 28. martā. Skatīts: 2011. gada 23. novembrī. Arhivēts 2012. gada 28. martā, Wayback Machine vietnē. Vikikrātuvē par šo tēmu ir pieejami multivides faili. Skatīt: Hāga. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)