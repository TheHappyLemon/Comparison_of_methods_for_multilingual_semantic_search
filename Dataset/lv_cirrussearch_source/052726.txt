Amālija Materna (vācu: Amalie Materna, dzimusi 1844. gada 10. jūlijā, mirusi 1918. gada 18. janvārī) bija austriešu operdziedātāja, soprāns. Savas trīsdesmit gadus ilgās karjeras laikā, kopā ar savu jaudīgo balsi viņai izdevās saglabāt arī jauneklīgu, spilgtu vokālo tembru. Vislabāk pazīstama ar lomām vairākās Riharda Vāgnera operās. Debitēja kā operdziedātāja 1865. gadā Grācā. Vēlāk apprecējās ar aktieri Karlu Frīdrihu un kopā ar viņu dziedāja operetes piepilsētas teātros netālu no Vīnes, kā arī Vīnes Karlteātrī. 1869. gadā debitēja uz Vīnes Valsts operas skatuves, dziedot Selikas lomu Džakomo Meijerbēra operā L'Africaine. Iegūstot atpazīstamību sāka regulāri uzstāties nākamo 25 gadu laikā. Viņas ievērojamāko darbu vidū ir loma operas "Aīda" Vīnes pirmizrādē 1874. gadā un titulloma Karla Goldmarka operas "Sābas ķēniņiene" pirmizrādē 1875. gada 10. martā. Ieguva atpazīstamību par lomām Riharda Vāgnera operās. Viņa dziedāja Brunhildes lomu operu ciklā "Nībelunga gredzens", piedalījās operās "Valkīra" un "Zigfrīds". 1882. gadā būdama Baireitā atveidoja Kundri lomu "Parsifālā". Šo lomu tēloja ikgadēji līdz 1891. gadam. 1884. gadā devās tūrē uz ASV kopā ar Hermanu Vinkelmanu un Emīlu Skaria. Nākamajā gadā ar Elizabetes lomu operā "Tanheizers" debitēja uz Metropoles operas skatuves. Vēl atveidoja lomas operās Les Huguenots, La Juive un "Valkīre". V. Dž Hendersons laikrakstā The New York Times raksturoja Maternas atveidoto Brinnhildi kā "pasaules slavenības attēlojumu". 1885. gadā atgriezās Vīnē un nākamo 9 gadu laikā piedalījās daudzos iestudējumos. Viņas pēdējā uzstāšanās Vīnē notika 1894. gada 31. decembrī. Pēc aiziešanas pensijā pasniedza dziedāšanu. Pēdējo reizi publiski uzstājās 1913. gadā Vīnē, dziedot Kundri lomu Riharda Vāgnera dzimšanas simtgadei veltītajā koncertā. W. J. Henderson. «Met Performance CID:3450 – Die Walküre {1} Metropolitan Opera House: 01/30/1885». MetOpera Database. Vikikrātuvē par šo tēmu ir pieejami multivides faili. Skatīt: Amālija Materna. Krievijas Lielās enciklopēdijas raksts (krieviski) Amalie Friedrich-Materna: North American Theatre Online