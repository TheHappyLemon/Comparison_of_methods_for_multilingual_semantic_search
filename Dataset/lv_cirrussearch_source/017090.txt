Lilija Evansa Potere ir Harija Potera māte Džoannas Ketlīnas Roulingas grāmatu un filmu sērijā Harijs Poters. Lilija Evansa bija dzimusi vientiešu ģimenē, viņas māsa bija Petūnija, kas ir Harija tante. Lilija pazina Severusu Strupu, mikstūru pasniedzēju, kas mācījās vienā gadā ar viņu. Strupam ļoti patika Lilija, bet spēcīgs konkurents bija Džeimss Poters ar saviem draugiem Siriusu Bleku, Remusu Vilksonu un Pīteru Sīkaudzi. Pēc Cūkkārpas raganu un burvju arodskolas beigšanas Lilija un Džeimss apprecējās. Pēc kāda laika viņiem piedzima bērns, kuru nosauca par Hariju Džeimsu Poteru. Pēc laimīga gada ar bērniņu viņiem uzbruka ļoti spēcīgs tumšais burvis vārdā Lords Voldemorts. Viņš nogalināja Džeimsu un Liliju, bet Harijs izdzīvoja, jo Lilija viņu aizsargāja ar mīlestības spēku un lords Voldemorts gandrīz krita.