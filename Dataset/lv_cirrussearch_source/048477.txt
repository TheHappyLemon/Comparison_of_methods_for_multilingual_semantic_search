Sarajevas bobsleja un kamaniņu trase (bosniešu: Олимпијска стаза за боб и санкање Требевић) ir bobsleja un kamaniņu trase, kas atrodas uz Trebeviča kalna, Sarajevā, Bosnijā un Hercegovinā. Tā uzņēma 1984. gada ziemas olimpiskās spēles. FIL un FIBT eksperti pirms olimpiskajām spēlēm trasi raksturoja kā "drošu, ātru, tehniski interesantu trasi, kurā ir nepieciešama augsta koncentrācija un tehniskās zināšanas". Kad Sarajeva 1977. gadā ieguva tiesības rīkot 1984. gada ziemas olimpiskās spēles, sākās plāni par bobsleja un kamaniņu trases izveidošanu. Trases būvniecība sākās 1981. gada 1. jūnijā. Tā tika pabeigta 1982. gada 30. septembrī un trases celtniecība izmaksāja 563 miljonus Dienvidslāvijas dināru. Pirmās starptautiskās sacensības šajā trasē bija 1983. gada Eiropas čempionāts bobslejā. Pēc Olimpiskajām spēlēm līdz Dienvidslāvijas karu sākumam trasē tika rīkoti Pasaules kausa posmi. Trase tika nopietni bojāta Sarajevas aplenkuma laikā. To kā artilērijas pozīciju izmantoja Bosnijas serbu spēki. Kara rezultātā tika iznīcinātas starta mājas un saldēšanas iekārtas. Pati trases struktūra ir lietojamā stāvoklī ar nelieliem kara bojājumiem. Trase pēckara gados tika pārklāta ar grafiti. 2014. gadā pēc trases apkārtnes atmīnēšanas operācijas sākās trases atjaunošanas darbi. Tā tika attīrīta no veģetācijas, un tika sagatavota tādā stāvoklī, lai tajā varētu aizvadīt vasaras kamaniņu treniņus. 2014. gadā trasi sāka izmantot vasaras treniņiem. Dažādu valstu, piemēram, Slovākijas, Turcijas, Polijas un Slovēnijas sportisti izmantoja Sarajevas trasi, lai gatavotos 2018. gada ziemas olimpiskajām spēlēm. Ir plāni pilnīgai trases atjaunošanai un sagatavošanai. Tika apsvērta iespēja Sarajevas trasi izmantot 2019. gada Eiropas jaunatnes ziemas olimpiādei, kas norisinājās Sarajevā, tomēr augsto izmaksu dēļ, kas būtu nepieciešamas trases atjaunošanai, tas netika īstenots un bobsleja, kamaniņu un skeletona sacensības nenotika. Lai gan trase ziemas sacensībām tika izmantota mazāk kā 10 gadus, tajā ir norisinājušās vairākas augsta līmeņa sacesības: 1983. gada Eiropas čempionāts bobslejā; 1984. gada ziemas olimpiskās spēles; 1985. gada Eiropas čempionāts skeletonā; 1987. gada Eiropas čempionāts skeletonā; 1988. gada Eiropas čempionāts bobslejā. Sabahudin Selamić. Illustrated Review of the Organizing Committee of the XVI Olympic Winter Games. Sarajevo, Yugoslavia : Organizing Committee of the XVI Olympic Winter Games, 1983. 20. lpp. 1984 Winter Olympics official report. Arhivēts 2011. gada 26. novembrī, Wayback Machine vietnē. pp. 61, 64-70, 107, 180, 184. (angliski), (franciski)- accessed 26 February 2008. Wallechinsky, David and Jaime Loucky (2009). The Complete Book of the Winter Olympics: 2010 Edition. London: Aurum Press. p. 7. «Ruined and neglected, Sarajevo tracks still hold hope for some». Reuters. 2018. gada 17. janvāris. Skatīts: 2018-02-12. «Sarajevo Olympic bobsled, luge track restored, in use again after Bosnian war». NBCSports. 2016. gada 31. oktobris. Arhivēts no oriģināla, laiks: 2019-04-28. Skatīts: 2019-04-28. «European Youth Olympics Festival  » 2019 Winter (Sarajevo)». www.eyof.org. Arhivēts no oriģināla, laiks: 2017-02-01. Skatīts: 2017-01-19. Kamaniņu sportista brauciens pa trasi 2015. gadā