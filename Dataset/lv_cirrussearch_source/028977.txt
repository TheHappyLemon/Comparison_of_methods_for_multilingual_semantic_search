Andešs Nilsons (zviedru: Anders Nilsson; dzimis 1990. gada 19. martā) ir bijušais zviedru hokejists, vārtsargs, Zviedrijas hokeja izlases dalībnieks. Nilsons spēlēja NHL vienībā Tampabejas "Lightning". Profesionāļa karjeru Nilsons sāka 2008.—09. gada sezonā, kad debitēja Zviedrijas Elitsērijas kluba Luleå HF sastāvā. Nākamajās divās sezonas Nilsons jau dalīja spēles laiku vārtos ar otru komandas vārtsargu. 2010.—11. gada sezonu noslēdza ar labāko vidēji spēlē ielaisto vārtu rādītāju visā līgā. 2011. gada vasarā Nilsons pārcēlās uz Ziemeļameriku, nākamajā sezonā aizvadot četras spēles NHL kluba Ņujorkas "Islanders" rindās. 2013.—14. gada sezonā Nilsons "Islanders" sastāvā aizvadīja vēl 19 spēles, taču 2014. gada vasarā pievienojās KHL klubam Kazaņas "Ak Bars". Pēc gada atgriezās Ziemeļamerikā, aizvadot 26 spēles NHL vienības Edmontonas "Oilers" sastāvā. Sezonas otrajā pusē tika aizmainīts uz Sentluisas "Blues", taču vasarā noslēdza viena gada līgumu ar Bufalo "Sabres". Gadu vēlāk pievienojās Vankūveras "Canucks", taču 2019. gada janvārī tika aizmainīts uz Otavas "Senators". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)