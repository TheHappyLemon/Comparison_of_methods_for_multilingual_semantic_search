Misters Bīns (angļu: Bean) ir 1997. gada ASV kinokomēdija, kuras režisors ir Mels Smits. Filmas pirmizrāde Lielbritānijā notika 1997. gada 2. augustā. Tā ir Rovana Atkinsona komiskā tēla Mistera Bīna debija uz lielā ekrāna. Galvenās lomas filmā atveido Rovans Atkinsons, Pīters Maknikols, Džons Mills, Pamela Rīda, Hariss Julins, Bārts Reinolds, Lerijs Dreiks un citi aktieri. Misters Bīns strādā par uzraugu Londonas Nacionālajā mākslas galerijā. Viņam draud atlaišana par aizmigšanu darba vietā, taču pēdējā brīdī iejaucas muzeja vadītājs. Viņš piedāvā aizsūtīt Misteru Bīnu uz ASV kā profesoru-delegātu, kur Bīnam jāuzstājas lielākajā izstādē Amerikas vēsturē. Bīns ierodas Kalifornijā, kur izmitinās Losandželosas piepilsētā pie viena no Losandželosas mākslas galerijas darbiniekiem. Būdams Amerikā Bīns sabojā Vistlera gleznu "Manas mātes portrets", bet pēc tam to "atjauno". Bez tā, pašam nenojaušot, viņš veic sarežģītu ķirurģisku operāciju un atgriež pie samaņas meiteni, kura bija iekļuvusi autokatastrofā. «Arhivēta kopija». Arhivēts no oriģināla, laiks: 2021. gada 3. martā. Skatīts: 2018. gada 22. jūlijā. https://www.viasat.lv/film/misters-bins[novecojusi saite] IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)