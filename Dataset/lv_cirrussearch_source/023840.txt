Podiļska (ukraiņu: Подільськ; līdz 1935. gadam — Birzula, līdz 2016. gadam — Kotovska) ir apgabala pakļautības pilsēta Ukrainas dienvidrietumos, Odesas apgabalā. Izvietojusies apgabala ziemeļrietumos 195 km no apgabala centra Odesas, Podiļskas rajona centrs. Ievērojams dzelzceļa mezgls. Vēstures avotos kā Birzula (Бірзула) pirmoreiz minēta 1779. gadā Osmaņu impērijas dokumentos. 1865. gadā Birzulas stacija kļuva par vienu no pirmajiem dzelzceļa mezgliem uz Odesas—Kijevas dzelzceļa, kur bija lokomotīvju remonta depo. 1924. gadā Birzulā tika proklamēta Moldāvijas APSR Ukrainas PSR sastāvā un no 1928. līdz 1929. gadam Birzula bija tās galvaspilsēta (rumāņu: Bârzula). 1935. gadā tika pārdēvēta par Kotovsku (Котовськ) par godu padomju karavadonim Grigorijam Kotovskim (apglabāts mauzolejā Kotovskā). 1938. gadā piešķirtas pilsētas tiesības. 2016. gadā pārdēvēta tagadējā vārdā. http://www.od.ukrstat.gov.ua/. http://www.kotovsk-city.gov.ua/Page-117.html Vikikrātuvē par šo tēmu ir pieejami multivides faili. Skatīt: Podiļska.