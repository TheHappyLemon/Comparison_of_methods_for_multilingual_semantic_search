Daiquiri (spāņu: daiquirí) ir alkoholisks kokteilis, kas sastāv no ruma, citrusa sulas (parasti laima sulas) un cukura vai cita saldinātāja. Kokteilis pieejams dažādās variācijās papildus pievienojot banānus vai avokado. Viena no populārākajām kokteiļa variācijām ir kokteilim pievienojot sasmalcinātu ledu — Frozen Daiquiri. Pēc IBA noteiktajām proporcijām kokteilis sastāv no 60 ml gaišā ruma, 20 ml laima sulas un divām karotēm cukura. Kokteili pagatavo sajaucot visas sastāvdaļas kokteiļu šeikerī, un kratot līdz izšķīst cukurs. Pasniedz kokteiļa glāzē uz kājas. Daiquiri ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā. Vikikrātuvē par šo tēmu ir pieejami multivides faili. Skatīt: Daiquiri.