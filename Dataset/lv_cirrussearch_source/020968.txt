Džons Fords (angļu: John Ford; dzimis Džons Mārtins Fīnijs (John Martin Feeney) 1894. gada 1. februārī, miris 1973. gada 31. augustā) bija īru/amerikāņu kinorežisors. Fords pazīstams kā vesternu režisors, uzņēmis tādas šī žanra filmas kā "Vīrs, kurš nošāva Libertiju Volensu" (1962), "Meklētāji" (1956), "Pasta kariete" (1939). Četras reizes saņēmis Amerikas Kinoakadēmijas balvu kā labākais režisors (1935, 1940, 1941, 1952), kas ir saņemto balvu rekords šajā nominācijā. Šo balvu saņēmis par filmām "Ziņotājs" (The Informer, 1935), "Dusmu augļi" (1940), "Cik zaļa bija mana ieleja" (How Green Was My Valley, 1941) un "Klusais cilvēks" (The Quiet Man, 1952). Citas Forda pazīstamākās filmas ir Young Mr. Lincoln (1939), The Long Voyage Home (1940), They Were Expendable (1945), My Darling Clementine (1946), Fort Apache (1948), 3 Godfathers (1948), She Wore a Yellow Ribbon (1949), Wagon Master (1950), Rio Grande (1950), Mogambo (1953), "Misters Robertss" (Mister Roberts, 1955), "Kā tika iekaroti Rietumi" (How the West Was Won, 1962). Karjeras laikā, kas ilga vairāk nekā 50 gadus, Fords uzņēma vairāk nekā 140 filmas, tomēr lielākā daļa viņa uzņemto mēmo filmu ir pazudušas. IMDb profils (angliski) AllMovie profils (angliski)