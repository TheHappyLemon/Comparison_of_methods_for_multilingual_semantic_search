Klijānu apakšdzimta (Buteoninae) ir vanagu dzimtas (Accipitridae) apakšdzimta, kas apvieno 15 mūsdienās dzīvojošas ģintis un vienu izmirušu ģinti. Vēl nesenā pagātnē šajā apakšdzimtā bija 24 ģintis, bet balstoties uz pēdējo gadu DNS pētījumiem veiktas apjomīgas sistemātikas izmaiņas. Gandrīz puse no "vecajām" ģintīm tika izdalītas jaunās apakšdzimtās, tajā pašā laikā klijānu apakšdzimtai tika pievienotas arī vairākas jaunas ģintis (atsevišķas sugas izdalot jaunās ģintīs). Saskaņā ar jauno sistemātiku Latvijā sastopamas divas klijānu apakšdzimtas sugas: peļu klijāns (Buteo buteo) un bikšainais klijāns (Buteo lagopus). Klijānu apakšdzimtas sugas ir vidēji lieli un lieli plēsīgie putni ar platiem spārniem. Tiem ir lieli, spēcīgi un līki knābji, ar kuriem tiek saplosīts medījums. Un tiem ir garas, spēcīgas kājas ar asiem nagiem. Visiem klijānu apakšdzimtas putniem ir ļoti laba redze, un tie spēj saskatīt upuri no liela attāluma. Klijānu apakšdzimta (Buteoninae) ģints: Baltie klijāni (Pseudastur) †ģints: Bermudu klijāni (Bermuteo) ģints: Ceļmalas klijāni (Rupornis) ģints: Dzērvju vanagi (Geranospiza) ģints: Ērgļu klijāni (Geranoaetus) ģints: Gliemežklijas (Rostrhamus) ģints: Klijāni (Buteo) ģints: Ķirzaku klijāni (Kaupifalco) ģints: Melnie klijāni (Buteogallus) ģints: Melnkrūšu klijāni (Morphnarchus) ģints: Pelēkās klijas (Ictinia) ģints: Pelēkie klijāni (Leucopternis) ģints: Tuksneša klijāni (Parabuteo) ģints: Tumšie klijāni (Cryptoleucopteryx) ģints: Vanagklijāni (Butastur) ģints: Zivju klijāni (Busarellus) Buteonini «Molecular phylogenetics of the Buteonine birds of prey (Accipitridae)». Arhivēts no oriģināla, laiks: 2021. gada 31. augustā. Skatīts: 2020. gada 23. martā. «World Bird List: Hoatzin, New World vultures, Secretarybird, raptors, 2020». Arhivēts no oriģināla, laiks: 2020. gada 24. aprīlī. Skatīts: 2020. gada 23. martā. Phylogeny of eagles, Old World vultures, and other Accipitridae based on nuclear and mitochondrial DNA «Vanagu dzimta». Arhivēts no oriģināla, laiks: 2011. gada 1. septembrī. Skatīts: 2012. gada 25. februārī. «Buteoninae». Arhivēts no oriģināla, laiks: 2012. gada 20. aprīlī. Skatīts: 2012. gada 29. februārī. Subfamily Buteoninae (Buteos and Eagles)