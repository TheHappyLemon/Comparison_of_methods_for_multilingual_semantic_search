Hadži Mohds Nadžibs bin Tun Hadži Abduls Razaks (malajiešu: Haji Mohd Najib bin Tun Haji Abdul Razak; dzimis 1953. gada 23. jūlijā) ir Malaizijas politiķis un no 2009. līdz 2018. gadam bija Malaizijas premjerministrs. Amata zvērestu viņš nodeva 2009. gada 3. aprīlī, nomainot Abdullu Ahmadu Badavi. Viņš ir arī Apvienotās Malajiešu nacionālās organizācijas prezidents, kura ir vadošā partija Malaizijas valdošajā koalīcijā. Nadžibs ir Abdula Razaka Huseina, Malaizijas otrā premjerministra, vecākais dēls un Huseina Onna, trešā premjerminstra, brāļadēls. Malaizijas parlamentā viņu ievēlēja 1976. gadā 23 gadu vecumā. No 1982. līdz 1986. gadam viņš bija Pahangas štata galvenais ministrs, bet 1986. gadā kļuva par kultūras, jaunatnes un sporta ministru Mahathira bin Mohamada valdībā. 1980. un 1990. gados viņš ieņēma dažādus amatus ministru kabinetā, ieskaitot aizsardzības un izglītības ministra posteni. 2004. gada 7. janvārī viņš kļuva par premjerminstra Abdullas Ahmada Badavi vietnieku. 2020. gada 28. jūlijā tiesa viņam par korupciju piesprieda 12 gadus cietumā. «Vērienīga valsts izlaupīšanas shēma - Malaizijas ekspremjers atzīts par vainīgu vairāku simtu miljonu eiro zādzībā». Apollo.lv (latviešu). 2020-07-28. Skatīts: 2021-04-10. «Najib Razak: Malaysian ex-PM gets 12-year jail term in 1MDB corruption trial». BBC News (en-GB). 2020-07-28. Skatīts: 2021-03-10. Welle (www.dw.com), Deutsche, Malaysia ex-PM Najib Razak gets 12 years jail for 1MDB graft trial DW 28.07.2020. Atjaunināts: 2021-04-10 The Jakarta Post. «Malaysia's Najib convicted on all charges in first 1MDB graft case». The Jakarta Post (angļu). Skatīts: 2021-04-10. «Former Malaysia PM Najib Razak sentenced to 12 years in jail following guilty verdict in 1MDB trial». CNA (angļu). Arhivēts no oriģināla, laiks: 2020-07-29. Skatīts: 2021-04-10.