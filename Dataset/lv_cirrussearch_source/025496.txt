Skaties arī jēdzienu ar līdzīgu nosaukumu: Ālande. Olande (IPA: [:o.lan.de]) jeb Ālandu Salas (zviedru: Åland, somu: Ahvenanmaa) ir autonoma, zviedrvalodīga Somijas lēne (administratīvā province), kas aizņem tāda paša nosaukuma salu arhipelāgu Baltijas jūrā, Botnijas līča pašos dienvidos. Īpašu autonomu statusu Tautu Savienība teritorijai piešķīra 1921. gadā pēc Ālandu krīzes. Arhipelāga platums ziemeļu-dienvidu virzienā ir apmēram 130 km, tajā ietilpst 60 apdzīvotas salas un vēl apmēram 6500 neapdzīvotas salas un šēras. Olande aizņem 1481 km2 lielu teritoriju (kopā ar ūdeni — 13 324 km2), lielākais augstums virs jūras līmeņa ir 132 m. Lielākā no salām ir Olande (640 km2), tajā dzīvo ap 90% no salu 27 700 iedzīvotājiem. Salu galvaspilsēta ir Mariehamna (11 186 iedzīvotāji). Olande atrodas mēranajā joslā. Klimats Olandē ir mērens un vēss. Administratīvā vienība ir komūna. Kopumā Olandē ir 16 komūnas. Lielākā daļa salu iedzīvotāju lieto zviedru valodu (25 592; 87,60%). Nākamās trīs izplatītākās valodas ir somu (1367; 4,68%), rumāņu (383; 1,31%) un latviešu valoda (354; 1,21%). «Population by language, 31 December 2016». Arhivēts no oriģināla, laiks: 2018. gada 19. jūlijā. Skatīts: 2018. gada 8. jūlijā. Vikikrātuvē par šo tēmu ir pieejami multivides faili. Skatīt: Olande. Krievijas Lielās enciklopēdijas raksts (krieviski) Encyclopædia Universalis raksts (franciski) Ziemeļvalstis