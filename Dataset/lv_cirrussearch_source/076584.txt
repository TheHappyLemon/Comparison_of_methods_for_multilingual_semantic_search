Iļja Kovaļčuks (krievu: Илья Валерьевич Ковальчук; dzimis 1983. gada 15. aprīlī Kaļiņinā, Krievijas PFSR, PSRS) ir profesionāls krievu hokejists, spēlē kreisās malas uzbrucēja pozīcijā, Krievijas hokeja izlases dalībnieks. Pašlaik (2023) pārstāv KHL klubu Maskavas "Spartak". 2001. gada NHL draftā viņu izraudzījās Atlantas "Thrashers" ar kopējo 1. kārtas numuru. 2010. gada 19. jūlijā I. Kovaļčuks kā brīvais aģents parakstīja līgumu ar "Devils" uz 17 gadiem par 102 miljoniem ASV dolāru. Tas kļuva par līgumu, kas ir noslēgts uz vislielāko termiņu. Nākamajā dienā NHL atcēla līgumu, pamatojot lēmumu ar līgas algu griestu pārkāpšanu. 2010. gada 4. septembrī NHL apstiprināja citu līgumu, kas tika noslēgts uz 15 gadiem līdz 2024.—2025. gada NHL sezonai par 100 miljoniem ASV dolāru. 2013. gada jūlijā paziņoja par savas NHL karjeras beigšanu. Turpmākās piecas sezonas aizvadīja KHL klubā Sanktpēterburgas SKA, kopā ar to izcīnot divus Gagarina kausa titulus, taču 2018. gada vasarā tomēr atgriezās NHL, noslēdzot trīs gadu līgumu ar Losandželosas "Kings". 2019. gada decembrī "Kings" līgumu ar hokejistu lauza, un divas nedēļas vēlāk Kovalčuks noslēdza divvirzienu līgumu ar Monreālas "Canadiens". Februāra izskaņā uzbrucējs tika aizmainīts uz Vašingtonas "Capitals". 2020. gada decembrī hokejists atgriezās KHL, pievienojoties Omskas "Avangard". Pēc divu gadu prombūtnes no profesionālā hokeja Kovaļčuks izvēlējās atgriezties savā jauniešu dienu klubā Maskavas Spartak, parakstot viena gada līgumu 2023. gada 6. decembrī. Viņš bija rezultatīvākais spēlētājs 2010. gada Pasaules čempionātā. «Kovalchuk gets 17-year deal from Devils». ESPN. 2010-07-19. Skatīts: 2010-07-19. «Reports: Kovalchuk contract rejected by NHL». «Reports: Kovy deal registered as NHL, NHLPA reach settlement». 2010-09-04. Skatīts: 2010-09-04. Teksts "NHL" ignorēts; Teksts "home " ignorēts https://www.tsn.ca/ilya-kovalchuk-40-signs-in-khl-after-two-year-hiatus-1.2045311 Oficiālā mājaslapa (krieviski) Legends of Hockey.net profils (angliski) The Internet Hockey Database profils (angliski) European Hockey.Net profils (angliski) NHL profils (angliski)