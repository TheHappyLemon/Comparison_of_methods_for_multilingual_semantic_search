Varzāzāta (arābu: ورزازات, Warzāzāt; saukta par Tuksneša durvīm), ir pilsēta Marokas dienvidos. Tās nosaukums nāk no berberu frāzes ar nozīmi "bez trokšņa" vai "bez apmulsuma". Tā atrodas tuvu Atlasa kalniem un Dra upes ielejai. Vēsturiski Varzāzāta ir bijusi Āfrikas tirgoņu, kuri devās uz Marokas ziemeļiem un Eiropu, ceļu krustpunkts. Franču valdīšanas periodā Varzāzāta tika paplašnāta kā garizona pilsēta, adiministratīvais centrs un muitas nodaļa. Tajā atrodas Taurīrta cietoksnis. Šobrīd pilsētā atrodas viena no lielākajām filmu studijām pasaulē, Atlas Studios. Šajā studijā ir uzņemtas vairākas vēsturiski nozīmīgas filmas — "Asteriks un Kleopatra", "Arābijas Lorencs", "Vīrs, kurš būtu kļuvis par karali", "Kleopatra", Kundun, "Gladiators" un "Aleksandrs", "Debesu valstība" un "Bābele". Šeit tika filmēta arī televīzijas seriāla "Skrējiens pēc miljona" 10. sezonas 2006. gada 26. novembra sērija. Tuvumā atrodas cietokšņa veida pilsēta Aīt Benhadū. Daudzi tūristi maršruti, kas ved caur Dra ieleju uz Sahāras tuksnesi, sākas no šīs pilsētas. To skaitā, ceļojumi uz Zagūru — orāzi, ko ieskauj palmu plantācijas. Tas ir arī tradicionāls pieturas punkts kamieļu karavānām uz Tombuktu (65 dienu attālumā). Vikikrātuvē par šo tēmu ir pieejami multivides faili. Skatīt: Varzāzāta. https://web.archive.org/web/20160314141716/http://ouarzazate-annonces.com/ Varzāzātā filmētās filmas Arhivēts 2013. gada 3. janvārī, at Archive.is IMDb datubāzē Varzāzāta "Magic Morocco" lapā Varzāzāta Varzāzātas tūrisma saits[novecojusi saite] (angliski) Koordinātas: 30°55′00″N 6°55′00″W﻿ / ﻿30.91667°N 6.91667°W﻿ / 30.91667; -6.91667