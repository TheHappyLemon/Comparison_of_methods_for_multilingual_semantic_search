Andrejs Čmiļs (krievu: Андрей Чмиль; dzimis 1963. gada 22. janvārī Habarovskā) ir bijušais krievu šosejas riteņbraucējs, kurš starptautiskajās sacensībās pārstāvēja PSRS, Ukrainu, Moldovu un Beļģiju. Čmiļs dzimis Habarovskā, Krievijas PFSR. Viņa ģimene pārcēlās uz Ukrainas PSR. Viņš sāka nodarboties ar riteņbraukšanu un uzrādīja labus panākumus, tiekot uzņemts riteņbraukšanas skolā Moldāvijā. PSRS sabrukums 1989. gadā ļāva viņam uzsākt profesionāļa karjeru Itālijas komandā Alfa Lum. Pēc PSRS sabrukuma Čmiļs kļuva par Ukrainas pilsoni, lai arī jau profesionāļa karjeras sākumā viņš pārcēlās uz dzīvi Beļģijā. Intervijā Cycle Sport Čmiļs izteicās: "Cilvēki ri ciniski, kad es runāju par Beļģiju. Viņi domā, ka esmu beļģis tikai uz papīra. Tas nav tiesa. Jā, es esmu krievs un ar to lepojos... Tagad es esmu lepns būt beļģis. Pirmā lieta, ko es izdarīju, bija franču valodas iemācīšanās. Šobrīd manā čemodānā ir pāris grāmatas, lai mācītos flāmu valodu. Tas nav viegli". Čmiļs piecas reizes piedalījās Tour de France, taču tikai divas reizes sasniedza finišu, karjeras laikā neuzvarot nevienā posmā. Čmiļs bija pazīstams kā klasisko bruģēto klasiku speciālists, uzrādot labus panākumus Flandrijas tūrē, Gente–Vevelgema, Omloop "Het Volk" un Parīze–Rubē. Pirmā viņa UCI Pasaules kausa uzvara bija 1994. gadā Parīze–Rubē. 1997. gadā viņš uzvarēja Parīze–Tūra un 1999. gadā Milāna–Sanremo. Pēdējā viņa lielā uzvara bija 2000. gada Flandrijas tūrē, kad viņš finišā pārspēja Johanu Musēvu. Sacensībās viņš bija viegli atpazīstams pēc īpašas sejas grimases, vecā stila ķiveres un spēcīgā braukšanas stila. 1999. gadā viņš uzvarēja arī UCI Pasaules kausa kopvērtējumā. Čmiļs karjeru beidza 2002. gadā, kad bija spiests izstāties no Driedaagse van De Panne sacensībām pēc kritiena, kurā viņš savainoja augšstilbu. Pēc profesionāla riteņbraucēja karjeras noslēgšanas Čmiļs pievienojās Chocolade Jacques komandai kā konsultants, bet šo amatu pameta, jo uzskatīja, ka braucēji neņem vērā viņa padomus. 2004. gadā UCI viņam piedāvāja vadīt riteņbraukšanas centra izveidi un viņš šos pienākumus uzņēmās. 2006. gada augustā Čmiļs kļuva par Moldovas sporta ministru. 2009. gadā viņš kļuva par jaunizveidotās Katusha komandas vadītāju. Šo amatu viņš pameta 2011. gada beigās. Andrei Tchmil By Tomas Nilsson «The Tour: Andreï Tchmil». Arhivēts no oriģināla, laiks: 2016. gada 3. martā. Skatīts: 2015. gada 29. oktobrī. Tchmil managing Moldavian sport Minister of sport Andrei Tchmil Katusha presented on home soil «Holczer announced as Katusha General Manager». Cycling News (Future Publishing Limited). 2011. gada 15. septembris. Skatīts: 2012. gada 3. janvāris. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) CycleDatabase profils (angliski)