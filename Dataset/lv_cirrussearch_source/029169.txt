Balhas vilajets (persiešu un puštu: ولایت بلخ, Balḫ velâyat) ir viens no 34 Afganistānas vilajetiem. Tajā dzīvo aptuveni 1 245 100 dažādu tautību iedzīvotāji, vairākums no tiem runā dari valodā. Provinces galvaspilsēta ir Mazārešarīfa. Provinces vārds cēlies no senās Balhas pilsētas nosaukuma. Balhas vilajets ziemeļos robežojas ar Uzbekistānu, ziemeļaustrumos ar Tadžikistānu, austrumos tai atrodas Kondozas province, dienvidaustrumos Samangānas province, dienvidrietumos Sarepolas province un rietumos Džouzdžānas province. Vilajeta platība ir 16 840 km2. Gandrīz pusi no platības (48,7%) aizņem kalni. Vikikrātuvē par šo tēmu ir pieejami multivides faili. Skatīt: Balhas vilajets.