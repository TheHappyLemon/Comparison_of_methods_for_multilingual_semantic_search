2010. gada FIFA Pasaules kauss (angļu: 2010 FIFA World Cup, afrikandu: FIFA Sokker-Wêreldbekertoernooi in 2010) bija starptautisks vīriešu izlašu futbola turnīrs, kas notika Dienvidāfrikā no 2010. gada 11. jūnija līdz 11. jūlijam. Tas bija 19. FIFA Pasaules kausa finālturnīrs. Pirmoreiz Pasaules kausa finālturnīrs norisinājās Āfrikas kontinentā, atstājot Okeānijas Futbola konfederāciju kā vienīgo no sešām FIFA konfederācijām, kuras dalībvalstis nav rīkojušas čempionātu. Savu pirmo FIFA Pasaules kausu šajā turnīrā ieguva Spānijas izlase ar 1:0 finālā pārspējot Nīderlandi. Finālturnīram kvalificējās 32 valstis. Dienvidāfrikas izlase turnīram kvalificējās automātiski, kā Pasaules kausa organizētāji. Pārējās valstis kvalificējās, spēlējot kvalifikācijas spēles no 2007. gada 25. augusta līdz 2009. gada 18. novembrim. Finālturnīrā kopā tika aizvadītas 64 spēles, kas tika izspēlētas 10 stadionos, 9 pilsētās. Pirmo reizi mājinieki (šajā gadījumā Dienvidāfrikas izlase) netika ārā no grupu turnīra. Grupu turnīru nepārvarēja abas iepriekšējā FIFA Pasaules kausa finālistes — Itālija un Francija. Āfrika kā kontinents, kurā rīkot 2010. gada FIFA Pasaules kausu, tika izvēlēts saskaņā ar FIFA politiku, kas paredzēja čempionāta rīkošanas rotācijas principu starp konfederācijām (šī politika tika pārstrādāta 2007. gada oktobrī). Piecas Āfrikas valstis izvirzīja savas kandidatūras Pasaules kausa rīkošanai:  Ēģipte  Lībija /  Tunisija (kopīgi)  Maroka  Dienvidāfrika Sekojot FIFA lēmumam neatļaut turnīru rīkot divām valstīm kopīgi, Tunisija atsauca savu kandidatūru. Komiteja nolēma izslēgt arī Lībijas kandidatūru, jo tā neatbilda izvirzīto prasību standartiem. Pēc vienas balsošanas kārtas FIFA prezidents Zeps Blaters preses konferencē Cīrihē 2004. gada 15. maijā paziņoja, ka Dienvidāfrikas Republikai tiek piešķirtas tiesības rīkot Pasaules kausa finālturnīru, kas tādējādi uzvarēja Marokas un Ēģiptes pieteikumus. Rezultāti: Dienvidāfrika, 14 balsis Maroka, 10 balsis Ēģipte, 0 balsis 2015. gada maijā tika veikti vairāku FIFA amatpersonu aresti saistībā ar kukuļdošanu cīņā par 2010. gada FIFA Pasaules kausa organizēšanu. Tika ziņots, ka Dienvidāfrikas amatpersonas esot maksājušas kukuļus FIFA amatpersonām, lai iegūt tiesības rīkot finālturnīru. 2015. gada 6. jūnijā Apvienotās Karalistes laikraksts The Daily Telegraph rakstīja, ja nebūtu bijusi korupcija, tad turnīru noteikti rīkotu Maroka. Pamatraksts un citi raksti: 2010. gada FIFA Pasaules kausa kvalifikācija un Latvijas futbola izlase 2010. gada Pasaules kausa kvalifikācijā Kā turnīra rīkotāji Dienvidāfrikas izlase finālturnīram kvalificējās automātiski. Kopš 2002. gada iepriekšējā čempionāta uzvarētāji vairs neiegūst automātisku ceļazīmi uz nākamo turnīru. 2010. gada Pasaules kausa kvalifikācijas turnīra izloze notika Dienvidāfrikas pilsētā Durbanā 2007. gada 25. novembrī. Kopumā kvalifikācijai pieteicās 204 (izņemot Brunejas, Laosas un Filipīnu izlases) no 207 FIFA dalībvalstīm — par 4 komandām vairāk nekā iepriekšējā Pasaules kausa kvalifikācijā, tā uzstādot jaunu rekordu. Kvalifikācija noslēdzās 2009. gada 18. novembrī. Turnīram pirmo reizi kvalificējās Slovākijas izlase. Pēc 44 gadu pārtraukuma finālturnīrā spēlēja Ziemeļkorejas izlase. Pēc 28 gadu pārtraukuma piedalījās arī Hondurasas un Jaunzēlandes izlases. Futbola rangā visaugstāk esošās izlases, kas nekvalificējās finālturnīram, bija Horvātijas izlase, Krievijas izlase un Turcijas izlase. Pamatraksts: Zakumi 2010. gada Pasaules kausa oficiālais talismans ir Zakumi, leopards ar zaļiem matiem. Viņa vārds veidots no "ZA", Dienvidāfrikas starptautiskā saīsinājuma, un "kumi", vārda, kas nozīmē "desmit" vairākās Āfrikas valodās. Talismana krāsas attēlo arī turnīra saimnieku formas tērpu krāsas - dzeltenu un zaļu. Pamatraksts: 2010. gada FIFA Pasaules kausa tiesneši FIFA izvēlējās tiesnešus no visām 6 FIFA konfederācijām. Kopā ar 30 galvenajiem tiesnešiem FIFA nosauca arī 60 līnijtiesnešus. Dienvidāfrikas Republikā aktīvi tika būvēti un pārbūvēti stadioni, kuros norisinās Pasaules kausa spēles. Finālspēle notika Soccer City stadionā, Johannesburgā. Durbana Portelizabeta Restenberha Nelspreita Pretorija Blumfonteina Johannesburga Keiptauna Polokvane Komandu sadalījums pa grupām tika noteikts īpašā izlozē, kura notika 2009. gada 4. decembrī 19:00 Keiptaunas Starptautiskajā konferenču centrā. Izlozi vadīja FIFA ģenerālsekretārs Žeroms Valke un Dienvidāfrikas izcelsmes aktrise Šarlīze Terona, izlozē piedalījās arī dažādas sporta zvaigznes (Bekhems, Gebreselasie, Bekenbauers, Eusebiu). Ar uzrunu uzstājās FIFA prezidents Jozefs Blaters, klātesošos ar videouzrunu sveica Nelsons Mandela. Izlozi tiešraidē translēja LTV7. Dienvidāfrikas izlase kā rīkotāji ieņēma A grupas pirmo pozīciju. Komandas tika ielozētas 4 grozos, ņemot vērā gan FIFA reitingu, gan ģeogrāfiskās konfederācijas. 1. groza izsētās komandas tika ielozētas katra savā apakšgrupā un ieņēma grupas pirmo pozīciju. Izlozējot pārējās komandas, tika ņemts vērā konfederāciju sadalījums - viena grupā nedrīkstēja būt divas komandas no vienas konfederācijas - izņemot Eiropas komandas, kuras vienā grupā varēja būt divas. Ņemot vērā šo, Dienvidāfrikas komandu nedrīkstēja ielozēt pret 3. groza Āfrikas komandām un Argentīnu ar Brazīliju (izsētas 1. grozā) nedrīkstēja ielozēt pret pārējām Dienvidamerikas komandām. Turnīrs sākās 2010. gada 11. jūnijā un aizritēja veselu mēnesi, noslēdzoties 2010. gada 11. jūlijā. Komandas pozīciju grupā noteica pēc šādiem kritērijiem: Iegūto punktu skaits Gūto/zaudēto vārtu starpība Gūto vārtu skaits Ja pēc augstāk minētajiem kritērijiem komandu vietu nebija iespējams noteikt, tālāk tika ņemti vērā šādi kritēriji: Gūto punktu skaits spēlēs starp iesaistītajām komandām Vārtu starpība spēlēs starp iesaistītajām komandām Gūto vārtu skaits spēlē starp iesaistītajām komandām FIFA Organizatoru komitejas izloze vai savstarpēja spēle (atkarīgs no pieejamā laika) Pamatraksts: 2010. gada FIFA Pasaules kauss — A grupa Pamatraksts: 2010. gada FIFA Pasaules kauss — B grupa Pamatraksts: 2010. gada FIFA Pasaules kauss — C grupa Pamatraksts: 2010. gada FIFA Pasaules kauss — D grupa Pamatraksts: 2010. gada FIFA Pasaules kauss — E grupa Pamatraksts: 2010. gada FIFA Pasaules kauss — F grupa Pamatraksts: 2010. gada FIFA Pasaules kauss — G grupa Pamatraksts: 2010. gada FIFA Pasaules kauss — H grupa Pamatraksts: 2010. gada FIFA Pasaules kauss — Izslēgšanas turnīrs Čempionāta laikā tika gūti 145 vārti. Argentīnas izlases uzbrucējs Gonsalo Igvains vienīgais guva trīs vārtus vienā spēlē - tas bija 49. hat-trick pasaules čempionātu finālturnīrā. 4 spēlētāji guva visvairāk (5) vārtus, taču Zelta Futbolzābaka balvu kā rezultatīvākais spēlētājs ieguva Vācijas izlases uzbrucējs Tomass Millers jo bez 5 gūtajiem vārtiem viņš bija atdevis 3 rezultatīvas piespēles. Savos vārtos: Daniels Agers (pret Nīderlandi) Paks Čujons (pret Argentīnu) Turnīra laikā tiesneši parādīja 260 dzeltenās un 17 sarkanās kartītes. Visvairāk - 14 - kartītes tika parādītas finālspēlē, bet divās - Ziemeļkoreja pret Kotdivuāru un Vācija pret Spāniju - neviena. Kopumā tika piešķirti 17 11 metru soda sitieni. Zelta Bumba: Djego Forlans Zelta Futbolzābaks: Tomass Millers Zelta Futbolcimds: Ikers Kasiljass Labākais jaunais spēlētājs: Tomass Millers FIFA "Fair Play" balva:  Spānija Treneris Visente del Boske Vārtsargs Ikers Kasiljass Aizsargi Serhio Ramoss Karless Pujols Maikons Filips Lāms Pussargi Andress Injesta Šavi Bastians Šveinšteigers Veslijs Sneiders Uzbrucēji Djego Forlans Davids Vilja "Waka Waka (This Time for Africa)" Vuvuzela «2010. gada FIFA Pasaules kausa rīkotāji - Dienvidāfrikas Republika». FIFA. 15.05.2004. Arhivēts no oriģināla, laiks: 2004-05-28. Skatīts: 2006-01-08. «Arhivēta kopija». Arhivēts no oriģināla, laiks: 2004-05-28. Skatīts: 2008-08-05. «Fifa in crisis: 'Morocco won 2010 World Cup vote - not South Africa'». The Telegraph (London). 2015. gada 6. jūnijs. Skatīts: 2015. gada 7. jūnijs. «Leopard takes World Cup spotlight». BBC Sport. 2008-09-22. Skatīts: 2008-09-23. «2010. gada Pasaules kausa tiesneši». FIFA.com. 29.04.20010. Arhivēts no oriģināla, laiks: 2010. gada 10. februārī. Skatīts: 18.05.2010.. «Arhivēta kopija». Arhivēts no oriģināla, laiks: 2010. gada 10. februārī. Skatīts: 2010. gada 18. maijā. (angliski) «Terona, Gebresalasī un Bekhems piedalīsies 4. decembra izlozē». FIFA.com. 01.12.2009. Arhivēts no oriģināla, laiks: 2009. gada 4. decembrī. Skatīts: 02.12.2009.. «Arhivēta kopija». Arhivēts no oriģināla, laiks: 2009. gada 4. decembrī. Skatīts: 2009. gada 2. decembrī. (angliski) Vikikrātuvē par šo tēmu ir pieejami multivides faili. Skatīt: 2010. gada FIFA Pasaules kauss. Oficiālā FIFA Pasaules kausa 2010 mājaslapa (angliski) FIFA.com mājaslapā Arhivēts 2013. gada 20. novembrī, Wayback Machine vietnē. (angliski) / (vāciski) / (franciski) / (spāņu)