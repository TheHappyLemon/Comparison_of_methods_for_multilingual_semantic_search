Džims Feihijs (angļu: Jim Fahey, dzimis 1979. gada 11. maijā Bostonā, ASV) ir bijušais amerikāņu hokejists, aizsargs. Savu profesionālā spēlētāja karjeru Feihijs uzsāka 2002. gadā, kad aizvadīja 43 spēles NHL kluba Sanhosē "Sharks" rindās. "Sharks" sistēmā Feihijs spēlēja vēl trīs sezonas līdz 2006. gadā tika aizmainīts uz Ņūdžersijas "Devils" vienību, kuras rindās 2006.-07. sezonā aizvadīja tikai 13 spēles - lielāko sezonas daļu viņš pavadīja AHL. 2007. gada vasarā Feihijs parakstīja viena gada līgumu ar Čikāgas "Blackhawks", lai gan visu 2007.-08. sezonu aizvadīja tās fārmklubā Rokfordas "IceHogs". No 2008. līdz 2010. gadam Feihijs spēlēja Vācijas hokeja līgas klubā Krēfeldes "Pinguine". ASV izlases rindās Feihijs spēlējis 2003. gada Pasaules čempionātā, kur sešās spēlēs atzīmējās ar vieniem gūtiem vārtiem, kā arī divām soda minūtēm. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)