Texas hold 'em ir viens no populārākajiem pokera veidiem. Uzsākot spēli, katram spēlētājam tiek izdalītas 2 kārtis. Spēlētāji pa kreisi no dalītāja (dealer) liek obligātās likmes (blinds) un tad seko pirmā solīšanas kārta. Pirmajam vārds ir spēlētājam pa kreisi no big bling. Lai turpinātu spēli, spēlētājiem ir jāvienojas par likmi, kas ir vienāda vismaz ar minimālo spēles/līmeņa likmi - big blind. Spēlētāji, kas nevēlas piedalīties izspēlē, var nomest kārtis. Kad pirmā solīšanas kārta ir beigusies un, ja spēlē piedalās vismaz 2 spēlētāji, galdā tiek izliktas 3 kārtis (flop). Tad seko otrā solīšanas kārta, kuru uzsāk pirmais spēlētājs pa kreisi no dalītāja, kurš vēl piedalās spēlē. Ja pēc solīšanas kārtas beigām spēlē piedalās vismaz 2 spēlētāji, tad galdā tiek izlikta ceturtā kārts (turn), un sākās trešā solīšanas kārta. Ja pēc solīšanas kārtas beigām spēlē piedalās vismaz 2 spēlētāji, tad galdā tiek izlikta piektā un pēdējā kārts (river), un sākās ceturtā solīšanas kārta. Ja solīšanas kārtas beigās spēlē piedalās vismaz 2 spēlētāji, tad uzvarētāju noskaidro, salīdzinot roku stiprumu. Pirmais savas kārtis parāda spēlētājs, kurš pirmais veica likmi, kurai cits/-i spēlētāji piekrita. Spēlētājs ar stiprāko kombināciju tiek atzīts par uzvarētāju un savāc bankā esošos žetonus. No limit nozīmē, ka spēlētāju likmju apmērs nav ierobežots un katrā no solīšanas kārtām spēlētājs drīkst solīt visus žetonus, kas ir tā rīcībā. Texas Hold'em noteikumi paredz, ka katram spēlētājam tiek izdalītas 2 kārtis (hold cards) ar seju uz leju, un spēles gaitā galdā tiek izliktas vēl 5 kārtis (kopējās kārtis — angļu: community cards) — vispirms uz galda tiek izliktas 3 kārtis jeb flops, tad ceturtā kārts (turn) un piektā kārts (river). Spēlētājiem ir mērķis izveidot spēcīgāko iespējamo kombināciju no jebkurām piecām kārtīm, kas tam ir pieejamas - izdalītās 2 kārtis un 5 kārtis galdā. Par uzvarētāju tiek paziņots spēlētājs, kuram rokās ir spēcīgākā kombinācija, vai arī tas, kurš uzliekot likmi, licis pārējiem spēlētājiem nomest savas kārtis. Otrā uzvaras metode ļauj spēli uzvarēt arī ar vājāku kāršu kombināciju. To mēdz dēvēt par blefu. Pokers Pasaules pokera sērijas Texas Holdem Poker Arhivēts 2016. gada 1. martā, Wayback Machine vietnē., pokerstars.com