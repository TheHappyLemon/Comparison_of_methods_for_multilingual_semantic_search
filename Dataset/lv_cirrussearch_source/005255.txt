Šis raksts ir par oriģinālo 1944.—1954. gadā pastāvējušo komandu. Par 1963.—1973. gadā pastāvējušo Baltimoras "Bullets" skatīt rakstu Vašingtonas "Wizards". Baltimoras "Bullets" (angļu: Baltimore Bullets) bija ASV basketbola klubs, kas bija bāzēts Baltimorā, Mērilendas štatā, ASV. Klubs startēja trijās līgās: laika posmā no 1944. līdz 1947. gadam Amerikas basketbola līgā, laika posmā no 1947. līdz 1949. gadam Amerikas basketbola asociācijā (BAA) un laika posmā no 1949. līdz 1954. gadam (1949. gadā ABA apvienojās ar Nacionālo basketbola līgu) Nacionālajā basketbola asociācijā. Komanda beidza pastāvēt 1954. gada 27. novembrī ar tās sezonas uzvarēto-zaudēto spēļu attiecību 3—11. Komandas pastāvēšanas vēsturē "Bullets" ir izcīnījis vienu čempiontitulu (1948. gadā, kad tā bija Amerikas basketbola asociācijas sastāvā).