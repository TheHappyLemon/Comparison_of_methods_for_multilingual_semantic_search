2016. gada vasaras olimpisko spēļu un 2016. gada Vasaras Paraolimpisko spēļu norises vietas izvēli organizēja Starptautiskā Olimpiskā komiteja (SOK). Sākotnēji uz šo sporta turnīru rīkošanu pieteicās 7 pilsētas, SOK sanāksmes laikā Atēnās 2008. gada 4. jūnijā no tām paziņoja 4 pilsētas, kuras kandidēja uz spēļu rīkošanu līdz balsojumam: Riodežaneiro, Madride, Čikāga, Tokija. Galīgais balsojums par olimpisko spēļu norises vietu notika 121. SOK sesijas laikā Kopenhāgenā, Dānijā, 2009. gada 2. oktobrī. Izvēles process, kurā tika noteikta 2016. gada olimpisko spēļu norises vieta, tika uzsākts 2007. gada 16. maijā. Pilsētām, kuras vēlas rīkot olimpiskās spēles, sākotnēji bija jāiesniedz pieteikums Starptautiskajā Olimpiskajā komitejai līdz 2007. gada 13. septembrī. 2008. gada 4. jūnijā tika paziņotas oficiālās kandidātpilsētas - Čikāga, Madride, Riodežaneiro un Tokija. Pārējas pilsētas - Baku, Doha un Prāga - tika izslēgtas no kandidātu saraksta. 2009. gada 2. oktobrī 121. SOK sesijā, kas norisinājās Kopenhāgenā, notika balsojums par 2016. gada vasaras olimpisko spēļu rīkotājpilsētu. Balsošana notika trijās kārtās. Pirmajā kārtā balsu pārsvaru guva Madride un Čikāga saņēma vismazāko balsu skaitu, tāpēc tā izstājās no balsojuma. Otrajā kārtā visvairāk balsis ieguva Riodežaneiro un no balsošanas izstājās Tokija, kas saņēma vismazāk balsis no palikušajām 3 pilsētām. Pēdējā balsojuma kārtā Riodežaneiro saņēma 66 balsis un Madride saņēma 32 balsis. 2016. gada vasaras olimpiskās spēles 121. SOK sesija (angliski)