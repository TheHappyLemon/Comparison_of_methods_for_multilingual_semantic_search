Kirani Džeimss (angļu: Kirani James; dzimis 1992. gada 1. septembrī Gujavā) ir Grenādas vieglatlēts, startē sprinta distancēs, pārsvarā 400 m. Viņš ir 2012. gada vasaras olimpisko spēļu un 2011. gada Pasaules čempionāta zelta medaļu ieguvējs šajā distancē, paveicis to būdams jaunāks par 20 gadiem un kā pirmais savas valsts vēsturē. K. Džeimss ar panākumiem startējis Pasaules čempionātā junioriem, 2010. gadā kļuva par čempionu 400 m sprintā. Tāpat viņš ir divkārtējs Pasaules jaunatnes čempionāta uzvarētājs (2009. gadā guva uzvaru 200 un 400 m distancē). 2011. gada Pasaules čempionātā viņš guva uzvaru 400 m distancē 18 gadu vecumā, tādējādi K. Džeimss kļuva par visu laiku jaunāko pasaules čempionu 400 m distancē. Viņa izcīnītā zelta medaļa bija arī pirmā Grenādas sportistu izcīnītā medaļa Pasaules čempionātos. Tikpat sekmīgi piedalījās 2012. gada vasaras olimpiskajās spēlēs, kur arī izcīnīja zelta medaļu 400 m distancē ar personisko rekordu 43,94 s, kas kļuva arī par sezonas labāko rezultātu pasaulē. Šī bija Grenādas sportistu pirmā izcīnītā olimpisko spēļu medaļa valsts vēsturē. 2016. gada vasaras olimpiskajās spēlēs K. Džeimss ieguva sudraba medaļu 400 m distancē, bet 2020. gada vasaras olimpiskajās spēlēs Tokijā — bronzu. 2022. gada Pasaules čempionātā Jūdžīnā izcīnīja sudraba medaļu, piekāpjoties tikai amerikāņu sprinterim Maiklam Normenam. «400 Metres - Final». Arhivēts no oriģināla, laiks: 2012. gada 8. augustā. Skatīts: 2012. gada 6. augustā. Arhivēts 2012. gada 8. augustā, Wayback Machine vietnē. Jad Adrian (2011-08). Kirani James World Champion 400m 44.60s (Video). www.adriansprints.com. Retrieved 2011-08-31. «BBC Sport - Grenada's Kirani James wins Olympic 400m gold». BBC Online. Skatīts: 2012. gada 8. augustā. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)