Cartoon Network (saīsinājumā CN) ir ASV televīzijas tīkls, kas pieder kompānijai Turner Broadcasting System (kas ir daļa no Time Warner) un pārraida animētas programmas. Kanāls savu darbību uzsāka 1992. gada 1. oktobrī, pēc tam, kad 1991. gadā Tedam Tērneram piederošā kompānija Turner Entertainment savā īpašumā iegādājās animācijas studiju Hanna-Barbera Productions. Tas tika pozicionēts kā visu vecumu auditorijai domāts diennakts multiplikāciju filmu kanāls, kurā pārsvarā pārraidīja kompānijas Turner Broadcasting System īpašumā esošās animācijas filmas. Mūsdienās kanāls kalpo kā platforma augošajam animācijas tirgum un veido pārraides gan pieaugušo, gan bērnu auditorijai. Kanāls pārraida daudzus šovus, sākot no spraiga sižeta programmām, līdz animācijas komēdijām. Oriģinālseriālus kanālā uzsāka pārraidīt 1994. gadā. Kā pirmais no tiem bija Space Ghost Coast to Coast, bet līdzās tam, kanāls uzsāka demonstrēt tādus populārus animācijas seriālus kā "Dekstera laboratorija", "Džonijs Bravo", "Govs un Cālēns", "Es esmu zebiekste", "Detektīvmeitenes", "Eds, Edis un Edijs" un "Gļēvais suns Drosminieks". Šobrīd kanāls rāda animācijas seriālus kā "Dēkaiņi", "Regular Show", "The Amazing World of Gumball", "Teen Titans Go!", "Steven Universe" un citus. 2004. gadā Cartoon Network piedāvāja animācijas filmu "Fosteru māja iedomu draugiem", 2007. gadā — animācijas filmu Eliot Kid, bet 2011. gadā Cartoon Network pārraidija TV šovu — Ben 10 Ultimate Challenge. Krievu un bulgāru valodā raidījumu vadītāja ādā bija iejuties Antons Zorkins. 2016. gadā tika sākti vairāki spēļu šovi Eiropas Cartoon Network kanālos. 2009. gadā Cartoon Network sāka pārraidīt programmas bloku CN Īstenība ar situāciju komēdijām. Bloks ātri vien tika pārtraukts un pēdējā kanāla situāciju komēdija Līmenis augšup noslēdzās 2012. gadā. 2012. gada janvārī divas animācijas filmas piedzīvo atdzimšanu — Looney Tunes un Eliot Kid. Kopš tā laika kanālā ir parādījušās daudz jaunu ekranizējumu, 2013. gadā animācijas seriālam "Teen Titans" tika izveidots jauns ekranizējums ar nosaukumu "Teen Titans Goǃ", 2016. gadā animācijas seriālam "Detektīvmeitenes" tika izveidots jauns ekranizējums ar tādu pašu nosaukumu un tajā pašā gadā notika pirmizrāde animācijas seriāla "Bena 10" jaunajam ekranizējumam. 2009. gadā kanāls uzsāka demonstrēt filmas no kompānijām Warner Bros. un New Line Cinema. 1980. gadā Turner Broadcasting īpašnieks Teds Tērners no MGM un Warner Bros. nopērk 1948. gada animācijas filmu bibliotēku. 1990. gadā viņš nopērk Hanna-Barbera Productions animācijas kompāniju. Sākumā kanāls rāda vecas animācijas filmas no iepriekšminētajām animācijas filmu studijām. 1995. gadā Hanna-Barbera Productions sāk zīmēt animācijas filmas šim kanālam. 1996. gadā tiek nopirkta Time Warner, kas dod piekļuvi visām šis kompānijas animācijas filmām no 50. līdz 90. gadiem. 2001. gadā 2. septembrī parādās bloks «Adult Swim» ar animācijas filmām, kas domātas pieaugušajiem. Mūsdienās Cartoon Network ir kļuvis par lielāko multiplikācijas filmu kanālu. Līdzās standarta izšķirtspējai (480i, SDTV), tiek piedāvāts arī augstas izšķirtspējas režīms (1080i, HDTV). Kanālam Cartoon Network sākot no tā dibināšanas 1992. gadā kopumā ir bijuši 3 logo: No 1992. gada 1. oktobra līdz 2004. gada 13. jūnijam kanāls izmantoja logo ar taisnstūri kurš ir sadalīts melnos un baltos kvadrātos, izvietoti melni un balti burti, kuri veidoja nosaukumu. Logo atradās ekrāna augšējā labajā stūrī. No 2004. gada 14. jūnija līdz 2010. gada 28. maijam logo bija melns nedaudz pagriezts kvadrāts ar baltu "C" burtu un balts kvadrāts ar "N" burtu, zem tā atradās "CARTOON NETWORK" uzraksts. Arī šis logo atradās ekrāna augšējā labajā stūrī. No 2010. gada 29. maija līdz šodienai logo ir taisnstūris, kas ir sadalīs divos kvadrātos melnā un baltā krāsā. Melnajā kvardrātā ir attēlots balts burts "C" un baltajā kvadrātā ir melns burts "N", zem kuriem ir "CARTOON NETWORK" uzraksts. Logo atrodas ekrāna labajā augšējā stūrī. Vikikrātuvē par šo tēmu ir pieejami multivides faili. Skatīt: Cartoon Network. Oficiāla mājas lapa (angliski) Cartoon Network preses mājas lapa (angliski) Oficiāla Eiropas mājas lapa (angliski)