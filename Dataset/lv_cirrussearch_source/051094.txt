Ķeizaru kapenes (vācu: Kaisergruft) jeb Kapucīnu kapenes (vācu: Kapuzinergruft) ir Hābsburgu dzimtas kapi Vīnes Kapucīnu baznīcā Austrijas galvaspilsētas Vīnes centrā. Kopš 1633. gada, kad kapenes tika ierīkotas, tajās apglabāti 145 dzimtas piederīgie, to skaitā 12 imperatori un 18 imperatores. Kapenēs atrodas 107 metāla sarkofāgi, daudzi ar māksliniecisku vērtību. Pēdējais apbedījums kapenēs notika 2011. gadā, kad šeit tika apglabāts Oto fon Hābsburgs. Kapenes vēl aizvien pārrauga Kapucīnu ordeņa brāļi. Impērisko bēru gadījumā tradīcija liek heroldam trīs reizes klauvēt pie kapeņu vārtiem. Divreiz viņš nosauc imperatora vārdu ar visiem tituliem, uz ko mūks atbild "Tādu mēs nezinām". Trešajā reizē herolds nosauc vārdu bez tituliem un procesija tiek ielaista. Imperatora Kārļa VI sarkofāgs Marijas Terēzes sarkofāgs Franča Jozefa sarkofāgs Vikikrātuvē par šo tēmu ir pieejami multivides faili. Skatīt: Ķeizaru kapenes. Oficiālā tīmekļa vietne Oto fon Hābsburga bēru procesijas rituāla video