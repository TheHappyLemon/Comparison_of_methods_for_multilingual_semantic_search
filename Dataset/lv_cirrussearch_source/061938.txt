Gordons Deivids Strehens (angļu: Gordon David Strachan, dzimis 1957. gada 9. februārī) ir Skotijas futbola treneris un bijušais futbolists, spēlēja pussarga pozīcijā, bijis Skotijas futbola izlases dalībnieks. Savas spēlētāja karjeras laikā Strehens kopumā nospēlēja 635 līgas mačus, kopumā gūstot 138 vārtus. 21 no 25 sezonām pavadījis Skotijas un Anglijas augstākajās futbola līgās. Savu debiju piedzīvojis 1974. gadā Dundee komandā. Vēlāk septiņas sezonas pavadījis Aberdeen. Spēlējot Aberdeen, Strehems izcīnīja vairākus titulus, tostarp Eiropas Kausu ieguvēju kausu un Eiropas Superkausu. 1984. gadā pievienojies Anglijas komandai Manchester United, kur izcīnījis FA kausu. 1989. gadā pārcēlies uz Leeds United, kur pavadījis septiņas sezonas, esot komandas kapteinis. 1992. gadā kļuvis par Anglijas čempionu. Karjeru beidzis Coventry City. Skotijas futbola izlases sastāvā spēlējis no 1980. līdz 1992. gadam, nospēlējot 50 mačus. Piedalījies 1982. un 1986. gada FIFA Pasaules kausā. Savu trenera karjeru sācis Coventry City. 2001. gadā ticis atlaists, kad komanda pirmo reizi 34 gadu laikā izkrita no Premjerlīgas. No 2001. līdz 2004. gadam vadījis Premjerlīgas komandu Southampton. 2005. gadā atgriezies Skotijā, kļūstot par Celtic galveno treneri, kur viņš izcīnīja trīs Skotijas Premjerlīgas titulus. No 2013. līdz 2017. gadam bijis Skotijas futbola izlases galvenais treneris. Aberdeen Skotijas Premjerlīga: 1979–80, 1983–84 Skotijas kauss: 1981–82, 1982–83, 1983–84 Eiropas Kausu ieguvēju kauss: 1982–83 Eiropas Superkauss: 1983 Manchester United FA kauss: 1984–85 Leeds United Anglijas līgas Pirmā divīzija: 1991–92 Anglijas līgas Otrā divīzija: 1989–90 FA Charity Shield: 1992 Celtic Skotijas Premjerlīga: 2005–06, 2006–07, 2007–08 Skotijas kauss: 2006–07 Skotijas Līgas kauss: 2005–06, 2008–09 Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)