Mārša Hanta (angļu: Marsha Hunt; dzimusi kā Mārsija Virdžīnija Hanta (angļu: Marcia Virginia Hunt) 1917. gada 17. oktobrī, mirusi 2022. gada 7. septembrī) bija amerikāņu aktrise, modele un aktīviste ar gandrīz 80 gadus ilgu karjeru. Viņu 1950. gados makartisma laikā vairākas Holivudas kinostudijas iekļāva melnajos sarakstos. Viņa piedalījusies daudzās filmās, tostarp kopā ar Džonu Veinu filmā Born to the West (1937), ar Grīru Gārsoni un Lorensu Olivjē filmā "Lepnums un aizspriedumi" (Pride and Prejudice, 1940), ar Vanu Heflinu filmā Kid Glove Killer (1942), ar Margaretu Salavanu un Džoanu Blondelu filmā Cry 'Havoc' (1943), ar Mikiju Rūniju filmā The Human Comedy (1943), ar Klēru Trevoru filmā Raw Deal (1948), ar Šarlu Bojēru filmā The Happy Time (1952) un Daltona Trambo filmā Johnny Got His Gun (1971). Par lomām televīzijā Hantai 1960. gadā piešķīra zvaigzni Holivudas Slavas alejā. Hanta aktīvi iesaistījās cīņā pret badu pasaulē un vēlākajos gados palīdzēja bezpajumtnieku patversmēm, atbalstīja viendzimuma laulības, vairoja izpratni par klimata pārmaiņām un veicināja mieru trešās pasaules valstīs. Solomon Moore. «Move to Valley Signaled Career Upswing». Los Angeles Times, 1997. gada 11. jūnijs. Arhivēts no oriģināla, laiks: 2016. gada 7. marts. Vincent Dowd. «How Marsha Hunt fought Hollywood blacklisting». BBC News, 2020. gada 22. marts. Skatīts: 2020. gada 22. marts. Roger C. Memos. «Honoring Actress – Activist Marsha Hunt on her 97th Birthday!». Sherman Oaks, California : Patch.com, 2014. gada 17. oktobris. Arhivēts no oriģināla, laiks: 2017. gada 10. augusts. Skatīts: 2016. gada 14. maijs. Vikikrātuvē par šo tēmu ir pieejami multivides faili. Skatīt: Mārša Hanta. IMDb profils (angliski) Internet Broadway Database profils (angliski) AllMovie profils (angliski)