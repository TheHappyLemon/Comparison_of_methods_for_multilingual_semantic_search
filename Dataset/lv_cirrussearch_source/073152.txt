Augšējais loceklis (latīņu: Membrum superius) ir gan roka, gan plecs, tādēļ to iedala 2 daļās — plecu joslā (Cingulum membri superioris) un augšējā brīvajā loceklī (Membrum superius liberum), jeb rokā. Plecu joslas skeletu veido divi pāra kauli — lāpstiņa un atslēgas kauls, kas pievienojas krūšu kaulam un izveido nenoslēgtu kaulu gredzenu. Augšējo brīvo locekli veido 30 kauli, locītavas, muskuļi, nervi un asinsvadi; tai ir 3 daļas: Augšdelms; Apakšdelms; Plauksta.