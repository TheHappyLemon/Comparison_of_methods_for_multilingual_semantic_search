Türksat 5A ir Turcijas uzņēmuma Türksat A.Ş. sakaru pavadonis. Orbītā tas tika palaists 2021. gada 8. janvārī. Ģeostacionārajā orbītā pavadonis nodrošina sakarus un datu pārraides pakalpojumus komerciālajiem un militārajiem lietotājiem, pārklājot Eiropu, Centrālāziju, Vidējos Austrumus un Āfriku. Pavadonis tika izgatavots uz Airbus Defence and Space platformas Eurostar E3000EOR bāzes. Hola efekta 5 kW elektriskos dzinējus PPS5000 izgatavoja uzņēmums Safran Aircraft Engines (agrākais Snecma). Kosmiskais aparāts bija apgādāts ar 42 Ku joslas raidītājiem. Türksat 5A darbības laiks paredzēts 15 gadi, bet efektīvie elektriskie dzinēji ļauj pavadoni orbītas pozīcijā uzturēt vairāk nekā 30 gadu. Līgums par Türksat 5A būvi ar Airbus Defence and Space tika noslēgts 2017. gada oktobrī. Türksat 5A tika palaists 2021. gada 8. janvārī 02:15:00 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-40. Ģeostacionāro orbītu Türksat 5A sasniedza četru mēnešu laikā. Tas tika izvietots punktā 31° austrumu garuma. Airbus to build Türksat 5A and 5B satellites Airbus, 2017-11-09 Türksat 5A Arhivēts 2021. gada 27. februārī, Wayback Machine vietnē. Türksat (angliski) Turksat 5A Mission Arhivēts 2021. gada 17. janvārī, Wayback Machine vietnē. SpaceX (angliski) Türksat 5A Gunter Dirk Krebs (angliski) TURKSAT 5A n2yo.com, orbītas parametri