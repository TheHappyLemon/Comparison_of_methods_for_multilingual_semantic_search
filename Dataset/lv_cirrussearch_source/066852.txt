Četumala (spāņu: Chetumal, jukateku: Chactemàal — ‘Sarkankoka vieta’) ir pilsēta Meksikas dienvidaustrumos Karību jūras krastā, Kintanas Roo štata administratīvais centrs. Izvietojusies Četumalas līča krastā pie Meksikas un Belizas robežupes Ondo ietekas. Nozīmīga reģiona osta. Pirmskolumba laikos Ondo grīvā pastāvējusi Čaktemalas pilsēta, domājams upes labajā krastā, kas bijusi tāda paša nosaukuma maiju valsts centrs. Spāņu iekarojumu laikā pilsēta iznīcināta 16. gadsimtā. Mūsdienu pilsēta dibināta 1898. gadā kā Pajo Ovispo (Payo Obispo) osta jūras krastā. 1937. gadā pārdēvēta tagadējā vārdā. 1940.—1950. gados pilsētu nopostīja vairākas viesuļvētras. Kopš 1974. gada jaundibinātā Kintanas Roo štata galvaspilsēta. https://www.inegi.org.mx/app/scitel/Default?ev=9; Q795074. Vikikrātuvē par šo tēmu ir pieejami multivides faili. Skatīt: Četumala. Encyclopædia Britannica raksts (angliski)