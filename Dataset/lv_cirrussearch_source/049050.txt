Jons Pancuru (rumāņu: Ion Panțuru; dzimis 1934. gada 11. novembrī Komarnikā, miris 2016. gada 17. janvārī Ploješti) bija rumāņu bobsleja pilots. Bobslejam pievērsies 24 gadu vecumā, pirms tam bijis futbola vārtsargs. Piedalījies četrās olimpiskajās spēlēs, 1968. gadā divniekā ar Nikolae Njagoe izcīnot bronzas medaļu, kas ir vienīgā medaļa Rumānijas vēsturē ziemas olimpiskajās spēlēs. 1964. gada un 1972. gada olimpiskajās spēlēs bija Rumānijas delegācijas karognesējs. Pasaules čempionātos Pancuru ir izcīnījis 2 medaļas, sudrabu 1969. gadā un bronzu 1973. gadā, abas divnieku sacensībās. Pancuru ir arī divkārtējs Eiropas čempions četrniekos, uzvarot šīs sacensības 1967. gadā un 1971. gadā. Pēc karjeras beigām strādājis par bobsleja treneri. A. Florea (18 ianuarie 2016), "Fostul sportiv Ion Panturu, olimpic la bob, a decedat la varsta de 82 de ani - Alte sporturi", HotNews.ro. Atjaunināts: 18 ianuarie 2016 «Ion Panţuru, eroul bobului romanesc» (Romanian). Skatīts: 2014. gada 28. maijs. Ion Panțuru Arhivēts 16 September 2011 Wayback Machine vietnē.. sports-reference.com Olympedia profils (angliski)