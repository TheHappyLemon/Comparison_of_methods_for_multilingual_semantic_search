De facto (no latīņu valodas — 'saskaņā ar faktu, faktiski') ir izteiciens tieslietās, kas nozīmē, ka kaut kas notiek praksē, bet ne obligāti saskaņā ar likumu. Šo izteicienu bieži lieto kā pretstatījumu de jure. Tāpat terminu "de facto" var lietot arī gadījumos, kad pastāv noteiktas vispārpieņemtas normas, kuras nenosaka nekādi oficiāli likumi, noteikumi vai standarti. Šo terminu lietojumu var ilustrēt ar valsts valodas piemēru. Lai arī Austrālijā, Lielbritānijā un ASV nav oficiāli noteiktas valsts valodas, de facto valsts valoda šajās valstīs ir angļu valoda. Tai pašā laikā Īrijā de jure valsts valoda ir īru valoda, taču de facto kā valsts valoda tiek lietota angļu valoda. Latvijas valsts atzīšana de facto Latvijas valsts atzīšana de iure