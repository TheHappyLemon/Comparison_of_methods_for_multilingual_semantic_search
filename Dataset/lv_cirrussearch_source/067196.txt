Eraklio Petri (itāļu: Eraclio Petri; dzimis 1929. gada 29. janvārī, miris 1982. gada 10. novembrī), pazīstams kā Elio Petri (Elio Petri), bija itāļu kino un teātra režisors, scenārists un kritiķis. Petri tiek asociēts ar 1960. un 1970. gadu itāļu politisko kino. Viņa filma "Aizdomās neturamā pilsoņa lietas izmeklēšana" 1971. gadā saņēma Amerikas Kinoakadēmijas balvu kategorijā "Labākā filma svešvalodā". Savukārt viņa filma "Strādnieku šķira nonāk debesīs" (La classe operaia va in paradiso) 1972. gadā saņēma Zelta palmas zaru Kannu kinofestivālā. Citas viņa filmas ir "Desmitais upuris" (1965), A ciascuno il suo (1967), Un tranquillo posto di campagna (1968), La proprietà non è più un furto (1973), Todo modo (1976) un Buone notizie (1979). Ņujorkas Modernās mākslas muzejs Petri nodēvēja par "vienu no izcilākajiem itāļu politiskajiem un sociālajiem satīriķiem". «Elio Petri Revisited | MoMA». The Museum of Modern Art (angļu). Skatīts: 2023-06-03. IMDb profils (angliski) AllMovie profils (angliski)