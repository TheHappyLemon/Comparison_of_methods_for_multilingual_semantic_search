Šis raksts ir par pilsētu Lībijā. Par pilsētu Libānā skatīt rakstu Tripole (Libāna). Tripole (arābu: طرابلس, Ṭarābulus), tulkojumā no grieķu valodas nozīmē "trīs pilsētas", introducēta caur itāļu valodu Rietumeiropas tautu valodās. Tā ir Lībijas lielākā pilsēta un galvaspilsēta. Pilsēta atrodas valsts ziemeļrietumos Vidusjūras krastā. Līdz Lībijas pilsoņu kara sākumam 2011. gadā tajā dzīvoja 2,22 miljoni iedzīvotāju. Pilsētu 7. gadsimtā p.m.ē. dibināja feniķieši. Tripole ir Lībijas nozīmīgākā ostas pilsēta, kā arī tirdzniecības un rūpniecības centrs. Netālu no Tripoles, gar Vidusjūras krastu virzienā uz austrumiem ir divas no piecām lielākajām Lībijas pilsētām - Homsa un Misurāta. No Tripoles uz dienvidiem paveras plašais Sahāras tuksnesis. Dibinot pilsētu, feniķieši tai deva vārdu Oea, pamatojot, ka pilsēta jābūvē vietā, kur jau kādreiz ir atradusies vietējo cilšu apmetne. Feniķiešus arī ļoti piesaistīja dabiski veidotā osta rietumu krastā, kas bija kā viegli aizsargājama pussala, uz kuras sākās kolonijas attīstība. Vēlāk tā kļuva par grieķu koloniju, tad romiešu, kuru vienīgā saglabājusies celtne ir Senās Romas impērijas ķeizaram Markam Aurēlijam veltītā arka. Vēlāk pēc Romas impērijas sabrukuma Tripole nonāca musulmaņu un pēc tam Ēģiptes pārvaldībā. No 16. līdz 19. gadsimtam tā ir Otomāņu impērijas sastāvā. Pēc Otomāņu impērijas sakāves Tripoli okupēja Itālija un tā faktiski kļuva par tās koloniju. Itālijas kontrolē Tripole bija līdz 1943. gadam, kad līdz pat 1951. gada neatkarības pasludināšanai pārvaldi pārņēma briti. Pēc 1947. gada miera līguma Tripole tika atdota Lībijai. Tripole atrodas Āfrikas kontinenta ziemeļu daļā, Lībijas rietumos, netālu no Tunisijas robežas. Tuvākā lielā pilsēta Bengazi atrodas vairāk nekā 1000 km no Tripoles. Kā administratīvi teritoriāla vienība Tripole robežojas ar šādiem reģioniem: Murqub – austrumos Jabal al Gharbi – dienvidos Jafara – dienvidrietumos Zawiya – rietumos The Assaraya al-Hamra (sarkanā pils) Gurgi un Karamanli mošejas Marka Aurēlija arka uz vecpilsētu ved trīs vārti: Bab Zanata (rietumos) Bab Hawara (dienvidaustrumos) Bab Al-Bahr (ziemeļos) Līdz Lībijas pilsoņu kara sākumam 2011. gadā Tripoles galvenās rūpniecības nozares bija mašīnbūve, metālapstrāde, ķīmiskā, rūpniecība vieglā rūpniecība, cementa ražošana, un pārtikas rūpniecība. Uz rietumiem, tuvējā Zāvijas pilsētā atradās liels naftas pārstrādes uzņēmums. Tripoles pievārtē var redzēt ganāmies aitas, bet lielāko daļu piepilsētas klāj tuksneša smiltis. Nozīmīgu lomu Tripoles tautsaimniecībā ieņēma tūrisms. Tripolei bija aktīva gaisa satiksme un iespaidīga mēroga lidosta. Pilsētā kursēja sabiedriskais transports, bija attīstīta dzelzceļa satiksme un jūras satiksme. Kad pilsēta atradās Itālijas okupācijā, tajā kursēja viens no pirmajiem FIAT vilcieniem. Tripoles osta nodrošināja Lībijas eksportu uz ārvalstīm. Tripole atrodas subtropu joslā, tās klimatu būtiski ietekmē Vidusjūra. Gada vidējais nokrišņu daudzums ir robežās no 350 - 400 mm. Gada vidējā temperatūra +24oC. Netālu no Tripoles Azizijā tika reģistrēta visu laiku augstākā temperatūra +58oC. Futbols ir populārākais sporta veids Tripolē. Lībijas galvaspilsētā ir labākie futbola klubi valstī - Al Madina, Al Ahly Tripoli un Al Ittihad Tripoli, kā arī pārējie futbola klubi - Al Wahda Tripoli un Addahra. Tripolei ir sadraudzības attiecības ar šādām pilsētām: https://citypopulation.de/en/libya/. «Weather Information for Tripoli». World Meteorological Organization. May 2011. Arhivēts no oriģināla, laiks: 2013. gada 13. martā. Skatīts: 2011. gada 15. oktobris. Vikikrātuvē par šo tēmu ir pieejami multivides faili. Skatīt: Tripole. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)