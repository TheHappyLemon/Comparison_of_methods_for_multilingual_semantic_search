Izaugsme ir Latvijas politiskā partija, kas pārstāv progresīvisma un centrisma idejas. Partija dibināta un reģistrēta 2013. gada 27. martā. Partijas "Izaugsme" valdē pašreiz darbojas četri cilvēki — Andris Skride, Juris Žilko, Maija Radziņa, Artūrs Čačka. 2018. gada 24. martā partija Kustība Par! pieņēma lēmumu par apvienības veidošanu ar partijām "Latvijas attīstībai" un "Izaugsme" kopīgam startam 13. Saeimas vēlēšanās. Vēlēšanās izveidotā apvienība "Attīstībai/Par!" ieguva 13 vietas, no kurām vienu ieguva Andris Skride. 2020. gada Rīgas domes vēlēšanās Attīstībai/Par! kopīgā sarakstā ar partiju "Progresīvie" ieguva vislielāko mandātu skaitu, taču neviens no "Izaugsmes" kandidātiem (Angelika Krūmiņa, Maija Radziņa, Māris Kalējs) domē neiekļuva. Partija savā programmā sevi raksturo kā "demokrātisku un atbildīgu politisko partiju, kuras darbības pamatmērķi ir veicināt katra cilvēka, sabiedrības un Latvijas valsts izaugsmi, veicināt godīguma, taisnīguma un tiesiskuma principu ievērošanu, kompetentu un efektīvu pārvaldību valsts un pašvaldību pārvaldē, kā arī aktīvi iesaistīt sabiedrību lēmumu pieņemšanas procesos". Programmā arī ir pausts atbalsts progresīvas nodokļu sistēmas ieviešanai. Par deputātu 2018. gada Saeimas vēlēšanās no kopīgā saraksta tika ievēlēts partijas valdes priekšsēdētājs Andris Skride. Skatīt arī: 2021. gada Latvijas pašvaldību vēlēšanas Partija pašvaldību vēlēšanās piedalījās Ķekavas un Madonas novadā. «Informācija par politisko partiju biedru skaitu». Uzņēmumu reģistra tīmekļvietne (latviešu). Skatīts: 2023-03-01. Rīgā nodibināta jauna politiskā partija “Izaugsme” LETA, 2013. gada 3. aprīlī «'Parieši' nolemj veidot apvienību ar partiju 'Latvijas attīstībai'». delfi.lv. «Rīgas domes vēlēšanās vislielāko atbalstu gūst apvienotais saraksts “Attīstībai/Par! Progresīvie” - Partija IZAUGSME». www.partijaizaugsme.lv. Arhivēts no oriģināla, laiks: 2020-09-19. Skatīts: 2020-09-03. «Par mums». www.partijaizaugsme.lv (lv-lv). Arhivēts no oriģināla, laiks: 2020-10-20. Skatīts: 2020-09-03.