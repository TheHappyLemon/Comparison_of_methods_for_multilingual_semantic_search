Combat 18 (C18) ir angļu neonacistu organizācija, kas izveidojās 1992. gadā satiekoties Blood and Honour un futbola huligāniem no "Chelsea Headhunters". Grupa sāka veidoties 90. gadu sākumā kā atbildes reakcija ARA (Anti-Racist-Action / Antirasisma darbība) uzbrukumam Britu Nacionālās partijas (BNP) un labējo grupu tikšanās laikā. 1992. gadā viņi sāka izdot laikrakstu "Redwatch", kuru papildināja ar politisko oponentu fotogrāfijām, vārdiem un adresēm. Vēlāk Simons Šepards (Simon Sheppard), kuru izslēdza no BNP par neatbilstoša satura izvietošanu internetā, izveidoja mājaslapu ar tādu pašu nosaukumu. 1995. gada 15. februārī Dublinā notika futbola mačs starp Angliju un Īrijas Republiku. Pēc Īrijas gūtajiem vārtiem, angļu līdzjutēji ar Combat 18 priekšgalā sāka saukt: "No surrender to the IRA!"(Nepadoties ĪRA ( Īru Republikāņu armijai)). Drīz vien Anglijas fani sāka demolēt krēslus un uzbrukt īru līdzjutējiem. Spēli pārtrauca un kārtības policijai vajadzēja savaldīt trakojošos futbola huligānus. Starp 1998. un 2000. gadu Skotlendjards sadarbībā ar MI5 apcietināja neskaitāmus Combat 18 locekļus. Arestēto vidū bija arī Stīvs Sargents (Čārlija Sargenta brālis), Dāvids Muats (David Myatt), Andrejs Frains (Andrew Frain), Džeisons Marriners (Jason Marriner), un divi angļu zaldāti Darens Terons (Darren Theron) un Karls Vilsons (Carl Wilson). Viena no apsekotajām mājām piederēja BNP nākamajam padomniekam Adrianam Marsdenam (Adrian Marsden). Vairākus no viņiem vēlāk arī apcietināja, ieskaitot Frainu (septiņi gadi) and Marrineru (seši gadi). Viena no pēdējām Combat 18 aktivitātēm bija 2001. gadā sarīkotās nekārtības Bradfordā un Oldhamā, parādot organizācijas ievērojamo biedru skaitu. Bradfordas nekārtībās Combat 18 pusē, nebūdami naci-skinhedi, cīnijās daudzi cilvēki. Combat 18 uzbruka musulmaņu kopienām laikā, kad to vadītāji veidoja islāmistu grupējumu Combat 786. Žurnāls Searchlight, komunistu grupa "Red Action" un citi labējo un kreiso komentētāji, ieskaitot žurnālisti Larry O'Hara, spekulēja ar to, ka C18 it kā radījis britu MI5, lai nomelnotu BNP. Daži komentētāji izdomāja, ka C18 ir radīts, lai MI5 varētu droši iefiltrēties pusmilitārajos Ziemeļīrijas grupējumos. 1998. gadā C18 līderis Čārlijs Sargents saņēma mūža ieslodzījumu par 1997. gadā grupas biedra slepkavību. 1999.gadā Combat 18 biedri Wiljams Braunings un Darens Vells sadarbojās ar Searchlight un Granada Television raidījumu World in Action. Viņi dalījās ar pieredzi, ka slepenie drošības dienesti ir iefiltrējušies un kontrolē C18. Šāds paziņojums noveda pie organizācijas izjukšanas, lai gan vēl joprojām liela daļa cilvēku asociē sevi ar C18, viņi tomēr ir palikuši pasīvi. Ir aizdomas, ka Čārlijs Sargents par to vēl joprojām nav informēts. 2001. gadā Darens Vells televīzijā un radio paziņoja, ka 5 gadus ir bijis Searchlight un MI5 operatīvais darbinieks, kura galvenais uzdevums ir bijis "izjaukt organizāciju ar dezinformāciju un iekšējām nesaskaņām". Viņš atzina, ka galvenais mērķis bija BNP un neonacistu apvienība Blood and Honour. 1999. gada aprīlī, 22 gaus vecais Deivids Koplends (David Copeland) vienatnē izgatavojis vairākas naglu bumbas, lai tās lietotu pret melno, aziātu un homoseksuāļu kopienām Londonā. Koplends ir Nacionālsociiālistiskās Kustības bijušais loceklis un Balto Vilku biedrs, lojāls Combat 18 pamatlicējam Čārlijam Sargentam. 1999. gada 17. aprīlī viņa gatavotā bumba eksplodēja Brikstonā (jamaikiešu rajons Londonā). Pēc nedēļas vēl viena bumba eksplodēja Brikleinā (tā sucamais žīdu rajons). 1999. gada 30. aprīlī trešā bumba nogalināja 3 cilvēkus un ievainoja vismaz 100, Admirāļa Dunkana krogā (geju krogs), Soho rajonā. Koplendu arestēja naktī pēc bumbas sprādziena geju krogā. 2000, gada 30. jūnijā viņām tika piespriesti 6 mūža ieslodzījumi. Daži žurnālisti tic, ka Baltie Vilki bija grupa, kas atšķēlās no Combat 18. Par grupas veidotāju uzskata Delu O'Konoru, otro C18 pamatlicēju, slavenās grupas Skrewdriver apsardzes loceklis. Sākotnēji tika domāts, ka Baltie Vilki ir saistīti ar Koplenda spridzināšanu, taču tika secināts, ka Deivids ietekmējies no Dāivda Muata grāmatas "Praktiskais gids āriešu revolūcijā"