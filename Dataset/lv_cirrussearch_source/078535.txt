Ronijs Hodels (vācu: Ronny Hodel, dzimis 1982. gada 27. oktobrī Horvā, Lucernā) ir bijušais Šveices futbola aizsargs, kurš 2009. gada sezonā spēlēja FK Ventspils. Karjeru viņš uzsāka 2000. gadā vietējā klubā FC Lucerne, bet 2005. gadā pārcēlās uz BSC Young Boys. Tur viņš pavadīja 2 gadus, līdz 2006./2007. gada sezonas beigās pārgāja uz FC Basel. Viņš tiek uzskatīts par vienu no labākajiem Šveices kreisās malas pussargiem, lai arī nacionālajā izlasē nav spēlējis. Viņš bija Šveices futbola izlases kandidātos 2006. gada Pasaules kausam, bet galīgajā sastāvā netika iekļauts, jo priekšroka tika dota viņa konkurentiem Kristofam Spiheram un Ludovikam Maņinam. Hodels aizvadījis 4 spēles Šveices U21 izlasē. 2009. gada 18. jūnijā Bāzeles kluba jaunais treneris Torstens Finks nolēma nepagarināt ar viņu līgumu. Drīz pēc tam viņš pievienojās FK Ventspils, kuri bija kvalificējušies UEFA Eiropas līgai. 2010. gada februārī viņš pameta Ventspils klubu, cerot parakstīt līgumu ar Servette FC, tomēr medicīniskajās pārbaudēs atklājās nopietnas problēmas ar ceļgalu un spēlētājam nācās beigt karjeru. «Eduardo, Hodel and Gjaslura released by Basel». Arhivēts no oriģināla, laiks: 2009. gada 22. jūnijā. Skatīts: 2011. gada 7. maijā. WorldFootball profils (angliski) Transfermarkt spēlētāja profils (angliski) FBref spēlētāja profils (angliski) Profils FC Basel (vāciski) Profils Šveices futbola līgas lapā (vāciski)