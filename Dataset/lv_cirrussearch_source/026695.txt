NHL simboliskā izlase (angļu: NHL All-Star Team) pirmo reizi tika izveidota pēc 1930.—31. gada sezonas, lai godinātu sezonas labākos spēlētājus katrā pozīcijā. Mūsdienās izlasi katras sezonas beigās balsojumā izvēlas Hokeja žurnālistu asociācijas biedri. Visvairāk, 13 reizes, pirmajā izlasē iekļauts aizsargs Rejs Burks. 1997. gadā simboliskajā izlasē tika iekļauts latviešu aizsargs Sandis Ozoliņš.