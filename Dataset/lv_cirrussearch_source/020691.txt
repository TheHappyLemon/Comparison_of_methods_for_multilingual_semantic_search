Klingentāle (vācu: Klingenthal) ir pilsēta Vācijā, Saksijas zemē, Fogtlandes apriņķī pie Čehijas robežas. Robežas pretējā pusē atrodas Čehijas pilsēta Kraslice. Klingentāle ir slavens mūzikas instrumentu ražošanas un ziemas sporta centrs. Rakstos pirmoreiz minēta 1602. gadā. 17. gadsimta vidū, bēgdami no kontrreformācijas, pilsētā ieradās Bohēmijas mūzikas instrumentu meistari. 1852. gadā šeit sāka akordeona ražošanu. Pilsētā atrodas uzņēmums HARMONA Akkordeon GmbH, kas ražo akordeonus Weltmeister, kā arī 1847. gadā dibinātais uzņēmums C.A. SEYDEL SÖHNE GmbH, kas ražo mutes harmonikas un ir vecākais darbojošais mutes harmoniku ražotājs pasaulē. Pilsētā atrodas Vogtland Arena - tramplīnlēkšanas komplekss. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Klingentāle. HARMONA Akkordeon GmbH Arhivēts 2013. gada 5. septembrī, Wayback Machine vietnē. (vāciski) C.A. SEYDEL SÖHNE GmbH (vāciski) Vogtland Arena Arhivēts 2015. gada 10. septembrī, Wayback Machine vietnē. (vāciski)