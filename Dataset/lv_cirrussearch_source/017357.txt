Nokia 3110 ir Nokia GSM mobilais telefons, kura ražošana tika uzsākta 1997. gadā Ungārijā. 3110 plašāk zināms kā pirmais Nokia telefons, kas izmantoja vēlāk populārās navigācijas jeb D-pogas, ar kurām parasti pārvietojas izvēlnē. Vēlāk D-pogas tika masveidā izmantotas daudzos citos uzņēmuma telefonos, īpaši lētākajos modeļos kā 1100. Atšķirība no pēcteča 3210 un citiem, līdzīga dizaina telefoniem, kas iznāca vēlāk, 3110 izmantoja ārējo antenu. Telefons tika piedāvāts ar plānu, parastu vai vibrējošu akumulatoru, un to varēja izmantot tikai GSM 900 tīklā. 3110 izmantoja to pašu platformu, ko izmantoja Nokia 8110. Šo pašu modeļa numuru Nokia izmantoja 2007. gadā, prezentējot telefonu Nokia 3110 classic. 3110 classic izmanto tāda pašā stila, standarta uzbūvi kā 3110, taču tajā iebūvētas tā laika aktuālākās tehnoloģijas — Bluetooth, kamera, audio un video atskaņotājs un ierakstītājs, kā arī tīmekļa pārlūkprogramma. GSMArena (angliski)