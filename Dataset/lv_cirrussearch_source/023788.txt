Brjanka (ukraiņu: Брянка) ir apgabala pakļautības pilsēta Ukrainas austrumos Luhanskas apgabalā. Izvietojusies apgabala rietumdaļā, ietilpst Alčevskas—Kadijivkas aglomerācijā (kopā 513 000 iedzīvotāju (2001)). Brjankas pilsētas padomei pakļauti Hlibokas, Južna Lomuvatkas, Verhuļivkas, Haņņivkas un Lomuvatkas pilsētciemati (kopā 63,5 km², 53 690 iedzīvotāju (2012)). Ap 1696. gadu tagadējās Brjankas vietā tika izveidotas Zaporižjas Sečas kazaku apmetnes. 1851. gadā tika ierīkotas pirmās Brjanskas metālapstrādes rūpnīcas biedrības akmeņogļu šahtas, pie kurām izauga strādnieku ciemati. 1944. gadā šie ciemati tika apvienoti Kadijivkas pilsētas Brjankas rajonā, bet 1962. gadā rajons tika izdalīts kā atsevišķa pilsēta. Mūsdienās akmeņogļu ieguves, mašīnbūves, metālapstrādes un ķīmiskās rūpniecības centrs. «Город Брянка Луганской области (Украина)». Arhivēts no oriģināla, laiks: 2013. gada 25. jūnijā. Skatīts: 2014. gada 3. maijā. Vikikrātuvē par šo tēmu ir pieejami multivides faili. Skatīt: Brjanka.