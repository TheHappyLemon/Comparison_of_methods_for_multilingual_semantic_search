Tankard ir vācu treša/spīdmetāla grupa no Frankfurtes pie Mainas. Grupa dibināta 1982. gadā. Grupa "Tankard" tika dibināta 1982. gadā Vācijā, Frankfurtē. Tā pārstāv trešmetāla žanru. Grupu dibināja trīs klasesbiedri — Andreass Geremija, Aksels Kacmans un Franks Torvarts. Sākotnēji grupas mēģinājumi notika skolas zālē un nekādos lielākos mērogos nekas netika pasākts. Vienīgā auditorija bija skolas biedri un citi vietējie vienaudži. Tolaik grupas nosaukums vēl bija "Vortex", bet nedaudz vēlāk tika nomainīts uz "Avanger". "Avanger" gurnēja grupas nosaukuma godā līdz grupas dalībnieki vārdnīcā atrada vārdu "tankard", kas no angļu valodas tulkojas kā "kauss". Pirmā dziesma grupas izpildījumā saucās "Ray Death". Dziesma saistīja kodolieroču kara tēmu. Tankard pirmo reizi uzstājās pazīstami vēl kā "Vortex" vietējās skolas klasē 1983. gadā. 1984. gadā Steamhammer ierakstu studija vēlējās noklausīties Tankard muzikālo sniegumu klātienē un iespējams pat piedāvāt savus pakalpojumus, kas būtu liels solis pirmā albuma izveidē. Ar laiku Tankard nostiprināja fanu pulku un kļuva arvien populārāki, taču, par spīti niecīgajai peļņai, grupas dalībniekiem vēl joprojām nācās turpināt strādāt dienas darbus, lai pietiekami ar pārtiku un iztikas līdzekļiem aprūpētu savas ģimenes. Vēlāk grupa sāka koncertēt jau lielāka mēroga pasākumos, kā piemēram Metalfest un citos vasaras festivālos. Tur koncertētājiem arī ienākumi ir salīdzinoši lielāki. Tankard 1986. gadā izdeva albumu ar nosaukumu saucas Zombie Attack. Grupas nosaukums ir atbilstošs un ar savu nozīmi. Tankard dziesmas visbiežāk sevī ietver tādas tēmas, kā "alkohols", "dzeršanas problēmas", "atkarība no alkohola" u.t.t, vienvārd sakot - dziesmu vārdos cildeni tika godināts alkohols. Piedevām, grupa uzskata, ka ir mūzikas industrijā ir ieviesuši tādu jaunu žanru, kā "Alcoholic metal", lai gan pašlaik izteikti tās pārstāvji ir tikai Tankard ar ko arī paši grupas dalībnieki lepojas un dižojas mūziķu sabiedrībā. Tā kā grupa tika dibināta, kad tās dalībnieki vēl bija pusaudži un dziesmu motīvi bija tādi paši, kā šobaltdien, grupas pirmā ģitārista Bernarda Rapprich vecāki iebilda un dēlam neļāva uzturēties "dzērāju bariņa" sabiedrībā. Tā grupa 1986. gadā zaudēja savu ģitāristu un īsi pēc tā uzmanību pievērsa pirmā albma laišanai apgrozībā. Pēc šiem notikumiem par Bernardu vairs netika dzirdets, bet metālisti ņirgājas, ka viņš pašlaik noteikti ir profesionāls ķirurgs. Lai vai kā, Bernerda nomaiņu Tankard biedri komentē, kā labu pārmaiņu, jo jaunais ģitārists bija profesionālāks. Pieminēšanas vērts ir fakts, ka tā kā skolā apreibinošās un alkoholiskās vielas lietot nedrīkst, grupas dalībnieki, ar Andreas priekšgalā, piena pakās sapildīja alu un bez sirdsapziņas pārmetumiem starpbrīžos dzēra pienu. Šo interesanto skatu varēja novērot arī viņu koncertos skolā. Tankard acīmredzami ir pelnījuši sevi dēvēt par Alus Karaļiem! Grupas solists Andreas pirmo reizi piedzērās 13 gadu vecumā 1980. gadā UEFA kausa izcīņas spēlē. Reiz Tankard grupas dalībnieki sagūstīja paralēlklases skolnieku, kas bija pazīstams, kā izsens AC/DC fans. Viņš tika ievests un turpat arī pieķēdēts - Matthäus baznīcas katakombās. Zināms, ka vēlāk viņam izdevies atbrīvoties un aizmukt atpakaļ uz Berlīni pie nu jau savas sievas un bērniem. Vairāk detaļu par šo aktu gan nav pieejams. Savas pastāvēšanas laikā, tika apjausts, ka dziesmu ātrumam ir jābūt divtik ātram. Pēc šīs apskaidrības, dziesmas tika radītas pēc formulas "Fast thrash-punk". Netika zaudēts iepriekšējais veidols, bet tika piešķirta deva anarhisma un jautrības. Andreas saka, ka bez jautrības un jokiem viņi pastāvēt nevarētu. Atgriežoties 84. gadā, kad Tankard spēlēja leģendārajā pasākumā Singlingenā, kur Steamhammer radās izdevība viņus beidzot dzirdēt. Tolaik turpat uzstājās grupa Sodom, kas bija visai ievērības cienīgi pat astoņdesmit ceturtajā. Kā komentē pats Andreas ar smaidu sejā: "Tur bija arī Manfreds no SPV, viņš mums izteica piedāvājumu veikt ierakstus, bet anulēja to pēc tam, kad bija mūs dzirdējis. Šodien vēl var pasmieties par to, ka viņš toreiz teica, ka mēs neesam nemaz tik slikti. Nebijām slikti? Mēs bijām galīgi garām!" Galvenais iemesls tam bija tas, ka Endijs atkal bija uzvilcis zilo kreklu ar stirnu priekšpusē. Muzikālajam skanējumam gan tas neko netraucēja, bet krietni pabojāja skatuves tēlu kopskatā. Tas neiederējās metāla koncertā. Todien "Sodom" un "Destruction" slēdza līgumu ar Steamhammer, bet Tankard gan nē, jo viņu muzikālais sniegums pēc Steamhammer pārstāvju domām nestāvēja ne tuvu pārējiem, kas gan diži nepārsteidza, jo grupa bija jauna. Tolaik dalībniekiem arī trūka biznesa zināšanu. Gadiem ejot Tankard neatpalika un attīstības ziņā apsteidza lielu daļu ievērības cienīgu grupu sniegumu.