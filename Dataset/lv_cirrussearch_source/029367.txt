Oskars Kamencinds (vācu: Oscar Camenzind; dzimis 1971. gada 12. septembrī Švicā) ir bijušais profesionālais Šveices šosejas riteņbraucējs. 1997. gadā viņš uzvarēja Šveices čempionātā grupas braucienā. 1998. gadā viņš kļuva par Pasaules čempionu grupas braucienā, kā arī uzvarēja Giro di Lombardia sacensībās. 2000. gadā viņš uzvarēja Tour de Suisse kopvērtējumā, bet 2001. gadā sacensībās Ljēža—Bastoņa—Ljēža. Karjeras laikā startējis visās lielajās tūrēs, augstākais rezultāts sacensību kopvērtējumā ir iegūtā 12. vieta 1997. gada Tour de France. 2004. gada jūlijā īsi pirms Atēnu Olimpiskajām spēlēm tika paziņots, ka viņa dopinga tests uzrādījis pozitīvas EPO analīzes un viņš paziņoja par karjeras beigšanu. Pēc atzīšanās EPO lietošanā 2005. gadā viņš tika iesūdzēts Šveices tiesā, lai piespiestu nosaukt savu dopinga piegādātāju, bet viņš to atteicās darīt, baidoties no atriebības. «National Championship, Road, Elite, Switzerland (Men)». Cycling Archives. Skatīts: 2015. gada 14. marts. Pazīstams Šveices velobraucējs pieķerts dopinga lietošanā Vikikrātuvē par šo tēmu ir pieejami multivides faili. Skatīt: Oskars Kamencinds. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)