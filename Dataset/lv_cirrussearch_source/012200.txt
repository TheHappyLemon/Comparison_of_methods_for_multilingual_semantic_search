Sticky & Sweet Tour ir amerikāņu mūziķes Madonnas trešais koncertalbums, kas tika izdots 2010. gada 26. martā ierakstu kompānijas Warner Bros. paspārnē. Albums tika izdots DVD, Blu-ray un CD formātos. Koncerttūre tika filmēta Estadio Monumental Antonio Vespucio Liberti stadionā Buenosairesā, Argentīnā, 2008. gada Sticky & Sweet Tour koncerttūres laikā. Albums satur koncertierakstu un trīspadsmit dziesmas CD formātā. Pirms oficiālās koncertalbuma izlaišanas šovs bija demonstrēts mūzikas kanālā VH1. Madonna komentēja, ka viņa nebija spējīga koncentrēties uz DVD koncertalbuma veidošanu, jo bija iesaistīta savas pilnmetrāžas mākslas filmas W.E. uzņemšanā. Pēc albuma izlaišanas Sticky & Sweet Tour saņēma dažādus kritiķu vērtējumus. Tas kļuva par Madonnas 19. Top 10 Billboard 200 albumu un sasniedza pirmo vietu Grieķijas, Ungārijas, Meksikas un Portugāles albumu topos. Albums sasniedza top 10 Austrālijā, Beļģijā, Kanādā, Francijā, Japānā, Zviedrijā un Šveicē, bet nesasniedza top 10 Vācijā un Apvienotajā Karalistē. Par albuma ar nosaukumu Sticky & Sweet izdošanu Madonnas oficiālajā mājas lapā tika paziņots 2010. gada 12. janvārī. Nosaukums vēlāk tika mainīts uz Sticky & Sweet Tour un iepakojuma dizains tika nedaudz grozīts ar papildu tekstu, lai gan DVD un Blu-ray izvēlnes ekrāns saglabāja sākotnējo nosaukumu. Albums ietvēra 30 minūtes garu, ekskluzīvu videomateriālu, kas tika filmētas aizkulisēs, tūres laikā. Ierakstā tika iekļauta arī dziesma "Don't Cry For Me Argentina", kura tika izpildīta tikai Buenosairesas Estadio Monumental Antonio Vespucio Liberti stadionā. Albuma noformējumā izmantotās fotogrāfijas autors ir Gajs Osearijs un tā tika iekļauta viņa grāmatā Madonna: Sticky & Sweet. 2010. gada 2. aprīlī koncertfilma tika demonstrēta kanālā VH1. ASV tirgū DVD tika izdots 2010. gada 6. aprīlī. ASV albums tika izdots 2010. gada 4. aprīlī un iekļuva Billboard 200 topa 10. vietā, pirmās nedēļas laikā pārdodot 28 000 eksemplāru. Nākamajā nedēļā albumam tika pārdotas 8000 kopijas un tas noslīdēja uz topa 57. vietu. Kopumā ASV albumam tika pārdots 65 000 kopiju, ieskaitot 17 000 Blu-ray versijas kopiju. Madonna Madonnas albumu diskogrāfija Madonnas singlu diskogrāfija Madonna’s ‘Sticky & Sweet’ Concert To Be Released March 30th On DVD, Blu-Ray And CD, madonna.com, 12.01.2010. (angliski) ‘Sticky & Sweet Tour’ To Air On VH1 April 2nd, madonna.com, 27.01.2010. (angliski) Justin Bieber Rules Billboard Charts For Third Week, mtv.com (angliski) Week Ending Dec. 5, 2010: The “Gift” That Keeps On Giving Arhivēts 2012. gada 2. oktobrī, Wayback Machine vietnē., music.yahoo.com (angliski) Madonnas oficiālā mājaslapa Madonnas oficiālais myspace.com profils IMDb profils (angliski) Madonnas dziesmu vārdu datubāze Oficiālā Madonnas fanu mājaslapa