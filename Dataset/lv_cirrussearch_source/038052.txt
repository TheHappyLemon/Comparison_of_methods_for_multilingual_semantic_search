Lūks Džeimss Makšeins (angļu: Luke James McShane; dzimis 1984. gada 7. janvārī Londonā) ir Lielbritānijas starptautiskais lielmeistars šahā (2000). 1992. gadā uzvarējis Pasaules junioru šaha čempionātā U10 vecuma grupā. 2002. gadā Goa izcīnījis sudraba medaļu Pasaules junioru šaha čempionātā U18 vecuma grupā. 2003. gadā kopā ar Krišnanu Sašikiranu un Alekseju Drejevu dalījis pirmo vietu Esbjergas starptautiskajā šaha turnīrā The North Sea Cup. 2004. gadā Pamplonas starptautiskajā šaha turnīrā dalījis pirmo vietu ar Emīlu Sutovski un Migelu Iljeskasu un bijis trešais turnīrā Drammenē. 2005. gadā uzvarējis Igvaldas (Spānija) starptautiskajā šaha turnīrā. 2006. gadā Liverpūlē bijis trešais Eiropas Savienības individuālajā šaha čempionātā. 2010. gadā Toronto uzvarējis starptautiskajā šaha turnīrā Canadian Open un Volvegas (Nīderlande) starptautiskajā šaha turnīrā Remco Heite Schaaktoernooi, kā arī kopā ar Višvanatanu Anandu dalījis otro vietu Londonas starptautiskajā šaha turnīrā London Chess Classic (uzvarējis Magnuss Karlsens). 2011. gadā kopā ar Davidu Navaru uzvarējis Veikanzē (Nīderlande) šaha festivāla Tata Steel B turnīrā. Pārstāvējis Anglijas komandu lielākajos komandu šaha turnīros: Pasaules šaha olimpiādēs piedalījies 4 reizes (2002-2004, 2010, 2016); Pasaules komandu šaha čempionātā piedalījies 2019. gadā un komandu vērtējumā izcīnījis sudraba medaļu; Eiropas komandu šaha čempionātos piedalījies 7 reizes (2001, 2005, 2009, 2013-2019). Komandu vērtējumā izcīnījis bronzas (2019) medaļu. Par panākumiem turnīros FIDE 1997. gadā Makšeinam piešķīrusi starptautiskā meistara (IM), bet 2000. gadā - starptautiskā lielmeistara (GM) nosaukumu. Sešpadsmit gadu vecumā kļuvis par visjaunāko šaha lielmeistaru Lielbritānijas šaha vēsturē (šo rekordu 2007. gadā pārspēja Deivids Hauels) un bijis trešais angļu šahists (pēc Maikla Adamsa un Naidžela Šorta, kas FIDE Elo reitingu sarakstā pārsniedzis 2700 punktu robežu. Canadian Open 2010: Magnificent McShane McShane wins Third Remco Heite 2010 London Chess Classic 2010 OlimpBase :: Men's Chess Olympiads :: Luke McShane OlimpBase :: European Men's Team Chess Championship :: Luke McShane Top lists records: McShane, Luke Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)