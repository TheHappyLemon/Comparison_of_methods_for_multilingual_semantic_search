Marina Logviņenko (krievu: Мари́на Ви́кторовна Логвине́нко; dzimusi 1961. gada 1. septembrī) ir bijusī padomju un krievu šāvēja, olimpiskā čempione (1992), PSRS Nopelniem bagātā sporta meistare (1982), Krievijas Nopelniem bagātā sporta meistare (1996). Marina Logviņenko (pirms laulībām Marina Dobrančeva) dzimusi 1961. gada 1. septembrī Rostovas apgabala Šahti pilsētā. Ar šaušanu sākusi nodarboties 1975. gadā. 1982. gadā pārcēlusies uz Rostovu pie Donas, kur trenējusies apgabala DOSAAF šautuvē. 1987. gadā augustā apprecējusies ar Vladimiru Logviņenko, kurš no 1987. līdz 2000. gadam bijis viņas treneris. No 1989. gada sacensībās piedalījusies ar uzvārdu Logviņenko. Divkārtēja 1992. gada olimpiskā čempione, 1996. gada vasaras olimpisko spēļu sudraba medaļas ieguvēja, 1988. un 1996. gada olimpisko spēļu bronzas medaļas ieguvēja. Olimpiādes alternatīvas starptautisko sacensību "Družba-84" zelta un sudraba medaļas ieguvēja. Pasaules 15-kārtējā čempione, divkārtējā sudraba un divkārtējā bronzas medaļas ieguvēja. Eiropas 14-kārtējā čempione, sudraba un trīskārtējā bronzas medaļas ieguvēja. 1991. un 1992. gada pasaules kausa fināla divkārtējā uzvarētāja, 1988., 1991., 1993., 1996. gadu sudraba un 1988., 1990., 1995., 1996. gadu bronzas medaļas ieguvēja. Periodā no 1986. līdz 2003. gadam pasaules kausa etapu 13-kārtējā zelta, 8-kārtējā sudraba un 6-kārtējā bronzas medaļu laureāte. PSRS, NVS, Krievijas čempionātu un meistarsacīkšu 38-kārtējā uzvarētāja. Zelta, divu sudraba un bronzas medaļas ieguvēja 8. un 9. PSRS Tautu spartakiādēs. 14-kārtēja PSRS un Krievijas kausa uzvarētāja. Savu sporta karjeru beigusi 2005. gadā. Goda ordenis. Ordeņa "Par nopelniem Tēvzemes labā" 2. pakāpes medaļa. Medaļa "Par darba varonību". Medaļa "Par darba izcilību". «Марина Логвиненко: В пятидесяточку». СПОРТ (krievu). nvgazeta.ru. 09 September 2011. Skatīts: 2019-04-06. «Marina Logviņenko profils mājas lapā infosport.ru». Arhivēts no oriģināla, laiks: 2019. gada 10. aprīlī. Skatīts: 2019. gada 10. aprīlī. Olympedia profils (angliski) Munzüger Sport profils (vāciski) «Марина Логвиненко: "Мы не стреляем в людей и голубей"» (krievu). aif.ru. 2001. gada 22. maijs. Skatīts: 2019-04-06.