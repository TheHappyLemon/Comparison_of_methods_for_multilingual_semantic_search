Alkajs (Ἀλκαῖος, dzimis ap 620.-630.g. p.m.ē., miris ap 580.g. p.m.ē.) bija viens no ievērojamākajiem sengrieķu dzejniekiem, Alkaja strofas izveidotājs. Alkaja darbi spēcīgi ietekmējuši vienu no izcilākajiem romiešu dzejniekiem - Horāciju. No Alkaja darbiem saglabājušies tikai fragmenti. Viņš rakstījis mīlas liriku, dzīru dziesmas, himnas olimpiskajiem dieviem. Alkajs dzimis Mitilēnē Lesbas salā politiski aktīvā aristokrātu ģimenē. Kad Lesbā izcēlās sacelšanās pret tirāniem Melankru un pēc tam arī Mirsilu, tajā Pitaka vadībā piedalījies arī Alkajs. Pēc uzvaras Pitaks kļuva par Mitilēnes valdnieku, un viņam nācās izraidīt trimdā vairākus aristokrātus, kas izraisīja lielu Alkaja neapmierinātību (Alkajs arī savā dzejā vērsies pret Pitaku). Šo politisko cīņu rezultātā Alkajam vairākas reizes nāciess doties trimdā, tā skaitā - arī uz Ēģipti. Pēc kāda laika gan viņš varējis atgriezties dzimtenē. Iespējams, ka Alkajam bijušas intīmas attiecības ar izcilāko sengrieķu dzejnieci Sapfo, kas arī dzīvoja Lesbas salā. Afrodīte mirdzošā tornī... Sengrieķu dzeja. — Rīga: Zinātne, 1994. ISBN 5-7966-0989-0 Sengrieķu literatūras antoloģija. — Rīga: Zvaigzne, 1990. ISBN 5-405-00404-9 Vikikrātuvē par šo tēmu ir pieejami multivides faili. Skatīt: Alkajs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)