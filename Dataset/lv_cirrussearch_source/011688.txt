Mātīte jeb sievišķais dzimums (♀) ir termins, kuru izmanto, lai apzīmētu organisma dzimumu, kura dzimumorgāni ražo sievišķās dzimumšūnas olšūnas. Terminu ‘mātīte’ parasti izmanto, lai apzīmētu sievišķo dzimumu dzīvnieku pasaulē. Mātītēm raksturīgās fizioloģiskās pazīmes atšķiras starp dažādām sugām, no kurām dažās tās ir vairāk izteiktas nekā citās. Sievišķo pazīmju prenatālo attīstību nosaka gan iedzimtība, gan apkārtējās vides ietekme. Runājot par cilvēkiem, parasti tiek izmantots precīzāks termins ‘sieviete’. Mātītēm pretējais dzimums ir tēviņi jeb vīrišķais dzimums. Vikikrātuvē par šo tēmu ir pieejami multivides faili. Skatīt: Mātīte. Encyclopædia Britannica raksts (angliski)