Šis raksts ir par Romas pāvestu. Par vēsturnieku skatīt rakstu Cēzarejas Eisebijs. Svētais Eisebijs, saukts arī par Euzebiju un Eusebiju (latīņu: Eusebius; dzimšanas laiks nav zināms, miris 309. gada 17. augustā Sicīlijā), bija 31. Romas pāvests, Romas Katoļu baznīcas un Vatikāna galva, ir Romas katoļu baznīcas Svētais. Pāvests Eisebijs, pēc tautības grieķis, valdīja pavisam īsu brīdi no 309. gada 18. aprīļa līdz 309. gada 17. augustam. Intrigu rezultātā Romas imperators Maksencijs pāvestu izsūtīja uz Sicīliju, kur līdzīgi kā viņa priekštecis Svētais Marcells jeb Marcells I drīz vien pēc izsūtīšanas trimdā mira. Apbedīts Romā Svētā Kaliksta katakombās. Romas katoļu baznīca Svētā Eisebija dienu atzīmē 26. septembrī. Pāvests Damass I uz viņa kapa ir novietojis astoņu heksametru epitāfiju, uz kuras ir izlasāms arī epitets "moceklis". "Katoļu Dzīve", 2001. Nr.4. 50.lpp. Vikikrātuvē par šo tēmu ir pieejami multivides faili. Skatīt: Eisebijs. Encyclopædia Britannica raksts (angliski) Brockhaus Enzyklopädie raksts (vāciski) Katoļu enciklopēdijas raksts (angliski)