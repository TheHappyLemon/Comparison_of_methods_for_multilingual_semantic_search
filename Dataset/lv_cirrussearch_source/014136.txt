400 metri ir garākā sprinta distance vieglatlētikas sacensībās stadionā. Iepriekš valstīs ar nemetrisko mērvienību sistēmu sportisti bieži sacentās 440 jardu distancē (402,336 metri) 400 m vietā, it īpaši tas bija novērojams ASV. 400 m ir iekļauta Olimpisko spēļu vieglatlētikas sacensību programmā. Vīrieši Olimpiskajās spēlēs sacenšas kopš 1896. gada, sievietes — kopš 1964. gada. Pasaules rekords 400 m vīriešiem ir 43,03 s un pieder Vaidem van Nīkerkam no Nīderlandes, uzstādīts 2016. gada 14. augustā. Pasaules rekords 400 m sievietēm ir 47,60 s un pieder Maritai Kohai no VDR, uzstādīts 1985. gada 6. oktobrī. Latvijas rekords 400 m vīriešiem ir 45,88 s un to 1991. gada 29. jūnijā uzstādīja Vjačeslavs Kočerjagins. Latvijas rekords 400 m sievietēm ir 50,71 s un tas pieder Vinetai Ikauniecei, uzstādīts 1988. gada 4. septembrī. Vikikrātuvē par šo tēmu ir pieejami multivides faili. Skatīt: 400 metri. Encyclopædia Britannica raksts (angliski) Sprinting Arhivēts 2013. gada 1. aprīlī, Wayback Machine vietnē. (angliski) Rekordi (angliski) IAAF sacensību noteikumi Arhivēts 2009. gada 25. martā, Wayback Machine vietnē. (angliski)