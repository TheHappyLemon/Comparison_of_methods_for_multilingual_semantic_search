NHL drafts ir ikgadēja ceremonija, kas pirmo reizi noritēja 1963. gadā un kuras gaitā katrai no Nacionālās hokeja līgas komandām tiek dota iespēja iegūt atsevišķu spēlētāju, kuri atbilst drafta nolikumam, NHL tiesības. NHL drafts parasti noris aptuveni mēnesi pēc katras NHL sezonas beigām. NHL drafta izvēles kārtību nosaka drafta loterijas, komandu regulārās sezonas un izslēgšanas kārtas snieguma kombinācija. Tiesa, NHL pieļauj komandām drafta izvēles savā starpā mainīt. Drafta loterija gan ietekmē vien drafta pirmās kārtas izvēļu secības noteikšanu. Sākot ar otro kārtu šo secību nosaka regulārās sezonas rezultāti, pēdējo vietu ieguvušajai komandai draftā dodot iespēju izvēlēties pirmajai. Regulārās sezonas noslēgumā 14 izslēgšanas kārtā neiekļuvušās komandas piedalās drafta loterijā, lai noskaidrotu pirmās kārtas izvēles kārtību secību. Loterijas gaitā neviena no komandām savu regulārās sezonas pozīcija nedrīkst uzlabot par vairāk nekā četrām pozīcijām, kā arī nedrīkst zaudēt vairāk par vienu vietu. Tas nozīmē, ka drafta pirmā numura izvēles tiesības iegūt var vien piecas konkrētās sezonas neveiksmīgākās komandas. Pārējo komandu pirmās kārtas izvēles secību nosaka Stenlija kausa izslēgšanas kārtas rezultātu, kausa ieguvējai iegūstot 30. numuru, bet otrais finālistei - 29. numuru. Jo agrāk komanda no izslēgšanas kārtas izkritusi, jo augstākas tai pirmās kārtas izvēles numurs. Visus spēlētājus, kas drafta gada 15. septembrī būs sasnieguši vismaz 18 gadu vecumu, bet 31. decembrī nebūs vecāki par 20 gadiem, kā arī kuriem nav aktīva līguma ar kādu no NHL komandām, ir iespējams draftēt. Spēlētājus, kas nenāk no Ziemeļamerikas, ir iespējams draftēt arī pēc 21 gada sasniegšanas. Līdz šim NHL draftēti 40 Latvijas hokejisti. Par pirmo 1975. gadā kļuva Viktors Hatuļevs, kurš arī vienlaicīgi kļuva par pirmo PSRS hokejistu, kas draftēts NHL, bet tā kā PSRS liedza spēlētājiem spēlēt ārzemju klubos, tad Hatuļevam izredžu spēlēt NHL nebija. Līgā ir spēlējuši četri latvieši, kas iepriekš nav tikuši draftēti - Raitis Ivanāns, Pēteris Skudra, Herberts Vasiļjevs un Ronalds Ķēniņš.   Spēlētāji, kas nav aizvadījuši nevienu spēli NHL Taro Cudžimoto