Venjamins Sozins (krievu: Вениамин Иннокентьевич Созин; 1896. gads — 1956. gads, Ļeņingrada) bija Padomju Savienības šahists. Pēc profesijas bijis grāmatvedis. Jaunībā dzīvojis Novgorodā, vēlāk pārcēlies uz Ļeningradu. Četras reizes piedalījies PSRS šaha čempionātu finālos. Augstāko rezultātu sasniedzis 1924. gadā, kad bijis 9. vietā. 1931. gadā dalījis pirmo vietu vienā no PSRS šaha čempionāta pusfināla grupām. 1924. gadā Sozinam piešķirts PSRS sporta meistara nosaukums, taču 1935. gadā tas atņemts, jo viņš nespējis šaha turnīros apstiprināt meistara nosaukumu. Bijis šaha grāmatu autors, no kurām divas - Комбинации и ловушки ("Kombinācijas un lamatas") un Что каждый должен знать об эндшпиле ("Kas katram jāzina par galotni") piedzīvojušas arī atkārtotus izdevumus. Devis nozīmīgu ieguldījumu šaha atklātņu teorijā. Sozina vārdā ir nosaukts variants sicīliešu aizsardzībā, kuru viņš pirmo reizi pielietojis 1930. gadā, un kuru savā laikā bija iecienījis Pasaules čempions šahā Roberts Fišers: 1. e4 c5 2. Zf3 Zc6 3. d4 cxd4 4. Zxd4 Zf6 5. Zc3 d6 6. Lc4. III Championship of USSR - Moscow 23.8-15.9.1924 Semifinal of 7 Championship of USSR- (Group 8) 1931 Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)