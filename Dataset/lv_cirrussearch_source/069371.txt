Romblona (filipīniešu: Bayan ng Romblon, angļu: Municipality of Romblon) ir municipalitāte Filipīnās, Mimaropas reģionā, Romblonas provinces administratīvais centrs. Municipalitāti veido Romblonas sala (80 km²) un trīs mazākas saliņas ziemeļos no tās — Alada (3 km²), Kobradora (2,8 km²) un Logbona (1 km²). Salā attīstīta marmora ieguve — Romblona ir otrs lielākais marmora ražotājs valstī. Romblonas sākotnējie iedzīvotāji bija aeti no Panajas un mangjani no Mindoro. Spāņi salā ieradās 1569. gadā un jau 1571. gadā izveidoja Donblonas (Donblon) vai Lomlonas (Lomlon) enkomjendu. Visaju valodā nosaukums nozīmē ‘olu perējošs putns’. 1631. gadā Romblonai tika piešķirts mazpilsētas (pueblo) statuss. 1901. gadā pirmoreiz tika izveidota patstāvīga Romblonas province un Romblonas municipalitāte tika nozīmēta par tās administratīvo centru. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Romblona.