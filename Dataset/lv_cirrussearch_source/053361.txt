Areopāgs (grieķu: Ἄρειος Πάγος), no sengrieķu "Areja pakalns", ir klints uz ziemeļrietumiem no Atēnu akropoles, kā arī Senās Grieķijas laika Atēnu tiesas orgāns, kurš pulcējās uz šīs klints. Pēc leģendas klints nosaukta Areja vārdā, jo šeit tika spriesta tiesa pret Areju par Poseidona dēla nogalināšanu. Areopāgs sastāvēja no bijušajiem arhontiem, kurus par Areopāga locekļiem iecēla uz mūžu. Areopāgs sprieda tiesas, kas saistītas ar likumu ievērošanu un slepkavībām. Attīstoties Atēnu demokrātijai, Areopāga tiesības tika ierobežotas. Pēc Apustuļu darbu ziņām, no Areopāga klints sprediķi teica Svētais Pāvils. Vikikrātuvē par šo tēmu ir pieejami multivides faili. Skatīt: Areopāgs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)