osu! ir bezmaksas ritma spēle, kas sākotnēji bija iecerēta Microsoft Windows operētājsistēmai. Spēle ir sarakstīta C# programmēšanas valodā uz .NET Framework. Spēle arī ir pieejama iOS, Android un Windows Phone operētājsistēmām. Spēles līmeņus sauc par bītmapiem (beatmaps). Katrā līmenī tiek atskaņota cita dziesma un arī mainās spēles elementi (klikšķināmi apļi, slīdošie un griežošie elementi). Spēlētājam ir jāuzklikšķina uz šiem elementiem ar kādu ierīci kursora pārvietošanai pa datora ekrānu, kā, piemēram, datorpeli, bet arī vairāki spēlētāji šim nolūkam izmanto grafisko planšeti kopā ar tastatūru. Galvenais spēles mērķis ir, lai spēlētāji uzklikšķinātu uz pietiekami daudz ritma elementiem, lai uzturētu spēles dzīvības. Par katru elementu, kuram netrāpa, samazinās dzīvību apjoms, bet ir jānotur šis apjoms virs nulles, citādi spēle beidzas. 2015. gada jūnija beigās spēlei bija aptuveni 6,5 miljoni reģistrētu lietotāju un 3,1 miljardi novērtētu osu! rezultātu. Pēc līmeņa iziešanas, spēle novērtē spēlētāja rezultātus izmantojot burtu sistēmu. Kritēriji noteiktu rezultātu iegūšanai: SS: Perfekts rezultāts Sudraba SS: Perfekts rezultāts ar FL (luktura) vai HD (paslēptu apļu) "modiem". S: Vismaz 90% ir 300nieki, maksimums 1% ir 50nieki, un ir FC (bez nevienas kļūdas). Sudraba S: Tas pats, kas S, bet ar FL vai HD "modiem". A: Vismaz 80% 300nieki bez nevienas kļūdas, vai vismaz 90% 300nieki. B: Vismaz 70% 300nieki bez nevienas kļūdas, vai vismaz 80% 300nieki. C: Vismaz 60% 300nieki. D: Jebkāds cits rezultāts. Lietotnes informācija Windows Phone spēļu veikalā Datorspēles oficiālā mājaslapa Aplūkots: 2015. gada 28. jūnijā Oficiālā tīmekļa vietne Datorspēles Wiki Datorspēles vēsture