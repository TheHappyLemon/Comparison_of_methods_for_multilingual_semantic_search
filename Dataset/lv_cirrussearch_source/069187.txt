Koordinātas: 10°24′34″N 123°07′49″E﻿ / ﻿10.40944°N 123.13028°E﻿ / 10.40944; 123.13028 Kanlaons (filipīniešu: Bulkang Kanlaon, angļu: Kanlaon Volcano, sebuāņu: Bolkang Kanglaon, ilongu: Bolkang Kanglaon) ir aktīvs stratovulkāns Negrosas salā Filipīnās. Atrodas salas ziemeļdaļā uz Austrumnegrosas un Rietumnegrosas provinču robežas 36 km uz dienvidaustrumiem no Bakolodas. Vulkāna augstums ir 2465 m vjl (27. augstākais kalns Filipīnās un 43. augstākais salu kalns pasaulē), tā pamatnes diametrs ir ap 30 km. Vulkāna apkārtnē 1934. gadā izveidots Kanlaona kalna dabas parks 24 557 ha platībā. Populārs tūrisma objekts. Kanlaons ir viens no aktīvākajiem Filipīnu vulkāniem; kopš 1819. gada izvirdis 30 reizes. Izvirdumi parasti ir maza vai vidēja apjoma ar nelielu pelnu izdalīšanos apkārtnē. 1996. gada 10. augustā vulkāns neprognozēti izvirda, nogalinot trīs kalnā kāpējus. Pēdējais izvirdums noticis 2017. gada 20. decembrī. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 330. lpp. Kanlaon Volcano National Park Philippine Institute of Volcanology and Seismology. Kanlaon eruption history Vikikrātuvē par šo tēmu ir pieejami multivides faili. Skatīt: Kanlaons. Encyclopædia Britannica raksts (angliski)