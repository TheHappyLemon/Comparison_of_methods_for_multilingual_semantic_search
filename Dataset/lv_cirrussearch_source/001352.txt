Vālīšu staipeknis (Lycopodium clavatum) ir staipekņu dzimtas (Lycopodiaceae) augs, kas pieder staipekņu ģintij (Lycopodium). Vālīšu staipeknis aug sausos skujkoku mežos, platlapju-skujkoku mežos, izcirtumos un mežmalās. Vālīšu staipeknis sastopams visā ziemeļu puslodes mežu zonā gan Eirāzijā, gan Ziemeļamerikā. Latvijā tas sastopams diezgan bieži visā teritorijā. Parasti veido dažāda lieluma klājeniskas audzes. Auga populāciju negatīvi ietekmē tā ievākšana dekoratīvos nolūkos, pēc izraustīšanas tas atjaunojas ļoti lēni. Vālīšu staipeknis ierakstīts Latvijas Sarkanās grāmatas 4. kategorijā, kā nepietiekami apzināta suga, un MK noteikumos par ierobežoti izmantojamo īpaši aizsargājamo sugu sarakstu. Vālīšu staipeknis ir mūžzaļš, daudzgadīgs lakstaugs ar ložņājošu, dakšveidīgi zarainu, 2—3 m garu dzeltenzaļu stublāju. Toties vertikālie zari izskatās pelēkzaļi, jo katras lapiņas galā gaišs matiņš. Lapas sīkas, 5—8 mm garas. Sporangiji veido vālītes vertikālo zaru galos. Viena zara galā parasti atrodas divas vai trīs vālītes. To garums ir 2—6 cm, bet vālītes kātiņš 10—18 cm garš. Sporas nogatavojas no jūlija līdz septembrim. Staipekņu nodalījums Vālīšu staipeknis - Lycopodium clavatum L. - Augi «Staipekņi». Arhivēts no oriģināla, laiks: 2011. gada 4. aprīlī. Skatīts: 2010. gada 14. martā. V.Baroniņa, I.Lodziņa "Populārzinātniskā Latvijas Sarkanā grāmata", 1992.g., ISBN 5-7966-0544-5 Latvijas Sarkanā grāmata 3.sēj. Vaskulārie augi. Rīga: LU Bioloģijas institūts, 2003. 640. lpp. ISBN 9984-559-08-4 Ierobežoti izmantojamo īpaši aizsargājamo sugu saraksts Likumi.lv: Noteikumi. Skatīts: 2024.01.31. Vālīšu staipekņa foto (dabasdati.lv) Staipekņi Jaunciema – Ādažu meža masīva bioloģiskais novērtējums[novecojusi saite] Aizsargājamās augu sugas Ko neplūkt un nepirkt Jāņu laikā?[novecojusi saite]