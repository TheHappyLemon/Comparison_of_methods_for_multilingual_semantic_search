Jana Jackova (čehu: Jana Jacková; dzimusi 1982. gada 6. augustā Frīdekmīstekā) ir Čehijas starptautiskā lielmeistare šahā (2001). Trīs reizes izcīnījusi zelta medaļas Čehijas jauniešu šaha čempionātos: 1993. gadā U12 vecuma grupā, 1995. gadā U14 vecuma grupā un 1997. gadā U16 vecuma grupā. Piecas reizes pārstāvējusi Čehiju Pasaules junioru šaha čempionātos meitenēm (1998-2002), kur labāko rezultātu sasniegusi 1999. gadā Erevānā, kad izcīnījusi sudraba medaļu. Tāpat izcīnījusi divas sudraba medaļas Eiropas jauniešu šaha čempionātos: 1992. gadā U10 vecuma grupā un 1993. gadā U12 vecuma grupā. Daudzkārtējā Čehijas sieviešu šaha čempionāta dalībniece, kuros izcīnījusi trīs medaļas: zelta (1998), sudraba (1997) un bronzas (1999) Četras reizes piedalījusies Eiropas individuālajā šaha čempionātā sievietēm (2002, 2005, 2007-2008), kuros labāko rezultātu sasniegusi 2002. gadā Varnā, kad ieņēmusi 12. vietu un kvalificējusies Pasaules šaha čempionātam sievietēm. Piedalījusies 2004. gada Pasaules šaha čempionātā sievietēm pēc izslēgšanas sistēmas, kurā 1. kārtā uzvarējusi Almīru Skripčenko, 2. kārtā uzvarējusi Korinu Peptanu, bet 3. kārtā zaudējusi Maijai Čiburdanidzei. Pārstāvējusi Čehiju lielākajos komandu šaha turnīros: Pasaules šaha olimpiādēs piedalījusies 6 reizes (1998-2008); Eiropas komandu šaha čempionātos piedalījusies 5 reizes (1997, 2001-2005, 2009). Individuālajā vērtējumā izcīnījusi zelta (1997) medaļu; Pasaules komandu šaha čempionātā piedalījusies 2007. gadā. Par panākumiem turnīros FIDE 1998. gadā viņai piešķīrusi starptautiskās meistares (WIM), bet 2001. gadā - starptautiskās lielmeistares (WGM) nosaukumu. 2004. gadā saņēmusi arī vīriešu starptautiskā meistara (IM) nosaukumu. Kopš 2010. gada reti piedalās šaha turnīros. OlimpBase :: World Girls' Junior Chess Championship :: Jacková, Jana[novecojusi saite] «Historické výsledky MČR žen». Arhivēts no oriģināla, laiks: 2018. gada 24. februārī. Skatīts: 2018. gada 15. novembrī. OlimpBase :: European Women's Individual Chess Championship :: Jacková, Jana[novecojusi saite] 2004 FIDE Knockout Matches (Women) OlimpBase :: Women's Chess Olympiads :: Jana Jacková OlimpBase :: European Women's Team Chess Championship :: Jana Jacková OlimpBase :: World Women's Team Chess Championship :: Jana Jacková Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)