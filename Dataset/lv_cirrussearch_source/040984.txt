"Dinotopija" (angļu: Dinotopia) ir no trim sērijām sastāvošs Walt Disney Television un Hallmark Entertainment 2002. gadā uzņemts miniseriāls. Tā pirmizrāde notika kanālā ABC 2002. gada 12. maijā. Seriāla darbība norisinās izdomātā pasaulē Dinotopijā, kur līdzās dzīvo cilvēki un saprātīgi dinozauri. Seriāla sižets balstīts uz amerikāņu rakstnieka Džeimsa Gērnija (James Gurney) grāmatām, taču atšķirībā no tām darbība notiek mūsdienās. Seriāla kopējais garums ir 4 stundas. Gan Columbia Pictures, gan Walt Disney Television savulaik vēlējās uzņemt seriālu par dinozauriem, taču atteicās no šīs idejas, jo nespēja izdomāt, kā apvienot cilvēkus un dinozaurus vienā pasaulē. Reiz Hallmark Entertainment dibinātājs Roberts Halmi uzzināja par Džeimsa Gērnija grāmatu, un kompānija nolēma sākt seriāla izveidi. Roberts Halmi bija gatavs seriāla uzņemšanai iztērēt 80 miljonus dolāru. Neskatoties uz zināmā mērā notikušu izgāšanos ar Hallmark Entertainment iepriekšējo projektu "Desmitā karaļvalsts" (The 10th Kingdom), kompānija ABC bija ļoti pārliecināta par "Dinotopijas" veiksmi. Vairāk nekā 75% filmas materiāla prasīja vizuālo apstrādi, daļa no tās tika veikta ar animatronikas palīdzību, daļa — ar datormodelēšanu. Ar animatronikas metodi veidotos dinozaurus izstrādāja Džima Hensona studija, bet dinozauru datormodelēšanu veica britu kompānija FrameStore, kas bija veidojusi specefektus BBC populārzinātniskajam ciklam "Pastaiga ar dinozauriem" (Walking with Dinosaurs). Seriālā tika izmantota studijas Pinewood Studio tehnoloģija Digital Set Extensions: dažas ēkas tika uzceltas dabiskā lielumā, pārējā pilsētas daļa modelēta ar datoru. Līdzīgi masu skatos tika "piezīmēti" cilvēki un dinozauri. Seriāla darbība notiek izdomātā pasaulē, kuru radījis amerikāņu rakstnieks Džeimss Gērnijs (James Gurney). Kad neliela lidmašīna, kurā lido Karls, Deivids un viņu tēvs Frenks, cieš katastrofu netālu no nezināmas salas, brāļi nokļūst krastā, taču tēvam neizdodas atsprādzēt savu drošības jostu. Salā, kuras nosaukums ir Dinotopija, līdzās saticīgi un savstarpējā cieņā dzīvo cilvēki un saprātīgi dinozauri. Katram cilvēkam ir savs dinozaurs (pāris), pat pilsētas mēram. Taču līdzās Dinotopijas galvaspilsētai Ūdenskritumu pilsētai (Waterfall City) klaiņo mežonīgi plēsoņas. Pats galvenais — spēku zaudēt sākuši Saules akmeņi (sun-stones), kam ir milzīga nozīme brīnumainās pasaules eksistencē. Ar ļoti inteliģentā dinozaura Zipo palīdzību Karls un Deivids cenšas glābt par savām mājām kļuvušo zemi. Deivids Skots — Ventvorts Millers Каrls Skots — Tairons Leitso Sairuss Krabis — Deivids Tjuliss Маriona — Ketija Karra Mērs Valdo Seviļs — Džims Kārters Rozmarija — Elisa Krige Uno — Kolins Selmons Zipo — Lī Evanss un citi aktieri. «Archived copy». Arhivēts no oriģināla, laiks: 2008-04-25. Skatīts: 2008-04-25.. Moria.co.nz, article, "Dinotopia" ?, 2002. «On the Air, "Dinotopia"». Entertainment Weekly. Arhivēts no oriģināla, laiks: 2012-08-29. [1] Arhivēts 2012. gada 28. jūlijā, Wayback Machine vietnē.. Entertainment Weekly, On the Air, "Dinotopia" October 13, 2000. «A Tall Order for ABC’s ‘Dinotopia’». Los Angeles Times. Arhivēts no oriģināla, laiks: 2012-08-29. Elizabeth Jensen. «A Tall Order for ABC’s ‘Dinotopia’». Los Angeles Times, 2002-05-10. Skatīts: 2008-09-14. «Dinotopia». Moria.co.nz. Arhivēts no oriģināla, laiks: 2007-10-20. IMDb profils (angliski) Metacritic profils (angliski) Сериал «Динотопия» Arhivēts 2017. gada 27. decembrī, Wayback Machine vietnē. на сайте TVCom Arhivēts 2019. gada 20. maijā, Wayback Machine vietnē. (angliski) Сериал «Динотопия»[novecojusi saite] на сайте Allrovi (angliski) Официальный сайт (angliski) «Динотопия» Arhivēts 2008. gada 16. maijā, Wayback Machine vietnē. на сайте SciFi Arhivēts 2007. gada 9. novembrī, Wayback Machine vietnē. (angliski) Review at scifi.com Arhivēts 2008. gada 16. maijā, Wayback Machine vietnē. (angliski) An article and review of the film at Moria.co.nz (angliski) Information of the miniseries at the official Dinotopia website (angliski)