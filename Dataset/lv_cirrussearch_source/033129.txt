Donalds Birns (angļu: Donald Byrne; 1930. gada 12. jūnijs, Ņujorka — 1976. gada 8. maijs, Filadelfija) bija ASV starptautiskais meistars šahā (1962). ASV starptautiskā lielmeistara šahā Roberta Birna (1928—2013) brālis. Sekmīgi piedalījies ASV atklātajos šaha čempionātos: 1953. gadā - 1. vieta, 1955. gadā - 3. vieta, 1957. gadā - dalījis 1.-2. vietu, bet atzīts par uzvarētāju pēc labāka papildu koeficienta.. Piedalījies ASV šahistu mačos ar PSRS izlasi: 1954. gadā pie 4. galdiņa uzvarējis Juriju Averbahu ar 3:1, bet 1955. gadā ar tādu pašu rezultātu zaudējis Jefimam Helleram. Pārstāvējis ASV komandu Pasaules šaha olimpiādēs, kurās piedalījies 3 reizes (1962-1964, 1968). Individuālajā vērtējumā izcīnījis sudraba (1962) un bronzas (1968) medaļas. Par panākumiem turnīros FIDE 1962. gadā Birnam piešķīrusi starptautiskā meistara (IM) nosaukumu. Pāragri miris no sarkanās vilkēdes. «US Open Champions». Arhivēts no oriģināla, laiks: 2016. gada 4. augustā. Skatīts: 2016. gada 18. februārī. Arhivēts 2016. gada 4. augustā, Wayback Machine vietnē. OlimpBase :: Men's Chess Olympiads :: Donald Byrne Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)