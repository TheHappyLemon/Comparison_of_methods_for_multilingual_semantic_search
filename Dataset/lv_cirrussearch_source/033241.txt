Kārle Ojanens (somu: Kaarle Ojanen; 1918. gada 4. decembris Helsinki — 2009. gada 9. janvāris Helsinki) bija Somijas starptautiskais meistars šahā (1952). 20. gadsimta otrajā pusē bijis viens no vadošajiem Somijas šahistiem. Somijas šaha čempionātos laika periodā no 1950. līdz 1983. gadam trīspadsmit reizes izcīnījis zelta medaļas, divas reizes saņēmis sudraba medaļas un divas reizes ieguvis bronzas medaļas. Iegūto medaļu skaita ziņā Ojanens joprojām ir Somijas šaha čempionātu absolūts rekordists. 1946. gadā Helsinkos ieņēmis 3. vietu starptautiskajā šaha turnīrā. 1959. gadā Tallinā un 1960. gadā Helsinkos nospēlējis divus nelielus mačus ar igauņu lielmeistaru Paulu Keresu, kuri abi beigušies neizšķirti - 1:1. Par panākumiem turnīros FIDE 1952. gadā Ojanenam piešķīrusi starptautiskā meistara (IM) nosaukumu. Pārstāvējis Somijas komandu lielākajos komandu šaha turnīros: Pasaules šaha olimpiādēs piedalījies 11 reizes (1937, 1950-1952, 1956-1962, 1966-1972). Individuālajā vērtējumā izcīnījis bronzas (1966) medaļu; neoficiālajās Pasaules šaha olimpiādēs piedalījies 1936. gadā; Ziemeļu kausa izcīņām komandām piedalījies 1983. gadā. 1991. gadā piedalījies Pasaules senioru šaha 1. čempionātā, kur ar iegūtajiem 7 punktiem 11 partijās dalījis 11.-21. vietu. Aktīvi pievērsies arī korespondencšaham un 1981. gadā kļuvis par ICCF starptautisko meistaru (ICM). Henkilökohtaiset SM-turnaukset OlimpBase :: Men's Chess Olympiads :: Kaarle Ojanen OlimpBase :: unofficial Chess Olympiads :: Kaarle Ojanen OlimpBase :: Nordic Chess Cup :: Kaarle Ojanen ICCF - Player Details Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)