1958. gada FIFA Pasaules kauss notika Zviedrijā no 8. līdz 29. jūnijam. Tas bija pēc skaita 6. Pasaules kausa finālturnīrs. Pirmo reizi par Pasaules čempioniem kļuva Brazīlijas izlase, kas finālspēlē ar 5-2 pārliecinoši uzvarēja laukuma saimniekus Zviedriju. Nya Ullevi, Gēteborga - 43 200 Råsunda fotbollsstadion , Solna - 37 000 Malmö Stadion, Malme - 28 000 Iddrotsparken, Noršēpinga - 21 000 Järnvallen Stadion, Sandvīkena - 21 000 Ryavallen, Burosa - 19 400 Örjans Vall, Halmstade - 18 000 Rimnersvallen, Udevalla - 17 778 Olympiastadion, Helsingborja - 17 000 Tunavallen, Eskilstūna - 13 103 Eyravallen, Erebrū - 12 000 Arosvallen, Vesterosa - 12 000 Tālāk minētās 16 izlases piedalījās 1958. gada FIFA Pasaules kausa izcīņā. Turnīram automātiski kvalificējās laukuma saimnieki Zviedrijas izlase un 1954. gada Pasaules čempioni VFR izlase. Turnīra izspēles formāts bija nedaudz atšķirīgs no 1954. gada Pasaules kausa: tāpat, kā pirms 4 gadiem, 16 komandas tika sadalītas 4 grupās pa četrām komandām. No katras grupas ceturtdaļfinālā iekļuva divas spēcīgākās. Gadījumā, ja 2. un 3. vietai grupā ir vienāds punktu skaits, tad notiek pārspēle par iekļūšanu ceturtdaļfinālā. Atšķirībā no iepriekšējā turnīra, šoreiz komandas apakšgrupā aizvadīja 3 spēles nevis 2, tātad pa reizei katra ar katru. Šis turnīrs bija zīmīgs ar to, ka pirmoreiz Pasaules kausa finālturnīrā spēlēja PSRS izlase. Šis bija arī pirmais un pagaidām vienīgais turnīrs, kurā piedalījās visas 4 Lielbritānijas izlases: Anglija, Skotija, Velsa un Ziemeļīrija. Trijās no četrām grupām 2. vietas liktenis izšķīrās izslēgšanas spēlē: tā Ziemeļīrija uzvarēja Čehoslovākiju, Velsa pieveica Ungāriju, bet PSRS tika galā ar angļiem. Kā grupu uzvarētāji ceturtdaļfinālā iekļuva iepriekšējie Pasaules čempioni VFR, Francija, Brazīlija un laukuma saimnieki Zviedrija. Ceturtdaļfinālā Francija pārliecinoši ar 4-0 uzvarēja ziemeļīrus, zviedri pieveica PSRS, vācieši ar 1-0 uzvarēja Dienvidslāvijas izlasi, bet Brazīlija ar tādu pašu rezultātu tika galā ar Velsu. Pusfinālā rezultatīvā cīņā Francijas izlase ar 2-5 piekāpās Brazīlijai, kuras labā 3 vārtus guva septiņpadsmitgadīgais Pelē. Otrajā pusfinālā mājinieki zviedri ar 3-1 pārspēja Pasaules čempionus VFR izlasi. Spēlē par 3. vietu vācieši ar 3:6 zaudēja Francijai, kuras labā 4 vārtus guva čempionāta rezultatīvākais futbolists Žists Fontēns, kurš visā turnīrā guva 13 vārtus. Finālspēlē Brazīlija diezgan viegli ar 5-2 zviedrus. Pa diviem vārtiem brazīļu labā iesita Pelē un Vava. Šis bija Brazīlijas izlases pirmais čempionu tituls. Izslēgšanas spēle Ziemeļīrija 2-1 (pag) Čehoslovākija Izslēgšanas spēle Velsa 2-1 Ungārija Izslēgšanas spēle PSRS 1-0 Anglija Labākie vārtu guvēji Žists Fontēns - 13 Pelē - 6 Helmuts Rāns - 6 Vava - 5 Pīters Makpārlends - 5 1958. gada FIFA Pasaules kauss FIFA mājaslapā Arhivēts 2006. gada 2. septembrī, Wayback Machine vietnē.