Velsas Prinča šaurums (angļu: Prince of Wales Strait) ir jūras šaurums Kanādas Arktiskajā arhipelāgā. Savieno Vikonta Melvila šaurumu ziemeļos ar Amundsena līci dienvidos. Atdala Benksa salu rietumos no Viktorijas salas austrumos. Velsas Prinča šaurums ir viens no iespējamajiem maršrutiem Ziemeļrietumu jūrasceļā. Lielāko gada daļu pildīts ar ledu. Pirmais no eiropiešiem šaurumu 1850. gadā atklāja īru jūrasbraucējs Roberts Maklūrs (Robert McClure), iekuģojot tajā no rietumiem, bet iesala ledū. Maklūrs šaurumu izpētīja suņu pajūgā un noteica, ka tas savienots ar Perija šaurumu. Nosaukts par godu Velsas princim Albertam Eduardam. Šaurumu pirmais caurkuģoja Henrijs Larsons 1944. gadā pēc neveiksmīgā mēģinājuma caurkuģot Maklūra šaurumu. Encyclopædia Britannica raksts (angliski)