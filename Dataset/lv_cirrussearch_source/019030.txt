A-Europa ir Latvijas deju mūzikas grupa. Līdz šim izdoti divi grupas albumi, kas abi Latvijā ieguvuši platīna diska sertifikāciju. 1980. gadu beigās "Austrumeiropa" kļuva pazīstama Latvijā kā popmūzikas grupa ar Artūra Duboka un viņa sievas Patrīcijas duetu. "Mikrofona" aptaujā panākumus guva dziesmas "Tev" (13. vieta, 1990), "Hei, mazā!" (8. vieta, 1991) un "Dzīvo uz nebēdu" (19. vieta, 1992). Šis sastāvs darbību izbeidza 1992. gadā. 1999. gadā Artūrs Duboks un Jānis Lamsters, pieaicinot divas dejotājas, izveidoja deju mūzikas projektu A-Europa. 2001. gadā A-Europa izdeva debijas albuma latviešu un krievu valodas versijas — "Tuvumā tālumā" un Белые небеса. Albumu prezentācijas koncerts notika 14. februārī klubā "La Rocca-Studija 69" un 17. februārī — tirdzniecības centrā "Mols". 6. aprīlī ar koncertu Saldus Kultūras centrā grupa sāka Latvijas koncertturneju, kas noslēdzās 5. maijā ar labdarības koncertu Rīgas Kinostudijā. 2003. gadā Platforma Records izdeva A-Europa otrā studijas albuma latviešu un krievu valodas versijas — "Tici sapnim" un Верь в мечту, kuru prezentācijas koncerts notika "Vernisāžas centrā", klubā Fashion Club. "Tuvumā tālumā" (2001) Белые небеса (2001) "Tici sapnim" (2003) Верь в мечту (2003) «‘A-Europa’ albums iegūst platīna diska statusu». Delfi. 2004. gada 11. jūnijs. Skatīts: 2013. gada 28. aprīlī. «Grupai «A-Europa» platīna disks». Apollo. 2004. gada 14. jūnijs. Skatīts: 2013. gada 28. aprīlī. «"A-Europai" jau otrais platīns». tvnet.lv. 2004. gada 14. jūnijs. Skatīts: 2013. gada 28. aprīlī. «Klajā nāk divi A-Eiropa albumi». Delfi. 2001. gada 12. februāris. Skatīts: 2013. gada 28. aprīlī. «A-Eiropa dodas Latvijas tūrē». Delfi. 2001. gada 28. marts. Skatīts: 2013. gada 28. aprīlī. «‘A-Europa’ prezentēs jauno albumu ‘Tici sapnim’». Delfi. 2003. gada 6. jūnijs. Skatīts: 2013. gada 28. aprīlī. «"A – Europa" jauno albumu atzīmēs ar filmu un modes skati.». tvnet.lv. 2003. gada 6. jūnijs. Skatīts: 2013. gada 28. aprīlī. Draugiem profils Facebook profils