Viktors Fasts (zviedru: Viktor Fasth; dzimis 1982. gada 8. augustā Kaliksā, Zviedrijā) ir bijušais zviedru hokejists, spēlē vārtsarga pozīcijā, Zviedrijas hokeja izlases dalībnieks. pārstāvēja Zviedrijas hokeja līgas vienību Växjö Lakers HC. Profesionāļa karjeru Fasts sāka 2007.—08. gada sezonā Allsvenskan līgas kluba Vekšes "Lakers" sastāvā. Tā rindās viņš aizvadīja trīs sezonas, pēc tam pievienojoties Zviedrijas Elitsērijas vienībai Stokholmas AIK. 2010.—11. gada sezonā Fasts tika atzīts par līgas vērtīgāko spēlētāju, iegūstot Guldpucken balvu, gan 2010.—11., gan arī 2011.—12. gada sezonās ieguva arī Honkena balvu, kuru pasniedz Zviedrijas labākajam vārtsargam. 2012. gada starpsezonā pievienojās NHL klubam Anahaimas "Ducks", taču 2012.—13. gada sezonas NHL lokauta laikā spēlēja Allsvenskan klubā Tingsryds AIF. Sākoties NHL sezonai, Fasts spēles laiku "Ducks" vārtos dalīja ar Jonasu Hilleru, kopumā aizvadot 25 spēles. 2013.—14. gada sezonas ievadā Fasts guva traumu, kā rezultātā Hillers nostiprinājās kā komandas pamatvārtsargs, savukārt otrā vārtsarga lomu ieguva Frederiks Andersens. 2014. gada martā Fasts tika aizmainīts uz Edmontonas "Oilers" vienību, tās rindās aizvadot pusotru sezonu. 2015. gada vasarā Fasts pievienojās KHL klubam Maskavas CSKA, taču divus gadus vēlāk pievienojās Växjö Lakers HC rindām. 2018. gadā trešo reizi karjerā ieguva Zviedrijas hokeja līgas labākā vārtsarga balvu. Zviedrijas hokeja izlases sastāvā spēlējis 2011. gada Pasaules čempionātā, kurā izlase izcīnīja sudraba medaļas, pats V. Fasts tika atzīts par turnīra vērtīgāko spēlētāju. Spēlējis arī 2012. gada čempionātā un 2017. gada čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)