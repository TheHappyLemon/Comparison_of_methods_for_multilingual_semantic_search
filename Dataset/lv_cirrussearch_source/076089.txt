Latvijas Padomju Sociālistiskās Republikas himna (krievu: Гимн Латви́йской Сове́тской Социалисти́ческой Респу́блики) bija Latvijas PSR oficiālā himna tās pastāvēšanas laikā. Tās vārdu autori bija Fricis Rokpelnis un Jūlijs Vanags, bet mūzikas autors — Anatols Liepiņš. Himna tika apstiprināta 1945. gada 19. jūlijā ar Latvijas PSR Augstākās padomes prezidija dekrētu. Tajā bija noteikts, ka himnas oficiāla izpildīšana republikā tiek ieviesta ar 1945. gada 5. augustu. Sākotnējais teksts tika mainīts, jo tajā bija vārdi arī par Staļinu. Ilgāku laiku Latvijas PSR himnas tekstu atskaņoja kā orķestra skaņdarbu. Jaunais teksts, kas bija spēkā līdz 1990. gadam, tika pieņemts 1977. gadā. Himnas tekstam pastāvēja arī tulkojums krievu valodā, kurš bija oficiāls. Šīs himnas izpildīšana Latvijā ir aizliegta sapulcēs, gājienos un piketos. 1990. gadā LPSR Augstākā Padome pasludināja par LPSR Valsts himnu K. Baumaņa Dievs, svētī Latviju. 1. pantā: Te mirdz mūsu pilsētas, Rīga te dimd. 2. pantā: Mēs kļuvām par spēku, kas naidnieku veic. 3. pantā: Ar Staļinu sirdī mēs iesim mūždien. 1977. gada krievu tulkojumā veiktas ne tikai latviešu tekstam atbilstošas maiņas, bet arī pilnīga poētiska pārstrāde. Staļina laiku teksts pieejams . Dekrēts par Latvijas PSR valsts himnu[1] Arhivēts 2019. gada 7. maijā, Wayback Machine vietnē. Likums "Par sapulcēm, gājieniem un piketiem" «Par Latvijas Padomju Sociālistiskās Republikas valsts himnu (15.02.1990)». Latvijas PSR valsts himnas teksts Latvijas PSR valsts himnas notis ar vārdiem krieviski Arhivēts 2016. gada 10. martā, Wayback Machine vietnē. (krieviski) «Гимн Латвийской ССР (Сталинская версия) - Anthem of the Latvian SSR (Stalin Version) [Russian]». Himnas audio ieraksts (MP3) Latvijas PSR valsts himnas teksts dažādās valodās (angliski)