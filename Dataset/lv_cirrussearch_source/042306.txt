Eva Mozere (vācu: Eva Moser; 1982. gada 26. jūlijā Zalcburga — 2019. gada 31. marts Grāca) bija Austrijas starptautiskā meistare šahā (2004), starptautiskā sieviešu lielmeistare šahā (WGM, 2003). Eva Mozere ir spēlējusi šahu kopš skolas laika. Astoņas reizes viņa bija kļuvusi par Austrijas meiteņu čempioni. 1998. gadā Mūrekā viņa ieguva sudraba medaļu Eiropas jauniešu šaha čempionātā meitenēm vecuma grupā līdz 16 gadiem (U16). Tajā pašā gadā, piedaloties Pasaules jaunatnes čempionātā Oropesā (Spānijā), viņa savā vecuma grupā (U16) ieguva piekto vietu. Pēc vidusskolas beigšanas viņa pabeidza studijas Grācā un ieguva uzņēmējdarbības vadības bakalaura grādu. 1999. gadā Austrijas komandas sastāvā viņa piedalījās Viduseiropas kausa izcīņā (Mitropapokal). 2000. gadā Mozere pirmo reizi spēlēja Austrijas sieviešu izlases komandā Stambulas Šaha olimpiādē. Pēc tam vēl trijās šaha olimpiādēs (2008, 2010, 2014) viņa bija Austrijas sieviešu komandas līdere. Piecas reize Mozere ir bijusi arī Austrijas komandas pirmā galdiņa spēlētāja Eiropas sieviešu komandu čempionātos. Viņa bija pirmā austriete, kas 2003. gadā kļuva par sieviešu lielmeistari (WGM). Kopš 2004. gada Mozerei ir arī starptautiskā meistara nosaukums. 2004. gadā viņa ieguva sudraba medaļu Austrijas vīriešu šaha čempionātā un, spēlējot pie vīriešu pirmā galdiņa, pārstāvēja Austriju šaha olimpiādē Kalvijā. Viņas lielākais panākums bija 2006. gada Austrijas čempiona tituls vispārējā turnīrā. Tajā pašā gadā viņa ar savu klubu Styria Graz uzvarēja arī valsts komandas čempionātā. 2010., 2011., 2013. un 2014. gadā viņa kļuva par Austrijas sieviešu šaha čempioni. Viņa uzvarēja 2013./2014. gadumijā Augsburgā notikušajā lielmeistaru turnīrā un tādējādi ieguva savu pirmo lielmeistara balli. Detail - TrauerHilfe Bestattungs GesmbH Großmeisterin Moser 36-jährig verstorben - sport.ORF.at «Eine Frau auf dem Weg zur Nummer 1 von Österreich» (vācu). Österreichischer Schachbund. 2004-08-16. Skatīts: 2018-04-04. 1998. gada Pasaules jauniešu čempionāta rezultāti Arhivēts 2016. gada 13. aprīlī, Wayback Machine vietnē. (vāciski) Evas Mozeres rezultāti Viduseiropas kausa izcīņā. mājas lapā olimpbase.org (angliski) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Pasaules sieviešu šaha olimpiāde) (angliski) Šahista profils olimpbase.org mājaslapā (Eiropas sieviešu komandu šaha čempionāts) (angliski) «Internationale Meisterin Eva Moser im Gespräch mit Frau Schach» (vācu). Frau Schach. Skatīts: 2018-04-04.