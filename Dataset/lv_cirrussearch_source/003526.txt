Bottle Pop ir amerikāņu grupas Pussycat Dolls singls no albuma Doll Domination. Sākotnēji Bottle Pop bija ieplānots izdot kā trešo albuma singlu pasaulē un ceturto singlu ASV un Kanādā, bet tas tika atcelts un vēlāk dziesma tika izdota kā ceturtais singls Okeānijā un Vācijā. Albuma versijā kā viesmākslinieks piedalās Snoop Dogg, bet dziesmas videoklipā tiek izmantota versija bez Snoop Dogg. Bottle Pop bija iecerēts izdot kā Doll Domination trešo singlu, tomēr tas nenotika, jo I Hate This Part guva nozīmīgus panākumus ASV un nomainīja Bottle Pop kā trešo singlu. Singls tika izdots vēlāk nekā paredzēts, 6. martā, tomēr tikai Austrālijā un Jaunzēlandē. Tas netika izdots Apvienotajā Karalistē, jo Whatcha Think About That guva lielākus panākumus nekā cerēts. Singla izdošana tika atlikta uz 2009. gada aprīli, tomēr tas atkal neizdevās, jo tika izdots singls Jai Ho! (You Are My Destiny). Tādējādi singls Bottle Pop netika izdots starptautiski. Dziesmas videoklipa režisors ir Tomass Kloss. Dziesmas videoklips tika filmēts kādā teātrī, 2009. gada janvārī. Tā paša mēneša laikā internetā tika izdots 10 sekundes garš videoklipa fragments. Video pirmizrāde notika 2009. gada 9. februārī. Tas sevī iekļauj grupas dalībnieces, kas redzamas teātrī izpildot dziesmas horeogrāfiju, vēlāk viņām pievienojas citi dejotāji, kas arī turpina izpildīt dziesmas horeogrāfiju. «Sneak Peek Pussycat Dolls - Bottle Pop». Arhivēts no oriģināla, laiks: 2009. gada 29. aprīlī. Skatīts: 2010. gada 16. jūlijā. Bottle Pop - singls Pussycat Dolls - Bottle Pop remiksi Pussycat Dolls - Bottle Pop remiksi )12" promo) acharts.us Billboard.com