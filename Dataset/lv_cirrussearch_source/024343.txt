Barrankilja (spāņu: Barranquilla, izrunā: [baraŋˈkiʝa]) ir pilsēta Kolumbijā. Atrodas pie Karību jūras. Barrankilja, kas ir Atlantiko departamenta administratīvais centrs, ar vairāk nekā 2,185 miljoniem iedzīvotāju (aglomerācijā) ir ceturtā lielākā pilsēta valstī pēc Bogotas, Medeljinas un Kali. Barrankilja ir Kolumbijas Karību jūras reģiona galvenais rūpniecības, tirdzniecības, izglītības un kultūras centrs. Pilsēta tika dibināta 1813. gada 7. aprīlī. Ar laiku tā kļuva par nozīmīgu ostu. 1940. gados Barrankilja bija otra lielākā pilsēta Kolumbijā un viena no modernākajām pilsētām Karību jūras reģionā un Dienvidamerikā. Pilsētā tiek rīkotas valsts nozīmīgākās folkloras svinības — Barrankiljas karnevāls, kas ir arī viens no pasaulē lielākajiem karnevāliem. https://www.dane.gov.co/files/censo2018/proyecciones-de-poblacion/anexos-proyecciones-poblacion-desagregacion-2018-2020.xls. Vikikrātuvē par šo tēmu ir pieejami multivides faili. Skatīt: Barrankilja. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)