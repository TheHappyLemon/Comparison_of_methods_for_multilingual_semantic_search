Džeisons Frederiks Kids (angļu: Jason Frederick Kidd; dzimis 1973. gada 23. martā Sanfrancisko, Kalifornijas štatā, ASV) ir bijušais amerikāņu basketbolists, tagad — basketbola treneris, spēlējis saspēles vadītāja pozīcijā, bijis ASV basketbola izlases dalībnieks. Pašlaik (2021) ir Nacionālās basketbola asociācijas (NBA) kluba Dalasas "Mavericks" galvenais treneris. Dž. Kids ir 2011. gada NBA čempions "Mavericks" sastāvā kā spēlētājs un 2020. gada NBA čempions kā Losandželosas "Lakers" treneris asistents. 1994. gada NBA draftā viņu ar kopējo otro numuru draftēja Dalasas "Mavericks", spēlējis arī Fīniksas "Suns" un Ņūdžersijas "Nets", bet 2008. gadā atgriezās savā pirmajā profesionālajā komandā "Mavericks", kurā aizvadīja nedaudz vairāk nekā četras sezonas, pēc tam pārgāja uz Ņujorkas "Knicks". 10 reizes piedalījies NBA visu zvaigžņu spēlē, "Mavericks" sastāvā arī izcīnījis NBA čempiontitulu 2011. gadā. Divkārtējs olimpisko spēļu čempions ASV izlases sastāvā (2000, 2008). Pēc 2012.—2013. gada sezonas beigām paziņoja par karjeras beigšanu. Pēc spēlētāja karjeras beigām kļuvis par treneri, kļuvis par NBA kluba Bruklinas "Nets" galveno treneri. "Nets" klubu vadījis 2013.—2014. gada sezonā, kad tika sasniegta izslēgšanas spēļu otrā kārta, kurā zaudēts Maiami "Heat" klubam. Nākamajā sezonā kļuva par Milvoki "Bucks" galveno treneri. Viņa vadībā klubs no palikšanas pēdējā vietā iepriekšējā sezonā (15 uzvaras sezonā) sasniedza izslēgšanas spēles šajā sezonā. Dž. Kids kļuva par pirmo treneri līgas vēsturē, kas pirmajās divās sezonās sasniedzis izslēgšanas spēles ar diviem klubiem. Pēc tam strādājis kā Losandželosas "Lakers" galvenā trenera Frenka Vogela asistents, kļūdams par 2020. gada NBA čempionu. Pirms 2021.—2022. gada NBA sezonas Dž. Kids kļuva par Dalasas "Mavericks", komandas, kuras sastāvā kļuvis par čempionu kā spēlētājs, galveno treneri. Ohm Youngmisuk. «Jason Kidd retiring after 19 seasons». ESPN.com, 2013. gada 3. jūnijs. Skatīts: 2013. gada 3. jūnijs. «Brooklyn Nets Name Jason Kidd Head Coach». NBA.com (Turner Sports Interactive, Inc.). 2013. gada 12. jūnijs. Arhivēts no oriģināla, laiks: 2013. gada 13. jūnijā. Skatīts: 2013. gada 13. jūnijā. «Kidd steers surprising Bucks into unfamiliar territory». http://espn.go.com/. 2015. gada 14. aprīlis. Skatīts: 2015. gada 14. aprīlis. Vikikrātuvē par šo tēmu ir pieejami multivides faili. Skatīt: Džeisons Kids. Olympedia profils (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) RealGM Basketball profils (angliski)