Kosovas Futbola federācija (FFK) (albāņu: Federata e Futbollit e Kosovës; serbu: Фудбалски савез Косова / Fudbalski savez Kosova) ir galvenā par futbolu atbildīgā organizācija Kosovā. Tā organizē nacionālo futbola čempionātu, kā arī atbild par Kosovas futbola izlasi. FFK galvenā mītne atrodas Prištinā. Federācija tika dibināta 1946. gadā kā Dienvidslāvijas Futbola asociācijas nodaļa. 2016. gada 3. maijā UEFA kongresā Kosovas Futbola federācija tika uzņemta UEFA sastāvā. Tā paša gada 13. maijā tā kļuva arī par FIFA locekli. «Kosova sīvā balsojumā uzņemta UEFA dalībvalstu pulkā». sportacentrs.com. 2016. gada 3. maijs. Skatīts: 2016. gada 23. augustā. «FIFA uzņem Kosovu un Gibraltāru, dubultos maksājumus federācijām». sportacentrs.com. 2016. gada 14. maijs. Skatīts: 2016. gada 23. augustā. Kosovas Futbola federācija Oficiālā vietne