Zdeņeks Štibars (čehu: Zdeněk Štybar, dzimis 1985. gada 11. decembrī Planā) ir profesionāls Čehijas riteņbraucējs, kurš šobrīd pārstāv UCI ProTeam komandu Team Jayco–AlUla. Štibars ir plašāk zināms kā panākumiem bagāts velokrosa braucējs, bet 2011. gadā viņš uzsāka braukt arī šosejas riteņbraukšanas sacensībās, turpinot karjeru arī velokrosā. Pēc otrajām vietām 2008. un 2009. gada Pasaules čempionātā, Štibars uzvarēja 2010. gada sacensībās, kuras notika Čehijā. 2011. gadā viņš šo panākumu atkārtoja. Jau pastāvīgi piedaloties šosejas riteņbraukšanas sacensībās, 2014. gadā viņš uzvarēja arī velokrosa pasaules čempionātā Hogerheidē. 2012. gadā Štibars izcīnīja pirmo uzvaru šosejas riteņbraukšanas sacensībās, uzvarot vienu posmu Four Days of Dunkirk daudzdienu sacensībās. 2013. gadā Štibars ierindojās sestajā vietā Parīze—Rubē. Viņš piedalījās cīņā par uzvaru, atrazdamies vadošajā trijniekā ar Sepu Vanmarki un Fabianu Kančellāru, bet aizķēra kādu skatītāju un viņam nācās samazināt ātrumu, lai ieklipsētu pedāļus. Viņš mēģināja noķert abus līderus, bet tas neizdevās. Tā paša gada augustā Štibars uzvarēja Eneco Tour daudzdienu sacensībās, uzvarot arī divos posmos. 2015. gada sezonas sākumā Štibars guva panākumu Strade Bianche viendienas sacensībās. Viņš tika iekļauts komandas sastāvā Tour de France sacensībām. Viņš guva uzvaru 6. posmā, kur veica atrāvienu īsā, bet stāvā kāpumā pāris simtu metri pirms finiša. 2017. gadā uzvarējis Čehijas čempionātā grupas braucienā. 2019. gada 2. martā uzvarēja Omloop Het Nieuwsblad sacensībās, bet 29. martā E3 BinckBank Classic. Vikikrātuvē par šo tēmu ir pieejami multivides faili. Skatīt: Zdeņeks Štibars. Oficiālā tīmekļa vietne Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Barry Ryan. «2020 Team Preview: Deceuninck-QuickStep». Cyclingnews.com (Future plc), 2019. gada 31. decembris. Skatīts: 2020. gada 2. janvāris. «Deceuninck - Quick-Step». UCI.org. Union Cycliste Internationale. Arhivēts no oriģināla, laiks: 2021. gada 1. janvāris. Skatīts: 2021. gada 1. janvāris. «Stybar's Paris-Roubaix ruined by collision with spectator». Cyclingnews.com (Bath, UK : Future plc). 2013. gada 7. aprīlis. Skatīts: 2013. gada 9. aprīlis. Daniel Benson. «Stybar storms to Eneco Tour victory in Kapelmuur». Cyclingnews.com (Future plc), 2013. gada 18. augusts. Skatīts: 2013. gada 18. augusts. «2015 Tour de France start list». Velo News. Arhivēts no oriģināla, laiks: 2015. gada 29. jūnijā. Skatīts: 2015. gada 2. jūlijs. «Tour de France: Stybar wins stage 6 on short, punchy hill in Le Havre». Cyclingnews.com (Immediate Media Company). 2015. gada 9. jūlijs. Skatīts: 2015. gada 9. jūlijs. «Stybar takes solo victory at Omloop Het Nieuwsblad». www.cyclingnews.com. Skatīts: 2019-03-14. «Stybar wins E3 BinckBank Classic». www.cyclingnews.com. Skatīts: 2019-03-31.