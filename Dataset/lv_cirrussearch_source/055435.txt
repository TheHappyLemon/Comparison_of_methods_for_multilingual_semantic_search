Vīnes observatorija (vācu: Universitätssternwarte Wien) ir 1883. gadā atklāta Vīnes Universitātes astronomiskā observatorija Austrijas galvaspilsētā Vīnē, uz ziemeļrietumiem no pilsētas centra. Pirmā Vīnes Universitātes observatorija tika uzcelta 1754. gadā uz universitātes jumta. No 1874. līdz 1879. gadam tika uzcelta jauna observatorijas ēka, ko 1883. gadā svinīgi atklāja Francis Jozefs I. Observatorijas galvenajā kupolā tika ievietots 68 centimetru refraktors ar 10,5 metrus fokusattālumu. Tajā brīdī tas bija pasaulē lielākais refraktors. Vikikrātuvē par šo tēmu ir pieejami multivides faili. Skatīt: Vīnes observatorija. Oficiālā tīmekļa vietne