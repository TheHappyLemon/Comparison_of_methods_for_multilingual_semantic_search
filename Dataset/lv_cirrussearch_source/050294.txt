Galaktiku superkopa (angļu: supercluster) ir milzīga galaktiku grupu kopa, kas ietver vairākus tūkstošus galaktiku. Tās veido t.s. "galaktiku pavedienus", "slāņus", "sienas" un cita veida kompleksas struktūras, kuru izmēri ir no 100 miljoniem līdz pat 10 miljardiem gaismas gadu lieli. Tās ir lielākās šobrīd zināmās Visuma struktūras. Galaktiku superkopas pakļaujas Habla likumam un attālinās viena no otras, ļaujot spriest par Visuma sākotnējo struktūru. Uzskata, ka redzamajā Visumā ir apmēram 10 miljardi galaktiku superkopu. Laniakeas superkopa (Laniakea Supercluster) jeb Lokālā galaktiku superkopa, kas ietver vismaz 100 000 galaktiku un tās izmēri sasniedz 160 megaparsekus (520 miljonus gaismas gadu): Jaunavas galaktiku superkopa (Virgo Supercluster), kurā ietilpst Jaunavas galaktiku kopa, ietverot vismaz 100 galaktiku grupas (arī Lokālo galaktiku grupu). Tās izmēri sasniedz 110 miljonus gaismas gadu jeb 33 megaparsekus. Hidras-Centaura galaktiku superkopa (Hydra-Centaurus Supercluster) Pāva-Indiāņa galaktiku superkopa (Pavo-Indus Supercluster) Sarasvati galaktiku superkopa (Saraswati Supercluster) Dienvidu galaktiku superkopa (Southern Supercluster) Berenikes Matu galaktiku superkopa (Coma Supercluster) Perseja-Zivju galaktiku superkopa (Perseus-Pisces Supercluster) Hērakla galaktiku superkopas (Hercules Superclusters) Lauvas galaktiku superkopa (Leo Supercluster) Čūskneša galaktiku superkopa (Ophiuchus Supercluster) Šeplija galaktiku superkopa (Shapley Supercluster) Jaunavas galaktiku superkopas jeb Lokālā galaktiku superkopas shēma Jaunavas galaktiku superkopas struktūra Laniakeas superkopa Tuvākās galaktiku superkopas (Laniakea iezīmēta dzeltenā krāsā) Redzamā Visuma iespējamā struktūra ar galaktiku superkopām, lūkojoties no Piena Ceļa galaktikas (vidū) «The Universe within 14 billion Light Years». Atlas of the Universe. Skatīts: 2015. gada 6. decembris.