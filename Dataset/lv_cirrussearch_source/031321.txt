Oldržihs Durass (čehu: Oldřich Duras; 1882. gada 30. oktobris, Kladno — 1957. gada 5. janvāris, Prāga) bija čehu izcelsmes Austroungārijas un Čehoslovākijas starptautiskais lielmeistars šahā (1950). No 1903. gada līdz 1914. gadam bijis viens no spēcīgākajiem šahistiem Eiropā. 1908. gadā dalījis pirmo vietu ar Akibu Rubinšteinu Barmenas šaha turnīrā. 1908. gadā kopā ar Kārli Šlehteru un Gēzu Maroci dalījis pirmo vietu Vīnes starptautiskajā šaha turnīrā. Šajā pašā gadā ar Šlehteru dalījis arī pirmo vietu Prāgas turnīrā. 1912. gadā Breslavā dalījis pirmo vietu ar Akibu Rubinšteinu 18. Vācijas šaha savienības kongresā. Vēlākajos gados daudz nodarbojies ar šaha kompozīciju. Pirmo etīdi publicējis 1900. gadā, pēc tam sacerējis aptuveni 50 etīdes. Tiek uzskatīts par tā sauktās "čehu skolas" pamatlicēju šaha kompozīcijā. Strādājis arī par šaha nodaļas redaktoru avīzē Česke slovo (1922—1931). FIDE Durasam 1950. gadā kā pirmajam no čehu šahistiem piešķīra starptautiskā lielmeistara (GM) goda nosaukumu par viņa vēsturiskajiem sasniegumiem šaha turnīros 20. gadsimta pirmajā pusē. Barmen 1905 Vienna (1908) Prague (1908) 18th DSB Kongress (1912) Oldržihs Durass šahista profils vietnē chessgames.com Oldržihs Durass šahista profils vietnē 365chess.com Oldržihs Durass šahista kompozīcijas vietnē "Chess Problem Database Server"