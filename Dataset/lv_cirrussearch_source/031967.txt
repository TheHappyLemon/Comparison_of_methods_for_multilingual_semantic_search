Zikas vīruss ir viens no Flaviviridae dzimtas vīrusiem, kas izplatās ar Aedes ģints odu starpniecību un tiek nodots arī seksuāli transmisīvā ceļā. Cilvēkiem Zikas vīruss izraisa vieglu drudzi, ko neuzskata par dzīvībai bīstamu. To sauc par Zikas drudzi vai Zikas slimību. Pasaulē satraukumu radījusi atrastā saistība, ka grūtniecības laikā ar Zikas slimību inficētajām mātēm dzimst bērni ar mikrocefāliju. Slimība ir zināma jau no 1950. gadiem un bija sastopama šaurā ekvatoriālā joslā no Āfrikas līdz Āzijai. 2014. gadā vīruss izplatījās pāri Klusajam okeānam līdz Franču Polinēzijai, tad uz Lieldienu salām un 2015. gadā arī uz Centrālameriku, Karību salām, Dienvidameriku, kur Zikas slimība ir sasniegusi pandēmijas līmeni. Zikas vīruss ir līdzīgs denges, dzeltenā drudža, japāņu encefalīta, Rietumnīlas vīrusiem. Visi šie vīrusi izplatās odu kodumu rezultātā. Reģistrēti arī vairāki gadījumi, kad Zikas vīruss izplatījies dzimumkontaktu ceļā. Zikas slimības izpausmes ir līdzīgas mērenai Denges drudža formai, ko ārstē ar atpūtu. Pret to nav pieejamas vakcīnas vai zāles. 2016. gadā ASV Slimību kontroles un profilakses centrs (U.S. Center for Disease Control and Prevention) izdevis ceļošanas vadlīnijas, kurās grūtnieces tiek brīdinātas ievērot piesardzību un, iespējams, arī atlikt ceļojumus uz Zikas slimības skartajām valstīm. Citas valstis un veselības dienesti ir devuši līdzīgus brīdinājumus. Kolumbijā, Ekvadorā, Dominikānas Republikā un Jamaikā veselības dienesti ieteikuši neplānot grūtniecību, kamēr nav pilnībā skaidri riski. Biežākie Zikas vīrusa infekcijas simptomi ir mērenas galvassāpes, masalveida izsitumi, drudzis, konjunktivīts un locītavu sāpes, ko parasti ārstē ar paracetamolu. Nav reģistrēts neviens nāves gadījums vīrusa dēļ. «Zika-Virus: Symptome, Übertragung und weitere Fakten» (vācu). Arhivēts no oriģināla, laiks: 2019. gada 28. oktobrī. Oliveira Melo, A. S.; Malinger, G.; Ximenes, R.; Szejnfeld, P. O.; Alves Sampaio, S.; Bispo de Filippis, A. M. (1 January 2016). "Zika virus intrauterine infection causes fetal brain abnormality and microcephaly: tip of the iceberg?". Ultrasound in Obstetrics & Gynecology 47 (1): 6—7.doi:10.1002/uog.15831. ISSN 1469-0705. «Zinātnieki apstiprina, ka Zikas vīruss izraisa iedzimtus defektus». TVNET. 2016. gada 14. apr. "Zika virus infection" Arhivēts 2017. gada 22. jūnijā, Wayback Machine vietnē.. ecdc.europa.eu. Foy, B. D.; Kobylinski, K. C.; Foy, J. L. C.; Blitvich, B. J.; Travassos Da Rosa, A.; Haddow, A. D.; Lanciotti, R. S.; Tesh, R. B. (2011). "Probable Non—Vector-borne Transmission of Zika Virus, Colorado, USA". Emerging Infectious Diseases 17 (5): 880—2. doi:10.3201/eid1705.101939. PMC 3321795 PMID 21529401 «Peru pirmais inficēšanās gadījums ar Zikas vīrusu seksuāli transmisīvā ceļā». TVNET. 2016. gada 17. apr. "Symptoms, Diagnosis, & Treatment". Zika Virus. DVBD, NCEZID, Centers for Disease Control and Prevention. "Zika Virus in the Caribbean". Travelers' Health: Travel Notices. Centers for Disease Control and Prevention. "Zika virus triggers pregnancy delay calls". BBC.