Luka Gvadanjīno (itāļu: Luca Guadagnino, dzimis 1971. gada 10. augustā) ir itāļu kinorežisors, kinoproducents un scenārists. Viņa filmas bieži raksturo emocionāli sarežģīti tēli, jutekliskums un grezns vizuālais attēlojums. Vairākkārt sadarbojies ar aktieriem Tildu Svintoni, Maiklu Stūlbargu un Timotiju Šalami. Gvadanjīno dzimis Palermo, Sicīlijas salā, bet daļu bērnības pavadījis Etiopijā. Emigrējis atpakaļ uz Itāliju pēc Etiopijas pilsoņu kara sākuma. Savu karjeru uzsācis kā īsfilmu un dokumentālo filmu autors. Savu pirmo pilnmetrāžas filmu The Protagonists režisējis 1999. gadā. Viņa nākamā filma Melissa P. (2005) Itālijā guva finansiālus panākumus, bet saņēma dalītus kritiķu vērtējumus. Kļuvis starptautiski atpazīstams ar savu triloģiju, kurā ietilpa filmas "Es esmu mīlestība" (2012), "Saules apžilbinātie" (2015) un "Sauc mani savā vārdā" (2017). Pēdējā no tām nominēta četrām Amerikas Kinoakadēmijas balvām, tai skaitā kategorijā "Labākā filma". Režisējis arī šausmu filmu "Nopūtas" (2018), kas ir rīmeiks 1977. gada filmai ar tādu pašu nosaukumu. 2020. gadā režisējis HBO miniseriālu We Are Who We Are, bet 2022. gadā romantisko šausmu filmu Bones and All (2022), par ko saņēmis Sudraba lauvu Venēcijas kinofestivālā. Vikikrātuvē par šo tēmu ir pieejami multivides faili. Skatīt: Luka Gvadanjīno. IMDb profils (angliski) AllMovie profils (angliski) bom identifikators lucgGuadagnino nav derīgs.