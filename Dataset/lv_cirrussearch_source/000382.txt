Šis raksts ir par ciemu, novada centru Zemgalē. Par Jaunpili Vidzemē līdz 1926. gadam skatīt rakstu Zaube. Jaunpils ir apdzīvota vieta Zemgalē, Tukuma novada Jaunpils pagasta centrs. Ciems izvietojies Bikstupes krastos pie autoceļa P104. Jaunpilī ir novada dome un administratīvās iestādes, vidusskola, bibliotēka, luterāņu baznīca, sporta nams, pienotava, kafejnīcas, veikali, aptieka, viesnīca un pils. Apdzīvotā vieta veidojusies pie Jaunpils muižas (Neuenburg) un 14. gadsimta otrajā pusē celtās Jaunpils pils. 1932. gadā Jaunpils kā vienīgā Tukuma apriņķī ieguva biezi apdzīvotas vietas (ciema) statusu. 2009. gadā Jaunpils kļuva par novada centru. 2021. gadā Jaunpils novadu iekļāva Tukuma novadā, līdz ar to Jaunpils kļuva par Tukuma novada Jaunpils pagasta administratīvo centru. Jaunpils arī iesaistās vispasaules Jaunpiļu konferencē Newcastles of the World. Konferencē iekļautas Jaunpilis no: Vācijas, Šveices, Lielbritānijas, Čehijas, Slovākijas, Japānas, ASV, Dienvidāfrikas, Gruzijas, Malaizijas, Kanādas, Austrālijas un Dānijas. Esošajās robežās, pēc CSP un OSP datiem. «Vietvārdu datubāze: Informācija par Jaunpili». Latvijas Ģeotelpiskās informācijas aģentūra. LĢIA vietvārdu datubāze Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. «Jaunpilis visā pasaulē». newcastlesoftheworld.com (en-US). Skatīts: 2018-11-06. OSP Jaunpils fotogrāfijās (Panoramio)