Bostonas "Bruins" (angļu: Boston Bruins) ir profesionāls ASV hokeja klubs, kas ir bāzēts Bostonā, Masačūsetsas štatā, ASV. Klubs spēlē Nacionālās hokeja līgas Austrumu konferences Atlantijas okeāna divīzijā. Tas dibināts 1924. gadā un kopš dibināšanas brīža spēlē NHL. Savas pastāvēšanas vēsturē "Bruins" sešas reizes izcīnījusi Stenlija kausu, pēdējo reizi to paveicot 2011. gadā. Mājas spēles komanda aizvada TD Garden hallē. 1924. gadā Čārlzam Ādamsam izdevās pārliecināt Nacionālās hokeja līgas vadību izplesties līdz ASV. Ādamsam izdevās parliecināt NHL vadību, lai tā viņam piešķir franšīzi Bostonā. Ādamss noalgoja agrāko hokejistu Artu Rosu kā topošās komandas ģenerālmenedžeri. Nākamos trīsdesmit gadus Ross bija viens no redzamākajiem "Bruins" personāžiem, vairākkārt ieņemot arī komandas galvenā trenera amatu. Pirmo spēli "Bruins" aizvadīja 1924. gada 1. decembrī, kad tā ar 2—1 pārspēja Monreālas "Maroons". Pirmajā sezonā gan komanda izcīnīja tikai sešas uzvaras, to noslēdzot pēdējā vietā. 1928. gadā atklāts tika Boston Garden, kurā komanda aizvadīja savas mājas spēles līdz pat 1995. gadam. 1926.—27. gada sezonā komandas sniegums ievērojami uzlabojās. "Bruins" rindām pievienojās arī Edijs Šors, kas kļuva par vienu no komandas pirmajām zvaigznēm. "Bruins" sasniedza Stenlija kausa finālu, taču tajā piekāpās Otavas "Senators". Divus gadus vēlāk komandai gan izdevās izcīnīt Stenlija kausu, finālsērijā pārspējot Ņujorkas "Rangers". Nākamajā sezonā "Bruins" uzvarēja 38 no 44 regulārās sezonas spēlēs, taču finālā zaudēja Monreālas "Canadiens" hokejistiem. 1930. gados komandas rindās vadošie spēlētāji bija Edijs Šors, Tainijs Tomsons, Dits Klepers, Beibs Zīberts un Kūnijs Veilands. Šajā desmitgadē "Bruins" piecas reizes bija regulārās sezonas spēcīgākā komanda, taču vienīgi 1939. gadā komandai izdevās izcīnīt tās otro Stenlija kausa titulu. 1939. gadā Tomsons tika aizmainīts pret līgas debitantu Frenku Brimseku, savukārt 1940. gadā komandu pameta arī Edijs Šors. Par spīti tam, 1940.—41. gada sezonā "Bruins" izcīnīja vēl vienu Stenlija kausa titulu. Otrais pasaules karš "Bruins" ietekmēja vairāk nekā citas NHL komandas — gan Brimseks, gan arī vēl vairāki komandas vadošie spēlētāji tika iesaukti armijā. Vadošie spēlētāji "Bruins" atgriezās 1945.—46. gada sezonā, kurā Dits Klepers kā spēlējošais treneris aizveda komandu līdz Stenlija kausa finālam. Pēc nākamās sezonas Klepers beidza spēlētāja karjeru, taču pildīja trenera pienākumus vēl nākamos divus gadus. 1950. gados mainījās komandas īpašnieki. "Bruins" spēlēja ar mainīgām sekmēm. Lai gan komanda sasniedza 1953., 1957. un 1958. gada Stenlija kausa finālu, visas trīs reizes tā piekāpās Monreālas "Canadiens". No 1960. līdz pat 1967. gadam "Bruins" ne reizi neiekļuva NHL izslēgšanas kārtā. Šajā periodā "Bruins" sistēma nebija tik attīstīta kā pārējām komandām, līdz ar tā meklēja spēlētājus, kurus nav aizsargājušas citas līgas vienības. Tā 1958. gadā tieši "Bruins" rindās vairākas spēles aizvadīja Villijs O'Rī — pirmais tumšādainais NHL spēlētājs. 1964. gadā Vestons Ādamss, "Bruins" dibinātāja Čārlza Ādamsa dēls, atpirka komandu. Ādamss noslēdza līgumu ar aizsargu Bobiju Oru, kurš "Bruins" rindās sāka spēlēt 1966. gadā. Sezonas izskaņā kā līgas labākais debitants Ors ieguva Kaldera balvu. Vēlāk no Čikāgas "Black Hawks" komanda ieguva arī jaunos uzbrucējus Filu Espozito, Kenu Hodžu un Fredu Stenfildu. Visi trīs kļuva par ārkārtīgi nozīmīgiem "Bruins" spēlētājiem. Kopā ar tādiem spēlētājiem kā Džonam Makkenzijam, Derekam Sendersonam, Dalasam Smitam un Gerijam Čīversam "Bruins" kļuva par vienu no spēcīgākajām līgas komandām. 1969.—70. gada sezonā pēc 29 gadu pārtraukuma "Bruins" izcīnīja Stenlija kausu, finālsērijā pārspējot Sentluisas "Blues". Ors guva finālsērijas izšķirošos vārtus. Viņš jau astoto sezonu pēc kārtas izcīnīja Džeimsa Norisa balvu, kā arī ieguva Arta Rosa, Kona Smita un Harta balvas. 1970.—71. gada sezonā "Bruins" laboja desmitiem rezultativitātes rekordu, taču izslēgšanas kārtas spēlēs piekāpās Monreālas "Canadiens" ar debitantu Kenu Draidenu vārtos. Gan 1970.—71., gan 1971.—72. gada sezonās Espozito un Ors bija divi rezultatīvākie līgas spēlētāji, un 1972. gadā "Bruins" izdevās vēlreiz izcīnīt Stenlija kausu. 1972.—73. gada sezona komandai ne bija pārlieku veiksmīga, taču gadu vēlāk komanda atguvās. Espozito, Ors un Hodžs sezonu noslēdza ar vairāk nekā 100 rezultativitātes punktiem, savukārt "Bruins" vien finālsērijā negaidīti piekāpās Filadelfijas "Flyers". 1974.—75. gada sezonā par "Bruins" treneri kļuva Dons Čerijs. Komandas rindas papildināja spēka uzbrucēji un policisti, un "Bruins" arvien spēlēja pārliecinoši. 1974.—75. gada sezona bija pēdējā, kuru Ors un Espozito noslēdza kā divi rezultatīvākie līgas spēlētāji. Daudzo ceļa traumu dēļ tā bija arī Bobija Ora pēdējā pilnā sezona NHL. 1975.—76. gada sezonā Fils Espozito tika aizmainīts uz Ņujorkas "Rangers". Jau otro sezonu pēc kārtas komanda sasniedza izslēgšanas cīņas, pirmajā kārtā piekāpjoties Filadelfijas "Flyers". 1977. gadā "Bruins" atgriezās Čīverss, kurš vairākas sezonas bija aizvadījis WHA. Komanda sasniedza Stenlija kausa finālsēriju, tajā piekāpjoties Monreālas "Canadiens". Arī 1978. gadā "Bruins" finālā piekāpās "Canadiens", savukārt 1979. gadā "Bruins" ar "Canadiens" tikās pusfinālā, arī šoreiz atzīstot pretinieku pārākumu. Izšķirošajā spēlē vēl pāris minūtes pirms pamatlaika beigām "Bruins" atradās vadībā, taču saņēma noraidījumu par skaitliskā sastāva pārkāpumu. "Canadiens" izdevās rezultātu izlīdzināt un pagarinājumā izcīnīt uzvaru. Pēc šīs sezonas Čerijs atstāja komandas galvenā trenera amatu. 1979. gada NHL draftā "Bruins" ar kopējo astoto numuru izvēlējās aizsargu Reju Burku. Astoņdesmitajos gados tieši Burks, Breds Pārks un Riks Midltons bija komandas vadošie spēlētāji, pateicoties kuriem "Bruins" neizlaida nevienu izslēgšanas kārtu. Burks, Kems Nīlijs un Kīts Krauders ļāva 1988. gadā "Bruins" sasniegt Stenlija kausa finālsēriju, kurā gan komanda ar 0—4 piekāpās Edmontonas "Oilers". Pēc diviem gadiem "Bruins" vēlreiz sasniedza finālsēriju un vēlreiz atzina "Oilers" pārākumu. Pēc 1992.—93. gada sezonas "Bruins" līdz pat 2011. gadam neizdevās sasniegt Stenlija kausa izcīņas otro kārtu. Pēc 1994.—95. gada sezonas "Bruins" pārcēlās no Boston Garden uz FleetCenter. 1996.—97. gada sezona bija pirmā pēdējo trīsdesmit gadu laikā, kurā "Bruins" neizdevās iekļūt izslēgšanas kārtā. Pēc neveiksmīga 2000.—01. gada sezonas ievada "Bruins" šķīrās no tās trenera Peta Bērnsa, viņa vietā stājoties Maikam Kīnanam. Komanda gan vēlreiz neiekļuva izslēgšanas kārtā, un Kīnans amatu zaudēja. Nākamajā sezonā komanda izcīnīja divīzijas čempiones titulu, taču izslēgšanas kārtā zaudēja jau konferences ceturtdaļfinālā. Komandas kodolu šajā periodā veidoja Džo Torntons, Sergejs Samsonovs, Braiens Rolstons, Bils Gerins un Maiks Knuble. 2007. gadā par komandas galveno treneri kļuva Klods Žuljens. 2010.—11. gada sezonā "Bruins" sasniedza Stenlija kausa finālu, kurā ar 4—3 pārspēja Vankūveras "Canucks". Divus gadus vēlāk "Bruins" vēlreiz izdevās sasniegt Stenlija kausa finālu, taču šoreiz komanda sērijā ar 2—4 piekāpās Čikāgas "Blackhawks". Nākamajā sezonā komanda izcīnīja pirmo vietu līgas regulārajā sezonā, taču jau play-off otrajā kārtā piekāpās Detroitas "Red Wings". 2015. un 2016. gadā komandai Stenlija kausa izcīņā iekļūt neizdevās. Žiljēns par komandas treneri strādāja līdz 2017. gadam, tādējādi kļūstot par visu laiku ilgāko laiku strādājušo "Bruins" treneri. 2018.—19. gada sezonā "Bruins" sasniedza Stenlija kausa finālsēriju, taču tajā septiņās spēlēs piekāpās Sentluisas "Blues". No 2006. līdz 2020. gadam komandas kapteinis bija slovāku aizsargs Zdeno Hāra. 2022.–2023. gada sezonā «Bruins» uzstādīja visu laiku NHL rekordu kā komanda, kas visātrāk ieguvusi guvusi 50 uzvaras, sasniedzot to izdarot 64 spēlēs, salīdzinot ar iepriekšējo rekordu – 66 spēles, ko iepriekš sasniedza 1995.–1996. gadā Detroitas Red Wings un 2018.–2019. gadā Tampabejas Lightning. Tajā pašā spēlē Bruins kļuva par trešo komandu vēsturē, kas visātrāk izcīnījusi vietu izslēgšanas spēlēs 82 sezonu laikā, atpaliekot tikai no 1995.–1996. gada Detroitas Red Wings (59 spēles) un 1998.–1999. gada Dalasas Stars ( 63 spēles). Bostonas "Bruins" komanda, 9. aprīļa spēlē izbraukumā uzveica (5:3) Filadelfijas "Flyers", tādējādi pārspējot Detroitas "Red Wings" un Tampabejas "Lightning" attiecīgi 1995./1996. gada un 2018./2019. gada regulārajās sezonās sasniegtās 62 uzvaras, izcīnot 63 uzvaru. Stenlija kauss: 6 1928–29, 1938–39, 1940–41, 1969–70, 1971–72, 2010–11 Konferences čempioni: 5 1987–88, 1989–90, 2010–11, 2012–13, 2018–19 Divīzijas čempioni: 27 1927–28, 1928–29, 1929–30, 1930–31, 1932–33, 1934–35, 1937–38, 1970–71, 1971–72, 1973–74, 1975–76, 1976–77, 1977–78, 1978–79, 1982–83, 1983–84, 1989–90, 1990–91, 1992–93, 2001–02, 2003–04, 2008–09, 2010–11, 2011–12, 2013–14, 2019–20, 2022–23 Pēdējoreiz atjaunots 2022. gada 7. oktobrī. 01 Džeremijs Sveimens 35 Līnuss Ulmarks 06 Maiks Railijs 25 Brendons Karlo (Kapteiņa palīgs) 27 Hampuss Lindholms 28 Dereks Forborts 48 Mets Grezliks 67 Jakubs Zborils 73 Čārlijs Makevojs 75 Konors Kliftons 81 Dmitrijs Orlovs 11 Trents Frederiks 13 Čārlijs Koils 14 Kriss Vāgners 17 Milans Lučičs 18 Pāvels Zaha 21 Džeimss van Rīmsdaiks 46 Davids Krejči 63 Breds Maršāns (Kapteinis) 71 Teilors Hols 74 Džeiks Debrasks 88 Davids Pastrņāks 92 Tomāšs Noseks Visvairāk gūto vārtu sezonā: Fils Espozito, 76 (1970.—71.) Visvairāk rezultatīvo piespēļu sezonā: Bobijs Ors, 102 (1970.—71.) Visvairāk gūto punktu sezonā: Fils Espozito, 152 (1970.—71.) Visvairāk soda minūšu sezonā: Džejs Millers, 304 (1987.—88.) Visvairāk gūto punktu sezonā, starp aizsargiem: Bobijs Ors, 139 (1970.—71.) Visvairāk gūto punktu sezonā, starp debitantiem: Džo Žuno, 102 (1992.—93.) Arts Ross (1924—1928) Sajs Dennenijs (1928—1929) Arts Ross (1929—1934) Frenks Patriks (1934—1936) Arts Ross (1936—1939) Kūnijs Veilands (1939—1941) Arts Ross (1941—1945) Dits Klepers (1945—1949) Žoržs Bušē (1949—1950) Lins Patriks (1950—1954) Milts Šmits (1954—1961) Fils Vatsons (1961—1962) Milts Šmits (1962—1966) Harijs Sindens (1966—1970) Toms Džonsons (1970—1973) Beps Gidolēns (1973—1974) Dons Čerijs (1974—1979) Freds Kreitons (1979—1980) Harijs Sindens (1980) Gerijs Čīverss (1980—1985) Harijs Sindens (1985) Bačs Gorings (1985—1986) Terijs O'Rīlijs (1986—1989) Maiks Milberijs (1989—1991) Riks Bouness (1991—1992) Braiens Saters (1992—1995) Stīvs Kaspers (1995—1997) Pets Bērnss (1997—2000) Maiks Kīnans (2000—2001) Robijs Ftoreks (2001—2003) Maiks O'Konels (2003) Maiks Salivans (2003—2006) Deivs Lūiss (2006—2007) Klods Žiljēns (2007—2017) Brūss Kesidijs (2007—2022) Džims Montgomerijs (2022—pašlaik) Spreigs Kleghorns, 1925–1928 Laionels Hičmans, 1928–1931 Džordžs Ouenss, 1931–1932 Dits Klepers, 1932–1938, 1939–1946 Konijs Veilands, 1938–1939 Džons Kroufords, 1946–1950 Milts Šmits, 1950–1954 Eds Senfords, 1954–1955 Fērnijs Flemens, 1955–1961 Dons Makinijs, 1961–1963 Leo Boivins, 1963–1966 Džonijs Buciks, 1966–1967; 1973–1977 Veins Kešmens, 1977–1983 Terijs O'Railijs, 1983–1985 Rejs Burks un Riks Midltons, 1985–1988 (divi kapteiņi) Rejs Burks , 1988–2000 Džeisons Elisons, 2000–2001 Džo Torntons, 2002–2005 Zdeno Hara, 2006–2020 Patriss Beržerons, 2021–2023 Breds Maršāns, 2023–pašlaik Kluba logo no 1927. līdz 1932. gadam Kluba logo no 1933. līdz 1948. gadam Kluba logo no 1950. līdz 1995. gadam https://www.nbcsports.com/boston/bruins/bruins-become-fastest-team-nhl-history-win-50-games https://www.cbsnews.com/boston/news/boston-bruins-clinch-nhl-playoff-berth-fastest-team-bergeron-pastrnak-ullmark-montgomery/ https://sportacentrs.com/hokejs/nhl/10042023-a?utm_source=dlvr.it&utm_medium=facebook https://www.nhl.com/bruins/news/jim-montgomery-named-29th-head-coach-of-the-boston-bruins/c-334794392 «Sprague Cleghorn selected as coach of Boston Bruins». The Gazette. Montreal. 1927. gada 3. novembris. Arhivēts no oriģināla, laiks: 2022. gada 14. augusts. Skatīts: 2017. gada 2. novembris – caur Google News Archive Search. Kluba oficiālā mājaslapa (angliski) Hockey-Reference profils Arhivēts 2014. gada 13. oktobrī, Wayback Machine vietnē. (angliski)