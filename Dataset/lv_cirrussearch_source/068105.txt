Anete Beninga (angļu: Annette Bening; dzimusi 1958. gada 29. maijā) ir amerikāņu kino un teātra aktrise. Savas karjeras laikā saņēmusi vairākus apbalvojumus, tai skaitā BAFTA balvu un divas Zelta globusa balvas, kā arī nominēta Emmy balvai, divām Tony balvām un četrām Amerikas Kinoakadēmijas balvām. 2006. gadā Beningai piešķīra zvaigzni Holivudas Slavas alejā. Savu aktrises karjeru teātri uzsākusi 1980. gadu sākumā. 1987. gadā debitējusi Brodvejas teātrī. Kino debitējusi ar lomu filmā The Great Outdoors (1988). Par lomām filmās The Grifters (1990), "Amerikāņu skaistums" (1999), Being Julia (2004) un "Bērniem viss kārtībā" (2010) tikusi nominēta Amerikas Kinoakadēmijas balvai. Citas Beningas pazīstamākās lomas ir filmās "Valmonts" (Valmont, 1989), "Pastkartes no kraujas" (Postcards from the Edge, 1990), Bugsy (1991), "Ričards III" (Richard III, 1995), "Amerikas prezidents" (The American President, 1995), Ginger & Rosa (2012), "20. gadsimta sievietes" (2016), Film Stars Don't Die in Liverpool (2017), The Seagull (2018), "Kapteine Mārvela" (2019), "Ziņojums" (2019) un "Naieda" (2023). Vikikrātuvē par šo tēmu ir pieejami multivides faili. Skatīt: Anete Beninga. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)