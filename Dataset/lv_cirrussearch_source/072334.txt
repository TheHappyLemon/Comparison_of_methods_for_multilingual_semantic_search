Šis raksts ir par pilsētu. Par federālo zemi skatīt rakstu Brēmene (federālā zeme). Brēmene (vācu: Bremen, izrunā: [ˈbʁeːmən]) ir sena ostas pilsēta Vācijā Vēzeres upes grīvā, netālu no tās ietekas Ziemeļjūrā. Kopā ar Brēmerhāfeni veido atsevišķu Brēmenes federālo zemi. Pilsēta radās 8. gadsimtā, kad Kārlis Lielais ieņēma Vēzeres grīvu un nodibina šeit bīskapiju, lai ieviestu reģionā kristietību. Turpmākos gadsimtus Brēmene bija centrālais punkts kristietības izplatīšanai Skandināvijā un Baltijā. 12. gadsimtā pilsēta atbrīvojās no bīskapa varas un kļuva par galveno ostas pilsētu Ziemeļjūras dienvidos. Kad 14. gadsimta sākumā Hanza no Baltijas jūras baseina sāka izplatīt savu ietekmi Ziemeļjūrā, Brēmene iesākumā sīvi pretojās, veicot pirātiskus uzbrukumus Hanzas kuģiem, tomēr 1358. gadā Lībekā pati iestājās šajā savienībā. Tomēr 1427. gadā Brēmene no Hanzas tika izslēgta. Pēc Vestfālenes miera līguma 1648. gadā Brēmenes un Ferdenas (Bremen-Verden) bīskapijas kļuva par Zviedrijas aizjūras provinci. Lielā Ziemeļu kara laikā 1719. gadā tās pievienoja Hanoveres kūrfirstei. Līdz pat 1871. gadam, kad nodibinās Vācu impērija, Brēmene bija atsevišķa pilsētvalsts. Pēc 2.pasaules kara Brēmene, pretēji apkārtējām teritorijām, nokļūst ASV okupācijas zonā, un lielā mērā pateicoties tam, šodien ir atsevišķa federālā zeme. Brēmenes muzikantiem no brāļu Grimmu pasakas. EADS (European Aeronautic Defence and Space Company) rūpnīcu. Mercedes-Benz autorūpnīcu. futbola klubu SV Werder Bremen. Beck's alu. Džeimss Lāsts -mūziķis. Brēmenes arhibīskapi Brēmenes rātsnams Brēmenes Doms Rolanda statuja Brēmenē Šnora (Schnoor) - vecpilsēta Vikikrātuvē par šo tēmu ir pieejami multivides faili. Skatīt: Brēmene. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski)