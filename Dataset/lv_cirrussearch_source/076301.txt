Malborka (poļu: Malbork) ir pilsēta Polijas ziemeļos, Pomožes vojevodistē pie Vislas attekas Nogatas. Slavena ar savu gotisko Marienburgas pili. Malborka biežāk vēsturiski ir pazīstama ar vācu nosaukumu Marienburga (vācu: Marienburg). Pilsētas vēsture ir cieši saistīta ar Malborkas pils — Vācu ordeņa rezidences — vēsturi. No 1309. gada, kad Vācu ordeņa mītnes vieta tika pārcelta no Venēcijas uz Marienburgu, līdz Grīnvaldes kaujai pils bija Prūsijas ordeņa valsts politiskais centrs — lielmestru dzīvesvieta. Pēc Trīspadsmitgadu kara Malborka nokļuva poļu Karaļa Prūsijas sastāvā, bet pēc Polijas dalīšanām — atkal Prūsijā. Šajā periodā pils pamazām kļuva dzīvošanai nederīga. 19. gadsimtā sākta pils restaurācija, kas ar dažādu intensitāti veikta līdz Otrā pasaules kara sākumam. Nacistu laikā pils bija simbols "teitoņu garam", un šeit bieži notika dažādi svētki un piemiņas pasākumi. Pils ievērojami cieta Otrā pasaules kara laikā, bet pēc kara, kad Austrumprūsijas dienviddaļa nokļuva Polijā, tā tika atjaunota. Restaurācijas darbi turpinās arī mūsdienās. Pamatraksts: Malborkas pils 1997. gadā Malborkas pili iekļāva UNESCO Pasaules mantojuma sarakstā, jo tā ir lielākā, labi saglabātā ķieģeļu gotikas aizsardzības būve pasaulē (kompleksa kopējā platība — 210 000 m²), kas uzskatāmi raksturo Vācu ordeņa krustnešu arhitektūru. Pils ir sava laika modernās restaurācijas tehnikas un filozofijas paraugs, daudzi no izmantotajiem restaurācijas principiem kļuvuši par aksiomām. Malborka ir vācu astronoma Adalberta Krīgera (Adalbert Krüger, 1832 — 1896), kā arī poļu futbolistu Gžegoža Lato (Grzegorz Lato, 1950) un Rafala Muravska (Rafał Murawski, 1981) dzimtā pilsēta. Malborkas pils muzejs (poliski) (angliski) (vāciski) Malborkas pils vēsture (latviski) (krieviski) Fotogrāfijas no Malborkas pils https://bdl.stat.gov.pl/api/v1/data/localities/by-unit/042214209011-0932815?var-id=1639616&format=jsonapi; P2701: JSON; pārbaudes datums: 6 oktobris 2022.