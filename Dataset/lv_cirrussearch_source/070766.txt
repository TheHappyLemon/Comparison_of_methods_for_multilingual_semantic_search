Kubaničbeks Omuralievs (kirgīzu: Кубанычбек Касымович Өмүралиев; dzimis 1960. gada 15. septembrī Isikulas apgabalā) ir kirgīzu diplomāts. Tjurku valstu organizācijas ģenerālsekretārs (kopš 2022. gada). 1984. gadā Omuralievs absolvējis Kirgizstānas Lauksaimniecības institūtu, iegūstot mašīnbūves inženiera grādu, vēlāk 1994. gadā pabeidzis pēcdiploma studijas Viskrievijas Tautsaimniecības vadītāju un speciālistu tālākizglītības institūtā, iegūstot grādu ekonomikā, tautsaimniecības un tās nozaru plānošanā, organizācijā un vadībā. No 1993. līdz 1995. gadam stažējies ASV universitātēs, 1996. gadā arī Dienvidkorejas Nacionālajā universitātē. 1998. gadā kā diplomāts stažējās arī Beļģijā, Luksemburgā, Francijā, ASV un Ēģiptē. No 2003. līdz 2006. gadam stažējās Singapūrā, Honkongā, Norvēģijā, Slovēnijā, Lietuvā un citās valstīs, lai pētītu likumdošanas, tiesisko un institucionālo sistēmu korupcijas apkarošanai. Pārvalda kirgīzu, krievu, angļu un turku valodas. Ir precējies, viņam ir divi bērni un trīs mazbērni. Vikikrātuvē par šo tēmu ir pieejami multivides faili. Skatīt: Kubaničbeks Omuralievs.