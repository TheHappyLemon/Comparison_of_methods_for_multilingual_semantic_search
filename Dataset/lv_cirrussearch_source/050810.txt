Fricis Alberts Riekstiņš (dzimis 1907. gada 30. janvārī, miris 2004. gada 8. decembrī) bija latviešu distanču slēpotājs. Dzimis Cēres pagasta Korģeļciema "Dangās". Mācījies Cēres pamatskolā, vēlāk Rīgas Jaunekļu Kristīgās savienības centrā. 1926. gada rudenī iestājies Latvijas Universitātes Mežsaimniecības fakultātē. 1926. gadā noorganizējis sporta svētkus Cērē. Septiņkārtējs Latvijas meistars slēpošanā: 15 km (1930.g.), 18. km (1932., 1933.g.), 30 km (1929., 1930.g.), 50 km (1931., 1933.g.). Piedalījās 1936. gada ziemas olimpiskajās spēlēs Garmišā-Partenkirhenē, kur 18 km slēpojumā ieņēma 67. vietu, distanču slēpošanas 4x10 km stafetē Latvijas komandas sastāvā ieņēma 13. vietu. Strādājis biedrībā "Universitātes sports", 1941. gadā un no 1945. līdz 1954. gadam — Latvijas PSR Fiziskās kultūras un sporta komitejas valsts treneris vieglatlētikā. No 1954. līdz 1960. gadam bijis treneris sporta klubā „Daugava”. No 1960. līdz 1976. gadam bijis Tekstila un vieglās rūpniecības darbinieku arodbiedrības rajona komitejas instruktors. Izmēģinājis spēkus 30 sporta veidos, tai skaitā 78 gadu vecumā kļuvis par sporta meistarkandidātu makšķerēšanā. Miris 2004. gada 8. decembrī, apbedīts Rīgā, Meža kapos. Latvijas pagasti. — 1.sēj. — 455.lpp. «Kandavas novada kultūras un sporta dzīve». Arhivēts no oriģināla, laiks: 2019. gada 31. oktobrī. Skatīts: 2019. gada 31. oktobrī. «LOK profils». Arhivēts no oriģināla, laiks: 2018. gada 30. novembrī. Skatīts: 2019. gada 31. oktobrī. Arhivēts 2018. gada 30. novembrī, Wayback Machine vietnē. Olympedia profils (angliski) LOK profils