Maķedonijas Pareizticīgā baznīca (maķedoniešu: Македонска православна црква) ir vietējā pareizticīgā baznīca, kas darbojas Ziemeļmaķedonijā un maķedoniešu diasporā. Beidzoties Pirmajam pasaules karam, aptuveni trešdaļa bijušās Osmaņu Maķedonijas teritorijas nonāca Serbijas karalistes pārvaldībā. Pēc Bulgārijas veiktās serbu un grieķu Maķedonijas aneksijas, Maķedonijas draudzes atgriezās Bulgārijas eksarhāta jurisdikcijā. Bulgārijas iestādes izraidīja lielu daļu serbu un grieķu garīdznieku, bet pārējiem (galvenokārt maķedoniešu) priesteriem bija jāparakstās par uzticību Bulgārijas pareizticīgajai baznīcai. Otrā pasaules kara beigās Serbijas Maķedonijas teritorija kļuva par Dienvidslāvijas Federatīvās Tautas Republikas daļu. Šajā laikā Serbijas Maķedonijā tika izveidotas trīs diecēzes, pie kurām piederēja lielākā daļa teritorijas iedzīvotāju. Pēc komunistu nākšanas pie varas vispirms tika izveidota Maķedonijas Tautas Republika, bet pēc tam varas iestādes piekrita autokefālas pareizticīgo baznīcas izveidei. 1959. gada jūnijā Serbijas Svētais sinods atzina diecēzi, rezolūcijā norādot, ka tā ir "atdalījusies par neatkarīgu baznīcu, kas tiek pārvaldīta saskaņā ar Maķedonijas Baznīcas Nacionālā koncila pieņemtajiem statūtiem". 1966. gada rudenī Maķedonijas Pareizticīgā baznīca oficiāli lūdza Serbijas patriarhātu piešķirt tai autokefālijas statusu, bet 1967. gada maijā Serbijas Pareizticīgās baznīcas bīskapu padome šo lūgumu noraidīja. 1967. gada 19. jūlijā Maķedonijas Baznīcas Svētā sinode pasludināja Maķedonijas Republikas pareizticīgo baznīcas autokefāliju. Šīs darbības atklāti atbalstīja Maķedonijas valdība, kuras locekļi bija klāt arhibīskapa iecelšanā. 2022. gada 9. maijā ar Konstantinopoles patriarhāta Svētās sinodes lēmumu Maķedonijas Pareizticīgā baznīca tika atzīta par vietējo baznīcu Ziemeļmaķedonijas teritorijā. Правовой Аналитик. «МАКЕДОНСКАЯ ЦЕРКОВЬ: ОТ РАСКОЛА К ПРИЗНАНИЮ». ПРАВОВИЙ КОНТРОЛЬ (ru-RU), 2022-06-22. Skatīts: 2023-08-30. Vikikrātuvē par šo tēmu ir pieejami multivides faili. Skatīt: Maķedonijas Pareizticīgā baznīca. Encyclopædia Britannica raksts (angliski) Pareizticīgo enciklopēdijas raksts (krieviski)