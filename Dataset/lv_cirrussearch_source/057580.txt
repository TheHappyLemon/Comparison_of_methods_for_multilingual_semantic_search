Aukslējas (latīņu: palatum) ir cilvēku un dzīvnieku mutes dobuma augšējā daļa. Cilvēkiem tās veido cietās un mīkstās aukslējas. Cietās aukslējas veido horizontāli novietotas plātnītes, aizmugurējo daļu veido aukslēju kauls. Cietās aukslējas atdala mutes dobumu no deguna dobuma. Cietās aukslējas sedz gļotāda, kurā atrodas daudz siekalu dziedzeru. Mīkstās aukslējas veido muskuļi, saistaudi un gļotāda. Mīkstās aukslējas atrodas mutes dobuma augšējās sienas mugurējā daļā. Ēšanas laikā mīkstās aukslējas paceļas uz augšu, noslēdzot deguna dobumu un ļaujot barībai droši nonākt rīklē. Vikikrātuvē par šo tēmu ir pieejami multivides faili. Skatīt: Aukslējas. Encyclopædia Britannica raksts (angliski) Krievijas Lielās enciklopēdijas raksts (krieviski)