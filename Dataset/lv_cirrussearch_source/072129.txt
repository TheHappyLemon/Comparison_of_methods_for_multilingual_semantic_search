Armijas vienība ir organizācija bruņotajos spēkos. Tā var sastāvēt no dažāda skaita kareivju, transporta, kuģu vai gaisa kuģu. Armijas, flotes un gaisa spēki ir organizētas hierarhiski dažādu izmēru grupās funkcionālos, taktiskos un administratīvos nolūkos. Tehniski vienība ir homogēna militāra struktūra, tāda kā bataljons vai pulks. Rotas, vadi un nodaļas ir to sastāvdaļas. Brigādes un divīzijas ir augstākas pakāpes formējumi, kuri satur savā sastāvā pulkus un bataljonus. Vēl augstāk hierarhijā atrodas korpusi un armijas, kā arī armiju grupas un frontes. Šie paši augstākie formējumi netiek uzskatīti par homogēniem veidojumiem, un bieži tiek izveidoti tikai taktiskiem un stratēģiskiem mērķiem, attiecīgi tiem padotās vienības saglabā atsevišķas komandstruktūras. Šeit ir uzskaitītas militārās struktūras, dažādās valstīs tās var atšķirties, bet pārsvarā tomēr tās tiek veidotas pēc britu un amerikāņu modeļa. Šajā hierarhijā var tikt izlaisti atsevišķi pakāpieni var tikt izlaisti: piemēram, Apvienotajā Karalistē pulks un brigāde tiek apvienoti un saukti par brigādi, kamēr bataljons dažās ieroču šķirās tiek saukts par pulku. Turklāt tikai militārās lielvalstīs ir augstākā ranga militārās struktūras. Piemēram, mūsdienās Kanādā augstākā militārā organizācija ir divīzija, bet Latvijas Nacionālajos bruņotajos spēkos — zemessardzes brigāde. Armija, armiju grupa un karadarbības teātris ir ļoti lieli formējumi, kuri dažādās valstīs jūtami atšķiras lieluma un hierarhijas pozīcijas ziņā. Dažādas ieroču šķiras un valstis var lietot tradicionālus nosaukumus, bieži radot zināmas neskaidrības. Piemēram britu vai kanādiešu tanku pulks (bataljons) ir sadalīts eskadronos (rotās) un grupās (vados), kamēr amerikāņu kavalērijas eskadrons (bataljons) ir sadalīts grupās (rotās) un vados. Armijas rangu salīdzinājums Armijas rangs Latvijas Nacionālie bruņotie spēki Igaunijas Aizsardzības spēki Lietuvas bruņotie spēki Amerikas Savienoto Valstu armijas struktūra Britu armijas struktūra Vācu armijas struktūra