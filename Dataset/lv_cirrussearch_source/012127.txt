Šis raksts ir par filmu. Par citām jēdziena Baiga vasara nozīmēm skatīt nozīmju atdalīšanas lapu. Baiga vasara (starptautiskais nosaukums angļu valodā: Dangerous Summer) ir studijas Platforma Filma 2000. gadā uzņemtā vēsturiskā spēlfilma par 1940. gada notikumiem Latvijā. Režisors Aigars Grauba. Galvenajās lomās: Uldis Dumpis, Artūrs Skrastiņš, Inese Caune, Jānis Reinis, Uldis Vazdiks, Varis Vētra, Eduards Pāvuls. 1940. gada jūnija dienas Rīgā. No pilsētas izceļo vācbaltieši. Pēc dažām dienām jāaizbrauc arī Izoldei, un kopā ar viņu pošas aizbraukt Latvijas Republikas Ārlietu ministrs Vilhelms Munters. Par to nezina nedz Latvijas valdība, nedz Muntera sieva Natālija. Visi plāni mainās, kad Izolde iepazīstas ar radio reportieri Robertu. Pienāk 17. jūnija rīts, Rīgā iebrauc Sarkanās armijas tanki. Vilhelms Munters: Uldis Dumpis, Izolde: Inese Caune, Roberts: Artūrs Skrastiņš, Jāzeps Poškus: Eduards Pāvuls, Krišjānis Berķis: Juris Pļaviņš, Kārlis Ulmanis: Uldis Vazdiks, Fricis Celmiņš: Varis Vētra, Natālija Muntere: Maija Apine, Kārlis: Jānis Reinis, Augusts: Kārlis Sebris, Pēteris: Uldis Pūcītis, PSRS pilnvarotais vēstnieks Latvijā Vladimirs Derevjanskis: Arnis Līcītis, PSRS militārais atašejs Zavjalovs: Igors Čerņavskis. IMDb profils (angliski) AllMovie profils (angliski)