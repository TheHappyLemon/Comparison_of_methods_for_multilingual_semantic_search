Vitol ir Šveicē reģistrēta uzņēmumu grupa, kas nodarbojas ar naftas un biržas produktu tirdzniecību un loģistiku. Dibināta 1966. gadā. Galvenie biroji atrodas Roterdamā un Ženēvā. Vitol galvenās darbības notiek Ženēvā, Hjūstonā, Singapūrā un Londonā. Uzņēmums tirgojas ar jēlproduktiem un biržas produktiem, kā arī oglēm, dabasgāzi, elektroenerģiju, lauksaimniecības produktiem, etanolu, metanolu, degvielu, sašķidrināto dabasgāzi, sašķidrināto gāzi, ligroīnu un siltumnīcas gāzi. Grupai ir līdzdalība dažādos naftas uzglabāšanas termināļus un pārstrādes rūpnīcās, kā arī izpētes un ieguves projektos visā pasaulē. 2015. gada jūnijā Vitol kopā ar Helios Investment Partners par 276 miljoniem USD nopirka Nigērijas naftas un gāzes uzņēmumu Oando, vienojoties par 60 % īpašumtiesību un 51 % balsstiesību iegādi. 2015. gada 7. decembrī paziņots, ka Vitol iegādāsies 50 % pasaulē lielākā asfalta tirdzniecības, uzglabāšanas un transportēšanas uzņēmuma Sargeant Marine akciju. 2017. gada 3. martā tika paziņots, ka Vitol Investment Partnership meitas uzņēmums VIP Turkey Enerji AS no OMV par 1,368 miljardiem eiro pirks Turcijas naftas izstrādājumu izplatītāju Petrol Ofisi; darījums pabeigts 13. jūnijā. 2006. gada 20. oktobrī Vitol meitas uzņēmums Euromin Holdings (Cyprus) Limited izsolē Rīgas biržā iegādājās Ventspils nafta valsts kapitāla daļas. 2007. gada martā no Ventspils nafta pastarpināti nopirkti 49 % Ventspils nafta termināls kapitāldaļu. 2010. gadā Euromin Holdings (Cyprus) Limited palielināja savu līdzdalību Ventspils nafta līdz 49,5 %. 2015. gada 17. septembrī Euromin Holdings (Cyprus) Limited no AS Latvijas Naftas tranzīts nopirka 43,25 % Ventspils nafta akciju par 79,99 miljoniem eiro. Tādējādi Vitol kontrole Ventspils nafta palielinājās līdz 93,24 % kapitāldaļu. 2017. gada 14. jūnijā Vitol grupas uzņēmums Vitol Netherlands B.V. no Igaunijas fonda OÜ Fondo H Estonia nopirka 19,62 % Latvijas kuģniecība akciju. Nākamajā dienā Vitol grupā ietilpstošā Ventspils nafta nodeva Vitol Netherlands B.V. tai piederošās Latvijas kuģniecība 49,94 % akcijas. 29. jūnijā Latvijas Finanšu un kapitāla tirgus komisija saņēma Vitol Netherlands B.V. iesniegumu atļaujas saņemšanai par Latvijas kuģniecība obligātā akciju atpirkšanas piedāvājuma izteikšanu. Vitol tajā brīdī piederēja 70,75 % Latvijas kuģniecība kapitāldaļu. Līdz 2018. gada sākumam Vitol Netherlands B.V. veica Latvijas kuģniecība galīgo akciju atpirkšanu. 2018. gada 20. jūnijā par Latvijas kuģniecība meitas uzņēmuma SIA LSC īpašnieku kļuva Vitol Netherlands B.V. AS Ventspils nafta, naftas produktu loģistika AS Latvijas kuģniecība, jūras pārvadājumi SIA LSC, veic kuģu tehnisko vadību un nodrošina kuģu ekspluatāciju, onsultē, kā arī komplektē kuģu apkalpes Vitol and Sargeant Marine to form a global leader in asphalt logistics and trading Vitol Group, 7 December 2015 'Tranzītkara' beigas: Par 80 miljoniem eiro pārdotas 'Ventspils naftas' akcijas DELFI Bizness | 17. septembris 2015 «Korporatīvā struktūra». Arhivēts no oriģināla, laiks: 2015. gada 17. oktobrī. Skatīts: 2015. gada 30. septembrī. "Ventspils nafta" pārvedusi tai piederošos 49,94% "Latvijas kuģniecības" akciju uz "Vitol Netherlands B.V." LETA, 2017. gada 15. jūnijā Par akciju sabiedrības "LATVIJAS KUĢNIECĪBA" akciju atpirkšanas piedāvājuma iesniegumu Arhivēts 2017. gada 5. jūlijā, Wayback Machine vietnē. Finanšu un kapitāla tirgus komisija, 30.06.2017. Vito Group