Bengts Viljams Poromā (Bengt William Poromaa; dzimis 2000. gada 23. decembrī) ir Zviedrijas distanču slēpotājs. Pasaules kausa sacensībās debitēja 2019. gada 17. martā Fālunā ar 55. vietu 15 km distancē brīvajā stilā. Pasaules čempionātā pirmo reizi piedalījās 2021. gadā Oberstdorfā. Gan skiatlonā, gan 15 km distancē ieņēma devīto vietu, bet 50 km distancē klasiskajā stilā finišēja 12. vietā. Zviedrijas komandas sastāvā piedalījās arī stafetē, kur ieņēma 4. vietu. 2022. gada ziemas olimpiskajās spēlēs Pekinā visās disciplīnās, kurās startēja, iekļuva desmitniekā. Labāko rezultātu individuāli sasniedza skiatlonā, ieņemot sesto vietu. Komandu sprintā kopā ar Oskaru Svensonu ieņēma 4. vietu, tādu pašu vietu ieguva arī stafetē. 2022. gada 27. februārī Lahti pirmo reizi izcīnīja vietu uz pjedestāla Pasaules kausa posmos, ieņemot 3. vietu 15 km distancē klasiskajā stilā. 2021.—2022. gada sezonas kopvērtējumā ieņēma trešo vietu U-23 ieskaitē. 2023. gada Pasaules čempionātā Planīcā izcīnīja bronzas medaļu 50 km distancē klasiskajā stilā ar kopēju startu. Viņa māte ir Anete Fankvista, kas arī nodarbojusies ar distanču slēpošanu, piedalījusies 1998. gada ziemas olimpiskajās spēlēs, bet 1995. gada Pasaules čempionātā izcīnījusi bronzu stafetē. Tēvs Larijs Poromā arī ir bijis distanču slēpotājs, piedalījies Pasaules kausa posmos, vēlāk strādājis par treneri. Distance tika saīsināta līdz 30 km laikapstākļu dēļ. «William Poromaa på pallen i Lahtis». svt.se (zviedru). 2022. gada 27. februāris. Skatīts: 2023. gada 6. martā. «U23 World Cup Standing». fis-ski.com (angļu). Skatīts: 2023. gada 6. martā. «Supertalangen hyllas – kallas för ”frälsaren”». expressen.se (zviedru). 2020. gada 20. novembris. Skatīts: 2023. gada 6. martā. Olympedia profils (angliski) FIS profils (distanču slēpošana) (angliski)