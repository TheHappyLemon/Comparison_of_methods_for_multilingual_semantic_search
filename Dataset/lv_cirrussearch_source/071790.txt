Aleksandrs Grebjonkins (Александр Сергеевич Гребёнкин; dzimis 1982. gada 15. jūlijā) ir Krievijas kosmonauts, inženieris, majors. Aleksandrs Grebjonkins piedzima 1982. gada 15. jūlijā Kemerovas apgabala Miskos. 2002. gada 21. jūnijā viņš pabeidza Irkutskas Militāro aviācijas inženieru institūtu "transporta radioelektronisko iekārtu tehniskās ekspluatācijas" specialitātē, iegūstot kvalifikāciju "tehniķis". 2002. gada jūlijā Aleksandrs Grebjonkins sāka dienestu Kubinkas aviobāzē Maskavas apgabalā. Sākotnēji viņš bija lidmašīnu sagatavošanas tehniķis, bet kopš 2005. gada jūlija viņš dienēja par inženieri. 2009. gada novembrī Grebjonkinu norīkoja par tehniskās apkopes un remonta grupas inženieri citā karaspēka daļā, bet tajā pašā aviobāzē. 2011. gada janvārī viņš bija tās pašas grupas priekšnieku. 2011. gada janvārī viņu pārcēla uz citu karaspēka daļu par grupas priekšnieku. 2011. gada 15. martā Grebjonkins pabeidza Maskavas Sakaru un informātikas tehnisko universitāti, iegūstot inženiera kvalifikāciju, specializējoties radiosakaru, radio apraides un televīzijas jomā. 2017. gadā Aleksandrs Grebjonkins pieteicās atklātajā konkursā, lai iekļūtu Krievijas kosmonautu vienībā. 2018. gada 10. augustā viņu apstiprināja par kosmonautu kandidātu, un 6. novembrī Grebjonkins tika uzņemts kosmonautu vienībā. 2019. gada 30. augustā viņš ieguva nirēja kvalifikāciju. 2020. gada 24. novembrī viņš pabeidza vispārējos kosmonautu sagatavošanas kursus, un 2. decembrī viņam piešķīra kosmonauta izmēģinātāja kvalifikāciju. 2022. gada 20. janvārī Grebjonkins tika apstiprināts par SKS 71. ekspedīcijas pamatapkalpes 2. lidojuma inženieri. 2023. gada 1. martā viņu iekļāva kosmosa kuģa SpaceX Crew-8 apkalpē. Viņš bija SpaceX Crew-7 dublieru apkalpes lidojuma inženieris. Aleksandra Grebjonkina pirmais kosmiskais lidojums sākās 2024. gada 4. martā, kosmosa kuģī SpaceX Crew-8. Viņš bija Starptautiskās kosmosa stacijas 70. un 71. ekspedīcijas lidojuma inženieris. Vikikrātuvē par šo tēmu ir pieejami multivides faili. Skatīt: Aleksandrs Grebjonkins. ГРЕБЁНКИН Александр Сергеевич Kosmonautu sagatavošans centrs, (krieviski) Александр Сергеевич Гребёнкин astronaut.ru, (krieviski)