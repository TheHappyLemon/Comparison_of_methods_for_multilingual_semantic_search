Nerijus Ališausks (lietuviešu: Nerijus Ališauskas, dzimis 1991. gada 6. jūnijā) ir lietuviešu hokejists, aizsargs, Lietuvas hokeja izlases dalībnieks. Pašlaik (2024) Ališausks spēlē Slovākijas Ekstralīgas vienībā HK Spisska Nova Ves. Profesionāļa karjeru Ališausks sāka 2007.—08. gada sezonā, kad HK Liepājas Metalurgs sastāvā aizvadīja 14 spēles Latvijas čempionātā. No 2009. līdz 2013. gadam Metalurga rindās spēlēja Baltkrievijas Ekstralīgā. No 2015. līdz 2017. gadam spēlēja Krievijas Augstākās līgas vienībā Karaghandi "Saryarka". 2017. gada vasarā uz pārbaudes laiku pievienojās KHL klubam Rīgas "Dinamo". 16. augustā noslēdza pilnvērtīgu līgumu ar komandu. Tādējādi Ališausks kļuva par pirmo lietuviešu hokejistu KHL. Komandas rindās Ališausks aizvadīja nākamās trīs sezonas. 2020. gada jūlijā noslēdza līgumu ar Slovākijas Ekstralīgas komandu Bratislavas "Slovan". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)