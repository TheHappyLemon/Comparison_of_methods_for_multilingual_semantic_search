Rūdolfs Viljams Luiss "Rūdijs" Džuljāni (Rudolph William Louis "Rudy" Giuliani; dzimis 1944. gada 28. maijā) ir amerikāņu jurists, uzņēmējs, bijušais politiķis. Vispirms bijis demokrāts, tad dažus gadus bijis bezpartijisks, taču kopš 1980. gada ir republikānis. Bijis Ņujorkas mērs. 20. gadsimta 80. gados bijis Ņujorkas štata dienvidu reģiona federālais prokurors, kas ierosinājis vairākas lietas pret itāliešu mafiju un korumpētiem korporatīvajiem finansētājiem. Vadījis lietu, kuras rezultātā uz mūžu cietumā tika iesēdināts mafijas boss Džons Goti. 1989. gadā kandidēja Ņujorkas mēra amatam, tomēr tika zaudēts demokrātu pārstāvim Deividam Dinkinsam. Džuljāni uzvarēja Dinkinsu 1993. gada vēlēšanās. Amatā stājies 1994. gadā. Bija apsolījis veikt reformas pilsētas finasēs un cīnīties ar noziedzību. Sākotnēji tika uzskatīts, ka viņam tas ir izdevies. Lai arī noziedzības līmenis Džuljāni vadības laikā kritās, un pats Džuljāni to uzskatīja par savu nopelnu, tomēr viņa nopelni tiek apstrīdēti, jo tā tika uzskatīta par sakritību. Noziedzības līmenis sāka kristies jau dažus gadus pirms viņa ievēlēšanas amatā, un noziedzības līmenis šai laikā kritās arī visā valstī. 2000. gadā konstatēts prostatas vēzis, ko izdevies izārstēt. Pēc 2001. gada 11. septembra uzbrukuma ASV, kurā bojā gāja ap 2800 cilvēku, Džuljāni tika slavēts par savām darbībām un situācijas kontrolēšanu. Viņš vēlāk Time vērtējumā tika atzīts par 2001. gada cilvēku, tāpat viņam tika piešķirts Britu impērijas ordenis. Pēc Ņujorkas mēra amata atstāšanas palicis aktīvs politiķis, bijis viens no sākotnējiem republikāņu partijas kandidātiem ASV prezidenta amatam 2008. gada vēlēšanās. Pēc mēra amata termiņa beigām pievērsies arī uzņēmējdarbībai. Gary M Klass, Just Plain Data Analysis: Finding, Presenting, and Interpreting Social Science Data, 2nd edn (Lanham MD & Plymouth UK: Rowman & Littlefield Publishers, 2012), ch 4 "Examining a relationship: New York City crime rates". Wes Allison, "How much credit does Giuliani deserve for fighting crime?", PolitiFact.com (Tampa Bay Times), September 7, 2007. Thomas Rogers, "What really cleaned up New York", Salon, November 19, 2011. Mark Bergen, "Rudy Giuliani still egregiously wrong on crime", Forbes, May 16, 2012. David R Francis, "What reduced crime in New York City", The Digest, National Bureau of Economic Research, accessed June 27, 2014. «Rudolph W. Giuliani». Encyclopædia Britannica Online. Encyclopedia Britannica. Skatīts: 2015. gada 24. aprīlī. Vikikrātuvē par šo tēmu ir pieejami multivides faili. Skatīt: Rūdolfs Džuljāni. Encyclopædia Britannica raksts (angliski)