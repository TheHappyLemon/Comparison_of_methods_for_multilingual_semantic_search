Bāzeles zooloģiskais dārzs (Zoologischer Garten Basel) ir zooloģiskais dārzs, kas atrodas Bāzelē Šveicē. Tas ir vecākais un dzīvnieku skaita ziņā lielākais Šveices zoodārzs. To atvēra 1874. gada 3. jūlijā un pirmajā gadā zoodārzu aplūkoja 62 000 apmeklētāju. Mūsdienās tajā ik gadu ierodas vairāk nekā 1,8 miljoni apmeklētāju. 2008. gadā žurnāls Forbes Traveler to atzina par vienu no pasaules piecpadsmit labākajiem zoodārziem, bet pārstāvis no Londonas zoologu savienības par septīto labāko Eiropā. Atklāts 1972. gadā. 2012. gadā akvāriju pārstāvēja aptuveni 6000 dzīvnieku un 480 sugas — zivis, koraļļi, jūraszvaigznes un citi jūras iemītnieki, rāpuļi, abinieki, kā arī Džentū pingvīni un karaliskie pingvīni. Ziemas mēnešos pingvīni aplūkojami arī brīvdabas vivārijos. Gadu gaitā panākta vairāku sugu vairošanās, piemēram, daudzspurzivju (Polypteriformes) 2006. gadā vai vairākkārtējs karalisko pingvīnu riests. 2009. gada 17. maijā Bāzeles zoodārzs paziņoja par nodomu celt plašu okeānu akvāriju, kas būtu pirmā šāda veida celtne Šveicē. Šo Šveices un Francijas kopīgi īstenoto projektu paredzēts pabeigt un akvāriju atvērt 2018. gadā. Atklāta 1927. gadā. Ēkas vidusdaļā izveidota iegarena, ar biezu veģetāciju apaugusi "džungļu oāze", kur mitinās brīvi lidojoši vai tekalējoši putni. Putnu mājas sānmalās izvietoti aviāriji. Āfrikas ekspozīciju kopīgi apdzīvo nīlzirgi, strausi un Granta zebras. Ziloņu māju pārstāv Āfrikas savannas zilonis. Pašreizējais ziloņu komplekss konstruēts 1953. gadā. 2013. gadā sākās tā rekonstrukcija un paplašināšana. Darbus paredzēts pabeigt 2016. gada rudenī, kompleksa teritoriju palielinot vairāk nekā divkārši, līdz aptuveni 5000 m². Sautera dārzs galvenokārt fokusēts uz Āzijas faunu, un tur aplūkojami Indijas degunradži, Āzijas īsnagu ūdri, sniega leopardi, Ķīnas mundžaki (Muntiacus reevesi) un citi. "Pērtiķu klintīs" dzīvo apmēram 60 makaki. Starp vairākiem iemītniekiem, kas Sautera dārzā pārstāv Āfrikas kontinentu un sekmīgi vairojas, ir pundurnīlzirgs. Antilopju māju apdzīvo okapi, zobenragantilope (Hippotragus niger) un citas sugas. Pirmos ķengurus Bāzeles zoodārzs ieguva 1908. gadā, un kopš tā laika tur ir piedzimuši vairāk nekā šīs kārtas pārstāvju. Rietumu pelēkie ķenguri un Austrālijas krūmu tītari (Alectura lathami) mitinās kopīgā brīvadabas ekspozīcijā. Ēkas Australis iekšpusē daži no pārstāvētajiem dzīvniekiem ir gekoni, jūras krupji, zaļie koku pitoni (Morelia viridis), zarkukaiņi (Phasmatodea), ārkārtīgi indīgie sarkanmuguras zirnekļi (Latrodectus hasseltii). Etošas ekspozīcija nosaukta Etošas nacionālā parka vārdā, kas atrodas Namībijā un ir lielākais nacionālais parks Āfrikas dienvidrietumos. Ekspozīcija veltīta Āfrikas savvaļai, un atklātos voljeros uzturas gepardi, Dienvidāfrikas dzeloņcūkas (Hystrix africaeaustralis), lauvas, surikati, arī kaķu lemuri. Gamboa ir Etošas tēmas turpinājums. Nosaukums "Gamboa" Etošas apgabalā dzīvojošo iedzīvotāju valodā nozīmē "vieta kur ir lauvas". Gamboa turpinās lauvu ekspozīcija, apskatāmas termītu kolonijas, hameleons, Nīlas krokodili, Austrumāfrikas cihlīdas no Haplochrimi tribas. Pērtiķu māja ir lielākā zoodārza ēka. Tās iemītnieki ir gan vislielākie primāti — rietumu zemieņu gorillas, šimpanzes, Sumatras orangutani, gan vairāki vidēji un nelieli šīs kārtas pārstāvji. Pirmā gorilla nebrīvē Eiropā piedzima Bāzeles zoodārzā 1959. gadā. 1961. gadā tur dzima gorillas tēviņš Džambo, kuru 1972. gadā pārveda uz Džērsijas zoodārzu. Tā gandrīz pussimts pēcnācēju šobrīd dzīvo daudzos pasaules zoodārzos. Pērtiķu māja uzbūvēja 1969. gadā. 2011. gadā apmeklētājiem atvēra rekonstruētu pērtiķu māju, kurā tās iemītnieku telpas bija paplašinātas no 340 m² līdz 700 m². 2012. gadā apmeklētājiem piedāvāja vairākas jaunas takas ap brīvdabas iežogojumiem. Dimanta ūbele (Geopelia cuneata) Putnu mājā Sarkanastes smējējstrazds (Trochalopteron milnei) Putnu mājā Indijas degunradzis Somālijas savvaļas ēzelis Basler Zeitung (vāciski) Bāzeles Zoodārzs[novecojusi saite] (vāciski) Minh Tu Nguyen & Rachel Slaff, "The world's best zoos", Forbes Traveler, November 2007; Forbes Travel[novecojusi saite] Anthony D. Sheridan, "Europe's Leading Zoological Gardens, 2008", International Zoo News, Vol.56/5 (No.374), July/August 2009, lpp.260—268;[1] Basler Zeitung, publicēts 2009-5-14 Seltener Zuchterfolg Arhivēts 2015. gada 3. aprīlī, Wayback Machine vietnē., publicēts 2006-02-23 (vāciski) Basler Zeitung Arhivēts 2012. gada 7. jūlijā, at Archive.is, publicēts 2010-05-12 (vāciski)