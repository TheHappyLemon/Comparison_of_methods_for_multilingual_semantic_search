Sojuz TMA-16M (krievu: Союз ТМА-16М) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas palaists orbītā 2015. gada martā. Uz zemes atgriezās 2015. gada septembrī. Kuģa Sojuz TMA-16M apkalpe augšupceļā un lejupceļā: Genādijam Padalkam plānots atgriezties uz zemes kosmosa kuģī Sojuz TMA-16M pēc 168 diennaktīm. Savukārt Mihailam Korņijenko un Skotam Kelijam paredzēts stacijā uzturēties gandrīz gadu (342 diennaktis) un uz zemes atgriezties kosmosa kuģī Sojuz TMA-18M Sākotnēji komandiera vieta bija paredzēta Jurijam Lončakovam, bet 2013. gada septembrī viņš atstāja kosmonautu vienību, saņemot darba piedāvājumu Gazprom. Sākotnēji lidojuma dalībnieka vieta atpakaļceļam bija paredzēta angļu dziedātājai Sārai Braitmenai. 2015. gada pavasarī viņa sāka kosmonautu apmācības kursu Krievijā. 13. maijā Braitmena paziņoja, ka ģimenes apstākļu dēļ atliek lidojumu kosmosā. Dublējošā apkalpe: Aleksejs Ovčiņins, komandieris, Roskosmos  Krievija Sergejs Volkovs, lidojuma inženieris, Roskosmos  Krievija Džefrijs Viljamss, lidojuma inženieris, NASA,  ASV Sojuz TMA-16M tika palaists 2015. gada 27. martā 19:42:57 UTC ar nesējraķeti Sojuz-FG no Baikonuras kosmodroma 31. starta laukuma 6. palaišanas iekārtas. Kosmosa kuģis no pēdējās pakāpes atdalījās 19:51:45 UTC. Saslēgšanās ar staciju notika 28. martā 01:34 UTC (nepilnas 6 stundas pēc starta) pie Poisk moduļa. Tuvošanās un saslēgšanās operācijas notika automātiskā režīmā. 03:31 UTC tika atvērtas lūkas, un apkalpe iegāja stacijā. 28. augustā Sojuz TMA-16M tika pārvietots no Poisk moduļa uz Zvezda moduļa pieslēgvietu. Pārvietošanas laikā kosmosa kuģī atradās Padalka, Korņijenko un Kelijs. Atvienošanās notika 06:12 UTC, saslēgšanās pie Zvezda — 10:30 UTC. Šī operācija veikta, lai atbrīvotu vietu kosmosa kuģim Sojuz TMA-18M. No stacijas Sojuz TMA-16M atvienojās 11.09.2015. 21:29 UTC. Zemi nolaižamais aparāts sasniedza 12. septembrī 00:51:36 UTC, 146 km uz dienvidaustrumiem no Žezkazghanas Kazahstānā. Lidojuma ilgums — 168 dienas 5 stundas 9 minūtes. Космический корабль "Союз" с экипажем успешно приземлился в Казахстане RIA, 2015-09-12 Sojuz TMA-16M lapa SKS Lidojumu vadības centrā Arhivēts 2015. gada 18. septembrī, Wayback Machine vietnē. (krieviski)