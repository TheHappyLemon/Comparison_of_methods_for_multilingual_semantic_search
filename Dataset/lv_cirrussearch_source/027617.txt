The Reichenbach Fall ir britu seriāla "Šerloks" otrās sezonas trešā, noslēdzošā sērija. Pirmoreiz tā tika pārraidīta BBC One televīzijas kanālā 2012. gada 15. janvārī. Sērijas scenārija autors ir Stefans Tompsons. Uzmanību! Turpmākajā tekstā var tikt atklātas nozīmīgas detaļas par televīzijas seriāla saturu! Džims Moriartijs tiek apcietināts par vairākiem ielaušanās mēģinājumiem, taču tiek atzīts par nevainīgu. Vēlāk tiek nolaupīti Amerikas vēstnieka bērni, bet pēc viņu atbrīvošanas tie nobīstas no Šerloka Holmsa, un Šerloks tāpēc tiek turēts aizdomās par viņu nolaupīšanu un noziegumu safabricēšanu. Šerloks un Moriartijs satiekas uz kādas mājas jumta. Moriartijs uzstāda Šerlokam ultimātu - vai nu Šerloks izdara pašnāvību, vai arī viņa draugi tiks nogalināti. Šerloks Moriartijam paziņo, ka tad, ja viņš saņems pašu Moriartiju par ķīlnieku, tad pastāv iespēja, ka viņa draugi netiks nogalināti. Uz to Moriartijs reaģē, izdarot pašnāvību. Pēc neilgas telefonsarunas ar Džonu Vatsonu Šerloks nolec no jumta, bet izdzīvo. Oficiālā tīmekļa vietne (angliski) IMDb profils (angliski)