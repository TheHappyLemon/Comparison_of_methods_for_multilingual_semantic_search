IKEA ir Zviedrijas mājas interjera preču tirgotājs. Tam ir 422 veikali 51 pasaules valstī (uz 2018. gada augustu), vairums no tiem Eiropā, bet arī ASV, Kanādā, Āzijā un Austrālijā. Uzņēmumu 1943. gadā dibināja Ingvars Kamprads 17 gadu vecumā (2013. gadā viņš bija viens no bagātākajiem cilvēkiem pasaulē). Sākotnēji tas pārdeva dažādas sīkpreces, konkurējot ar zemām cenām, bet īstā izplešanās sākās 1955. gadā, kad IKEA sāka veidot savas mēbeles. IKEA popularizēja lētas moderna dizaina mēbeles un efektīvu masveida ražošanu, kā arī nesaliktu mēbeļu tirgošanu. 2008. gadā ASV Virdžīnijas štata Denvilā tika atvērta IKEA rūpnīca, kur ražoja koka plauktus un glabāšanas sistēmas ASV un Kanādas tirgum. 2013. gada vasarā IKEA atvēra savu pirmo veikalu Lietuvā, Viļņā, kas bija pirmais IKEA iepirkšanās centrs Baltijas valstīs. 2018. gada 30. augustā tika atklāts pirmais IKEA veikals Latvijā, Rīgā, kas pagaidām ir lielākais IKEA iepirkšanās centrs Baltijas valstīs 2019. gada jūlijā IKEA paziņoja, ka gada beigās slēgs rūpnīcu ASV, jo izdevīgāk produkciju ir ražot Eiropā, kur ir lētāki izejmateriāli, un to importēt ASV. 2022. gada 25. augustā IKEA atvēra pirmo veikalu Igaunijā. «Bringing the IKEA Concept worldwide». Inter IKEA Systems B.V. Arhivēts no oriģināla, laiks: 2017. gada 21. februārī. Skatīts: 2015. gada 25. augusts. «Piektais bagātākais cilvēks pasaulē». Arhivēts no oriģināla, laiks: 2013-09-30. Skatīts: 2013-08-16. IKEA slēgs vienīgo rūpnīcu ASV LETA, 2019. gada 16. jūlijs «Viļņā atvērts pirmais IKEA veikals Baltijas valstīs». Arhivēts no oriģināla, laiks: 2013. gada 16. augustā. Skatīts: 2013. gada 16. augustā. DELFI. «Reportāža: Durvis ver tirdzniecības milža 'IKEA' veikals Rīgā». DELFI (latviešu), 2018-08-30. Skatīts: 2018-08-30. Atvērts pirmais Ikea veikals Igaunijā Db.lv, 25.08.2022 IKEA efekts