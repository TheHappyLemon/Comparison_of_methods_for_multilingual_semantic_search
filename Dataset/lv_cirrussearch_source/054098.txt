Basku pelota 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Basku pelotas turnīrs tika aizvadīts 1900. gada 14. jūnijā Parīzes piepilsētā Neijī pie Sēnas. Pēc Starptautiskās Olimpiskās komitejas informācijas sacensībās startēja tikai viena komanda (2 sportisti) no Spānijas. Līdz ar to arī abiem Spānijas sportistiem Hosē de Amesolam un Fransisko Viljotam tika piešķirta zelta medaļa. Spānijas sportisti izcīnīja pirmās zelta medaļas valstij olimpiskajās spēlēs. Šī bija pirmā un vienīgā reize, kad šis sporta veids bija iekļauts oficiālajā olimpisko spēļu programmā. Nākamreiz basku pelota olimpiskajās spēlēs bija iekļauta 1924. gada Parīzes vasaras olimpiskajās spēlēs kā demonstrācijas sporta veids.      — Pirmās izcīnītās olimpiskās medaļas valstij šajā sporta veidā      — Pirmās izcīnītās zelta medaļas valstij šajā sporta veidā 1900. gada vasaras olimpiskajās spēlēs basku pelotas sacensībās startēja 2 sportisti (1 komanda) no 1 valsts. Iekavās uzrādīts sportistu skaits no valsts.  Spānija (2) Iespējams, ka basku pelotas sacensībās piedalījusies arī Francijas komanda ar spēlētājiem Morisu Dirketī un Ečegaraju, taču SOK to neatzīst. «Paris 1900 Basque pelota». Starptautiskā Olimpiskā komiteja. Skatīts: 2020. gada 5. septembris. Fernando Arrechea. «No, España no tiene aún 100 medallas olímpica». Soitu.es (Spanish), 2008. gada 10. augusts. Skatīts: 2019. gada 9. marts. Basku pelota 1900. gada vasaras olimpiskajās spēlēs (Sports Reference) (angliski) Basku pelota 1900. gada vasaras olimpiskajās spēlēs (Olympedia) (angliski) Basku pelota 1900. gada vasaras olimpiskajās spēlēs (Olympics) (angliski)