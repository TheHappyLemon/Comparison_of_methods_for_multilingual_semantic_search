Branko Radivojevičs (slovāku: Branko Radivojevič; dzimis 1980. gada 24. novembrī) ir serbu izcelsmes Slovākijas hokejists, kreisās malas uzbrucējs, Slovākijas izlases dalībnieks. Pašlaik (2016) Radivojevičs spēlē Čehijas Ekstralīgas kluba Liberecas "Bili Tygri" sastāvā. No 1998. līdz 2001. gadam Radivojevičs spēlēja OHL līgas klubā Belevillas "Bulls", bet 2001-02 sezonu aizsāka AHL klubā Springfīldas "Falcons". Viņš arī aizvadīja 18 spēles NHL kluba Fīniksas "Coyotes" rindās, atzīmējoties ar 4 gūtiem vārtiem, kā arī 2 rezultatīvām piespēlēm. "Coyotes" rindās spēlēja līdz pat 2003-04 sezonas vidum, kad tika aizmainīts uz Filadelfijas "Flyers". 2004-05 sezonas NHL lokauta laikā spēlēja Čehijas Ekstralīgas klubā HK Vsetina, kā arī Zviedrijas Elitsērijas klubā Luleå HF. Pēc lokauta Branko atgriezās "Flyers" sastāvā, tajā aizvadot visu 2005-06 sezonu. 2006-07 un 2007-08 sezonas Radivojevičs aizvadīja Minesotas "Wild" rindās. 2008. gada vasarā Radivojevičs parakstīja līgumu ar Maskavas "Spartak". 2009. gada 10. janvārī Branko spēlēja Pirmajā KHL Zvaigžņu spēlē. Slovākijas izlases rindās Branko spēlējis 2000. gada Pasaules čempionātā junioriem, 2004. gada Pasaules kausa izcīņā, kā arī 2003. un 2007. gada Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)