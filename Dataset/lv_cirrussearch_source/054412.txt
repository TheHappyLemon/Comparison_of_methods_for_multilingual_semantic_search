Sojuz MS-17 (Союз МС-17) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas orbītā tika palaists 2020. gada 14. oktobrī, uz zemes atgriezās 2021. gada 17. aprīlī. Kuģa Sojuz MS-17 apkalpe augšupceļā un lejupceļā: Dublējošā apkalpe: Oļegs Novickis, komandieris, Roskosmos  Krievija Pjotrs Dubrovs, lidojuma inženieris, Roskosmos  Krievija Marks Vande Hei, lidojuma inženieris, NASA,  ASV Rezerves apkalpe: Antons Škapļerovs, komandieris, Roskosmos  Krievija Andrejs Babkins, lidojuma inženieris, Roskosmos  Krievija COVID-19 pandēmijas dēļ šoreiz tika saformēta arī rezerves apkalpe gadījumam, ja saslimst pamatapkalpes un dublieru apkalpes locekļi. Sojuz MS-17 tika palaists 2020. gada 14. oktobrī 05:45:04 UTC ar nesējraķeti Sojuz-2.1a no Baikonuras kosmodroma 31. starta laukuma 6. palaišanas iekārtas. Kosmosa kuģis ar staciju saslēdzās 14. oktobrī 08:48:47 UTC (aptuveni trīs stundas pēc starta) pie Rassvet moduļa. Tuvošanās un saslēgšanās notika automātiskā režīmā. Lai atbrīvotu vietu nākamajam kuģim pie moduļa Rassvet, 2021. gada 19. martā Sojuz MS-17 veica pārkabināšanos uz Poisk moduli. Vairākas stundas pirms manevriem kuģa apkalpe Sergejs Rižikovs, Sergejs Kuds-Sverčkovs un Ketlīna Rubinsa ieņema savas vietas kuģī. 16:38:31 UTC Sojuz atvienojās un attālinājās 40 metrus. Tad tas aplidoja staciju, un 17:12:33 UTC pieslēdzās pie Poisk moduļa. Kuģi vadīja komandieris Rižikovs ar manuālo vadības sistēmu. Pēc Sojuz MS-17 atgriešanās uz zemes Poisk varēs izmantot iziešanai kosmosā, lai moduli sagatavotu Nauka laboratorijas moduļa pieņemšanai. No stacijas Sojuz MS-06 atvienojās 2021. gada 17. aprīlī 01:34 UTC. Zemi nolaižamais aparāts sasniedza 04:55:12 UTC, 147 km uz dienvidaustrumiem no Žezkazghanas, Kazahstānā. Lidojuma ilgums — 184 dienas 23 stundas 10 minūtes. Перелёт с причала на причал Новости космонавтики, 2021-03-19 Хроника подготовки и полёта корабля «Союз МС-17» № 747 astronaut.ru (krieviski)