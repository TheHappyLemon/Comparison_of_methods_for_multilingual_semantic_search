Pāvests Gregors XVI (latīņu: Gregorius XVI) jeb Gregorijs XVI (dzimis 1765. gada 18. septembrī, miris 1846. gada 1. jūnijā), īstajā vārda Bartolomeo Alberto Kapellāri (itāļu: Bartolomeo Alberto Cappellari), bija 255. Romas pāvests no 1831. gada 2. februāra līdz nāvei. Gregors XVI 1783. gadā kļuva par mūku un pieņēma vārdu Mauro. 1787. gadā viņš kļuva par priesteri. 1805. gadā Gregors XVI kļuva par Svētā Gregora klostera vikāru, bet 1825. gadā pāvests Leons XII viņu iecēla kardināla amatā. 1831. gadā kļuva par Romas pāvestu. Viņš izmantoja austriešu algotņus, lai pārtrauktu revolūciju, kas bija sākusies Pāvesta valstīs. Vikikrātuvē par šo tēmu ir pieejami multivides faili. Skatīt: Gregors XVI. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Katoļu enciklopēdijas raksts (angliski)