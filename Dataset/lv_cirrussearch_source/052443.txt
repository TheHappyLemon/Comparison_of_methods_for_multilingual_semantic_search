Grieķu-romiešu cīņa vīriešiem bija vienīgā cīņas sporta disciplīna, kas tika aizvadīta 1896. gada vasaras olimpiskajās spēlēs. Sacensības norisinājās divas dienas: 10. aprīlī tika aizvadīti ceturdaļfināli un pusfināls, bet 11. aprīlī fināls. Sacensības notika Panatinaiko stadionā. Tajās startēja 5 sportisti no 4 valstīm. Trīs no šiem sportistiem startēja arī citos sporta veidos šajās olimpiskajās spēlēs. Cīņas sporta sacensības netika iedalītas pēc svara kategorijām, kas nozīmēja, ka savā starpā sacentās dažāda svara sportisti. Izmantotie noteikumi bija līdzīgi kā mūsdienu grieķu-romiešu cīņai, kaut arī nebija laika ierobežojuma, un ne visi kāju turējumi bija aizliegti (pretēji pašreizējiem noteikumiem). Sportists zaudēja, ja viņš tika nomests uz lāpstiņām. Zelta medaļu izcīnīja Vācijas sportists Kārlis Šūmanis, bet sudraba un bronzas medaļu izcīnīja Grieķijas pārstāvji Georgijs Cits un Stefans Hristopuls. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas. Iekavās norādīts sportistu skaits no attiecīgās valsts.  Grieķija (2)  Lielbritānija (1)  Ungārija (1)  Vācija (1) Pamatraksts: Sportistu uzskaitījums 1896. gada vasaras olimpiskajās spēlēs#Cīņas sports «Wrestling at the 1896 Athina Summer Games:Men's Unlimited Class, Greco-Roman». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 5. aprīlī. «Athens 1896 Wrestling Greco Roman». Starptautiskā Olimpiska komiteja. Lampros, S.P., Polites, N.G., De Coubertin, Pierre, Philemon, P.J. & Anninos, C. The Olympic Games: BC 776 – AD 1896. Athens : Charles Beck, 1897. (Digitally available at [1] Arhivēts 2008. gada 27. maijā, Wayback Machine vietnē.) Mallon, Bill & Widlund, Ture. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Excerpt available at [2] Arhivēts 2008. gada 11. aprīlī, Wayback Machine vietnē.) Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X.