Žanna Marija Nansī d'Otremona (franču: Jeanne Marie Nancy d’Autremont; dzimusi de Martela (franču: de Martel); 1899. gada 23. maijs Bresta — 1979. gada 4. novembris Parīze) bija Francijas šahiste, 1933. gada Pasaules čempionāta šahā sievietēm dalībniece, trīskārtējā Francijas sieviešu šaha čempione. Dzimusi dižciltīgā Bretaņas ģimenē, viņas tēvs ir bijis kara kuģa komandieris. 1929. gadā apprecējusies ar Lusjēnu Bridē d'Otremonu un pārcēlusies uz Parīzi. Trīs reizes kļuvusi par Francijas sieviešu šaha čempioni, turklāt visās šajās reizēs čempionātos bijusi otrā, bet čempionāta uzvarētājām nav bijusi Francijas pilsonība. 1928. un 1929. gadā par tādu šahisti kļuvusi Paula Švarcmane, bet 1932. gadā — Alise Tonini. 1927. un 1933. gadā ieņēmusi arī trešo vietu Francijas sieviešu šaha čempionātos. 1933. gadā Folkestonā piedalījusies Pasaules čempionāta šahā sievietēm, kurā ieņēmusi 7. vietu (čempionātā uzvarēja Vera Menčika). HERITAGE des ECHECS FRANCAIS - D'AUTREMONT Jeanne [Marie Nancy] «1927-39 Title Tournaments : World Chess Championship (women)». www.mark-weeks.com.