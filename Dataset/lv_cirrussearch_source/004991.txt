Skonto FC bija Latvijas futbola klubs, piecpadsmitkārtējs Latvijas čempions, kā arī astoņkārtējs Latvijas kausa ieguvējs. Klubs tika dibināts 1991. gadā un šajā gadā uzvarēja arī LPSR čempionāta pēdējās sezonas turnīrā. 2016. gada decembrī klubs tika pasludināts par maksātnespējīgu. Skonto FC tika dibināts 1991. gadā ar nosaukumu Forums-Skonto, un jau pirmajā sezonā uzvarēja Latvijas PSR čempionātā. 1992. gadā klubs tika pārdēvēts par Skonto FC un laika posmā līdz 2004. gadam komanda ieguva 14 Latvijas čempionu titulus. 2005. gadā par čempioniem kļuva FHK Liepājas Metalurgs, un Skonto pirmo reizi palika otrie. 2007. gadā Skonto pirmoreiz palika ārpus pirmo trīs vietu ieguvēju saraksta, izcīnot tikai 4. vietu. No 1993. līdz 2004. gadam komandas galvenais treneris bija Aleksandrs Starkovs, kurš vairākus gadus bija arī Latvijas futbola izlases galvenais treneris. Pēc tam komandu vadīja Jurijs Andrejevs un anglis Pols Ešvorts, līdz 2009. gadā klubā atgriezās Starkovs. Skonto kluba prezidents ir bijušais futbolists Vladimirs Koļesņičenko. Laika posmā no kluba dibināšanas līdz 2012. gada februārim šo amatu ieņēma uzņēmējs Guntis Indriksons, kurš tādas pašas funkcijas ilgstoši pildīja arī Latvijas Futbola federācijā, līdz tika pieņemti jauni statūti, kuri šādu situāciju nepieļāva. Kluba īpašnieks ir Kipras kompānija Tremova Ltd., kura 2011. gada 31. martā iegādājās 98,74% akciju no Bislana Abdulmuslimova. Iepriekš klubs kopš dibināšanas piederēja Guntim Indriksonam. Tremova Ltd. īpašnieks ir Latvijas uzņēmējs Igors Zaicevs. Skonto veiksmīgi spēlējuši Eiropas klubu turnīros. Komanda UEFA čempionu līgas kvalifikācijas turnīrā spēlējusi ar tādiem klubiem kā FC Barcelona, Milānas Inter un Chelsea. 2016. gada sākumā nenokārtotu parādsaistību dēļ Latvijas futbola federācija nolēma nepiešķirt licenci "Skonto" dalībai Virslīgā, taču vēlāk klubam tika piešķirta licence dalībai 1. līgā. "Skonto" sezonas noslēgumā ieņēma astoto vietu 1. līgā, taču 2017. gada pavasarī nesaņēma licenci dalībai 1. līgai un 2016. gada decembrī klubs tika pasludināts par maksātnespējīgu. 2017. gadā komanda pārtapa par jauniešu akadēmiju un sadarbībā ar Rīgas Tehniskās universitātes Futbola centru sāka dalību 1. līgā kā RTU FC/Skonto Academy. Šī komanda tika likvidēta pēc 2018. gada sezonas. LPSR čempioni (1) 1991 Latvijas čempioni (14) (rekords) 1992—2004, 2010 Latvijas Kausa ieguvēji (8) (rekords) 1992, 1995, 1997—1998, 2000—2002, 2012 Livonijas Kausa ieguvēji (3) 2003, 2004, 2005 Baltijas Kausa ieguvēji (1) 2011 Atjaunots 2015. gada 21. martā. Marks Zahodins (1991—1992) Aleksandrs Starkovs (1993—2004) Jurijs Andrejevs (2004—2005) Pols Ešvorts (2005—2009) Aleksandrs Starkovs (2009—2011) Marians Pahars (2011—2012) Tamazs Pertija (2013—2016) Marians Pahars Juris Laizāns Māris Verpakovskis Aleksandrs Koliņko Igors Stepanovs Vitālijs Astafjevs Andrejs Rubins Mihails Zemļinskis Andrejs Štolcers Viktors Morozs Edgars Jankausks Vladimirs Dvališvili Ivans Lukjanovs Aleksandrs Cauņa Vladimirs Koļesņičenko Valērijs Šabala LFF: Skonto stadions "Skonto" pasludina par maksātnespējīgu sportacentrs.com Abdulmuslimovs pārdevis futbola kluba "Skonto" daļas Kipras investoram "Skonto" īpašnieks par spēlētājiem neizmaksātām algām, kluba tagadni un nākotni «Skonto FC». Latvijas Futbola federācija. Skatīts: 2015-03-19. Kluba oficiālā mājaslapa Arhivēts 2013. gada 22. februārī, Wayback Machine vietnē.