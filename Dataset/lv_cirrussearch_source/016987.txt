Bagijs (angļu: buggy) ir vieglais automobilis, kas paredzēts braukšanai pa smiltīm un bezceļiem. Sākotnēji bagijs bija sporta ekipāža, faetons zirgu sportā. Bagijus pārsvarā izmanto sporta sacīkstēm, retāk tas ir sastopams kā ikdienas transporta līdzeklis. Bagijus var iedalīt šādās klasēs: Trofireidu bagiji — maksimāli atvieglināti pilnpiedziņas bagiji, kas ierasti ir izveidoti uz paaugstinātas pārgājības automobiļu bāzēm un ir paredzēts pilnīgiem bezceļiem un sekliem ūdens šķēršļiem Autokrosa bagiji — klasiskās piedziņas bagiji, kas paredzēti sacīkstēm slēgtās krosa trasēs Pludmales bagiji — komfortabli vieglie bagiji, kas paredzēti līdzeniem smilšu klajumiem Krauleri — speciāli bagiji, kas paredzēti triāla sacīkstēm ASV Armija izmanto patrulēšanai un kaujas uzdevumiem tuksnešainā apvidū vieglo transportu DPV (Desert Patrol Vehicle) un LSV (Light Strike Vehicle), kas ir veidoti uz klasiskā bagija bāzes.