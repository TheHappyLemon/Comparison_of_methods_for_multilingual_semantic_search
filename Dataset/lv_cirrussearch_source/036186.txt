Zoltāns Almāši (ungāru: Almási Zoltán; dzimis 1976. gada 29. augustā Jārdānhāzā) ir Ungārijas starptautiskais lielmeistars šahā (1993). 1993. gadā uzvarējis Pasaules junioru šaha čempionātā U18 vecuma grupā. Kopš 1990. gadu otrās puses ir viens no vadošajiem Ungārijas šahistiem. Astoņas reizes uzvarējis Ungārijas šaha čempionātos (1995, 1997, 1999, 2000, 2003, 2006, 2008, 2009) un uzvaru skaita ziņā atpaliek tikai no Lajoša Portiša. Četras reizes piedalījies Pasaules šaha čempionātos pēc izslēgšanas sistēmas, kuros labākos panākumus guvis 1997. gadā Groningenā un 2004. gadā Tripolē, kad abas reizes nokļuvis līdz 4. kārtai. 2005. gadā uzvarējis starptautiskajā šaha turnīrā Ungārijas pilsētā Pakšā, apsteidzot Viktoru Korčnoju. 2008. gadā uzvarējis starptautiskajā šaha turnīrā Redžo Emīlijā. 2009. gadā atkārtoti uzvarējis šaha turnīrā Pakšā. 2010. gadā Varšavā izcīnījis Eiropas čempiona nosaukumu ātrajā šahā. 2013. gadā Havanā uzvarējis Hosē Raula Kapablankas memoriālā. Pārstāvējis Ungārijas komandu lielākajos komandu šaha turnīros: Pasaules šaha olimpiādē piedalījies 12 reizes (1994-2016). Komandu vērtējumā izcīnījis 2 sudraba (2002, 2014) medaļas. Individuālajā vērtējumā izcīnījis 2 sudraba (2010, 2016) medaļas; Eiropas komandu šaha čempionātā piedalījies 9 reizes (1992-1999, 2005-2015). Komandu vērtējumā izcīnījis sudraba (1999) 2 bronzas (2011, 2015) medaļas. Individuālajā vērtējumā izcīnījis sudraba (2011) un 2 bronzas (2013, 2015) medaļas; Pasaules komandu šaha čempionātā piedalījies 2 reizes (2011, 2015). Par panākumiem turnīros FIDE 1993. gadā Almāši piešķīrusi starptautiskā lielmeistara (GM) nosaukumu. 2009 Hungarian National Championship «World Chess Championship 1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 3. novembrī. «World Chess Championship 2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 3. novembrī. «European Rapid Chess Championship 2010». Arhivēts no oriģināla, laiks: 2018. gada 1. martā. Skatīts: 2018. gada 10. septembrī. Almasi shines at 2013 Capablanca Memorial OlimpBase :: Men's Chess Olympiads :: Zoltán Almási OlimpBase :: European Men's Team Chess Championship :: Zoltán Almási OlimpBase :: World Men's Team Chess Championship :: Zoltán Almási Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)