Sergejs Seņins (dzimis 1972. gada 16. aprīlī) ir bijušais Latvijas hokejists, malējais uzbrucējs. Latvijas hokeja izlases rindās spēlējis 2002. gada Olimpiskajās spēlēs, kā arī vairākos Pasaules čempionātos. Profesionāļa karjeru Seņins sāka 1990.—91. gada sezonā, kad aizvadīja divas spēles PSRS čempionātā Rīgas "Dinamo" sastāvā. Nākamajās sezonās uzbrucējs spēlēja Starptautiskās hokeja līgas kluba Rīgas "Pārdaugava" sastāvā. 1994.—95. gada sezonā pārcēlās uz Vāciju, taču 1996.—97. gada sezonu aizvadīja Krievijas Superlīgas vienības Čerepovecas "Severstal" rindās. No 1997. līdz pat 2002. gadam Seņins spēlēja Dānijas hokeja līgā, taču tad vairākas sezonas aizvadīja dažādos Zviedrijas, Latvijas un Norvēģijas klubos, 2006. gadā noslēdzot profesionāļa karjeru. Latvijas hokeja izlases rindās spēlējis 2002. gada Olimpiskajās spēlēs, kā arī 1993., 1994., 1995., 1997. un 2000. gada Pasaules čempionātos. Pirms vairākiem čempionātiem Seņins bijis pēdējais spēlētājs, kas no komandas sastāva atskaitīts. Jānis Matulis. Baldera skalpu man nevajag, 2006. ISBN 9984-542-10-6. Olympedia profils (angliski) LOK profils Eliteprospects profils (angliski)