Bertolds Laskers (vācu: Bertold Lasker; 1862. gada 16. oktobris Berlinhene — 1928. gada 19. oktobris Berlīne) bija Vācijas šahists un medicīnas doktors. Pasaules šaha čempiona Emanuela Laskera vecākais brālis. No 1881. līdz 1888. gadam studējis medicīnu Berlīnes Humboltu universitātē. Lielāko daļu dzīves pavadījis Berlīnē, kur bijis praktizējošs ārsts, kā arī piedalījies vietējos pilsētas šaha turnīros. 1881. gadā vienā Berlīnes šaha turnīrā dalījis pirmo vietu ar Zīgbertu Tarrašu, bet citā palicis otrais aiz Kurta fon Bardelebena. 1883. gadā dalījis 1.-4. vietu, taču papildu turnīrā palicis ceturtajā vietā (uzvarējis Hermans fon Gotšalls). Lielāko panākumu guvis 1890. gada Berlīnes turnīrā, kad kopā ar savu brāli Emanuelu Laskeru dalījis pirmo vietu. 1891. gadā bijis otrais aiz Horeišio Karo. 1899. gada Berlīnes jaungada turnīrā bijis 10. vietā (uzvarējuši Teodors fon Ševe, Emīls Šallops un Horeišio Karo). Īsu laiku uzturējies ASV, kur 1902. gadā uzvarējis Ņujorkas štata šaha čempionātā. «New York State Chess Champions 1878–1972». Arhivēts no oriģināla, laiks: 2008. gada 17. maijā. Skatīts: 2017. gada 5. janvārī. Šahista profils chessgames.com mājaslapā (angliski) Šahista profils 365chess.com mājaslapā (angliski)