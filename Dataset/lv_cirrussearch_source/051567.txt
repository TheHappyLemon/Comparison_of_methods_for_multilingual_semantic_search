Israel-Premier Tech (UCI komandas kods: ISN) ir UCI Pasaules tūres komanda, ko 2015. gadā dibināja Rons Barons un Rans Margaliots. Komanda reģistrēta Izraēlā. Komanda tika izveidota 2014. gada novembrī kā Cycling Academy Team ar mērķi veicināt jauno braucēju, īpaši no Izraēlas, attīstību. Komandas pirmais panākums bija 2015. gada Tour d'Azerbaïdjan ceturtajā posmā, kad uzvaru guva čehu sportists Daniels Tureks. 2015. gada 2. jūlijā komandai pievienojās Izraēlas čempions Gajs Sagivs. Pirms 2017. gada sezonas komanda nomainīja nosaukumu uz Israel Cycling Academy. 2018. gadā komanda pirmoreiz piedalījās kādā no klasiku pieminekļiem — Milāna—Sanremo un lielajā tūrē — Giro d'Italia. Giro d’Italia atklāšanas posms notika Jeruzalemē 2018. gada 4. maijā, kas bija pirmā reize sacensību 101. gadu vēsturē, kad tās sākās ārpus Eiropas. Arī otrais un trešais posms notika Izraēlā. Šie posmi piesaistīja manāmu vietējās publikas interesi, kas izrādīja atbalstu savai komandai, un to sarīkošana tika uzskatīta par ievērojamu panākumu. Israel Cycling Academy komandas līdzīpašnieks ebreju izcelsmes Kanādas uzņēmējs Silvens Adamss bija viens no Giro starta Izraēlā iniciatoriem un finansētājiem. Komandas labākais rezultāts bija spāņu sportista Ruvena Plasas 18. posmā iegūtā otrā vieta. Līdz ar sacensību finišu Romā Gajs Sagivs kļuva par pirmo Izraēlas riteņbraucēju, kurš finišējis kādā Lielajā tūrē. 2019. gadā komanda paplašināja sastāvu līdz 30 braucējiem un izveidoja sacensību programmu, kas iekļāva 250 sacensību dienas. Komandu atkal uzaicināja piedalīties Giro d'Italia un pirmoreiz arī Tour of California. Komandas īpašnieki Rons Barons un Silvens Adamss uzstādīja mērķi tuvākajos gados startēt nozīmīgākajās sacensībās, ieskaitot Tour de France, turpinot attīstīt jaunu Izraēlas sportistu paaudzi. 2019. gada janvārī komanda Izraēlā izveidoja trīs speciālās jauniešu programmas un izveidoja jauniešu komandu arābu ciematā Šfaramā. Tika izveidota arī attīstības komanda ar 10 U23 vecuma braucējiem, izveidojot sadarbību arī ar vienu no vadošajām Francijas amatieru komandām — Côte d’Armor —, ļaujot attīstības komandas braucējiem startēt Francijā un gūt pieredzi. 2019. gada oktobrī Israel Cycling Academy iegādājās UCI Pasaules tūres komandu Katusha–Alpecin un tās licenci, noslēdzot līgumu arī ar daļu tās braucēju. Tā rezultātā pēc UCI apstiprinājuma ICA kļuva par Pasaules tūres komandu. UCI statusu apstiprināja decembrī, bet komanda nomainīja nosaukumu uz Israel Start Up Nation. 2020. gada 4. decembrī par vienu no komandas sporta direktoriem kļuva Čerija Pridhema, kļūstot par pirmo sievieti, kas šādu lomu ieņēmusi vīriešu UCI Pasaules tūre komandā. 2022. gada janvārī tika prezentēts jauns komandas nosaukuma sponsors, Kanādas uzņēmums Premier Tech (iepriekš sponsorēja Astana–Premier Tech komandu), un komanda tika pārsaukta par Israel-Premier Tech. Kopš 2016. gada komandu pārstāv Latvijas sportists Krists Neilands. Līdz ar Kristu 2016. gadā komandai pievienojās velomehāniķis Kristaps Osis. piezīme: Rudijs Barbjē piezīme: Matthew Riccitello missing qualifiers by rider «Gallery: Sagan helps launch first Israeli pro team». Cyclingnews.com. 2014. gada 26. novembris. Skatīts: 2015. gada 9. maijs. «Tour d'Azerbaïdjan 2015 – Stage 4». ProCyclingStats. Arhivēts no oriģināla, laiks: 2017. gada 23. augustā. Skatīts: 2015. gada 9. maijs. «Twitter: Cycling Academy adds Guy Sagiv». twitter.com. 2015. gada 2. jūlijs. Skatīts: 2015. gada 24. augusts. «Israel Cycling Academy complete Katusha-Alpecin takeover». velonews.com. 2019. gada 2. oktobris. Skatīts: 2019. gada 2. oktobris. «Israel Cycling Academy becomes Israel Start-Up Nation». Cyclingnews.com. 2019. gada 11. decembris. Arhivēts no oriģināla, laiks: 2019. gada 29. decembrī. Skatīts: 2019. gada 11. decembris. «Israel Start-Up Nation appoints Cherie Pridham, first female Sports Director on WorldTour». 2020. gada 4. dec. https://twitter.com/YallaIsraelSUN/status/1334800910053232641 «Israel Start-Up Nation becomes Israel-Premier Tech». CyclingTips (angļu). 2022-01-06. Skatīts: 2022-01-07. Gundars Galkins. «Latvijas riteņbraucējs Saramotins vienojas ar pasaules čempiona pārstāvētu komandu». lsm.lv, 2016. gada 14. oktobrī. Skatīts: 2016. gada 14. oktobrī. @ritenbrauksana. «Mehāniķis Kristaps Osis pievienojas Neilanda pārstāvētajai "Israel Cycling academy" komandai». Latvijas Riteņbraukšanas Federācija (lv-lv), 2018-01-16. Skatīts: 2020-01-06.[novecojusi saite] Vikikrātuvē par šo tēmu ir pieejami multivides faili. Skatīt: Israel–Premier Tech. Oficiālā tīmekļa vietne