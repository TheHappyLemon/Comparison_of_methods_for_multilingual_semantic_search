Šis raksts ir par itāliešu gleznotāju. Par Itālijas pilsētu skatīt rakstu Korredžo (pilsēta). Korredžo, pilnā vārdā Antonio Allegri da Korredžo (itāļu: Antonio Allegri da Correggio, dzimis 1489. gada augustā Korredžo, miris 1534. gada 5. martā turpat) bija renesanses laika itāliešu gleznotājs, Parmas skolas pārstāvis. Pavārdu ieguvis no dzimtās pilsētas, kas atrodas Emīlijā. Korredžo ietekmējies no Manteņas, Lorenco Kostas, Leonardo da Vinčī, Rafaēla un Mikelandželo darbiem. No Korredžo būtiski ietekmējušies daudzi baroka un rokoko mākslinieki. Korredžo dzimis Korredžo tirgotāja ģimenē. Pēc ceļojuma uz Mantuju 1506. gadā viņš atgriezās Korredžo, kur palika līdz 1510. gadam; tiek uzskatīts, ka šajā periodā Korredžo uzgleznojis gleznu "Svētā Elizabete un Jānis pielūdz Jēzu", kurā redzama Kostas un Manteņas ietekme. Apmēram 1514. gadā viņš pabeidza trīs tondo Mantujas Svētā Andreja baznīcai un vēlreiz atgriezās Korredžo, kur radīja Madonnas altārgleznu Svētā Franciska klosterim. Korredžo pamatā darbojies Parmā, kur ieradies aptuveni 1516. gadā. Pirmais nozīmīgais pasūtījums Parmā viņam bija Sv. Paula klostera priekšnieces istabas apgleznošana. 1520. gadā Korredžo apgleznoja Sv. Jāņa baznīcas, bet 1526. gadā — arī Parmas katedrāles kupolu. Pirmajā attēlota Kristus, bet otrā Marijas debesbraukšana. Kupolu apgleznošanā Korredžo lietojis neparastu tehniku, kuru izmantojis arī Manteņa — debesu ainas attēlotas perspektīvā no apakšas. Korredžo gleznojis arī jutekliskus mitoloģiskas tematikas darbus (piemēram, "Jupiters un Jo", "Danaja"). Par Korredžo dzīvi zināms maz, jo dzīves laikā viņš nebaudīja lielu popularitāti. Uzskata, ka viņš bijis diezgan izglītots. XVII un XVIII gadsimtā Korredžo tika vērtēts pat augstāk par Rafaēlu. Jupiters un Jo" (1531-1632) Svētā ģimene ar Sv. Hieronīmu. (1517-19.g.) Venēra Kupidons un satīrs (1524-27.g.) Ganimēda nolaupīšana (1520-1540.g.) Vikikrātuvē par šo tēmu ir pieejami multivides faili. Skatīt: Korredžo. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Enciklopēdijas Krugosvet raksts (krieviski)