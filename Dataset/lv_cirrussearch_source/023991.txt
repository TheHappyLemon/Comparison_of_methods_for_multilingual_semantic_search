Īstenības izteiksme jeb indikatīvs (latīņu: indicativus (modus)) latviešu valodā ir viena no piecām darbības vārda izteiksmēm. Šī izteiksme ir reālas darbības izteicēja, tādējādi ir kā pretstats pārējām četrām izteiksmēm. Īstenības izteiksmei ir seši gramatiskie laiki: vienkāršā tagadne, vienkāršā pagātne, vienkāršā nākotne un saliktā tagadne, saliktā pagātne, saliktā nākotne. Darbības vārds īstenības izteiksmē pastāv visos laikos gan darāmajā, gan ciešamajā kārtā. Ar darbības vārdu īstenības izteiksmē tiek izteikta darbība, kas patiešām notiek, notika vai arī notiks. Īstenības izteiksmes formas ir darbības vārda laika formas. Daina Nītiņa, Juris Grigorjevs (redaktori). Latviešu valodas gramatika. Rīga : LU Latviešu valodas institūts, 2013. ISBN 978-9984-742-70-0. Santa Grigus, Baiba Zeiļaka. Valodas labirinti 7. klasei. Zvaigzne ABC, 2007. 125. lpp. Īstenības izteiksme