Lommača (vācu: Lommatzsch) ir pilsēta Vācijā, Saksijas zemē, Meisenes apriņķī. Rakstos pirmoreiz minēta 1286. gadā. Trīsdesmitgadu kara laikā pilsētu nopostīja abu pušu karotāji - 1632. gadā - imperatora karavīri, bet 1645. gadā - zviedri. Otrajā pasaules kara laikā 1945. gada 25. aprīlī pilsētu ieņēma Sarkanā armija, bet no 29. aprīļa līdz 5. maijam to atkal ieņēma vācu karaspēks. VDR laikā uzņēmums VEB Apparatebau Lommatzsch ražoja planierus. Lommača ir komponista Roberta Folkmaņa (Robert Volkmann, 1815-1883) dzimtā pilsēta. Pilsētā bērnu dienas pavadīja aktieris Terenss Hills (Terence Hill, 1939). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Lommača.