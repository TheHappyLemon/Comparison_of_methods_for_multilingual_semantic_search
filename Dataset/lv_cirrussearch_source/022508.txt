Volfgangs "Vulfs" Loicls (vācu: Wolfgang "Wuff" Loitzl; dzimis 1980. gada 13. janvārī) ir austriešu tramplīnlēcējs. Sacensībās startē kopš 1997. gada, kad arī debitēja Pasaules kausa izcīņā. Piedalījās 2010. gada ziemas olimpiskajās spēlēs, kur izcīnīja zeltu lielā tramplīna sacensībās komandām. Ar panākumiem startējis Pasaules čempionātā, kur izcīnījis 7 zelta un 1 bronzas medaļu, no kurām lielākā daļa izcīnītas komandu sacensībās. 2008.—2009. gada sezonas Četru tramplīnu turnejā Loicls guva uzvaru. Sportista augstākais sasniegums Pasaules kausa kopvērtējumā ir 2008.—2009. gada sezonā izcīnītā 3. vieta. 2009. gadā ticis atzīts par Austrijas gada labāko sportistu. Oficiālā tīmekļa vietne Olympedia profils (angliski) Munzüger Sport profils (vāciski) FIS profils (tramplīnlēkšana) (angliski)