Alfrēds Tarskis (poļu: Alfred Tarski, līdz 1923. gadam Alfrēds Taitelbaums (poļu: Alfred Tajtelbaum) 1901. gada 14. janvārī, miris 1983. gada 26. oktobrī) bija ebreju izcelsmes poļu / amerikāņu loģiķis un matemātiķis. Līdz Otrajam pasaules karam bija Ļvivas-Varšavas loģikas skolas pārstāvis, vēlāk darbojās ASV. Līdz ar Kurtu Gēdelu tiek uzskatīts par vienu no XX gadsimta izcilākajiem loģiķiem. Devis lielu ieguldījumu matemātikas (abstraktajā algebrā, topoloģijā, ģeometrijā, mēra teorijā, matemātiskajā loģikā un kopu teorijā) un analītiskās filozofijas attīstībā. Dzimis 1901. gadā kā Alfrēds Taitelbaums Varšavas ebreju ģimenē. 1918. gadā iestājās Varšavas Universitātē, lai studētu bioloģiju. Pēc Polijas neatkarības atgūšanas ap Varšavas Universitāti bija izveidojusies izcilu matemātiķu kopa. Viens no viņiem — Staņislavs Lesņevskis, saredzējis Taitelbauma spējas, pierunāja viņu studēt matemātiku, un Taitelbaums kļuva par Varšavas Universitātes vēsturē jaunāko doktora grāda ieguvēju. Uzskatīdams sevi par etnisku poli, 1923. gadā Alfrēds kopā ar brāli nomainīja uzvārdu, un kļuva par Tarski. Neilgi pirms Otrā pasaules kara sākuma viņu 1939. gadā uzaicināja piedalīties zinātnieku kongresā ASV, kas notika 1939. gada septembrī. 1939. gada augustā viņš izbrauca uz ASV ar pēdējo pasažieru kuģi pirms kara sākuma. Turpmāko mūžu pavadīja ASV. 1945. gadā pieņēma ASV pilsonību. No 1942. gada līdz mūža galam strādāja Kalifornijas Universitātē, Bērkli. Banaha-Tarska paradokss Tarska nenoteiktības teorēma (Tarski's undefinability theorem) Knastera-Tarska teorēma Vikikrātuvē par šo tēmu ir pieejami multivides faili. Skatīt: Alfrēds Tarskis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Stanfordas Filozofijas enciklopēdijas raksts (angliski) Herdera enciklopēdijas raksts (spāņu) Par A.Tarski MacTutor History of Mathematics (angliski) A.Tarska darbs The Semantical Concept of Truth and the Foundations of Semantics (angliski)