Atis Deksnis (dzimis 1973. gada 16. februārī Liepājā; miris 2023. gada 25. septembrī Liepājā) bija latviešu politiķis, pārstāvēja Latvijas Reģionu apvienību. Bijis 14. Saeimas deputāts (ievēlēts no "Apvienotā saraksta"), Liepājas domes deputāts (2012—2022) un domes priekšsēdētāja vietnieks (2017—2022). Dzimis 1973. gada 16. februārī Liepājā. Mācījās Liepājas 1. vidusskolā,. Strādājis Liepājas Pilsētas policijas pārvaldē un AS ”Latvenergo” filiāles personāla daļā. Līdztekus studēja Liepājas Pedagoģijas akadēmijā, 2005. gadā ieguva profesionālo augstāko izglītību iestāžu un uzņēmuma vadībā un sāka strādāt par AS ”Liepājas metalurgs” personāla daļas vadītāju. Bijis arī SIA “Liepājas autobusu parks” padomes loceklis, amatieru sporta kluba ”LSK” hokeja komandas menedžeris un Liepājas baptistu Pāvila draudzes priekšnieks. Negaidīti miris rīta skrējiena laikā Liepājas pludmalē 2023. gada 25. septembrī. 2009. gada pašvaldību vēlēšanās A. Deksnis nesekmīgi kandidēja uz vietu Liepājas domē no partijas LPP/LC saraksta. 2013. gada pašvaldību vēlēšanās viņu jau no Reformu partijas saraksta ievēlēja par Liepājas pilsētas domes deputātu. 2017. gada pašvaldību vēlēšanās ievēlēts Liepājas domē no Latvijas Reģionu apvienības, kā arī ievēlēts par domes priekšsēdētāja vietnieku. Šo amatu saglabāja arī pēc 2021. gada pašvaldību vēlēšanām, kad tāpat tika ievēlēts pilsētas domē. 2022. gada Saeimas vēlēšanās A. Deksni ievēlēja par 14. Saeimas deputātu no "Apvienotajā saraksta", kurā iekļāvās Latvijas Reģionu apvienība. «Atis Deksnis miris negaidīti - zināms kur un kā tas noticis». nra.lv (latviešu). Skatīts: 2023-09-25. Reģistrētie deputātu kandidātu saraksti Liepājas pilsētas domes vēlēšanām 2013. gada 1. jūnijā «Atis Deksnis miris negaidīti - zināms kur un kā tas noticis». nra.lv (latviešu). Skatīts: 2023-12-23. «Mūžībā devies 14. Saeimas deputāts Atis Deksnis». www.lsm.lv (latviešu). Skatīts: 2023-09-25. Atis Deksnis — Mainīt savu pārliecību amata dēļ neesmu gatavs liepajniekiem.lv 31.07.2013 «apvieniba.lv». Arhivēts no oriģināla, laiks: 2022. gada 4. decembrī. Skatīts: 2022. gada 4. decembrī.