Jauno ģeogrāfu skola (JĢS) ir ārpusklases izglītības organizācija, kas apmāca Latvijas pamata un vidējās izglītības iestāžu skolēnus ģeogrāfijā, ģeoloģijā, vides zinātnē un tām radniecīgajās disciplīnās. Tā ir Latvijas Universitātes Ģeogrāfijas un Zemes zinātņu fakultātes struktūrvienība. JĢS 1975. gada 23. februārī dibināja Latvijas Universitātes Ģeogrāfijas fakultātes studentu grupa Egila Birznieka vadībā. Kopš tā laika JĢS darbojusies nepārtraukti, mūsdienās saglabājoties kā viena no vecākajām ārpusklases izglītības organizācijām Latvijā. JĢS darbojas Rīgā, bet reģionālās jauno ģeogrāfu skolas darbojas arī Valmierā (Vidzemes Jauno ģeogrāfu skola), Liepājā (Kurzemes Jauno ģeogrāfu skola) un Rēzeknē (Latgales Jauno ģeogrāfu skola). Agrāk reģionālās jauno ģeogrāfu skolas darbojušās arī Grobiņā, Jelgavā, Ogrē, Salaspilī, Kuldīgā un Druvā. JĢS ikmēneša pasākumos piedalās līdz 500 skolēnu visā Latvijā. Pasākumi tiek organizēti, izmantojot neformālās izglītības metodes: viktorīnas, prezentācijas, pētnieciskās konferences, pārgājieni dabā, lauka darbi un brīvdabas spēles. JĢS ik gadu organizē arī Latvijas novadu un valsts posma olimpiādes, Baltijas Starptautiskās ģeogrāfijas olimpiādes, kā arī atlasa, sagatavo un pavada Latvijas skolēnu izlasi Pasaules ģeogrāfijas olimpiādēs. Latvijas JĢS prezidenti (līdz 1982. gadam — vadītāji) Anita Vanaga (1976—1977) Tālis Jaunzemis (1977—1979) Anita Tišlere (1979—1982) Juris Paiders (1982—1986) Ilmārs Mežs (1986—1989) Aivars Beldavs (1989—1992) Gatis Pāvils (1992—1996) Mārtiņš Vimba (1996—1998) Uldis Klepers (kopš 1998) Vidzemes JĢS prezidenti Uldis Klepers (1998—2000) Andris Vinters (2000—2007) Gatis Kampernovs (kopš 2007) Latgales JĢS prezidenti Gatis Kampernovs (2011—2015) Edmunds Gutāns (kopš 2015) 1978. gadā PSRS Ģeogrāfu biedrība apbalvoja JĢS ar prestižo Semjonova-Tjanšanska medaļu par ieguldījumu ārpusklases izglītībā. Latvijas Valsts prezidents JĢS vadītājiem Egilam Birzniekam un Uldim Kleperam pasniedzis Ata Kronvalda balvu par mūža ieguldījumu Latvijas izglītībā. Ilgvars Ābols — Vidzemes Augstskolas pasniedzējs (dzimis 1965) Egils Birznieks — ģeogrāfs, pedagogs, augstskolas pasniedzējs (1950—1996) Ilmārs Mežs — demogrāfs (dzimis 1965) Juris Paiders — ekonomģeogrāfs, augstskolas pasniedzējs, žurnālists, komentētājs (dzimis 1963) Jānis Turlajs — ekonomģeogrāfs, kartogrāfs, "Karšu izdevniecība Jāņa sēta" dibinātājs un galvenais redaktors (dzimis 1964) Dzintris Kolāts — žurnālists, bijušais Latvijas Radio ģenerāldirektors (dzimis 1959) Aivars Markots — ģeologs, grāmatu autors (dzimis 1958) Georgs Lansmanis — bijušais Latvijas Muitas noliktavu turētāju asociācijas prezidents, uzņēmējs, grāmatu autors (1958—2010) Gints Milliņš — kartogrāfs, grāmatu autors Guntis Kalns — žurnāla “Labirints” galvenais redaktors Viktors Insbergs — Latvijas Erudītu līgas dibinātājs Juris Vaidakovs — žurnālists, žurnāla "Kas jauns" redaktors Ritvars Eglājs — Centrālās vēlēšanu komisijas sekretārs Aivars Beldavs — kartogrāfs, grāmatu autors Dace Markota — ģeogrāfe, grāmatu autore Anita Biseniece — ģeogrāfe, grāmatu autore Zaiga Tenisone — ģeogrāfe, grāmatu autore LU Ģeogrāfijas fakultātes 50 gadu jubilejas izdevums, 1994: https://dspace.lu.lv/dspace/bitstream/handle/7/37288/Geografijas_fakultatei_50_gadi_min.pdf.ocr.pdf?sequence=1&isAllowed=y "Padomju Students", Nr.33, 01.06.1978: http://periodika.lv/periodika2-viewer/view/index-dev.html?lang=fr#panel:pa%7Cissue:/p_001_past1978n33%7Carticle:DIVL74%7CissueType:P Arhivēts 2020. gada 3. februārī, Wayback Machine vietnē. «Arhivēta kopija». Arhivēts no oriģināla, laiks: 2019. gada 26. oktobrī. Skatīts: 2020. gada 9. aprīlī. Oficiālā tīmekļa vietne Facebook profils Twitter profils YouTube profils