Viljams Norvūds Poters (angļu: William Norwood Potter; 1840. gada 27. augusts Londona — 1895. gada 13. marts Londona) bija Lielbritānijas šahists, advokāts un žurnālists. Pēc profesijas bijis advokāts. Londonas šaha turnīros pirmo reizi piedalījies 1867. gadā, bet jau 1870. gadā uzvarējis Londonas šaha kluba handikapu turnīrā, apsteidzot Džozefu Blekbērnu un Sesilu Velentainu de Vere. Pazīstams kļuvis pēc piedalīšanās korespondencšaha mačā Londona — Vīne (1872—1874). Mača gaitā gandrīz visi šahisti pametuši Londonas komandu, ļaujot Porteram kopā ar Vilhelmu Steinicu divatā turpināt pret maču, kuri viņi uzvarējuši ar 1½:½. Vēlāk Steinics uzskatījis, ka tieši ar šo korespondencšaha maču ir aizsācies darbs pie sistemātiskas moderno šaha ideju attīstības. 1875. gadā Porters zaudējis maču Johannesam Cukertortam (+2, -4, =8). 1879. gadā nospēlējis neizšķirti maču ar Džeimsu Meisonu (+5, -5, =11). Poters bijis nozīmīgs sava laika šaha žurnālists. Vairākus gadus viņš vadījis šaha nodaļu laikrakstā Westminster Papers (1868—1879) un žurnālā Land and Water (1877—1885). No 1874. līdz 1876. gadam izdevis pats savu žurnālu City of London Chess Magazine, kurā sadarbojies ar Steinicu un Cukertortu. Bijis šaham veltīto rakstu autors britu enciklopēdijas Encyclopædia Britannica 9. izdevumā (1875—1889). 1885. gadā atstājis Londonas šaha dzīvi. Pēc desmit gadiem nomiris savā mājā Londonas priekšpilsētā Satonā. London 1875 A History of The City of London Chess Magazine Šahista profils chessgames.com mājaslapā (angliski) Šahista profils 365chess.com mājaslapā (angliski)