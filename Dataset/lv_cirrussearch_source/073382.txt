Sesils Džons Rodss (angļu: Cecil John Rhodes, dzimis 1853. gada 5. jūlijā , miris 1902. gada 26. martā) bija angļu uzņēmējs, raktuvju magnāts, balto pārākuma piekritējs un politiķis Dienvidāfrikā. Viņš dibināja dimantu ieguves kompāniju De Beers, kas šobrīd aizņem 40% neapstrādāto dimantu tirgus daļu, vienubrīd sasniedzot pat 90%. Viņš bija dedzīgs koloniālisma aizstāvis un dibināja Rodēziju, nosaucot to savā vārdā. Vēlāk Ziemeļu un Dienvidrodēzija kļuva par Zambiju un Zimbabvi. Viņam par godu ir nosaukta Dienvidāfrikas Rodsa universitāte un no viņa īpašumiem tiek maksāta Rodsa stipendija. Vikikrātuvē par šo tēmu ir pieejami multivides faili. Skatīt: Sesils Rodss. "Death Of Mr. Rhodes", The Times, 27 March 1902; pg. 7 Martin Meredith, Diamonds Gold and War, (New York: Public Affairs, 2007):162