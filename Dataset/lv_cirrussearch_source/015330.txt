Viesturs Bērziņš (dzimis 1974. gada 9. aprīlī Rīgā) ir bijušais latviešu treka riteņbraucējs. Piedalījies divās Olimpiskajās spēlēs (1996, 2000). 1996. gadā Atlantā V. Bērziņš hītā ieņēma 11. vietu, savukārt 2000. gadā Sidnejā hītā ierindojās 10. vietā un komandu sprintā (kopā ar Aināru Ķiksi un Ivo Lakuču) — 8. vietā. 1996. gadā kļuva par Eiropas U-23 čempionu sprintā, 1998. gadā — sprinta daudzcīņā. 1997. gada Pasaules čempionātā ierindojies 8. vietā sprintā, tāpat vēl vairākas reizes ierindojies Pasaules čempionāta pirmajā desmitniekā. Vairākas medaļas ir izcīnījis Eiropas čempionātā. 2000. gada Pasaules kausa izcīņas rangā bijis 3. vietā sprintā un 12. vietā keirinā. Latvijas enciklopēdija. 1. sējums. Rīga : Valērija Belokoņa izdevniecība. 2002. 638. lpp. ISBN 9984-9482-1-8. Olympedia profils (angliski) LOK profils Cycling Archives profils (angliski) CycleDatabase profils (angliski)