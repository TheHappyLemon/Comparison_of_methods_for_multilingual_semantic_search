Šis raksts ir par Nīderlandes provinci. Par salu Antarktikā skatīt rakstu Livingstona sala. Frīzlande (rietumfrīzu: Fryslân, izrunā: [frislɔ̃ːn]; nīderlandiešu: Friesland, izrunā: [ˈfrislɑnt]) ir Nīderlandes province, kas atrodas valsts ziemeļos. Frīzlande robežojas ar piecām citām Nīderlandes provincēm — ar Groningenu, Drenti, Overeiselu, Flevolandi un Ziemeļholandi. Ziemeļos to apskalo Vatu jūra un Ziemeļjūra. Frīzlandes administratīvais centrs ir Leuvardena. 2020. gadā Frīzlandē dzīvoja 650 tūkstoši iedzīvotāju. Lielākā daļa no tiem pieder frīzu etniskajai grupai. Frīzlande no citām Nīderlandes provincēm atšķiras ar to, ka tai ir divas oficiālās valodas, tas ir, gan nīderlandiešu valoda, gan rietumfrīzu valoda. Frīzlande aizņem daļu no vēsturiskā Frīzijas reģiona; arī mūsdienās dažos avotos Frīzlande tiek saukta par Frīziju. Lielākā Frīzlandes pilsēta ir tās administratīvais centrs Leuvardena. Nākamās lielākās Frīzlandes pilsētas ir Drahtena, Snēka un Hērenvēna. Kopš 2019. gada 1. janvāra Frīzlande administratīvi sīkāk dalās 18 pašvaldībās (nīderlandiešu un rietumfrīzu: gemeenten). Pēc platības lielākā pašvaldība ir Dienvidrietumfrīzlande, bet pēc iedzīvotāju skaita — Leuvardena. Ahtkarspelena Amelande Austrumstelingverfa Dantumadiela Dienvidrietumflīzlande Friske Marena Harlingena Hērenvēna Leuvardena Opsterlande Rietumstelingverfa Shīrmonikoga Smalingerlande Tershelinga Tītjerksteradēla Vādūke Vlīlande Ziemeļaustrumfrīzlande Vikikrātuvē par šo tēmu ir pieejami multivides faili. Skatīt: Frīzlande. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) «Friesland» (angļu). Encyclopedia Britannica.