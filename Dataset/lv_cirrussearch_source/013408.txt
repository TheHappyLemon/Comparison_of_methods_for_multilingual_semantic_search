Jaunā pasaule ir termins, kuru sāka izmantot Amerikas, Austrālijas un Okeānijas (vēlāk arī Antarktīdas) dēvēšanai Lielo ģeogrāfisko atklājumu laikā, jo Vecās pasaules iedzīvotāji šajās zemēs sastapās ar daudzām jaunām un nepazīstamām lietām: sveša daba, nepazīstamas dzīvnieku sugas, jauni kultūraugi, citādāki cilvēki, jaunas zelta un citu dārgmetālu raktuves. Kristofors Kolumbs bija pirmais eiropietis, kas nonāca Amerikas krastos. Saskaņā ar leģendu, viņš līdz pat savai nāvei ticēja, ka ir atradis rietumu jūrasceļu uz Indiju.[nepieciešama atsauce] Vēlāk, kad sāka saprast, ka jaunatklātās zemes ir jauns kontinents, tas tika nosaukts Amerigo Vespuči vārdā. Amerigo Vespuči 1503. gadā pirmais to sauca par Jauno pasauli,[nepieciešama atsauce] tomēr pagāja ilgs laiks, kamēr šis jēdziens nostiprinājās valodā. Mūsdienās termins "Jaunā pasaule" netiek plaši izmantots, to galvenokārt lieto vēsturisku notikumu kontekstā. Sobecki, Sebastian (2015). "New World Discovery". Oxford Handbooks Online. doi:10.1093/oxfordhb/9780199935338.001.0001. Atjaunināts: 2 June 2016. (angliski)