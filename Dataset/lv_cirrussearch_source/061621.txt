"Fantastiskās būtnes: Dumidora noslēpumi" (angļu: Fantastic Beasts: The Secrets of Dumbledore) ir 2022. gada fantāzijas filma. Filmas režisors ir Deivids Jeitss, scenārija autori ir Dž. K. Roulinga un Stīvs Kloviss. Tas ir turpinājums filmai "Fantastiskās būtnes: Grindelvalda noziegumi" (2018), trešā filma "Fantastisko būtņu" filmu sērijā un vienpadsmitā filma visā Wizarding World franšīzē. Lomas atveido Edijs Redmeins, Džūds Lo, Ezra Millers, Dens Foglers, Elisone Sudola, Kalums Tērners, Džesika Viljamsa, Ketrīna Voterstone un Madss Mikelsens. Filmas darbība norisinās vairākus gadus pēc iepriekšējās daļas notikumiem un tajā Baltuss Dumidors Ņūtam Skamanderam ar sabiedrotajiem uzdod veikt misiju, kas viņus ieved tieši tumšā burvja Gelerta Grindevalda armijas sirdī. "Fantastisko zvēru" sērijas trešās filmas pirmizrāde bija paredzēta 2020. gada novembrī, un tā jau no sākuma bija iecerēta kā "vismaz" triloģija. Tomēr filmas pirmizrādi pārcēla uz 2022. gada jūliju, un lielākā daļa aktieru no pirmajām divām sērijas daļām apstiprināja savu piedalīšanos filmā 2020. gada martā. Galvenais filmēšanas process sākās 2020. gada sākumā, taču COVID-19 pandēmijas dēļ to atlika, un filmēšana atsākās tikai 2020. gada septembrī. Džonijam Depam, kas atveidoja Grindelvaldu iepriekšējās filmās, sākotnēji bija ieplānota filmēšanas turpinājumā, tomēr 2020. gada novembrī viņam lūdza attiekties no lomas, sakarā ar tiesas prāvu, kurā pret viņu izvirzīja apsūdzību par vardarbību ģimenē; vēlāk tajā pašā mēnesī Madss Mikelsens viņu aizvietoja Grindevalda lomā. Filmēšana ilga līdz 2021. gada februārim. Filmas "Fantastiskās būtnes: Dumidora noslēpumi" pirmizrāde notika 2022. gada 29. martā Londonā. No 2022. gada 8. aprīļa filma demonstrēja Apvienotās Karalistes kinoteātros, Latvijā filmas pirmizrāde notika 14. aprīlī, bet ASV no 15. aprīlī. Filma saņēma dažādas kritiķu atsauksmes. Tās pasaules kases ienākumi ir vairāk nekā 405 miljoni ASV dolāru pret 200 miljonu dolāru budžetu, kas to padara par visneienesīgāko filmu Wizarding World franšīzes ietvaros. «Fantastic Beasts: The Secrets of Dumbledore (2022)». Irish Film Classification Office. Arhivēts no oriģināla, laiks: 2022. gada 23. martā. Skatīts: 2022. gada 16. marts. Rebecca Rubin. «Fantastic Beasts 3 Ignites to Soft $58 Million at International Box Office Ahead of U.S. Debut». Variety, 2022. gada 10. aprīlis. Skatīts: 2022. gada 11. aprīlis. «Fantastic Beasts: The Secrets of Dumbledore». Box Office Mojo. Skatīts: 2022. gada 4. jūlijā. Dave McNary. «'Fantastic Beasts 3' Finally Moves Forward With Filming». Variety, 2019. gada 4. novembris. Skatīts: 2020. gada 3. janvāris. Justin Kroll. «'Fantastic Beasts 3' Production Postponed Due to Coronavirus Pandemic». Variety, 2020. gada 16. marts. Skatīts: 2020. gada 30. septembris. Katherine Webb. «Eddie Redmayne Confirms Fantastic Beasts 3 Filming Has Resumed And Describes The 'New Normal' On Set». CinemaBlend, 2020. gada 20. septembris. Skatīts: 2020. gada 20. septembris. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)