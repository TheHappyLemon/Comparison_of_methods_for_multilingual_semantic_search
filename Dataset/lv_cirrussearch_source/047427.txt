Vanesa Hinca (vācu: Vanessa Hinz; dzimusi 1992. gada 24. martā Minhenē, Vācijā) ir vācu bijusī biatloniste, trīskārtēja pasaules čempione stafetēs, 2022. gada ziemas olimpisko spēļu bronzas medaļas ieguvēja stafetē. 2013. gada Pasaules čempionātā junioriem izcīnīja zelta medaļu stafetē. Pasaules kausa sacensībās debitēja 2013. gada 7. martā Sočos individuālajā distancē. Pirmos pasaules kausa ieskaites punktus izcīnīja 2014. gada janvārī Antholcā sprintā. Pasaules čempionātā pirmoreiz piedalījās 2015. gadā Kontiolahti, kad Vācijas komandas sastāvā kļuva par pasaules čempioni stafetē. 2017. gada Pasaules čempionātā izcīnīja divas zelta medaļas: 4×6 km stafetē sievietēm un jauktajā stafetē. Individuāli labāko rezultātu sasniedza sprintā — 6. vietu. Piedalījās 2018. gada ziemas olimpiskajās spēlēs Phjončhanā, labākos rezultātus sasniedzot sprintā (5. vieta) un stafetē (4. vieta). 2018. gada martā Kontiolahti sacensībās ar kopēju startu guva savu vienīgo individuālo uzvaru pasaules kausa posmā. 2019. gada Pasaules čempionātā Estešundā ieguva sudraba medaļu jauktajā stafetē. 2020. gadā Antholcā kļuva par pasaules vicečempioni 15 km individuālājā distancē, izcīnīja sudraba medaļu arī stafetē. 2022. gada ziemas olimpiskajās spēlēs izcīnīja bronzas medaļu sieviešu stafetē. 2022.—2023. gada sezonā startēja IBU kausā. 2023. gada Eiropas čempionātā Lencerheidē izcīnīja bronzas medaļu sprintā. 2023. gada 4. februārī paziņoja par biatlonistes karjeras beigām. Pasaules kausa posmos karjeras laikā ir trīs reizes kāpusi uz goda pjedestāla individuālajās sacensībās. Neskaitot uzvaru 2018. gadā Kontiolahti un sudrabu 2020. gada Pasaules čempionātā 15 km distancē, tas izdevies arī 2019. gada janvārī Antlolcā, kad izcīnīja trešo vietu distancē ar kopēju startu. «Hinca pārsteidz masu startā un izcīna pirmo uzvaru». sportacentrs.com. 2018. gada 11. marts. Skatīts: 2019. gada 9. martā. «Vanessa Hinz Calls it a Career». biathlonworld.com (angļu). 2023. gada 4. februāris. Skatīts: 2023. gada 5. novembrī. Vikikrātuvē par šo tēmu ir pieejami multivides faili. Skatīt: Vanesa Hinca. Olympedia profils (angliski) The Sport.org profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)