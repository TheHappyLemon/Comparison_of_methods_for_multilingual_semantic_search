Šis raksts ir par amerikāņu roņu mednieku. Par citām jēdziena Džons Deiviss nozīmēm skatīt nozīmju atdalīšanas lapu. Džons Deiviss (angļu: John Davis; dzimis 1784. gadā Sari, Anglijā) bija angļu izcelsmes amerikāņu roņu mednieks no Konektikutas. Tiek uzskatīts par pirmo cilvēku, kas izkāpis krastā kontinentālajā Antarktīdā 1821. gada 7. februārī. Deiviss bija roņu mednieku kuģa Cecilia kapteinis. Deivisa kuģis amerikāņu roņu mednieku flotiles sastāvā meklēja jaunas medību vietas pie nesen atklātās Antarktīdas krastiem. 7. februārī Deiviss sasniedza vēlākā Hjūsa līča piekrasti pie 64°01’ dienvidu platuma, kur izkāpa krastā, lai pārliecinātos par roņu klātbūtni. Roņi netika atrasti un pēc stundas Deiviss atgriezās uz klāja, kur kuģa žurnālā atstāja šādu ierakstu: Commences with open Cloudy Weather and Light winds a standing for a Large Body of Land in that Direction SE at 10A.M. close in with it our Boat and Sent her on Shore to look for Seal at 11A.M. the Boat returned but find no sign of Seal at noon our Latitude was 64°01’ South Stood up a Large Bay, the Land high and covered intirely [sic] with snow the wind coming Round to the North & Eastward with Thick weather Tacked ship and headed off Shore. At 4P.M. fresh Gale and Thick weather with snow…Ends with Strong Gales at ENE Concluded to make the Best of our way for the Ship I think this Southern Land to be a Continent Šis kuģa žurnāla ieraksts arī ir vienīgais pierādījums Deivisa izkāpšanai krastā. Tā laika roņu mednieku kuģu žurnāli asās konkurences dēļ tika šifrēti vai aizpildīti maldinoši, kā rezultātā Deivisa izkāpšana krastā tieši Antarktīdas pussalā tiek apšaubīta. Pirmo neapstrīdamo izkāpšanu krastā 1895. gada janvārī Adēra ragā veica norvēģu ekspedīcijas dalībnieki Henriks Bulls un Kaštens Borkgrevinks. «Unconfirmed landing». Arhivēts no oriģināla, laiks: 2009. gada 12. februārī. Skatīts: 2008. gada 16. septembrī. «Antarctica online. History introduction». Arhivēts no oriģināla, laiks: 2008. gada 23. maijā. Skatīts: 2008. gada 23. maijā. THE VOYAGE OF The Huron and The Huntress BY EDOUARD A. STACKPOLE