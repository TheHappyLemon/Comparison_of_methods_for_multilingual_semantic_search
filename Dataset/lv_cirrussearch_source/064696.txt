Zvīņainais kadiķis (latīņu: Juniperus squamata) ir ciprešu dzimtas skujkoku suga, kura savvaļā ir sastopama Himalajos un Ķīnā. Tā ir Haibaras Pahtūnhvas provinciālais koks (neoficiāli). Suga ir populāra bonsai mākslā. Zvīņainais kadiķis ir mūžzaļš krūms (retāk mazs koks), kas sasniedz 2—10 metru augstumu (retāk līdz 15 m), ar brūnu mizu un noliektu līdz neregulāri konusveida vainagu. Lapas ir platas adatas, 3—9 mm garas, sakārtotas sešās rindās trīs virpuļos, bieži vien tās ir spilgti zilganzaļā krāsā. Čiekuri ir ogveidīgi, lodveida līdz olveida, 4—9 mm gari un 4—6 mm diametrā. Bieži vien tie ir spīdīgi melni un satur vienu sēklu; tie nobriest apmēram 18 mēnešos. Vīrišķie čiekuri ir 3—4 mm gari un agrā pavasarī izmet ziedputekšņus. Lielākoties īpatņi ir divmāju, ar ziedputekšņiem un sēklu čiekuriem, kas veidojas uz atsevišķiem augiem, bet dažkārt ir vienmāju. «Kadiķu sugas » Skaistākās šķirnes īsumā». lv.green-wiki.org. Skatīts: 2022-12-14. «Blue Star Juniper Bonsai Care (Juniperus squamata)». Bonsaiable (angļu). 2022-07-13. Skatīts: 2022-12-14. Robert P. Adams. Junipers of the world : the genus Juniperus. Vancouver, B.C. : Trafford, 2004. ISBN 1-4120-4250-X. OCLC 57583191. Aljos Farjon. A monograph of Cupressaceae and Sciadopitys. Richmond, Surrey, UK : Royal Botanic Gardens, Kew, 2005. ISBN 1-84246-068-4. OCLC 61161483. «Juniperus squamata in Flora of China @ efloras.org». www.efloras.org. Skatīts: 2022-12-14.