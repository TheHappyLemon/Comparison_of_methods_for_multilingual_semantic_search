Džons Everets Oto (angļu: John Everett Otto, dzimis 1977. gada 22. martā) ir amerikāņu grupas Limp Bizkit bundzinieks. Oto kopā ar savu brālēnu Semu Riversu un Fredu Dērstu jau no 1994. gada ir grupas Limp Bizkit pamatsastāvā. Kura sāka kā maza grupa no Džeksonvilas, Floridā un izveidojās par vienu no populārākajām ņūmetāla un repkora grupām , pārdodot vairāk nekā 45 miljonus ierakstu visā pasaulē. 2004. gada novembrī grupas fanu lapās sāka baumot, ka Džons Oto pametis kolektīvu. Tas tika izsecināts pēc tā, ka Džona Oto jaunās bildes, jau vairākus mēnešus neparādījās grupas oficiālajā mājaslapā. Izplatījās baumas, ka Oto ir kļuvis par benediktīņu mūku. Džons sakomponēja un ierakstīja bungu partijas priekš The Unquestionable Truth (Part 1) albuma, bet pirms viņš to izdarīja, producenti un grupas locekļi ierakstīja dziesmas kopā ar bundzinieku Semiju Sīgleru, bez Džona ziņas. Grupas locekļiem un producentiem vajadzēja izlemt, kurš būs īstais bundzinieks galīgajam ieraksta variantam. Džons nevēlējās, lai viņu jauktu ar Semiju Sīgleru, kas pēc viņa domām ir izcils punk stila bundzinieks. Pēc Džona teiktā, Semijam nav tik zīmīgs skanējums un stils, kas ir unikāls viņam un ir Limp Bizkit pamats. Oto ir atbrīvojies no narkotisko vielu atkarības. Viņš dzīvoja Marina del Rejā, Kalifornijā, kur viņš pasniedza bungu spēles kursus priekš Star Education. Pagaidām Oto dzīvo Holivudā, Kalifornijā. Viņš uztur kontaktus ar pārējiem Limp Bizkit grupas locekļiem. Džons pievērsies rap stila mūzikai. Viņš redzams Myspace mājaslapā zem segvārda Johnny Ottomatic, kopā ar repa grupu Sun Zoo un reperi LA Jay. 2008. gada 1. oktobrī, Oto sāka strādāt pie solo albuma un izvietoja savu pirmo dziesmu "Apocalypse" savā MySpace vietnē. Oto atklājis, ka viņa jauno grupu sauc Stereochemix, kuras sastāvā vēl ir Ceekay, DJ Apokalypze, Fin un Norm. Grupa nesen prezentēja savu pirmo mūzikas video savā mājaslapā. Tāpat kā viņa brālēns, Oto arī ir muzicējis džeza grupā The Matt Butler Quartet. Džons Oto muzicē uz OCDP bungām un Zildjian šķīvjiem. STAR Education Limp Bizkit Džona Oto MySpace vietne Johnny Ottomatic iekš MySpace Arhivēts 2009. gada 18. maijā, Wayback Machine vietnē.