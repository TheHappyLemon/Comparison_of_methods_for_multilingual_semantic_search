Šis raksts ir par komponistu. Par citām jēdziena Liepiņš nozīmēm skatīt nozīmju atdalīšanas lapu. Zigmars Liepiņš (dzimis 1952. gada 14. oktobrī Liepājā) ir latviešu komponists, taustiņinstrumentālists un uzņēmējs. Populārās mūzikas virsotnes sasniedza, spēlējot "Modo" un "Opus" sastāvos. Sarakstījis rokoperu Lāčplēsis divos cēlienos 1988. gadā. No 2013. gada 4. novembra līdz 2019. gada 4. novembrim Zigmars Liepiņš bija Latvijas Nacionālās operas valdes priekšsēdētājs. Dzimis 1952. gadā Liepājā. Mācījās Liepājas mūzikas vidusskolā, 1970. gadā ar ansambli "Santa" piedalījies festivālā "Liepājas dzintars", kur ieguva dalītu pirmo vietu par tautasdziesmas apdari ar Imantu Kalniņu. Studēja Latvijas Valsts Konservatorijas klavieru klasē. Līdztekus no 1973. gada līdz iesaukšanai karadienestā 1976. gadā spēlēja Raimonda Paula vadītajā grupā "Modo". Dienesta laikā no 1976. līdz 1977. gadam vadīja karavīru ansambli "Zvaigznīte". 1978. gadā pēc atgriešanās no armijas kļuva par ansambļa "Modo" vadītāju. 1982. gadā nodibināja savu grupu "Opus". 1985. gadā uzvarēja Mikrofona aptaujā ar dziesmu "Zibsnī zvaigznes aiz Daugavas", kuru izpildīja Mirdza Zīvere. 1987. gadā uzņemts Latvijas Komponistu savienībā. Triju Zvaigžņu ordenis, IV šķira (2002). 1993. gadā Liepiņš kļuva par pirmā Latvijas komercradio ar savu programmu a/s Radio SWH vadītāju ar savā īpašumā esošiem 10% uzņēmuma akciju. 2003. gadā viņam piederošā akciju daļa pieaugusi līdz 35%. 2007. gada jūlijā pārdeva sev piederošās a/s Radio SWH akcijas, bet novembrī pameta valdes priekšsēdētāja amatu. 1976: mūzika izrādei "Spartaks" Latvijas Nacionālajā teātrī 1978: mūzika izrādei "Iedomu spoguļi" Operetes teātrī 1979: mūzika izrādei "O, Klemens!" Valmieras teātrī 1979: mūzika izrādei "Emīls un Berlīnes zēni" Latvijas Nacionālajā teātrī 1981: mūzika izrādei "Iela " Latvijas Nacionālajā teātrī 1984: mūzika spēlfilmai "Vajadzīga soliste" 1985: mūzika izrādei "Punktiņa un Antons" Liepājas teātrī 1985: mūzika izrādei "Atvadu izrāde" Valmieras teātrī 1986: mūzika izrādei "Ķiršu dārzs" Valmieras teātrī 1987: mūzika animācijas filmai "Sēd uz sliekšņa pasaciņa" 1987: mūzika izrādei "Mirabo" Latvijas Nacionālajā teātrī 1988: rokopera "Lāčplēsis" (Māras Zālītes librets) 1990: mūzika animācijas filmai "Ness un Nesija" 1991: mūzika animācijas filmai "Avārijas brigāde" 1992: mūzika izrādei "Suns" Latvijas Nacionālajā teātrī 1993: mūzika izrādei "Jēzus" Latvijas Nacionālajā teātrī 1994: mūzika izrādei "Trīs musketieri" Latvijas Nacionālajā teātrī 1995: mūzika izrādei "Svešinieki šeit" Latvijas Nacionālajā teātrī 1996: mūzika izrādei "Trešais vārds" Latvijas Nacionālajā teātrī 1997: opera "Parīzes Dievmātes katedrāle" Latvijas Nacionālajā operā 2000: opera "No Rozes un asinīm" Latvijas Nacionālajā operā (Kaspara Dimitera librets) 2000: dziesmu cikls "Teika" jauktajam korim, solistiem un instrumentālajai grupai (Māras Zālītes dzeja) 2001: poēma "Tēvzemei un Brīvībai" simfoniskajam orķestrim, solistiem un jauktajam korim 2002: mūzika izrādei "Meistars Aleksandrs" Dailes teātrī 2007: muzikālā drāma "Adata" Latvijas Nacionālajā teātrī 2007: "Dziedot dzimu, dziedot augu", vokāli simfoniska poēma sieviešu, vīru un jauktajiem koriem, simfoniskajam orķestrim, dūdu un bungu ansamblim (Māras Zālītes dzeja) 2008: "Kapteiņa stāsti", koncertuzvedums 2014: Transcendālā oratorija (pirmatskaņojums Rīgas Domā) Latvijas Nacionālo operu vadīs komponists Zigmars Liepiņš BNS, 2013-11-04 www.pablo.lv, Zigmars Liepiņš Arhivēts 2008. gada 29. septembrī, Wayback Machine vietnē. www.tvnet.lv Arhivēts 2009. gada 9. februārī, Wayback Machine vietnē., Mikrofons 2005 www.makslinieki.lv, Zigmars Liepiņš www.president.lv Arhivēts 2016. gada 5. martā, Wayback Machine vietnē., 2002. gada 12. aprīļa Triju Zvaigžņu Ordeņa domes sēde www.db.lv[novecojusi saite], Radio SWH atmaksājies, 2008. gada 15. maija raksts Raksts par Zigmaru Liepiņu Latvijas Mūzikas informācijas centra mājas lapā Arhivēts 2011. gada 2. maijā, Wayback Machine vietnē. Zigmara Liepiņa ieraksti un notis