"No Line on the Horizon" ir Īru rokgrupas U2 divpadsmitais studijas albums, kas 2009. gada 27. februārī tika izdots Īrijā, 2. martā pārējā Eiropā, bet vēl dienu vēlāk - Ziemeļamerikā. Šis ir pirmais U2 studijas albums kopš 2004. gada "How to Dismantle an Atomic Bomb", iezīmējot lielāko pārtraukumu starp izdotajiem studijas albumiem grupas karjerā. U2 darbu pie jaunā albuma sāka 2006. gadā kopā ar producentu Riku Rubinu, tomēr šo ieraksta sesiju materiāls netika iekļauts "No Line on the Horizon". 2007. un 2008. gadā grupa sadarbojās ar Braienu Īno un Danielu Lanuā, ļaujot viņiem iesaistīties dziesmu rakstīšanas procesā. Iesākumā bija paredzēts, ka albums tiks izdots 2008. gada novembrī, taču grupa jau bija sarakstījusi aptuveni 50-60 dziesmas un vēlējās turpināt rakstīt. 2009. gada 15. janvārī grupas oficiālajā mājaslapā U2.com tika publicēts "No Line on the Horizon" dziesmu saraksts, albuma vāka attēls, kā arī paziņots, ka pirmais albuma singls būs "Get on Your Boots". Uz albuma vāka ir attēlota japāņu fotogrāfa Hiroši Sugimoto melnbalta fotogrāfija, kurā jūra tiekas ar debesīm. 2009. gada 15. janvārī U2.com oficiāli tika apstiprināts albuma dziesmu saraksts. Visus skaņdarbus sarakstīja U2, dziesmu tekstu autori Bono un The Edge.  2008. gada 11. decembrī U2 oficiālajā mājaslapā tika izplatīts paziņojums, ka grupa Londonā kopā ar režisoru Aleksu Kortesu ir nofilmējusi videoklipu jaunajai dziesmai. Kortess iepriekš ir veidojis video U2 dziesmām "Vertigo" un "City of Blinding Lights". 2009. gada 15. janvārī U2.com apstiprināja, ka pirmais albuma singls būs "Get on Your Boots", kas 15. februārī tiks izdots digitālai lejupielādei, bet fiziskā formātā klajā nāks dienu vēlāk. Reperis Will.i.am kopā ar grupu ir strādājis pie dziesmas "I'll Go Crazy If I Don't Go Crazy Tonight". Atbalstot jauno albumu, 2009. gada 30. jūnijā Barselonā, Spānijā grupa sāka U2 360° tūri. 2009. gadā turēs ietvaros U2 uzstājās Eiropā un Ziemeļamerikā, kopā nospēlējot 44 koncertus. Tūre turpināsies arī 2010. gadā, vēlreiz apmeklējot Eiropu un, paredzams, arī Ziemeļameriku un Klusā okeāna reģionu. Atšķirībā no iepriekšējām divām tūrēm, šoreiz U2 uzstājas tikai stadionos. Atšķirībā no citu mākslinieku stadionu koncertiem, U2 skatuve ir veidota tā, lai koncertus būtu iespējams skatīties no visām stadiona sēdvietām 360 grādos ar grupu vidū, tādējādi radot intīmāku atmosfēru un nodrošinot par 15-20% lielāku pārdodamo biļešu skaitu. Bono — vokāls, ģitāra The Edge — vadošā ģitāra, fona balss, taustiņinstrumenti Ādams Kleitons — basģitāra Lerijs Mullens — bungas, sitamie instrumenti U2 diskogrāfija «'No Line on the Horizon'». U2.com. 2008. gada 18. decembrī. Arhivēts no oriģināla, laiks: 2008. gada 20. decembrī. Skatīts: 2009. gada 2. februārī. Cohen, Jonathan. «U2 Looks Toward New 'Horizon'». billboard.com, 2008. gada 18. decembrī. Arhivēts no oriģināla, laiks: 2009. gada 1. janvārī. Skatīts: 2009. gada 2. februārī. «We want 2009 to be our year». U2.com. 2008. gada 10. septembrī. Arhivēts no oriģināla, laiks: 2008-09-12. Skatīts: 2009-01-02. Daniel Kreps. «U2 Pen 'Fifty to Sixty' Songs, New Album Pushed to 2009». Rolling Stone (Wenner Media), 2008. gada 3. septembrī. Arhivēts no oriģināla, laiks: 2009. gada 23. oktobrī. Skatīts: 2009. gada 2. februārī. «First Single, Album Tracklisting». U2.com. 2009. gada 15. janvārī. Arhivēts no oriģināla, laiks: 2009. gada 4. februārī. Skatīts: 2009. gada 2. februārī. «In London, Shooting A Video». U2.com. Skatīts: 2009. gada 2. februārī. «U2 Preview New Album to Q». Q Magazine. Arhivēts no oriģināla, laiks: 2012. gada 4. martā. Skatīts: 2009. gada 2. februārī. Ray Waddell. «U2 to 'Kiss the Future' on Global Stadium Tour». Billboard, 2009-03-06. Arhivēts no oriģināla, laiks: 2009-10-23. Skatīts: 2009-03-06.