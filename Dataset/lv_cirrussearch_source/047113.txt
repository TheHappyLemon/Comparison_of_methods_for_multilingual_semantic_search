Vergina (grieķu: Βεργίνα [vɛrˈʝina]) ir apdzīvota vieta Grieķijas Maķedonijā, 80 km uz rietumiem no Salonikiem. Senās Maķedonijas laikā līdz 410. gadam p.m.ē. šeit atradās tās pirmā galvaspilsēta Aigi (Aigai). Šī ir vieta, kurā 336. gadā pirms mūsu ēras nogalināja Maķedonijas valdnieku Filipu II, bet par jauno valdnieku pasludināja viņa dēlu Aleksandru. Arheoloģiskos izrakumus Verginā sāka jau 19. gadsimtā, tomēr tā ieguva pasaules slavu sakarā ar 1976. gadā atklātajām neizlaupītajām Senās Maķedonijas valdnieku pazemes kapenēm, ko 1996. gadā ierakstīja UNESCO Pasaules mantojuma sarakstā. Uzskata, ka kapenēs apglabāts karalis Filips II un citi neidentificēti valdnieki kopā ar viņu ģimenes locekļiem sākot no 11. — 9. gadsimta p.m.ē. Tempļa pamati Filipa II pazemes kapa modelis Filipa II pazemes kaps Filipa II meitas Thessalonikes kaps Ķēniņa karalietas Ķēniņienes zelta rotas Iespējamais Aleksandra Lielā dēla kaps Vikikrātuvē par šo tēmu ir pieejami multivides faili. Skatīt: Vergina. Encyclopædia Britannica ieraksts (angliski)