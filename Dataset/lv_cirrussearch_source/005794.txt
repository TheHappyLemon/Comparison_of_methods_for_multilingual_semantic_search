Tuomo Īsaki Rūtu (somu: Tuomo Iisakki Ruutu; dzimis 1983. gada 16. februārī Vantā, Somijā) ir profesionāls somu hokejists, spēlē kreisās malas uzbrucēja pozīcijā, Somijas hokeja izlases dalībnieks. Viņa brāļi Jarko un Miko arī ir profesionāli hokejisti. Profesionāļa karjeru uzsāka 1999. gadā SM līgas klubos HIFK un Jokerit. Kopumā Somijā aizvadīja četras sezonas, pēc tam turpināja karjeru Ziemeļamerikā. 2001. gada NHL draftā viņu Čikāgas "Blackhawks" izraudzījās ar kopējo 9. kārtas numuru. No 2003. līdz 2007. gadam spēlēja Čikāgas "Blackhawks" kluba sastāvā NHL. 2006.—07. gada sezonas vidū tika aizmainīts uz Karolīnas "Hurricanes", tās rindās aizvadot nākamās 7 sezonas. No 2014. līdz 2016. gadam spēlēja Ņūdžersijas "Devils" sastāvā. 2016. gada oktobra nogalē atgriezās Eiropā, pievienojoties Šveices hokeja līgas klubam HC Davos, bet jau pēc gada (2017) beidza spēlētāja karjeru. Somijas hokeja izlases sastāvā piedalījies četros Pasaules čempionātos (2006, 2007, 2008, 2011). 2006. un 2008. gadā Somijas izlase izcīnīja bronzu, 2007. gadā — sudrabu, bet 2011. gadā kopā ar izlasi izcīnījis Pasaules čempiona titulu. Tāpat viņš bija Somijas izlases sastāvā startam 2010. un 2014. gada ziemas olimpiskajās spēlēs, kur Somija izcīnīja bronzas medaļas. Eliteprospects profils (angliski) Oficiālā mājaslapa (angliski) The Internet Hockey Database profils (angliski) NHL Finns profils (angliski) NHL profils (angliski)