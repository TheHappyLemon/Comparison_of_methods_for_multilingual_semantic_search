Kosmos-21 jeb 3MV-1 № 1 bija PSRS starpplanētu zonde, kuras sākotnējais uzdevums bija Veneras pārlidojums un kapsulas nolaišanās uz planētas virsmas. Nesējraķetes kļūmes dēļ kosmiskais aparāts palika Zemes orbītā, bet pēc dažām dienām sadega atmosfērā. Šis bija pirmais Marsa un Veneras izpētei paredzeto zonžu 3MV eksemplārs. Ar to bija paredzēts izmēģinājumu nolūkos nofotografēt Mēness otro pusi no pārlidojuma trajektorijas. Kosmiskajā aparātā bija uzstādīta fototelevīzijas kamera. Nolaižamajā aparātā ievietots vimpelis ar PSRS ģerboni. 3MV-1 № 1 tika palaista 1963. gada 11. novembrī 06:28:35 UTC ar nesējraķeti Molnija no Baikonuras kosmodroma. Ceturtās pakāpes (Blok L) stabilizācijas sistēmas kļūmes dēļ impulss tika veikts nepareizā virzienā, un zonde palika Zemes orbītā. Oficiāli netika atklāts kosmiskā aparāta lidojuma mērķis, un tas nosaukts par Kosmos-21. 14. novembrī Kosmos-21 sadega Zemes atmosfērā. Pēc citiem datiem tas notika 16. novembrī. Лантратов К. «Страницы истории: Россия. На Mapc!». Новости космонавтики, 23.09.1996. Arhivēts no oriģināla, laiks: 2012-04-03. Skatīts: 2010-06-11. 1963-044A (αυ1) - Kosmos 21 Antonín Vítek «Космические пуски и события в СССР и России. 1963 год». KOCMOC.info. Arhivēts no oriģināla, laiks: 2012-04-03. Skatīts: 2010-06-11. Zond (3MV-1A #1, 2) Gunter Dirk Krebs