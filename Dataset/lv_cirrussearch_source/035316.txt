Kostomukša (krievu: Костомукша, karēļu: Koštamuš, somu: Kostamus) ir pilsēta Karēlijas Republikā Krievijas Federācijā, kas atrodas 35 kilometrus no robežas ar Somiju. Kalnrūpniecības centrs. 1946. gadā apkārtnē tika atklātas dzelzs rūdas atradnes. 1973. gadā tika noslēgts PSRS — Somijas starpvalstu līgums par sadarbību dzelzs rūdas bagātināšanas kombināta celtniecībā. Pilsētas un rūdas ieguves un apstrādes infrastruktūras būvniecībā piedalījās Somijas uzņēmums Lemminkäinen. Pilsēta veidojusies kā šajā kombinātā strādājošo mājvieta. 1977. gadā apdzīvotai vietai tika piešķirts pilsētciemata statuss, bet 1983. gadā tā kļuva par pilsētu. 1981. gadā konkursa kārtībā tika izvēlēts pilsētas nosaukums - to nosauca veca karēļu ciema vārdā, kas atradās mūsdienu kombināta teritorijā. 1982. gadā kombināts sāka ražot pirmo produkciju. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Kostomukša. Krievijas Lielās enciklopēdijas raksts (krieviski) Uzņēmums "Kareļskij okatiš" Arhivēts 2016. gada 13. septembrī, Wayback Machine vietnē.