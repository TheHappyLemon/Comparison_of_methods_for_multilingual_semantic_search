Florins Vasile Kicu (rumāņu: Florin Vasile Cîțu; [floˈrin vaˈsile ˈkɨt͡su]; dzimis 1972. gada 1. aprīlī) ir Rumānijas politiķis, bijušais Rumānijas premjerministrs (no 2020. gada decembra līdz 2021. gada oktobrim). No 2019. līdz 2020. gadam viņš bija valsts finanšu ministrs gan bijušā Nacionālās Liberālās partijas premjerministra Ludovika Orbana pirmajā, gan otrajā kabinetā. Florins Kicu dzimis Rimnikuvilčā, kaut arī uzaudzis Tuleikimpeni ciematā, Golešti komūnā, Vilčas žudecā. Viņš ir trešais Rumānijas premjerministrs no Rimnikuvilčas. 1996. gadā absolvējis Grinela koledžu. 2001. gadā Kicu Aiovas štata Universitātē ieguva maģistra grādu ekonomikā un doktora grādu makroekonomikā un starptautiskajā ekonomikā. Pēc absolvēšanas Kicu strādāja par ekonomistu Jaunzēlandes Rezervju bankā (2001—2003) un Eiropas Investīciju bankā (2003—2005). Pēc tam viņš līdz 2011. gadam strādāja par investīciju baņķieri ING Group Rumānijas nodaļā. 2019. gadā Rumānijas parlamenta apvienotā budžeta un finanšu komiteja nevirzīja Kicu iecelšanu finanšu ministra amatā, lai gan tās balsojums nebija saistošs. Pēc neuzticības balsojuma pret Orbana kabinetu, kas notika 5. februārī, 2020. gada 26. februārī prezidents Klauss Johaniss iecēla Kicu Rumānijas premjerministra amatā un lūdza viņu izveidot jaunu valdību. Tieši pirms balsojuma Kicu atkāpās par labu savam partijas līderim Ludovikam Orbanam. Sakarā ar COVID-19 pandēmijas sākumu galvenā opozīcijas partija — Sociāldemokrātiskā partija (PSD) vienojās par vēl vienu Orbana kabineta pilnvaru laiku līdz nākamajām vēlēšanām, kam būtu jānotiek tā paša gada decembrī. Līdz ar to Florins Kicu atguva finanšu ministra amatu. Pēc 2020. gada 9. decembra Kicu bija Nacionālās liberālās partijas premjerministra kandidāts lai pēc Ludovika Orbana atkāpšanās 7. decembrī nomainītu valdības vadītāja vietas izpildītāju Nikolaju Čuki. Kicu kļuva par premjerministru 23. decembrī, izveidojot trīs partiju koalīcijas valdību. Viņa kabineta sastāvs tika kritizēts par to, ka tajā bija tikai viena ministre sieviete, un par Sorina Kimpjanu iecelšanu, kurš iepriekšējā ministra amatā bija ierosinājis tiesību aktu, kas aizsargātu tos, kuri ir pieķerti plaģiātā savā akadēmiskajā darbā". 2021. gada 5. oktobrī Kicu valdība neizturēja uzticības balsojumu parlamentā. Daciana Mitrache. «De la coada vacii la studii în SUA: locurile copilăriei premierului Cîțu, încremenite în Evul Mediu FOTO». Adevărul (rumāņu), 2021. gada 13. janvāris. Liviu Tatu. Mariana Zbora-Ciurel, Simona Aruștei (redaktori) . «Florin-Vasile Cîțu, propus pentru funcția de prim-ministru (fișă biografică)». AGERPRES (rumāņu), 2020-02-26. Arhivēts no oriģināla, laiks: 2020-02-27. Skatīts: 2020-12-07. V.M. «Cine este Florin Cîțu, noul premier desemnat». HotNews.ro (rumāņu), 2020-02-26. Skatīts: 2020-12-07. «Citu appointed Romania's prime minister-designate». Iowa State University - Department of Economics. 2020-02-27. Skatīts: 2020-12-07. Matei Rosca. «Liberal Florin Cîțu put forward to be Romania’s next prime minister». Politico Europe, 2020-12-19. Skatīts: 2020-12-20. Radu Marinas. Andrew Heavens (redaktors) . «Romania parliament committee fails to endorse finance minister nominee». Reuters, 2020-10-29. Skatīts: 2020-12-20. «Romanian Government Toppled In No-Confidence Vote». Radio Free Europe/Radio Liberty. 2020-02-05. Skatīts: 2020-12-09. Nicoleta Braghiș. «A fost desemnat un nou candidat pentru funcția de premier al României». Ziarul de Gardă (rumāņu), 2020-02-26. Skatīts: 2020-02-26. Daniel Budescu. «BREAKING Klaus Iohannis: Azi am decis să îl desemnez pentru poziția de premier pe domnul Florin Cîțu». G4media.ro (rumāņu), 2020-02-26. Skatīts: 2020-02-26. «Florin Citu steps down just before the investiture vote in Parliament, President to call parties for consultations again». The Romania Journal (en-GB). Skatīts: 2021-01-14. Ana Petrescu. «UPDATE - Ludovic Orban anunță oficial că Florin Cîțu este propunerea PNL de premier. A fost sugestia președintelui ca fiecare să scriem separat propunerea de premier și am scris același nume / Cîțu: Pentru mine e o onoare această nominalizare - VIDEO». News.ro (rumāņu), 2020-12-09. Skatīts: 2020-12-09. Florentina Peia. Georgiana Tănăsescu, Adrian Dădârlat Dădârlat (redaktori) . «Nicolae Ciucă - prim-ministru interimar». AGERPRES (rumāņu), 2020-12-07. Arhivēts no oriģināla, laiks: 2020-12-08. Skatīts: 2020-12-09. Robert Kiss (redaktors). «Ludovic Orban și-a dat demisia din funcția de prim-ministru». Digi24 (rumāņu), 2020-12-07. Skatīts: 2020-12-09. Craig Turp-Balazs. «Women left out in the cold as Florin Cîțu becomes Romania's PM». Emerging Europe, 2020. gada 23. decembris. Skatīts: 2020. gada 23. decembris. www.DELFI.lv. «Rumānijā krīt Kicu valdība». delfi.lv (latviešu), 2021-10-05. Skatīts: 2021-10-06. Vikikrātuvē par šo tēmu ir pieejami multivides faili. Skatīt: Florins Kicu. Oficiālā tīmekļa vietne