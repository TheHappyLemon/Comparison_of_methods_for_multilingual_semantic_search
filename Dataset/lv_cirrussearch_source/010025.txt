Ļubošs Bartečko (slovāku: Ľuboš Bartečko; dzimis 1976. gada 14. jūlijā) ir bijušais slovāku hokejists, malējais uzbrucējs, Slovākijas hokeja izlases dalībnieks. Pašlaik (2016) spēlē Slovākijas Ekstralīgas klubā HK Poprada. Savu profesionālo karjeru Bartečko uzsāka 1993. gadā, kad debitēja Slovākijas Ekstralīgā HK Popradas kluba sastāvā. 1995. gadā gan Ļubošs devās uz Ziemeļameriku, kur līdz 1997. gadam spēlēja QMJHL. 1997.—98. sezonu Bartečko aizvadīja AHL, bet jau 1998.—99. sezonā aizvadīja 32 spēles NHL kluba Sentluisas "Blues" rindās. Bartečko otrā sezona NHL bija arī viņa rezultatīvākā, 67 spēlēs atzīmējoties ar 39 rezultativitātes punktiem. 2001. gada vasarā Ļubošs pievienojās Atlantas "Thrashers", tās rindās aizvadot divas sezonas. 2003. gada vasarā Bartečko atgriezās Eiropā, pievienojoties Čehijas Ekstralīgas klubam Prāgas "Sparta". 2003.—04. sezonā Ļubošs kļuva par Krievijas čempionu Maskavas "Dinamo" sastāvā, bet no 2005. līdz 2009. gadam Bartečko spēlēja Zviedrijas Elitsērijas klubā Luleå HF. 2009.—10. sezonu hokejists uzsāka Šveices hokeja līgas klubā HK Berne, bet pabeidza Farjestads BK rindās. Līdzīg arī 2010.—11. sezonu Bartečko iesāka slovāku HK Popradas rindās, bet noslēdza MODO sastāvā Zviedrijas Elitsērijā. No 2011. līdz 2013. gadam spēlēja KHL komandās Popradas "Lev" un Prāgas "Lev", tad sezonu aizvadīja Čehijas Ekstralīgas komandā HK Homutova, bet tad pievienojās HK Popradai. Slovākijas izlases rindās spēlējis trijos olimpisko spēļu turnīros, kā arī sešos Pasaules čempionātos, 2002. gadā kopā ar izlasi izcīnot Pasaules čempiona titulu, bet 2000. gadā izcīnot sudraba medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)