Svitavi (čehu: Svitavy) ir pilsēta Čehijā, Pardubices apgabala Svitavu apriņķa centrs. Labi saglabājusies vecpilsēta. Pilsētā atrodas Esperanto muzejs. Rakstos pirmoreiz minēta 1256. gadā. Ilgu laiku atradās Hābsburgu impērijas sastāvā. Pilsētas vāciskais nosaukums bija Cvitava (vācu: Zwittau). No 1918. gada — Čehoslovākijas sastāvā. No 1938. līdz 1945. gadam kā Sudetu apgabala daļa atradās Vācijā. Pēc Otrā pasaules kara — atkal Čehoslovākijā. Pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada — Čehijā. Svitavi ir ebreju glābēja Oskara Šindlera (Oskar Schindler, 1908-1974) dzimtā pilsēta. Pilsētas pievārtē — Brnenecā atradās Šindlera rūpnīca, kurā viņš nodarbināja no nometnes atbrīvotos ebrejus. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Svitavi.