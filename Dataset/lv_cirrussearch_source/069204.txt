Alberts Sidnijs Džonstons (angļu: Albert Sidney Johnston, 1803—1862) bija amerikāņu militārais darbinieks, kurš dienēja ASV, Teksasas un Amerikas Valstu Konfederācijas (AVK) armijās. Viņš tika uzskatīts par vienu no izcilākajiem Dienvidu ģenerāļiem. Uzzinot par Džonstona nāvi, prezidents Džefersons Deiviss teica: "Šī cilvēka zaudējums bija pagrieziena punkts mūsu liktenī." Džonstons dzimis Vašingtonā, Kentuki štatā. Lai gan viņš dzimis Kentuki, Alberts Džonstons lielāko dzīves daļu nodzīvoja Teksasā, kuru viņš uzskatīja par savām mājām. Viņš ieguva izglītību Transilvānijas Universitātē Leksingtonā, kur iepazinās ar nākamo Amerikas Konfederatīvo Valstu prezidentu Džefersonu Deivisu. Abi vēlāk mācījās Vestpointā. 1826. gadā viņš pabeidza akadēmiju kā leitnants ASV 2. kājnieku pulkā. Džonstons tika iecelts amatos Ņujorkā un Misūri, kā arī 1832. gadā piedalījās Melnā vanaga karā. Pēc pārcelšanās uz Teksasu 1836. gadā viņš Teksasas Neatkarības kara laikā iestājās Teksasas armijā kā ierindas karavīrs. 1836. gada 5. augustā viņš tika iecelts par Teksasas Republikas armijas ģenerāladjutantu. 1837. gada 31. janvārī viņš kļuva par Teksasas armijas komandējošo vecāko brigādes ģenerāli. No 1838. līdz 1840. gadam viņš bija Teksasas Republikas kara sekretārs. Džonstons 1861. gada maijā atkāpās no ASV armijas pēc tam, kad Teksasa, kur viņš bija dzīvojis tik ilgi, pasludināja neatkarību un drīz pievienojās Amerikas Konfederatīvajām Valstīm. Būdams bijušais ASV armijas ģenerālis, 58 gadus vecais Džonstons tika uzskatīts par vienu no Dienvidu augstākajiem un pieredzējušākajiem virsniekiem. Viņu ļoti cienīja Konfederācijas prezidents Džefersons Deiviss. Viņš bija viens no tikai astoņiem Konfederācijas virsniekiem, kas AVK armijā tika paaugstināts ģenerāļa pakāpē. 1861. gada 10. septembrī Džonstonam tika uzticēta plašā Konfederācijas teritorija, izņemot piekrastes apgabalus. Viņš kļuva par Konfederācijas armijas komandieri Amerikas pilsoņu kara Rietumu frontē. Citā uzbrukumā Džonstons tika ievainots, lode trāpīja viņa augšstilba artērijā. Viņu neizdevās izglābt, un pulksten 14:30 viņš mira asins zuduma dēļ. Džonstons bija visaugstākā ranga kara upuris abās pusēs, un viņa nāve bija smags trieciens konfederātu morālei. Vikikrātuvē par šo tēmu ir pieejami multivides faili. Skatīt: Alberts Džonstons. Encyclopædia Britannica raksts (angliski)