Starptautiskais sanskrita transliterācijas alfabēts (angļu: International Alphabet of Sanskrit Transliteration, saīs. IAST) ir sanskrita latinizācijas akadēmiskais standarts. SSTA ir pamatalfabēts, kas tiek lietots drukātajās publikācijās, - grāmatās un žurnālos, un paplašinoties Unikoda fontu pieejamībai, tas arvien vairāk tiek lietots arī elektroniskajos tekstos. Tas ir balstīts uz standartu, kas ir pieņemts Orientālistu kongresā, Atēnās, 1912. gadā. SSTA ļauj bez zudumiem transliterēt devanāgarī rakstu (un arī citus indiešu rakstus, piem., Śāradā rakstu), un pats par sevi tas atveido ne tikai sanskrita fonēmas, bet arī ļauj veikt fonētisko transkripciju (piem., visarga ḥ ir vārda galotnes r un s alofons). Nacionālās bibliotēkas Kolkatā latinizācijas sistēma ir paredzēta visu indiešu rakstu latinizācijai, un ir SSTA paplašinājums. SSTA rakstzīmju saraksts (gan mazie, gan lielie burti), dots ar devanāgarī analogiem un fonētiskajām vērtībām Starptautiskajā Fonētiskajā Alfabētā, ir sekojošs (derīgs sanskritam; hindi valodā ir dažas nelielas fonoloģiskas atšķirības): Piezīme: Atšķirībā no ASCII tipa latinizējumiem kā ITRANS vai Harvard-Kyoto, SSTA lietotās diakritizētās rakstzīmes ļauj īpašvārdus rakstīt arī ar lielajiem burtiem. Burtu (Ṇ Ṅ Ñ Ṝ), kas nekad neparādās vārda sākumā, lielo burtu varianti ir vienīgi noderīgi Pāṇini kontekstā, kur ir pieņemts rakstīt IT skaņas ar lielajiem burtiem (skat. Aṣṭādhyāyī). Devanāgarī Harvard-Kyoto ITRANS Nacionālās bibliotēkas Kolkatā latinizācijas sistēma ISO 15919 Šiva Sutra