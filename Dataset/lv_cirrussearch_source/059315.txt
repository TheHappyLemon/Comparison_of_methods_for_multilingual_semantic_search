Roberts Džonatans Demijs (angļu: Robert Jonathan Demme; dzimis 1944. gada 22. februārī, miris 2017. gada 26. aprīlī) bija ASV kinorežisors, producents un scenārists. Savu karjeru sācis kā B klases filmu režisors. Savu pirmo filmu Caged Heat uzņēmis 1974. gadā. Vēlāk uzņēmis tādas filmas kā Melvin and Howard (1980), Swing Shift (1984), Something Wild (1986) un "Precējies ar mafiju" (1988). Demijs ieguva Amerikas Kinoakadēmijas balvu kā labākais režisors par 1991. gada psiholoģisko šausmu filmu "Jēru klusēšana". Par šīs filmas režiju saņēma arī Berlīnes starptautiskā kinofestivāla balvu "Sudraba lācis". Demijs ir režisējis arī tādas filmas kā Stop Making Sense (1984), "Filadelfija" (1993), "Mandžūru kandidāts" (2004) un "Reičela precas" (2008). Vikikrātuvē par šo tēmu ir pieejami multivides faili. Skatīt: Džonatans Demijs. IMDb profils (angliski) AllMovie profils (angliski) Box Office Mojo profils (angliski)