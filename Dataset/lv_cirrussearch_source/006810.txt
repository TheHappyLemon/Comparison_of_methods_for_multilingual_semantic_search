Denī Didro (franču: Denis Diderot; 1713. gada 5. oktobris — 1784. gada 31. jūlijs) bija franču filozofs, mākslas kritiķis un rakstnieks, pazīstams kā grāmatas "Enciklopēdija" (Encyclopédie) galvenais redaktors. Mācījās jezuītu skolā, kur ieguva labu izglītību un studēja modernās valodas. Viņš netieši noliedza Bībeli un aizsāka zinātnisko pieeju. Viņa izdotā "Enciklopēdija" sastāvēja no 35 sējumiem. Sākumā tā tika paredzēta kā angļu enciklopēdijas tiešs tulkojums franču valodā, taču ar laiku tas izveidojās par patstāvīgu darbu. Didro šim darbam pieaicināja vairākus slavenus filozofus, kā arī uzraudzīja, lai enciklopēdija būtu rakstīta no zinātnes viedokļa. Paralēli darbam ar "Enciklopēdiju" viņš rakstīja oriģināldarbus "Vēstule aklajiem", "Mūķene", "Ramo brāļadēls" (Le Neveu de Rameau), "Dalambēra sapnis". 1773. - 1774. gadā, ceļojot uz Sanktpēterburgu, apmeklējis arī Jelgavu un Rīgu. Vikikrātuvē par šo tēmu ir pieejami multivides faili. Skatīt: Denī Didro. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas raksts (angliski) Stanfordas Filozofijas enciklopēdijas raksts (angliski) Filozofijas interneta enciklopēdijas raksts (angliski) Herdera enciklopēdijas raksts (spāņu) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) Kultūrvēstures terminu skaidrojošā vārdnīca