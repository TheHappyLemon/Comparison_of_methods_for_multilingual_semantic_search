Toljati (krievu: Тольятти) ir pilsēta Krievijas Eiropas daļā, Volgas kreisajā krastā uz ziemeļrietumiem no Samaras. Rajona centrs un liels autobūves (AutoVAZ) centrs. Dibināta kā cietoksnis Volgas krastā 1737. gadā. Par pilsētas dibinātāju tiek uzskatīts Krievijas valstsvīrs un vēsturnieks Vasilijs Tatiščevs (1686-1750). Pilsētas pirmais nosaukums bija Stavropole pie Volgas (Ставрополь-на-Волге). Šeit bija paredzēts nometināt kalmikus, lai iznīcinātu viņu klejojošo dzīvesveidu. 1924. gadā tika pazemināta statusā par ciemu (no 1946. gada — atkal pilsēta). 1950. gadā, sakarā ar Volgas HES celtniecību, vecā pilsēta tika appludināta un uzcelta jauna pilsēta citā vietā. 1964. gadā Stavropole pie Volgas tika pārsaukta pašreizējā vārdā par godu Itālijas komunistu līderim Palmiro Toljati (1893-1964). 1967.-71. gadā, sadarbībā ar FIAT, tika uzcelta gigantiska AutoVAZ rūpnīca, kā ražotās automašīnas Žiguļi bija masveidīgākais auto zīmols PSRS. Toljati bāzēts Krievijas Augstākās līgas hokejā klubs Toljati "Lada". «Численность постоянного населения Самарской области по муниципальным образованиям на 01.01.2022 г». Skatīts: 20 aprīlis 2022. «Численность населения Российской Федерации по муниципальным образованиям на 1 января 2012 года». Arhivēts no oriģināla, laiks: 2012. gada 22. augustā. Skatīts: 2012. gada 22. augustā. Vikikrātuvē par šo tēmu ir pieejami multivides faili. Skatīt: Toljati. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)