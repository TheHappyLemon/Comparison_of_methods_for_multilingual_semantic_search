Lagosa (angļu: Lagos, jorubu: Èkó) ir pilsēta Nigērijas dienvidrietumos pie Atlantijas okeāna Lagosas lagūnas. Valsts galvenais biznesa un finanšu centrs. Līdz 1991.gadam — Nigērijas galvaspilsēta. Viena no visstraujāk augošajām pilsētām pasaulē. Pilsētas centrs atrodas uz vairākām salām Lagosas lagūnā. Pilsētas attīstību labvēlīgi ietekmēja tas, ka tā ir viena no retajām dabīgajām ostām Āfrikas austrumu krastā. Pirms eiropiešu ierašanās pilsētas nosaukums bija Eko, un to dibināja augstmaņa cilts no Beninas. Mūsdienu Lagosu XVI gs. dibinājuši portugāļi, nosaucot to par Lagosu (lagos — ezers). Līdz 1851.gadam tas bija rosīgs vergu tirdzniecības centrs, līdz pilsētu sagrāba briti, kuriem verdzība bija atcelta 1807.gadā. 1861.gadā formāli tika izveidota britu kolonija. 1886. gadā Lielbritānija sagrāba atlikušo Nigērijas teritoriju. 1914.gadā Lagosu deklarēja par Nigērijas kolonijas galvaspilsētu. Pēc Nigērijas neatkarības iegūšanas 1960.gadā Lagosa strauji attīstījās līdz pat Biafras karam. 1976. gadā Nigērijas valdība pieņem lēmumu pārvietot galvaspilsētu uz valsts vidieni. Par Nigērijas galvaspilsētu tiek proklamēta Abudža. Tomēr līdz pat 1991. gadam Nigērijas faktiskā galvaspilsēta bija Lagosa, jo jaunā galvaspilsēta nebija vēl izbūvēta. Lagosā dzimuši: Abubakars Tafava Baleva (Abubakar Tafawa Balewa) (1912—1966) — Nigērijas pirmais premjerministrs (1960—1966) Akins Eiba (Akin Euba) (1935-) — komponists (opera Chaka, 1970) Bačija Emečeta (Buchi Emecheta) (1944-) — rakstniece (Līgavas cena, The Bride Price, 2000) Herberts Makolijs (Herbert Macaulay) (1864—1946) — politiķis, pirmās Nigērijas politiskās partijas dibinātājs Hakīms Oladžuvons (Hakeem Olajuwon) (1963-) — NBA basketbolists Sadoluwa Lanlehin (1987-) — Lagosas princis un vēstnieks Latvijā https://www.citypopulation.de/en/nigeria/cities/agglos/. «The Most Populated Cities of the World. World Megacities - Nations Online Project». www.nationsonline.org. Skatīts: 2022-09-01. Vikikrātuvē par šo tēmu ir pieejami multivides faili. Skatīt: Lagosa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)