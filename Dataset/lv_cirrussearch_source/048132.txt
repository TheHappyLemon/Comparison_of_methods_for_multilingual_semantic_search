Tules aviobāze (angļu: Thule Air Base) ir ASV karabāze Dānijai piederošās salas Grenlandes ziemeļrietumu piekrastē. Atrodas 1207 kilometrus aiz polārā loka un 1524 kilometrus no Ziemeļpola un ir vistālāk uz ziemeļiem novietotā ASV karabāze. Nosaukta viduslaiku teiksmainās zemes Tules vārdā. Pēc tam, kad Otrā pasaules kara laikā 1940. gada 9. aprīlī Vācija okupēja Dāniju, dāņu sūtnis ASV Henriks Kaufmans noslēdza ar ASV līgumu par to, ka ASV apņemas aizsargāt Grenlandes teritoriju, par ko okupētajā Dānijā tika apsūdzēts valsts nodevībā. ASV izvietoja Grenlandē karabāzes, tostarp nelielu bāzi Tulē. 1949. gadā Dānija iestājās NATO. 20. gadsimta piecdesmito gadu sākumā, izvēršoties Aukstajam karam, Tulē tika izveidota liela karabāze, lai nodrošinātos pret PSRS raķešu vai aviācijas uzbrukumu caur Arktiku. Bāzē, kurā spēja ietilpt līdz 10 000 cilvēku, bāzējās stratēģiskie bumbvedēji ar kodolieročiem, tika izbūvēta radiolokācijas stacija, lai konstatētu ballistisko raķešu uzbrukumu. Vikikrātuvē par šo tēmu ir pieejami multivides faili. Skatīt: Tules aviobāze.