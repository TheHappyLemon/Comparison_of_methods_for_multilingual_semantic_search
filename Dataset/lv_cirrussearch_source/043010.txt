Veliko Tarnova (bulgāru: Велико Търново, izrunā: [vɛˈliko ˈtɤ̞rnovo] — ‘Lielā Tarnova’) ir pilsēta Bulgārijas centrālajā daļā, Veliko Tarnovas apgabala administratīvais centrs. 2015. gadā pilsētā dzīvoja 71,2 tūkstoši iedzīvotāju. Veliko Tarnova bija Otrās Bulgārijas caristes galvaspilsēta laika posmā no 1185. līdz 1393. gadam, kā arī Bulgārijas kņazistes galvaspilsēta no 1878. līdz 1879. gadam. Viduslaikos pilsēta bija zināma kā Tarnovgrada, vēlāk — Tarnova. 1963. gadā nosaukumam tika pievienots Veliko. Pateicoties bagātīgajam kultūrvēsturiskajam mantojumam, Veliko Tarnova ir nozīmīgs tūrisma centrs. Veliko Tarnova atrodas Bulgārijas ziemeļu centrālajā daļā gar Jantras upi. Šeit krustojas galvenie ceļi, kas savieno Austrumu un Rietumu Bulgāriju (Varna — 222 km, Sofija — 219 km, Plovdiva — 226 km, Burgasa — 216 km) un Centrāleiropu ar Mazāziju (Ruse — 107 km, Kapitan-Andreeva — 217 km). Cauri Veliko Tarnovu iet Eiropas transporta koridors Nr. 9. Blakus esošajā Gorna Orjahovicas pilsētā (9 km) atrodas Gorna Orjahovicas lidosta un lielākā dzelzceļa stacija Ziemeļbulgārijā. Pilsētā atrodas Veliko Tarnovas Universitāte. Vikikrātuvē par šo tēmu ir pieejami multivides faili. Skatīt: Veliko Tarnova. Encyclopædia Britannica raksts (angliski) Krievijas Lielās enciklopēdijas raksts (krieviski) https://www.grao.bg/tna/t41nm-15-03-2024_2.txt.