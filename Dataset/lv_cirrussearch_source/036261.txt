Dženifere Šahade (angļu: Jennifer Shahade; dzimusi 1980. gada 31. decembrī Pensilvānijā) ir ASV starptautiskā lielmeistare šahā (2005). Šahu iemācījusies spēlēt sešu gadu vecumā. Trīs reizes pārstāvējusi ASV dažādu vecuma grupu Pasaules junioru šaha čempionātos (1995, 1996, 1999). Daudzkārtējā ASV sieviešu šaha čempionātu laureāte, kuros izcīnījusi 2 zelta (2002, 2004), sudraba (1999) un 3 bronzas (1998, 2000, 2003) medaļas. Trīs reizes piedalījusies Pasaules sieviešu šaha čempionātos pēc izslēgšanas sistēmas, kuros vienmēr izstājusies 1. kārtā (2000, 2001, 2004). Pārstāvējusi ASV komandu Pasaules šaha olimpiādēs, kurās piedalījusies 3 reizes (2000-2004). Komandu vērtējumā izcīnījusi sudraba (2004) medaļu. Par panākumiem turnīros FIDE 2005. gadā Šahadei piešķīra starptautiskās lielmeistares (WGM) nosaukumu. Paralēli šaha turnīriem kopš 2007. gada piedalījusies arī pokera turnīros. Beigusi literatūrzinātnes studijas Ņujorkas Universitātē. Strādājusi izdevumos Los Angeles Times, The New York Times, Chess Life, New In Chess, kā arī bijusi ASV šaha federācijas tīmekļa vietnes redaktore. 2005. gadā publicējusi savu grāmatu par sievietēm šahā — Chess Bitch: Women in the Ultimate Intellectual Sport. 2009. gadā bijusi līdzautore grāmatai par franču mākslinieku un šahistu Marselu Dišānu — Marcel Duchamp: The Art of Chess. U.S. Women's Champions 2000 FIDE Knockout Matches 2001-02 FIDE Knockout Matches 2004 FIDE Knockout Matches OlimpBase :: Women's Chess Olympiads :: Jennifer Shahade «World Series of Poker – Official Tournament Coverage and Results». Arhivēts no oriģināla, laiks: 2008. gada 8. jūlijā. Skatīts: 2016. gada 8. novembrī. 'Chess Bitch' – an eye-opener by Jennifer Shahade Jennifer Shahade – getting back at Marcel Duchamp Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)