American Airlines reiss 77 bija iekšzemes pasažieru lidmašīnas reiss, kuru nolaupīja pieci Al-Qaida locekļi 2001. gada 11. septembrī 2001. gada 11. septembra uzbrukuma ASV ietvaros. Mazāk nekā 35 minūtes pēc pacelšanās teroristi sagrāba lidaparātu, vadību pārņēma Hānī Handžūrs. Boeing 757-223 lidmašīna ietriecās ASV Aizsardzības departamenta ēkā — Pentagonā —, Ārlingtonas apgabalā, Virdžīnijā, plkst. 9.37 pēc vietējā laika. Bojā gāja visi 64 lidmašīnā esošie cilvēki, no kuriem 53 bija pasažieri (vēl pieci — nolaupītāji), kā arī 125 cilvēki Pentagonā. Reiss bija paredzēts no Vašingtonas Dalsas starptautiskās lidostas Dalsā, Virdžīnijā, uz Losandželosas starptautisko lidostu Losandželosā, Kalifornijā. Vikikrātuvē par šo tēmu ir pieejami multivides faili. Skatīt: American Airlines reiss 77. Bojāgājušie (angliski)