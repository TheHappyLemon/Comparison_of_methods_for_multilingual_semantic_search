Imperators Meidzi (japāņu: 明治天皇, Meiji-tennō; dzimis 1852. gada 3. novembrī, miris 1912. gada 30. jūlijā), arī Mucuhito (睦仁), bija 122. Japānas imperators. Valdīja no 1867. gada februāra līdz savai nāvei 1912. gada jūlijā. Viņa valdīšanas laikā Japāna no feodālas valsts pārtapa par vienu no modernās pasaules lielvarām. Par valdnieku kļuva pēc sava tēva imperatora Komei nāves 1867. gadā. Pēc kronēšanas 1868. gadā pieņēma vārdu Meidzi, ar šādu nosaukumu ir pazīstams viņa valdīšanas laikmets. Kronēšana sakrita ar pēdējās feodālās Japānas militārās valdības pastāvēšanas beigām un imperatora kā augstākā izpildvaras orgāna atjaunošanu. Atšķirībā no tēva, Meidzi atbalstīja pieaugošo tautas viedokli, ka Japānai pēc 250 gadus ilgas kultūras un ekonomikas izolācijas ir jāmodernizējas līdz ar Rietumu pasaules valstīm. Formāli pieprasīja, bet neuzsāka, feodālās zemes sistēmas atcelšanu, jaunas skolu sistēmas izveidi, valdības kabineta sistēmas izveidi, Meidzi konstitūcijas izsludināšanu, parlamenta (Dieta) izveidi. 1910. gadā izdeva pavēli par Korejas Impērijas aneksiju. Meidzi restaurācija Vikikrātuvē par šo tēmu ir pieejami multivides faili. Skatīt: Meidzi. Encyclopædia Britannica raksts (angliski) Brockhaus Enzyklopädie raksts (vāciski)