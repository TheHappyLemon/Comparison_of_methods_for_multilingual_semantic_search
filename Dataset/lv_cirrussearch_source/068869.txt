Koordinātas: 40°29′17″N 121°30′18″W﻿ / ﻿40.48806°N 121.50500°W﻿ / 40.48806; -121.50500 Lasena smaile (angļu: Lassen Peak) ir aktīvs vulkāns ASV, Kalifornijā. Atrodas Kaskāžu kalnu dienviddaļā, daļa no Kaskāžu vulkāniskā loka. Kalna lavas kupola tilpums ir ap 2,5 km³ — viens no lielākajiem lavas kupoliem pasaulē. Kupols izveidojies pirms aptuveni 27 000 gadu vairāku gadu ilgā izvirdumā. Kopš tā laika ievērojami erodējis apledojuma ietekmē; mūsdienās klāts ar nobirumiežiem. Kalna apkārtnē 1916. gadā izveidots Lasena vulkāna nacionālais parks 430 km² platībā. Kalna nosaukums cēlies no dāņu kalēja Petera Lasena, kurš 19. gadsimta vidū gar kalnu veda ieceļotājus uz Sakramento ieleju. Vulkāniskās aktivitātes novērotas visā aprakstītās vēstures laikā. Pēdējie izvirdumi sākušies 1914. gadā. 1915. gada 22. maijā notika eksplozīvs izvirdums, kura rezultātā šķembas tika izsviestas 32 km tālu, bet pelni izplatījās līdz pat 450 km uz austrumiem. Vulkāniskās aktivitātes (tvaika sprādzieni) turpinājās līdz 1921. gadam. Mūsdienās par kalna vulkānisko aktivitāti liecina fumarolas, karstie avoti un dubļu vulkāni. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 414. lpp. The NGS Data Sheet. Lassen Vikikrātuvē par šo tēmu ir pieejami multivides faili. Skatīt: Lasena smaile. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)