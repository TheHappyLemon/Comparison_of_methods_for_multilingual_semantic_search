ß ir ligatūra vācu alfabētā. Parasti to izmanto, lai vārdā aizstātu divus burtus "s". Tas tiek izrunāts kā nebalsīgais "s". ß alfabēta rindā tiek lietota Vācijā un Austrijā, bet netiek lietota Šveicē un Lihtenšteinā. Ir vairāki noteikumi, kādos gadījumos jālieto ß un kādos — ss. Pirmais to noteica Johans Kristofs Adelungs (1732-1806). ß tiek lietots pēc divskaņiem un gariem patskaņiem, taču ss tiek lietots pēc īsajiem patskaņiem. Šo ligatūru nedrīkst jaukt ar grieķu alfabēta burtu bēta (β). Vikikrātuvē par šo tēmu ir pieejami multivides faili. Skatīt: ß.