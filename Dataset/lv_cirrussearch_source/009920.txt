Šenona Lī Millere (angļu: Shannon Lee Miller; dzimusi 1977. gada 10. martā) ir bijusī amerikāņu vingrotāja. Š. Millere ir visvairāk medaļas izcīnījusī amerikāņu vingrotāja, kā arī viena no visu laiku izcilākajām amerikāņu vingrotājām. Piedalījusies divās Olimpiskajās spēlēs (1992, 1996). 1992. gadā Barselonā Š. Millere izcīnīja piecas medaļas: divas sudraba un trīs bronzas. 1996. gadā Atlantā viņa kļuva par divkārtēju Olimpisko spēļu čempioni (komandu sacensībās un vingrojumā uz baļķa). Tāpat viņa ir izcīnījusi zelta medaļu 1993. un 1994. gada Pasaules čempionātos daudzcīņā, vēl 1993. gadā izcīnīja uzvaru uz vingrošanas stieņiem un brīvajās kustībās. 1994. gadā uzvaru izcīnīja arī vingrojumā uz baļķa. Vikikrātuvē par šo tēmu ir pieejami multivides faili. Skatīt: Šenona Millere. Oficiālā tīmekļa vietne (angliski) Olympedia profils (angliski) Munzüger Sport profils (vāciski) FIG profils (angliski) Vingrošanas Slavas zāles profils (angliski)