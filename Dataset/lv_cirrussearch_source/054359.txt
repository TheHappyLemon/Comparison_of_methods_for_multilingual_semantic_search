Eiropas skābardis, pazīstams arī kā skābarde un parastais skābardis (latīņu: Carpinus betulus) ir bērzu dzimtas koku suga Eiropā. Latvijā sastopams Lejaskurzemes mežos, uzskata, ka no skābarža vārda kuršu valodā savulaik cēlies Grobiņas nosaukums. Neraugoties uz līdzīgo nosaukumu, skābarži un dižskābarži, kas sastopami arī Latvijas parkos, pieder dažādām dižskābaržu rindas dzimtām. Eiropas skābardis ir ierakstīts Latvijas Sarkanajā grāmatā 2. kategorijā. Skābardis ir līdz 25 m augsts koks ar pelēki baltu mizu, kas neveido krevi, bet dod gareniskas vīles, ar paskraju zarojumu, iegareni olveidīgām, krokotām, divkārt zāģzobotām, virsū koši zaļām, apakšā gaišākām lapām ar gala smaili, sakopotām pamīšus divās rindās, divmāju ziediem, ar augli riekstiņu, kam trīslēveraina seglapa vienā pusē. «parastais skābardis - Carpinus betulus L. - Augi - Latvijas daba». www.latvijasdaba.lv. Skatīts: 2022-08-01. Latviešu konversācijas vārdnīca. XX. sējums. Rīga : Anša Gulbja izdevniecība. 38 964. sleja. Vikikrātuvē par šo tēmu ir pieejami multivides faili. Skatīt: Eiropas skābardis. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia of Life raksts (angliski)