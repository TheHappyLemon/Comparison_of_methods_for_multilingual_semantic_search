NEE-02 Krysaor bija Ekvadoras otrais pavadonis. Tas paredzēts fotografēšanai un video uzņemšanai kosmosā izglītojošiem mērķiem. Palaists 2013. gada novembrī. Misija beigta 2014. gada novembrī. Pavadoni izgatavoja nevalstiska organizācija Ekvadoras civilā kosmosa aģentūra (EXA) un bija paredzēts kā rezerves aparāts pavadonim NEE-01 Pegaso. Tas būvēts CubeSat 1U formā ar izmēriem 10 × 10 × 10 cm un masu 1,2 kg. Tam ir divi atverami saules bateriju paneļi, bet to izvietojums ir atšķirīgs no Pegaso. Citādi tas ir analoģisks NEE-01 Pegaso. NEE-02 Krysaor tika palaists 2013. gada 21. novembrī 07:10:11 UTC ar nesējraķeti Dnepr no Jasnijas raķešu palaišanas bāzes Orenburgas apgabalā Krievijā. 2014. gada janvāra beigās tika paziņots, ka ar NEE-02 Krysaor palīdzību nodibināts kontakts ar NEE-01 Pegaso, kurš 2013. gada maijā bija sadūries ar PSRS nesēraķetes Ciklon-3 pēdējās pakāpes fragmentu un ar to tika zaudēti sakari. NEE-02 Krysaor misija beigta 2014. gada 21. novembrī. 2013 - Launches to Orbit and Beyond Космическое агентство Эквадора нашло потерянный спутник Журнал «Новости космонавтики», 2014-01-28, (krieviski) NEE-02 KRYSAOR EXA NEE 02 Krysaor Gunter Dirk Kreb