Seksuāli transmisīvā slimība (STS), zināma arī kā seksuāli transmisīvā infekcija un veneriskā slimība, ir jebkura slimība, kura tiek pārnesta no cilvēka uz cilvēku tieša seksuāla kontakta ceļā. STS var tikt pārnesta arī no mātes uz bērnu vēl pirms dzimšanas vai pat dzemdību laikā. Ļoti retos gadījumos seksuāli transmisīvā slimība var tikt pārnesta neseksuālu kontaktu veidā, piemēram, skūpstīšanās laikā, asins pārliešanas ceļā, izmantojot antisanitāras šļirces zemādas injekciju veikšanā un tā tālāk. Seksuāli transmisīvās slimības ir sifiliss, gonoreja, AIDS, herpes un citas. Seksuāli transmisīvās slimības parasti skar dzimumorgānus, reproduktīvo sistēmu, urīnceļus, anālo atveri, mutes dobumu un taisno zarnu, bet ilgstošā laika posmā šīs slimības var skart arī citus orgānus un orgānu sistēmas. VENĒRISKĀS SLIMĪBAS| Medicīnas termins (latviski) Seksuāli transmisīvās slimības | Prof. J.Ķīša klīnikas enciklopēdija