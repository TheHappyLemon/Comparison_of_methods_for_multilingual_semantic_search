Oto Eduards Leopolds fon Bismarks (vācu: Otto Eduard Leopold von Bismarck-Schönhausen, dzimis 1815. gada 1. aprīlī, miris 1898. gada 30. jūlijā), Bismarkas-Šēnhauzenas grāfs, bija konservatīvs vācu valstsvīrs, kuram bija nozīmīga loma Eiropas 19. gadsimta politikā. Bismarka mērķi bija vienotas vācu valsts, kurā dominētu Prūsija, izveidošana un šīs valsts dominējošā stāvokļa panākšana Centrāleiropā. Abi šie mērķi tika sasniegti pēc Francijas—Prūsijas kara 1870. gadā, kad tika sagrauta Francijas varenība Eiropā un izveidota Vācijas impērija. Kā Prūsijas karalistes ministru prezidents (1862–1890) Bismarks īstenoja Vācijas apvienošanu, kuras rezultātā izveidojās Vācijas impērija. Oto fon Bismarks bija pirmais apvienotās Vācijas kanclers. No 1867. gada viņš bija Ziemeļvācijas konfederācijas kanclers un, kad 1871. gadā tika proklamēta Vācijas impērija, viņš kalpoja kā tās pirmais kanclers līdz 1890. gadam. 1883. gada 15. jūnijā, izdodot likumu par apdrošināšanu pret slimībām, Bismarks izveidoja pasaulē pirmās slimo kases. Pēc imperatora Vilhelma II kronēšanas 1888. gadā jaunais imperators Bismarku aizvadīja pensijā. Bismarka vārdā ir nosaukta pilsēta Bismarka (angļu: Bismarck) ASV, Ziemeļdakotas štātā, pilsēta ir arī štata galvaspilsēta un otrā lielākā štata pilsēta. Vikikrātuvē par šo tēmu ir pieejami multivides faili. Skatīt: Oto fon Bismarks. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)