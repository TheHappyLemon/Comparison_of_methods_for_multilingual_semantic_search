Dviete, arī Dvīts, ir ciems Augšdaugavas novada Dvietes pagastā, pagasta centrs. Izvietojies pagasta dienvidos Dvietes upes un tās pietekas Rotupes krastā autoceļu V710 un V783 krustojumā 34 km no novada centra Daugavpils, 9,5 km no tuvākās pilsētas Ilūkstes un 208 km no Rīgas. Dvietē atrodas pagasta pārvalde, kultūras nams, bibliotēka, feldšeru punkts, pasts, veikals, katoļu baznīca. Apdzīvotā vieta izveidojusies ap bijušās Dvietes muižas centru; izaugusi pēckara gados kā kolhoza «Mičurins» centrālais ciemats. Saglabājušās muižas ēkas un baznīca ir vietējas nozīmes arhitektūras pieminekļi. «Vietvārdu datubāze: Informācija par Dvieti». Latvijas Ģeotelpiskās informācijas aģentūra. LĢIA Vietvārdu datubāze «Dvietes pagasta pārvalde». Arhivēts no oriģināla, laiks: 2016. gada 9. martā. Skatīts: 2015. gada 16. jūlijā. Latvijas pagasti. Enciklopēdija. 1. sējums. Rīga : A/S Preses nams. 2001. 246. lpp. ISBN 9984-00-412-0.