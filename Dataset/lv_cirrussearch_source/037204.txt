Ogastuss Mongrediens (angļu: Augustus Mongredien; 1807. gada 17. marts Londona — 1888. gada 30. marts Londona) bija Lielbritānijas šahists un rakstnieks. Piedzimis franču virsnieka ģimenē, kas pārcēlusies uz Angliju pēc Franču revolūcijas. Bijis pazīstams kā veiksmīgs graudu tirgotājs, kas daudz interesējies par politiku un ekonomiku. Bijis arī šaha amatieris, kas daudz darījis šaha dzīves attīstībai Anglijā. Bijis Londonas un Liverpūles šaha klubu prezidents (1839—1870), popularizējis šahu arī citās pilsētās. 1845. gadā spēlējis mačus ar Berlīnes plejādes šahistiem: uzvarējis Vilhelmu Hanšteinu (+3, -1, =2), nospēlējis neizšķirti ar Kārli Maietu (+3, -3, =1) un piekāpies Ludvigam Bledovam (+4, -7, =1). Pret tā laika vadošajiem šahistiem nav spējis uzrādīt labus rezultātus. Piedzīvojis sagrāves mačos ar Polu Morfiju ar ½:7½ (1859), Danielu Harvicu ar ½:7½ (1860) un Vilhelmu Steinicu ar 0:7 (1863). Mongrediens ir daudz rakstījis par ekonomikas, brīvās tirdzniecības un dabaszinātņu problēmām. Viņa svarīgākie darbi: Trees and Shrubs for English Plantations; a selection and description of the most Ornamental Trees and Shrubs, Native and Foreign, which will flourish in the Open Air in our Climate .... with Illustrations, London England's Foreign Policy; an Enquiry as to whether we should contnue a Policy of Intervention, London The Heatherside Manual of Hardy Trees and Shrubs, London, 1874-75 Free Trade and English Commerce, 2nd edit. London 1879 The Western Farmer of America, London, 1880 History of the Free Trade Movement in England, London, 1881 Pleas for Protection examined, London, 1882 Wealth-Creation, London, 1882 The Suez Canal Question, 1883 Trade Depression, recent and present 1885 On the Displacement of Labour and Capital, 1886 London 1860 Paris 1859 Šahista profils chessgames.com mājaslapā (angliski) Šahista profils 365chess.com mājaslapā (angliski)