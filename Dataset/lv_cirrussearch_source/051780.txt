}} Roberts Lorenss Eihelbergers (angļu: Robert Lawrence Eichelberger, 1886-1961), bija ASV armijas virsnieks un ģenerālis, kurš komandēja Astoto ASV armiju Dienvidrietumu Klusā okeāna apgabalā Otrā pasaules kara laikā. 1940. gadā bijis Savienoto valstu militārās akadēmijas Vestpointā superintendents, kurā viņš ieviesa dažādas reformas. Vadījis daudzas kaujas, to skaitā Sibīrijas iejaukšanos, sabiedroto iejaukšanos krievu pilsoņu karā, asiņaino Bunas-Gonas kauju, Operāciju "Sakāve", Davao kauju, Filipīnu kampaņu, Operācijas "Nemiers" un "Vajāšana, Jaungvinejas kampaņu, Biakas kauju, Visajas kauju un Mindanao kauju. Tāpat kā astoto armiju komandējošais galvenais ģenerālis vadījis arī Palavanas invāziju Filipīnu salās, atņemot Filipīnām Mindoro, Marindukes, Panajas, Negrosas, Sebū un Boholas salas. Vēlāk Roberts L. Eihelbergers ar astoto armiju piedalījas Japānas okupācijā. 1948. gada beigās Roberts L. Eihelbergers pēc 39 gadu ilgas un ļoti aktīvas militārās darbības nolēma aiziet no armijas. Apbalvojumiem bagāts ģenerālis, saņēmis 26 apbalvojumus par varonīgu un pašaizliedzīgu rīcību kaujas laukā, drosmi ienaidnieka priekšā un daudz dažādiem citiem nopelniem. Pēc kara sarakstījis grāmatas "Mūsu džungļu ceļš uz Tokiju" (Our jungle road to Tokyo) un "Dear Miss Em: Ģenerāļa Roberta Eihelbergera karš Klusajā Okeāna, 1942-1945", kurās aprakstījis savas atmiņas par karu un armijas komandēšanu. «Robert L. Eichelberger Papers, 1728–1998 (bulk 1942–1949)». Rare Book, Manuscript, and Special Collections Library, Duke University. Arhivēts no oriģināla, laiks: 2012. gada 27. maijs. Skatīts: 2012. gada 29. jūlijs. «Images from the Robert L. Eichelberger Collection – Duke University Libraries Digital Collections – 417 images from Eichelberger's service in Soviet Russia, 1918–1920». Duke University. Arhivēts no oriģināla, laiks: 2012. gada 14. oktobris. Skatīts: 2012. gada 29. jūlijs. Generals of World War II United States Army Officers 1939–1945