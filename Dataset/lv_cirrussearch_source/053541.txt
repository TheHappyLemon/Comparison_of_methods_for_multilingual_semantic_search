Šis raksts ir par administratīvo vienību Latvijā no 2021. gada. Par iepriekšējo administratīvo vienību ar tādu pašu nosaukumu skatīt rakstu Saulkrastu novads (2009—2021). Saulkrastu novads ir Latvijas 2021. gada administratīvi teritoriālās reformas gaitā 2021. gada 1. jūlijā izveidota Latvijas pašvaldība, kurā tika apvienots agrākais Saulkrastu novads un Sējas novads. Robežojas ziemeļos ar Limbažu novadu, austrumos ar Siguldas novadu un dienvidos ar Ādažu novadu. Novada centrs atrodas Saulkrastu pilsētā. Novadā ietverti Saulkrastu pagasts, Saulkrastu pilsēta un Sējas pagasts. Saulkrastu novads galvenokārt atrodas Viduslatvijas zemienes Ropažu līdzenumā un Metsepoles līdzenumā, gar jūru rietumos Piejūras zemienes Rīgavas līdzenums. Derīgie izrakteņi — kūdra (Čaganu un Vētras purvi). Ģeoloģiski dominē vidusdevona nogulumi. Augstākais punkts ir Jēņu kalns pie Lojas — 68,8 m. Lielākās aizsargājamās dabas teritorijas: Ādažu aizsargājamo ainavu apvidus (gandrīz sakrītošs ar Ādažu poligona robežām), dabas liegums Dzelves-Kroņa purvs, Piejūras dabas parka ziemeļdaļa. Vidējā temperatūra: -5 ° C janvārī, +17 ° C jūlijā. Nokrišņu daudzums 700—750 mm gadā ar maksimumu austrumos. Novada rietumdaļas upes ir nelielas un visas ietilpst Baltijas jūras baseinā. Lielākās no tām ir jūrā ietekošās Aģe (ar Skultes ostu grīvā), Ķīšupe, Pēterupe, Inčupe, Lilaste un tās baseina Puska un Melnupe. Dienvidaustrumos novads robežojas ar Gauju, no kuras pietekām tam cauri plūst Loja. Lielu ezeru novadā nav, lielākais ir Pabažu ezers (0,38 km²). Pie novadu robežas Ādažu novadā — Lilastes ezers. Vēsturiski novadā dzīvojušas Vidzemes lībiešu ciltis. 13. gadsimtā krustnešu iekarojumu rezultātā novada teritorija nonāca Rīgas arhibīskapijas īpašumā. Pēc Livonijas kara novads nonāca Polijas Pārdaugavas hercogistes pakļautībā, pēc 1629. gada to ieguva Zviedrija. 1721. gadā to pievienoja Krievijas Impērijai. 2020. gadā, kad tika gatavota administratīvi teritoriālā reforma, VARAM piedāvāja Saulkrastu novadu un Sējas novadu apvienot ar Ādažu, Carnikavas un Garkalnes novadiem. Izskatot likumu, Saeimā tika atbalstīts Saeimas deputāta Jāņa Dombrava priekšlikums izveidot atsevišķu Saulkrastu novadu. Priekšlikumā bija piedāvāts veidot atsevišķu novadu, apvienojot Saulkrastu pilsētu, Saulkrastu pagastu, Sējas novadu, Skultes pagastu, Vidrižu pagastu un Lēdurgas pagastu. Tomēr Saeimas Administratīvi teritoriālās reformas komisija lēma, ka atsevišķais Saulkrastu novads būtu izveidojams, apvienojot tikai Saulkrastu pilsētu un pagastu, Sējas novadu un Skultes pagastu. Limbažu novada pašvaldība 2020. gada 2. jūnijā iesniedza pieteikumu Satversmes tiesā, iebilstot pret Skultes pagasta iekļaušanu Saulkrastu novadā, un 2021. gada 12. martā Satversmes tiesa lēma, ka Skultes pagasta iekļaušana Saulkrastu novadā neatbilst pamatlikumam. Attiecīgi 2021. gada 18. martā Saeima grozīja likumu un nolēma, ka turpmāk Skultes pagasts būs daļa no apvienotā Limbažu novada. Apvienotais Saulkrastu novads tika izveidots, apvienojot Saulkrastu un Sējas novadu. Saulkrastu apkaimē atrodas daudzi vasarnīcu ciemati, kuru iedzīvotāju skaits ievērojami atšķiras vasaras un ziemas sezonā. Lielu daļu novada dienvidaustrumu daļā aizņem neapdzīvotais Ādažu poligons. Esošajās robežās, pēc CSB datiem. Pamatraksts: 2021. gada Saulkrastu novada domes vēlēšanas Loja pie Murjāņiem Murjāņu sporta ģimnāzijas kopmītne Inčupes grīva Skats no Saulkrastu Baltās kāpas Sējas dižozols Saulkrastu Mežmuiža «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas PSR mazā enciklopēdija. 3. sējums. Rīga : Izdevniecība "Zinātne".  314. lpp. Latvijas ģeogrāfijas atlants. "Jāņa sēta", 2020 Latvijas padomju enciklopēdija. 8. sējums. Rīga : Galvenā enciklopēdiju redakcija. 613. lpp. Latvijas PSR vēsture, 1. sējums, kartes 94.-95. lpp. Rīga, "Zinātne", 1986. Sandis Kārkliņš. «Ministrijai uzdod izvērtēt priekšlikumu par jauna Saulkrastu novada izveidošanu». delfi.lv (latviešu), 2020-01-28. Skatīts: 2022-09-19. LETA. «Saulkrastu novadā apvienos Saulkrastu un Sējas novadus, kā arī Skultes pagastu». www.aprinkis.lv (lv-lv). Skatīts: 2022-09-19. lvportals.lv. «Skultes pagasta iekļaušana Saulkrastu novadā neatbilst pamatlikumam. Ko vērtēja Satversmes tiesa - LV portāls». lvportals.lv (latviešu). Skatīts: 2022-09-19. titania.saeima.lv https://titania.saeima.lv/LIVS13/saeimalivs13.nsf/webSasaiste?OpenView&restricttocategory=980/Lp13. Skatīts: 2022-09-19. Tukšs vai neesošs |title= CSB PMLP.gov.lv Latvijas iedzīvotāju skaits pašvaldībās LĢIA.gov.lv Vietvārdu datubāze 29.01.2021 «IRE031. Iedzīvotāju skaits un īpatsvars pēc tautības reģionos, valstspilsētās un novados gada sākumā (pēc administratīvi teritoriālās reformas 2021. gadā) 2021 - 2023». Skatīts: 23.11.2023.