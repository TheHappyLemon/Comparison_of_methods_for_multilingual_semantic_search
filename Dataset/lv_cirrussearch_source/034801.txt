Jožefs Pintērs (ungāru: Pintér József; dzimis 1953. gada 9. novembrī Budapeštā) ir Ungārijas starptautiskais lielmeistars šahā (1982). No 1970. gadu vidus līdz 1980. gadu beigām bijis viens no spēcīgākajiem Ungārijas šahistiem. 1974. gada Eiropas junioru šaha čempionātā dalījis 1.-2. vietu. Divas reizes pēc kārtas uzvarējis Ungārijas šaha čempionāta finālos (1978, 1979). Daudzu starptautisko šaha turnīru laureāts, tajā skaitā 1985. gadā uzvarējis Kopenhāgenā un Prāgā. 1982. gadā Ungārijas komandas Spartacus Budapest sastāvā uzvarējis Eiropas klubu šaha kausā. Par panākumiem turnīros FIDE Pintēram 1976. gadā piešķīra starptautiskā meistara (IM) nosaukumu, bet 1982. gadā - starptautiskā lielmeistara (GM) nosaukumu. Trīs reizes piedalījies Pasaules šaha čempiona nosaukuma izcīņas cikla starpzonu turnīros: 1982. gadā ieņēmis 8. vietu, 1985. gadā bijis 10. vietā, bet 1987. gadā palicis 11. vietā. Pārstāvējis Ungārijas komandu lielākajos komandu šaha turnīros: Pasaules šaha olimpiādē piedalījies 8 reizes (1980-1988, 1992, 1996-1998). Komandu vērtējumā izcīnījis sudraba (1980) medaļu, bet individuālā vērtējumā izcīnījis zelta (1984) medaļu; Eiropas komandu šaha čempionātos piedalījies 6 reizes (1980-1999). Komandu vērtējumā izcīnījis 2 sudraba (1980, 1999) un bronzas (1983) medaļas, bet individuālajā vērtējumā izcīnījis bronzas (1983) medaļu; Pasaules komandu šaha čempionātā piedalījies 1985. gadā. Komandu vērtējumā izcīnījis sudraba medaļu, bet individuālajā vērtējumā izcīnījis zelta medaļu; Pasaules studentu šaha čempionātā piedalījies 1974. gadā. Komandu vērtējumā izcīnījis bronzas medaļu, bet individuālajā vērtējumā izcīnījis zelta medaļu. HUN-ch Budapest 1978 HUN-ch Budapest 1979 3rd European Chess Club Cup: 1980/1982 1982 Las Palmas Interzonal Tournament 1985 Taxco Interzonal Tournament 1987 Zagreb Interzonal Tournament «OlimpBase :: Men's Chess Olympiads :: József Pintér». Arhivēts no oriģināla, laiks: 2007. gada 30. septembrī. Skatīts: 2016. gada 1. augustā. OlimpBase :: European Men's Team Chess Championship :: József Pintér OlimpBase :: World Men's Team Chess Championship :: József Pintér OlimpBase :: World Student Team Chess Championship :: József Pintér Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)