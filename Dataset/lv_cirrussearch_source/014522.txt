Paint Box ir britu psihodēliskā roka grupas Pink Floyd trešā Lielbritānijas singla Apples and Oranges B puse. Dziesmu, pretēji ierastajam, sacerējis un iedziedājis grupas taustiņinstrumentālists Riks Raits. Muzikāli dziesma balstās uz dažādiem Nika Meisona bungu motīviem un Raita klavieru solo. Dziesmas teksts atspoguļo nesabiedrisku sentimentu. Dziesma sākas ar vārdiem: "Last night I had too much to drink/Sitting in a club with so many fools" (Pagājušonakt es pārāk daudz izdzēru/Sēdēju klubā ar daudz muļķiem), un dziesmas piedziedājums ir "I open the door to an empty room/Then I forget" (Es atveru durvis uz tukšu istabu/Un tad es aizmirstos). Lai gan sākotnēji dziesma tika izdota mono formātā, šodien biežāk tā sastopama stereo formātā — tāda tā dzirdama gan izlasēs Relics un The Best of Pink Floyd/Masters of Rock, gan arī albuma The Piper at the Gates of Dawn četrdesmit gadu jubilejas izdevumā. Sids Barets — ritma ģitārs, bekvokāls Rodžers Voterss — basģitāra, bekvokāls Riks Raits — klavieres, solovokāls Niks Meisons — bungas, perkusijas