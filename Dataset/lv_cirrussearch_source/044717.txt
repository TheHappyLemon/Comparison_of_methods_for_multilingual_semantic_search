Terminam Protokola datu bloks (Protocol Data Unit, PDU) informācijas tehnoloģijās ir divas nozīmes: Informācija, kas tiek nosūtīta kā vienums starp tīkla iekārtām un var saturēt kontroles informāciju, adresi vai datus Uz slāņiem bāzētās sistēmās, piemēram, OSI modelī PDU ir datu vienība, kas definēta noteiktā slāņa protokolā un satur dotā slāņa protokola kontroles informāciju un, iespējams, lietotāja datus. Bieži augstāka slāņa protokola PDU ir zemākā slāņa protokola lietotāja dati — TCP segments ir dati IP paketē. OSI modeļa slāņiem atbilst sekojoši PDU: Fizikālais slānis — bits Datu posma slānis — kadrs Tīkla slānis - Pakete Transporta slānis - segments Sesijas, Pasniegšanas un Lietojuma slāņu PDU sauc par datiem. Pamatraksts: Iekapsulēšana Uz slāņiem bāzētās sistēmās augstāka slāņa PDU tiek nodots zemāka slāņa protokolam, kas to iekapsulē savā PDU, pievienojot protokola kontroles informāciju. No augstāka slāņa saņemtos datus sauc par saņēmēja slāņa servisa datu bloku (Sevice Data Unit, SDU).