Šis raksts ir par ezeru Lietuvā. Par apdzīvotu vietu Baltkrievijā skatīt rakstu Asveja. Šis raksts ir par ezeru Lietuvā. Par ezeru Baltkrievijā skatīt rakstu Asvejas ezers. Asveja (arī Asvejas ezers vai Dubiņģu ezers; lietuviešu: Asveja, Dubingių ežeras) ir garākais ezers Lietuvā. Tā garums ir 21,9 km, bet ja pieskaita Žalktīnes, Vīrogalas un Dubiņģu līčus — 29,7 km. Trešais dziļākais ezers Lietuvā, pēc platības — trīspadsmitais lielākais. Atrodas subglaciālajā vagā — zem ledāja plūstošas ūdens straumes izskalotā ielejā. Ezera platākā vieta ir tikai 880 m plata. 1992. gadā nodibināts Asveja reģionālais parks ezera ekosistēmas un ainavas aizsardzībai. Otrs ezera vārds cēlies no Dubiņģu pils, kas atradās uz agrākās ezera salas. Ezera krastā esošā Dubiņģu miests ir populārs tūrisma objekts. Iespējams noīrēt laivas, lai cauri ezeram dotos uz Neres upi. 1934. gadā pāri ezeram uzcelts koka tilts, kas tiek izmantots joprojām. Tā garums ir 84 m un ezers šajā vietā ir līdz 15 m dziļš. Vikikrātuvē par šo tēmu ir pieejami multivides faili. Skatīt: Asveja. Gaisa uzņēmums, WikiMapia Dubingas kūrorts Asvejas ezera Interneta lapa (lietuviski), attēli Arhivēts 2020. gada 16. februārī, Wayback Machine vietnē.