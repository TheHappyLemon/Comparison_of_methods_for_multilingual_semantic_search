Lasvegasas "Aces" ir amerikāņu profesionāla sieviešu basketbola komanda, kas atrodas Lasvegasas metropoles rajonā. Komanda tika dibināta Soltleiksitijā, Jūtas štatā 1997. gadā pirms līgas pirmās sezonas sākuma kā Jūtas Starzz. 2002. gadā komanda bija spiesta pārcelties uz Sanantonio, Teksasā, kur sākotnēji tā tika dēvēta par Sanantonio Silver Stars, bet 2014. gadā tika pārdēvēta par Sanantonio Stars. Savu lielāko panākumu "Stars" guva 2008. gada sezonā, kad klubam pirmo reizi vēsturē izdevās sasniegt turnīra finālu. 2017. gadā komanda atkal bija spiesta pārcelties uz Peradaizas pilsētu, Lasvegasas dienvidu priekšpilsētu, un mainīt ne tikai nosaukumu, bet arī franšīzi uz Lasvegasas "Aces". 2020. gada sezonā Lasvegasas komanda atkārtoja Sanantonio komandas rezultātu, arī paspējot sasniegt turnīra finālu. Aces komanda pieder MGM Resorts International. 2021. gada maijā komandas īpašnieks Deiviss par komandas prezidentu nolīga bijušo LSU Lady Tigers basketbola komandas galveno treneri Nikiju Fargasu. Bet tomēr jau 2021. gada 31. decembrī Bekija Hemmona tika nolīgta par galveno treneri saskaņā ar darījumu, kas viņu padarīja par vislabāk apmaksāto treneri WNBA līgā. 2022. gada sezonā "Aces" uzvarēja Fīniksas "Mercury" 1. raundā un Sietlas Storm pusfinālā, bet 2022. gada WNBA finālā 4 spēlēs uzvarēja Konektikutas "Sun", un ieguva franšīzes pirmo čempiontitulu un pirmo Lasvegasas pilsētai, kādai no profesionālā sporta komandām. 2023. gada 23. martā tika paziņots, ka bijušais NFL aizsargs Toms Breidijs ir iegādājies komandas mazākuma akciju paketi. WNBA (2) – 2022, 2023 https://www.wnba.com/news/wnba-approves-sale-of-the-las-vegas-aces-to-mark-davis https://www.sportingnews.com/us/nba/news/tom-brady-las-vegas-aces-owner-mark-davis/rfklidyymjykns9wjpu1h4tt https://sportacentrs.com/basketbols/damas/19102023-lasvegasas_aces_izcina_wnba_titulu_otro_s https://www.espn.com/wnba/story/_/id/32966554/san-antonio-spurs-becky-hammon-nears-deal-wnba-las-vegas-aces https://aces.wnba.com/