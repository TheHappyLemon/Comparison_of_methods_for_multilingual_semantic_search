Ņūmeksika ir viens no Amerikas Savienoto Valstu štatiem, atrodas dienvidrietumu reģionā. Ņūmeksikas galvaspilsēta ir Santafē. Ņūmeksika robežojas ar Meksiku, ar Arizonas, Kolorādo, Oklahomas, Teksasas štatiem, vienā punktā arī ar Jūtas štatu. Ņūmeksika ir salīdzinoši maz pārveidots štats ar plašām, dabiskām teritorijām — tuksnešiem, prērijām, ar mežiem klātiem kalniem. Pēc tautas skaitīšanas datiem 2020. gadā štatā bija 2 117 522 iedzīvotāju. 64% no štata iedzīvotājiem, kas vecāki par 5 gadiem, kā pirmo ģimenē lietoto valodu minēja angļu valodu, 28% — spāņu, bet 4% — navahu valodu. Tikai vienā ASV štatā — Aļaskā ir lielāks pirmiedzīvotāju valodu lietotāju skaits. Vikikrātuvē par šo tēmu ir pieejami multivides faili. Skatīt: Ņūmeksika. Encyclopædia Britannica raksts (angliski) Katoļu enciklopēdijas raksts (angliski)