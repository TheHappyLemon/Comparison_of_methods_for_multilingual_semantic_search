Ana Lila Daunsa Sančesa (spāņu: Ana Lila Downs Sánchez, dzimusi 1968. gada 9. septembrī), plašāk zināma ka Lila Daunsa, ir meksikāņu/amerikāņu dziedātāja, dziesmu autore un aktrise. 2013. gadā Lila Daunsa ieguva Grammy balvu. Viņas albums Pecados y Milagros tika atzīts par ‘labāko reģionālo meksikāņu mūzikas albumu’. Viņa divas reizes ir ieguvusi arī Latīņu Grammy balvu — 2005. gadā albums Una Sangre (One Blood) tika atzīts par ‘labāko folkmūzikas albumu’, bet 2012. gadā tāds pats apbalvojums tika piešķirts albumam Pecados y Milagros. Lila Daunsa ir dzimusi 1968. gada 9. septembrī Meksikas pilsētā Tlahjako. Viņas māte Anastasija Sančesa bija mišteku izcelsmes dziedātāja, bet tēvs bija amerikānis Alens Daunss, Minesotas universitātes mākslas profesors. 14 gadu vecumā Lilas Daunsas ģimene devās uz Losandželosu, Amerikas Savienotajām Valstīm. Tur viņa mācījās dziedātprasmi un angļu valodu. Kad Lilai Daunsai bija 16 gadi, viņas tēvs nomira. Tad viņa ar māti atgriezās dzimtajā pilsētā Meksikā. Vēlāk viņa atgriezās Amerikas Savienotajās Valstīs, lai Minesotas universitātē studētu antropoloģiju. Pēc tam viņa studēja arī Oahakas Zinātnes un mākslas institūtā. 25 gadu vecumā beidza studijas un atkal atgriezās dzimtajā pilsētā Tlahjako. Viņa apprecējās ar saksofonistu Polu Koenu. Tā kā Koenam bieži bija darīšanas Amerikas Savienotajās Valstīs, arī Lila Daunsa bieži uzturējās šajā valstī. Kamēr viņa dzīvoja ASV, Lila Daunsa izveidoja mūzikas grupu La Trova Serrana, kas ieguva popularitāti starp ASV dzīvojošajiem latīņamerikāņiem. 26 gadu vecumā izdeva savu pirmo mūzikas albumu Ofrenda. Līdz 2014. gadam viņa bija izdevusi 11 albumus, no kuriem divi tika apbalvoti ar Latīņu Grammy balvu kā ‘labākie folkmūzikas albumi’. Viens no tiem Pecados y Milagros 2013. gada tika apbalvots ar Grammy balvu kā ‘labākais reģionālo meksikāņu mūzikas albums’. Ofrenda (1994) Azuláo: En Vivo con Lila Downs (1996) La Sandunga (Narada 1999) Tree of Life (Yutu tata) (Narada 2000) Border (La Línea) (Narada 2001) Una Sangre (One Blood) (Narada 2004) La Cantina (Narada 2006) The Very Best Of/El Alma de Lila Downs [CD] (EMI 2008) Shake Away (Ojo de Culebra) (Manhattan Records 2008) Lila Downs y La Misteriosa en Paris – Live À FIP [CD (Harmonia Mundi-Global Village Europe / USA; various labels worldwide), (CD + DVD EMI Mexico) (2010)] Pecados y Milagros (2011) Lotería Cantada (2006) The Very Best Of/El Alma de Lila Downs [CD+DVD] (EMI 2008) «Oficiālā mājaslapa» (angliski). Arhivēts no oriģināla, laiks: 2014. gada 12. oktobrī. Skatīts: 2014. gada 6. oktobrī.