Parastais lāčpurns (Morchella esculenta, agrāk arī Phallus esculentus) ir Latvijā vidēji bieža lāčpurnu dzimtas sēne, kuras augļķermeņi pēc apstrādes ir ēdami. Reizēm tos sauc arī par "īstajiem murķeļiem" no vācu valodas "Morcheln" aizgūtajā nosaukumā, taču, tā kā ar šo vārdu biežāk nepareizi apzīmē indīgās bisītes, šo apzīmējumu pārpratumu dēļ lietot nav ieteicams. Daļa pētnieku sugu iedala sīkāk dažādās varietātēs. Cepurīte: krāsa dzeltenbrūngana, dzeltenpelēka vai brūnganpelēka. Forma olveidīgi ieapaļa, cepurīte visā garumā saaugusi ar kātiņu, ārpusē ar plānu mazliet gaišāku kroku tīklu, kurš veido noapaļotus neregulārus, šūnām līdzīgus iedobumus. Platums līdz 5 (8) cm, augstums līdz 12 (20) cm. Mīkstums maigs, vaskveidīgs, ļoti drupans, griezumu vietās krāsu nemaina, ar patīkamu smaržu un garšu. Kātiņš: bālgans līdz vecumā gaiši dzeltenīgam, gluds vai viegli svīrots, apakšdaļā resnāks. Garums līdz 8 cm, resnums 1—3 cm. Sporas: elipsoidālas, gaišdzeltenas līdz gandrīz bezkrāsainām, bez eļļas pilieniem, 10-22/10-5 µm. Aski: cilindriski, caurspīdīgi, 260—320x18—22 µm, katrā askā 8 sporas. Meža nobiru saprofīts. Aug grupās aprīļa beigās un maijā lapu koku mežos, arī krūmājos, kapsētās un apstādījumos, biežāk saulainās vietās, parasti kaļķainā vai mālainā augsnē. Reizēm dārzos uz mulčas vai vietās, kur sapuvuši kritušie āboli, ugunskuru vietās un izdegumos. Daži avoti pretēji tam apgalvo, ka sēne sastopama galvenokārt sausos priežu mežos. Sastopams Eiropā un Ziemeļamerikā. Cilvēka pārveidotā vidē vai saulainās vietās cepurīte biežāk ir gaišāka un dzeltenīgāka, dabiskā — tumšāka un pelēcīgāka. Iespējams, ka tumšākie īpatņi pārstāv sugas citu varietāti. Tāpat kā citām pavasara sēnēm, augšanu īpaši stipri ietekmē laika apstākļi. Sausā laikā augļķermeņi stipri izkaltuši. Latvijā un citur notiek mēģinājumi tos audzēt mākslīgi. Parastais lāčpurns reti ir tārpains, taču viņa lielā dobuma dēļ kukaiņi nereti izgrauž tajā caurumus, lai iegūtu paslēptuvi dobumā. Augstvērtīga un pasaulē populāra ēdamā sēne. Ēdams pēc 10 minūšu termiskas apstrādes, kas samazina sēnē iespējami esošo toksīnu daudzumu. Atsevišķiem indivīdiem izsauc nelielus un diennakts laikā pārejošus gremošanas trakta vai nervu sistēmas traucējumus. Žāvētu sēni var lietot arī kā rotājumu. Ir dati, ka vārīti lāčpurni ar gaļu garšojot arī dažiem kaķiem. Parastais lāčpurns tā antioksidantu un imūnsistēmas nostiprināšanas dēļ tiek uzskatīts par potenciālu farmaceitisko līdzekļu avotu. Satur arī pretvēža vielas. Līdzīgs tam ir skaistais lāčpurns, kuru daļa autoru uzskata par tā varietāti, nevis atsevišķu sugu, un mazākā mērā citi lāčpurni, kuri gandrīz visi ir ar smailākiem galiem. Visi lāčpurni, ar kurām Latvijā šo sugu var sajaukt, ir ēdami un ar līdzīgām īpašībām. Bisītes jeb ķerveļi un ķēvpupi atšķiras no lāčpurniem ar savu virsmu, kura vienmēr ir izlocīti krunkaina, kamēr lāčpurniem — tīkloti šūnaina. Sēņošana Sēnes kulinārijā Sēņu tirdzniecība Lāčpurnu ģints Delfi: Lāčpurni jeb īstie murķeļi (Morchella) – ēdamas sēnes Monaco Nature Encyclopedia Sugu enciklopēdija "Latvijas Daba" Sēnes.lv - Parastais lāčpurns First Nature: Morchella esculenta (L.) Pers. - Morel Parastais lāčpurns Morchella esculenta Arhivēts 2019. gada 1. jūlijā, Wayback Machine vietnē. Dabas muzejs, I. Dāniele «Saulkrastos atrasts milzu lāčpurns». Arhivēts no oriģināla, laiks: 2019. gada 1. jūlijā. Skatīts: 2019. gada 1. jūlijā. "Čiekurs": Iepazīsim pavasara sēnes 2014-1, 14. lpp. A.Balodis, “Rokasgrāmata sēņotājiem”, Avots, 1980., 116. lpp. Fungi.lv Diena: Ar sēņu grozu arī pavasarī (2018) Ēst vai neēst – tāds ir jautājums Dace Rukšāne, Twitter Urban mushrooms: Yellow Morel Food&Function: Evaluation of the antioxidant activity of extracellular polysaccharides from Morchella esculenta Issue 6, 2013 - Royal Society of Chemistry «In Vitro Propagation of Morchella esculenta and Study of its Life Cycle». Arhivēts no oriģināla, laiks: 2019. gada 28. februārī. Skatīts: 2019. gada 1. jūlijā. Index Fungorum Mycobank MushroomExpert.com Mikologu biedrība: Latvijā konstatētās sēņu sugas Arhivēts 2019. gada 1. jūlijā, Wayback Machine vietnē.