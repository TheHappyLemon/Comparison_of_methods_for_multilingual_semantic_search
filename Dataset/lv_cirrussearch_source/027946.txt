Pampāļu pagasts ir viena no Saldus novada administratīvajām teritorijām, Ventas labajā krastā. Robežojas ar sava novada Zirņu, Novadnieku, Kursīšu, Zaņas un Nīgrandes pagastiem un Kuldīgas novada Nīkrāces un Skrundas pagastiem. Pagasts atrodas Austrumkursas augstienes Vārmes nolaidenuma dienvidrietumu malā. Pagasta dienvidaustrumu malā sākas Austrumkursas augstienes Vadakstes līdzenums. Ziemeļrietumu malā atrodas Kursas zemienes Pieventas līdzenums. Pagasta lielāko daļu aizņem Pampāļu paugurvaļņa rietumu daļa. Augstākā vieta pagastā - 99,5 m vjl (pie Auniņiem). Venta Grozila Klūga Zaņa Abrupīte Plocīte Pagastā nav lielu ezeru. Lielākā ūdenskrātuve - Pampāļu dzirnavezers (14,4 ha) Lāču purvs (107 ha), Dadzu purvs (65 ha), Pumpuru purvs (56 ha). Mūsdienu Pampāļu pagasta teritorijā vēsturiski atradās Grāveļu muiža (Gut Gravern), Pampāļu muiža (Gut Pampeln, Pampāļi). Pampāļu pagasts izveidots 1921. gadā, sadalot Lielezeres pagastu. 1935. gadā Kuldīgas apriņķa Pampāļu pagasta platība bija 131,8 km² un tajā dzīvoja 2484 iedzīvotāji. 1945. gadā pagastā izveidoja Pampāļu, Ventas un Zaņas ciema padomes, bet pagastu 1949. gadā likvidēja. Pampāļu ciems ietilpis Skrundas (1949-1959) un Saldus (pēc 1959. g.) rajonos. Pampāļu ciemam 1954. gadā pievienoja likvidēto Ventas ciemu. 1990. gadā ciemu reorganizēja par pagastu. 2009. gadā Pampāļu pagastu kā administratīvo teritoriju iekļāva Saldus novadā. Lielākās apdzīvotās vietas ir Pampāļi (pagasta centrs), Auniņi, Veldres, Pūteļkalns, Pakalni, Lukas. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Valdības Vēstnesis - 1921.gada 22.oktobris Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9