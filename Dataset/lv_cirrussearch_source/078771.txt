Artūrs Štālbergs (dzimis 1984. gada 15. oktobrī Liepājā) ir bijušais latviešu basketbolists, spēlēja vieglā uzbrucēja pozīcijā, Latvijas basketbola izlases dalībnieks. Pēc spēlētāja karjeras beigām bijis treneris un basketbola funkcionārs. Karjeru sācis dzimtās Liepājas basketbola sistēmā. Studējis ASV, kur spēlēja NCAA turnīrā, pārstāvot Evansvilas Universitātes komandu Aces. Pēc atgriešanās Latvijā pievienojās dzimtās Liepājas klubam BK Liepājas lauvas. Līdz 2009. gadam pārstāvēja klubu BK Liepājas lauvas, pēc tam pievienojās citam Latvijas Basketbola līgas (LBL) klubam Rīgas VEF. Spēlētāja karjeru noslēdza 2010. gadā. Spēlējis Latvijas U-18 un U-20 izlasē. Kopā ar pieaugušo Latvijas basketbola izlasi izcīnīja 13. vietu 2009. gada Eiropas čempionātā. 2010. gadā beidza profesionāla sportista karjeru un kļuva par BK Liepājas lauvas galvenā trenera Agra Galvanovska palīgu, izcīnot divas bronzas medaļas LBL čempionātā (2011, 2012). Pēc šī kluba pastāvēšanas beigām A. Štālbergs bija starp BK Liepāja veidotājiem 2018. gadā. A. Štālbergs ir strādājis par trenera palīgu un galveno treneri dažādos Latvijas, Ukrainas (no 2012. līdz 2014. gadam kā A. Galvanovska asistents BK Mykolaiv), Krievijas (no 2014. līdz 2016. gadam Ainara Bagatska asistents BK Nizhny Novgorod, kā arī komandas galvenais treneris 2016.—2017. gada sezonā) un Lietuvas (Panevēžas "Lietkabelis" galvenais treneris 2017. gadā) klubos. Bijis galvenais treneris Latvijas U-20 izlasei, bet 2019. gadā tika iecelts par Latvijas vīriešu basketbola izlases ģenerālmenedžeri. Vēlāk viņš no šī amata atkāpās un kļuva par sieviešu basketbola kluba TTT Rīga ģenerālmenedžeri. Kā Latvijas U-20 izlases galvenais treneris izcīnījis sudraba medaļu 2013. gada Eiropas čempionātā. No 2012. līdz 2016. gadam A. Štālbergs bija Latvijas basketbola izlases galvenā trenera Ainara Bagatska asistents. A. Štālbergs ir precējies, trīs bērnu tēvs. Artūrs Štālbergs pievienojas Rīgas VEF «“VEF” pievienojas valstsvienības spēlētājs Artūrs Štālbergs». Arhivēts no oriģināla, laiks: 2009. gada 20. oktobrī. Skatīts: 2010. gada 19. maijā. Proballers. «Arturs Stalbergs, Basketball Player». Proballers (angļu). Skatīts: 2023-04-03. Jauns. Artūrs Štālbergs beidz basketbolista karjeru un kļūst par treneri Skaties. Par Latvijas vīriešu basketbola izlases ģenerālmenedžeri kļuvis Artūrs Štālbergs Sportapils. Štālbergs: “Tie ir bijušā valsts prezidenta meli, ka tiku atlaists no LBS” (2. daļa) Sportapils. Štālbergs par “TTT/Rīga” budžeta neskaidrībām vasarā, iekšējiem algu griestiem un jauno virzienu Eurobasket spēlētāja(-s) profils (angliski) Eurobasket trenera(-es) profils (angliski) FIBA ARCHIVE profils (angliski) RealGM Basketball profils (angliski) FIBA Europe.com profils (angliski) VEF Rīga profils Basket.lv profils