Bolderājas Jaunavas Marijas Debesīs uzņemšanas Romas katoļu baznīca ir Romas Katoļu baznīcas dievnams Gobas ielā 17, Rīgā. Vietējas nozīmes arhitektūras piemineklis. Celtniecība tika sākta 1908. gadā pēc arhitekta Edgara Frīzendorfa projekta. Tai ir viens joms, rietumu pusē atrodas četrstāvu tornis. Ēka celta no dzeltenajiem ķieģeļiem. Draudzes telpu un altāra apsīdu sedz divslīpju jumts. 1919. gadā ēkai nodarīti nelieli bojājumi, apšaudē cietis tornis un fasādes daļas. 1944. gadā, Otrā pasaules kara laikā, apšaudē cietis tornis un sienas. Latvijas enciklopēdija. 1. sējums. Rīga : Valērija Belokoņa izdevniecība. 2002. 729.—730. lpp. ISBN 9984-9482-1-8. Vikikrātuvē par šo tēmu ir pieejami multivides faili. Skatīt: Bolderājas katoļu baznīca. Oficiālā tīmekļa vietne