Štīrijas arsenāls (vācu: Landeszeughaus) atrodas Austrijas pilsētā Grācā. Šis arsenāls ir pasaulē lielākais vēsturiskais arsenāls, tas piesaista tūristus no visas pasaules. Arsenāla kolekcijā ir vairāk nekā 32 000 ieroču, instrumentu, kaujas un parādes bruņu eksemplāru. No 15. līdz 18. gadsimtam Štīrija gandrīz nepārtraukti bija "frontes līnija" Austrijas karos ar Osmaņu impēriju un ungāru nemierniekiem. Lai aizstāvētu sevi, bija vajadzīgs karaspēks un tam nepieciešamais aprīkojums. Štīrijas arsenāls tika celts sakarā ar nepieciešamību uzglabāt lielu daudzumu ieroču un bruņu. Arsenāla ēku cēla no 1642. līdz 1645. gadam Tiroles arhitekts Antonio Solars. Pēc arsenāla apmēram 100 gadu pastāvēšanas Marija Terēzija (Austrijas erchercogiene, Bohēmijas, Ungārijas un Horvātijas karaliene) gribēja slēgt šo arsenālu, kas bija daļa no viņas plāna Austrijas centralizētai aizstāvībai. Taču Štīrija iesniedza lūgumu arsenālu tomēr neslēgt. Lūgumraksts tika apstiprināts un arsenāls palika neskarts, taču daļu ēkas nojauca. Otrā pasaules kara laikā arsenāla saturs tika pārvietots drošībā uz trim pilīm Štīrijas nomalēs, nekādi zaudējumi sakarā ar pārvietošanu netika reģistrēti. Savukārt pēc kara beigām arsenāla objekti tika pārvietoti atpakaļ uz oriģinālo ēku. Bruņas Izrotātas šautenes «The Styrian Armoury - Permanent Collection». Universalmuseum Joanneum. Arhivēts no oriģināla, laiks: 2014-07-24. Skatīts: 2013-06-26. «The Styrian Armoury – deathless husks of human conflicts». Universalmuseum Joanneum. Arhivēts no oriģināla, laiks: 2012-10-18. Skatīts: 2013-06-26. Vikikrātuvē par šo tēmu ir pieejami multivides faili. Skatīt: Štīrijas arsenāls. Unofficial site with a few flaws Armoury official site in english