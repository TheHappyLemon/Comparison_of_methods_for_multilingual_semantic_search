Šis raksts ir par administratīvo vienību Latvijā no 2021. gada. Par iepriekšējo administratīvo vienību ar tādu pašu nosaukumu skatīt rakstu Rēzeknes novads (2009—2021). Rēzeknes novads (latgaliešu: Rēzeknis nūvods) ir Latvijas pašvaldība, kurā pēc Latvijas 2021. gada administratīvi teritoriālās reformas beigām 2021. gada 1. jūlijā tika apvienots Rēzeknes novads un Viļānu novads. Novada centrs atrodas Rēzeknes pilsētā, kas neietilpst novadā. Robežojas centrā ar Rēzeknes valstspilsētu, ziemeļos ar Balvu novadu, rietumos ar Madonas, Varakļānu un Preiļu novadiem, dienvidos Krāslavas novadu un austrumos ar Ludzas novadu. Rēzeknes novada teritorija pilnībā pārklājas ar pirms iepriekšējās administratīvi teritoriālās reformas pastāvējušā Rēzeknes rajona teritoriju, izņemot no Ludzas rajona 2009. gadā pievienoto Nautrēnu pagastu. Rēzeknes novada pašvaldības teritorija iedalās 5 apvienībās, apvienību iedalijums ir šāds: Novada vidus, dienvidu un austrumu daļa atrodas Latgales augstienes ziemeļu daļā, ar tajā ietilpstošajām daļām — dienvidrietumos Feimaņu pauguraine un Maltas pazeminājums, dienvidos Rāznavas pauguraine (Lielais Liepukalns 289 m, Rāznas ezeru no DA apliecošajā morēnu valnī), centrā ap Rēzekni Rēzeknes pazeminājums, uz ziemeļiem no Rēzeknes Burzavas pauguraine. Ziemeļrietumi ietilpst Austrumlatvijas zemienes Adzeles pacēlumā, Aronas paugurlīdzenumā un Lubāna līdzenumā. Rietumdaļas reljefu veido limnoglaciālie smilšu un smilšmāla līdzenumi, austrumos — morēnu un kēmu pauguraines, drumlini, galamorēnu vaļņi, subglaciālajās ieplakās ezeru virknes. Pamatiežus veido augšdevona Franas stāva nogulumi. Derīgie izrakteņi: dolomīts (Pērtnieki), māls (Tūmuži, Rāzna, Žagatas), smilts un grants (Lipuški-Ismeri, Janopole, Griščāti), kūdra (Kņovu, Salas, Stružānu, Īdeņu, Lubāna u.c. purvos). Augsnes — augstienē galvenokārt velēnu vidēji un vāji podzolētās, zemienēs pārsvarā velēngleja, podzolētās gleja un purvu, augstienēs augšņu erozija. Meži aizņem ap 30% no novada platības, purvi ap 6%. Vidējā temperatūra: -7 ° C janvārī, +17 ° C jūlijā. Nokrišņu daudzums 650 — 700 mm gadā, nedaudz lielāks dienviddaļā. Daugavas baseins: Lubāna ezerā ietekošās Rēzekne, Malta, Iča. Veļikajas baseins (novada ZA stūrī): Rītupe Rēzeknes novada garākā upe ir Rēzekne. Tā iztek no Rāznas ezera un ietek Lubānas ezerā. Kopējais upes garums ir 116 km, bet kritums 71 m. Otra garākā upe ir Malta. Tās garums ir 105 km, bet kritums vēl lielāks nekā Rēzeknei — 97 m. 183 ezeri, kas lielāki par 1 ha. Lielākie: Lubāns (daļēji, 82 km²), Rāznas ezers (57,6 km²), Rušons (daļēji, 23,7 km²). Teritoriāli lielākās aizsargājamās dabas teritorijas: Rāznas nacionālais parks (lielākā daļa), Adamovas ezera dabas parks, Salāja ezera dabas parks. Lielākie dabas liegumi — Lubāna mitrāju komplekss (daļēji), kā arī Lielais Liepukalns un Harčenku purvs Rāznas nacionālajā parkā. Novada teritorija apdzīvota kopš mezolīta, 9.-8. gadu tūkstoša p.m.ē. Lielākais akmens laikmeta apmetņu daudzums atklāts ap Lubānas ezeru. Agrajā dzelzs laikmetā (4.-2. gadsimts p.m.ē.) teritorijā dzīvojušas Baltijas somu ciltis, sākot no 5. gadsimta, teritoriju sākuši apdzīvot latgaļi. 9.-10. gadsimtā novadu apdzīvoja galvenokārt latgaļi, ziemeļdaļā jaukti ar igauņiem. 12.-13. gadsimtā novada teritorija bija iekļauta, iespējams, Jersikas pārvaldītajās Lotigolas un Varkas zemēs, 13. gadsimtā teritoriju sagrāba Livonija. Pēc Livonijas sabrukuma 1560. gados tā nonāca Pārdaugavas hercogistē, vēlāk pēc 1629. gada Polijas Inflantijā. 1772. gadā Polijas sadalīšanas dēļ novada teritorija pārgāja Krievijas Impērijas kontrolē un tika iekļauta vispirms Pleskavas guberņā, tad 1778. gadā Polockas vietniecībā, no 1796. gada Baltkrievijas guberņā un no 1802. gada Vitebskas guberņā. No 1917. gada novembrim līdz 1918. gada februārim un no tā paša gada decembrim līdz 1920. gada janvārim teritorija bija iekļauta Padomju Latvijā ar pārtraukumu uz Vācijas okupāciju, 1920. gadā tā pārgāja Latvijas kontrolē. Esošajās robežās Pamatraksts: 2021. gada Rēzeknes novada domes vēlēšanas Rēzeknes novadā ir izveidotas 5 apvienību pārvaldes: Dricānu apvienības pārvalde; Kaunatas apvienības pārvalde; Nautrēnu apvienības pārvalde; Maltas apvienības pārvalde; Viļānu apvienības pārvalde. Rēzeknes novadā darbojas 1993 reģistrēti uzņēmumi, no kuriem lielākā daļa ir zemnieku saimniecības (ZS) un sabiedrības ar ierobežotu atbildību (SIA). Kopumā novadā 2024. gadā ir 573 lauksaimniecības uzņēmumi, izplatītākās lauksaimniecības nozares ir graudkopība, zivsaimniecība, lopkopība, mežistrāde, un kokapstrāde. Novada dienvidaustrumos, Rēzeknes tuvumā un ziemeļrietumos plaši izplatīts lauku tūrisms. Ražošanā galvenās nozares ir kokapstrāde, metālapstrāde un ieguves rūpniecība (grants, smilts, māls, dolomīts), Pēc apgrozījuma lielākie ražošanas un lauksaimniecības uzņēmumi ir: RSEZ SIA “Verems” – finiera lokšņu un koka paneļu ražošana RSEZ SIA “Leax” – metāla konstrukciju un to sastāvdaļu ražošana SIA “Vlakon” – grants un smilts karjeru izstrāde; māla un kaolīna ieguve SIA “Aļņi AS” – zāģēšana, ēvelēšana un impregnēšana ZS “Virši AG” – jauktā lauksaimniecība SIA “Rital Timber” – zāģēšana, ēvelēšana un impregnēšana SIA “Skaida PV” - mežistrāde SIA “Tessa Trans” – kravu pārvadājumi pa autoceļiem Novadā no kristīgajām konfesijām skaitliski visvairāk pārstāvēta katoļticība, pareizticība un vecticībnieku kopienas. Katoļticība gan atstātā mantojuma, gan izplatības ziņā ir lielākā konfesija. Rēzeknes novadā dzimuši un auguši ievērojami katoļu garīdznieki, piemēram, kardināls Jānis Pujats, bīskaps Jāzeps Rancāns, bīskaps Boļeslavs Sloskāns, garīdznieks, arī 1. latviešu kongresa līdzdibinātājs un Saeimas deputāts Francis Kemps, priesteris un sabiedriskais darbinieks Nikodems Rancāns. Vairākas novada baznīcas ir nozīmīgi kultūrvēsturiskie pieminekļi. Rēzeknes novadā ir 18 vecticībnieku draudzes, kas galvenokārt atrodas novada centrālajā un rietumu daļā. Vēsturiski šis ir viens no pirmajiem apvidiem, kur, bēgot no cara valdības, apmetās Krievijas impērijā vajātie vecticībnieki. Pareizticība Rēzeknes novadā, atšķirībā no Rēzeknes pilsētas, nav izplatīta, draudzes atrodas galvenokārt novada rietumos. Boļeslavs Brežgo (1887—1957), vēsturnieks Staņislavs Jaudzems (1890—1969), skolotājs un izglītības ministrs Pēteris Jurciņš (1932—2004), rakstnieks Andrivs Jūrdžs (1845—1925), rakstnieks Staņislavs Kambala (1893—1941), politiķis Antons Kazričs (1862—1917), flotes inženieris, ģenerālmajors Eduards Kazričs (1871—1911), Krievijas Domes deputāts Francis Kemps (1876—1952), literāts un politiķis Jānis Klīdzējs (1914—2000), rakstnieks un dzejnieks Antons Kūkojs (1940), rakstnieks Viktors Lācis (1977), treneris Vladislavs Locis (1912—1984), rakstnieks Gustavs Manteifelis (1832—1916), vēsturnieks, etnogrāfs un mecenāts Pīters Miglinīks (1850—1883), dzejnieks Bērtulis Pizičs, Dailes teātra direktors Konstantīns Počs, fiziķis Jānis Pujāts (1930), arhibīskaps, kardināls Jāzeps Rancāns (1886—1969), bīskaps, valsts prezidenta vietas izpildītājs trimdā Nikodems Rancāns (1870—1933), garīdznieks un rakstnieks Jānis Rubulis (1893—1960), politiķis Antons Rupainis (1906—1976), literāts un diriģents Valērija Seile (1891—1970), izglītības un sabiedriskā darbiniece Joņs Seiļs (1832—1928), rakstnieks un dziesminieks Viktors Skudra (1943), jurists un politiķis Boļeslavs Sloskāns (1893—1981), Rīgas arhidiecēzes palīgbīskaps Antonijs Springovičs (1876—1958), arhibīskaps Francis Trasuns (1864—1926), literāts un valstsvīrs Maltas upe Viļānos Baznīca ar klosteri Viļānos Viļānu HES Vecticībnieku lūgšanu nams Kristceļos Ostronas katoļu baznīca Franča Trasuna muzejs Rāznas ezers Maltas pareizticīgo baznīca Kvāpānu dīķi pie Lubāna «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Pašvaldības apraksts un struktūra». Rēzeknes Novads (latviešu). Skatīts: 2022-09-11. Latvijas ģeogrāfijas atlants. "Jāņa sēta", 2020 Latvijas padomju enciklopēdija. 8. sējums. Rīga : Galvenā enciklopēdiju redakcija. 361. lpp. Latvijas PSR mazā enciklopēdija. 3. sējums. Rīga : Izdevniecība "Zinātne".  166. lpp. Latvijas PSR vēsture, 1. sējums, kartes 94.-95. lpp. Rīga, "Zinātne", 1986. PMLP.gov.lv Latvijas iedzīvotāju skaits pašvaldībās LĢIA.gov.lv Vietvārdu datubāze 29.01.2021 «IRE031. Iedzīvotāju skaits un īpatsvars pēc tautības reģionos, valstspilsētās un novados gada sākumā (pēc administratīvi teritoriālās reformas 2021. gadā) 2021 - 2023». Skatīts: 18.11.2023. Vikikrātuvē par šo tēmu ir pieejami multivides faili. Skatīt: Rēzeknes novads.