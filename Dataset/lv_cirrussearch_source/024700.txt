Ārons Ekblads (angļu: Aaron Ekblad; dzimis 1996. gada 7. februārī) ir kanādiešu hokejists, aizsargs, kurš 2014. gada NHL draftā tika izvēlēts ar kopējo pirmo numuru. Pašlaik (2023) Ekblads spēlē Nacionālās hokeja līgas vienībā Floridas "Panthers". 2011. gadā Ekblads kļuva par otro spēlētāju pēc Džona Tavaresa, kuram Kanādas hokeja federācija ļāva uzsākt spēlēt OHL jau 15 gadu vecumā. OHL kluba Berijas "Colts" sastāvā Eklbads sāka spēlēt 2011.—12. gada sezonā, sezonas izskaņā iegūstot līgas labākā debitanta balvu. Turpmākajās sezonās auga arī Ekblada rezultativitāte. 2013.—14. gada sezonā Ekblads bija komandas kapteinis, sezonas beigās iegūstot līgas labākā aizsarga balvu un tiekot iekļauts OHL simboliskajā izlasē. Jau 2014. gada rudenī Ekblads uzsāka spēlēt Floridas "Panthers" sastāvā, sezonas beigās kā līgas labākais debitants iegūstot Kaldera balvu. Kanādas hokeja izlases rindās spēlējis 2015. gada Pasaules čempionātā, kopā ar komandu izcīnot zelta medaļas, kā arī 2014. gada Pasaules čempionātā junioriem. https://www.sportsnet.ca/hockey/nhl/ekblad-gaudreau-replace-crosby-johnson-in-asg/ Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)