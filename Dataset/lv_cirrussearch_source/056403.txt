Žao Tina (ķīniešu: 赵婷, piņjiņs: Zhào Tíng; dzimusi 1982. gada 31. martā), plašāk zināma kā Hloja Žao (angļu: Chloé Zhao), ir ķīniešu kinorežisore un filmu veidotāja. Pazīstama ar savām ASV neatkarīgā kino filmām. Viņas debijas filma Songs My Brothers Taught Me (2015), kuras pirmizrāde notika Sandensas kinofestivālā, saņēma pozitīvas atsauksmes, kā arī tika nominēta Neatkarīgā gara balvai kategorijā "Labākā pirmā spēlfilma". Viņas otro spēlfilmu The Rider (2017) slavēja kritiķi un filma saņēma nominācijas Neatkarīgā gara balvai kategorijās "Labākā filma" un "Labākais režisors". Žao turpmākos panākumus guva ar filmu "Klejotāju zeme" (2020), kas izpelnījās starptautisku atzinību un ieguva daudzas balvas, tostarp divas Amerikas Kinoakadēmijas balvas kategorijā "Labākais režisors" un kā viena no producentēm kategorijā "Labākā filma", kā arī bija nominēta vēl divas kategorijās — "Labākais adaptētais scenārijs" un "Labākā montāža". Viņa ir otrā sieviete, kas saņēmusi Kinoakadēmijas balvu kā labākā režisore pēc Ketrinas Bigelovas 2010. gadā, un pirmā Āzijas izcelsmes sieviete, kas saņēmusi balvu šaja kategorijā. Režisores izteikumi un filmas tiek cenzētas vai aizliegtas Ķīnā, jo tajās tiek kritizēta valsts vadība, tādēļ arī viņas uzvara šajā Kinoakadēmijas kategorijā Ķīnas plašsaziņas līdzekļos tika cenzēta. Žao par filmu "Klejotāju zeme" saņēmusi arī Zelta globusa balvu, Amerikas režisoru ģildes balvu un divas BAFTA kino balvas, tādējādi Žao kļuva par otro sievieti un pirmo Āzijas izcelsmes sievieti, kas saņēmusi balvu šajā kategorijā. Vēl viņa par šo filmu saņēmusi Venēcijas kinofestivāla balvu Zelta lauvu un Toronto Starptautiskā kinofestivāla skatītāju balvu. Tāpat Žao ir Marvel Cinematic Universe supervaroņu filmas "Mūžīgie" režisore, kuras pirmizrāde notika 2021. gada 18. oktobrī. «Oscars 2021: Nomadland's Chloé Zhao scoops historic best director win». CNET. Jennifer Bisset. 2021. gada 26. aprīlis. Skatīts: 2021. gada 26. aprīlis. A. O. Scott. «Soldiers on a Live Wire Between Peril and Protocol». The New York Times (en-US), 2009-06-25. ISSN 0362-4331. Skatīts: 2021-04-27. «Golden Globes: 'Tears' as Chloe Zhao becomes first Asian woman to win best director». BBC News (en-gb). 2021. gada 1. marts. Skatīts: 2021. gada 1. marts. Amy Qin, Amy Chien. «China Censors Chloé Zhao’s Oscar Win, but Fans Find Ways to Rejoice». The New York Times, 2021. gada 26. aprīlis. Skatīts: 2021. gada 27. aprīlis. Zack Sharf. «Chloé Zhao Makes Golden Globes History as Second Woman to Win Best Director Prize». IndieWire (angļu), 2021-03-01. Skatīts: 2021-03-01. «Golden Globes: 'Tears' as Chloe Zhao becomes first Asian woman to win best director». BBC News (en-gb). 2021-03-01. Skatīts: 2021-03-01. Matt Stevens. «Chloé Zhao becomes the first Asian woman and second woman overall to win the Golden Globe for best director.». The New York Times (en-US), 2021-03-01. ISSN 0362-4331. Skatīts: 2021-03-02. Vikikrātuvē par šo tēmu ir pieejami multivides faili. Skatīt: Hloja Žao. IMDb profils (angliski) AllMovie profils (angliski)