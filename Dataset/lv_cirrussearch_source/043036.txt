Topogrāfiskā karte ir universāla lietojuma ģeogrāfiskā karte, kurā ir sīki attēlota apkārtne. Atšķirībā no ģeogrāfiskajām kartēm, kas attēlo lielas Zemes virsmas platības un ir maza mēroga, topogrāfiskās kartes attēlo vietēju apkārtni un ir liela mēroga. Topogrāfiskā karte ietver informāciju par ģeodēziskajiem atbalsta punktiem, reljefu, hidrogrāfiju, augu valsti, augsni, saimnieciskajiem un kultūras objektiem, ceļiem, komunikācijām, robežām u.c. apvidus objektiem. Topogrāfisko karšu satura plašums un precizitāte ļauj risināt tehniskus uzdevumus. Zinātni par šādu karšu sastādīšanu sauc par topogrāfiju. Visas ģeogrāfiskās kartes atkarībā no mēroga iedala šādos tipos: topogrāfiskie plāni — līdz 1:5000 ieskaitot; liela mēroga topogrāfiskās kartes — 1:10 000; 1:25 000; 1:50 000; vidēja mēroga topogrāfiskās kartes — 1:100 000; 1:1 000 000; sīka mēroga topogrāfiskās kartes — 1:1 000 000 un augstāk Karšu klasifikācija pēc mēroga karta.3dn.ru (krieviski)