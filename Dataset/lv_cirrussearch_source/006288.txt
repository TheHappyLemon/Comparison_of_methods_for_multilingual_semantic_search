Leo Komarovs (somu: Leo Komarov; pilnā vārdā Leonīds Komarovs (krievu: Леонид Комаров); dzimis 1987. gada 23. janvārī) ir krievu tautības mūsdienu Igaunijas teritorijā dzimis Somijas hokejists, malējais uzbrucējs. Komarovam ir arī Krievijas pilsonība. Pašlaik (2024) spēlē Somijas hokeja līgas kluba Helsinku "HIFK". rindās. Lai gan dzimis Narvā, Igaunijā, jau bērnībā pārcēlies uz Somiju, kur uzsāka hokejista karjeru, spēlējot dažādu SM līgas jauniešu komandu rindās. 2005.—06. sezonā Komarovs sebitēja SM līgā, aizvadot 44 spēles Pori "Ässät" rindās. No 2006. līdz 2009. gadam Komarovs spēlējis Lahti "Pelicans" sastāvā, taču tad pārcēlās uz Kontinentālo hokeja līgu. 2009.—10. un 2010.—11. gada sezonās viņš spēlēja Maskavas "Dinamo" rindās. 2011.—12. sezonā kluba sastāvā izcīnīja Gagarina kausu. 2012. gada vasarā hokejists noslēdza viena gada līgumu ar NHL vienību Toronto "Maple Leafs". 2012.—13. gada NHL sezonas lokauta laikā atgriezās "Dinamo" rindās, taču tad aizvadīja 42 spēles NHL. 2013. gada vasarā Komarovs noslēdza jaunu līgumu ar "Dinamo", taču pēc gada atgriezās "Maple Leafs", 2014. gada jūlijā ar klubu noslēdzot četru gadu līgumu. 2018. gada vasarā Komarovs pievienojās Ņujorkas "Islanders" rindām. Somijas izlases rindās izcīnījis zelta 2022. gada olimpiskajās spēlēs un bronzas medaļas 2014. gada olimpiskajās spēlēs, spēlējis arī 2009., 2010., 2011. un 2014. gada Pasaules čempionātos, 2011. gadā izcīnot Pasaules čempiona titulu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)