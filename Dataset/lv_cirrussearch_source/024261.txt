Luiss Felipe Monti (itāļu: Luis Felipe Monti; dzimis 1901. gada 15. maijā, miris 1983. gada 9. septembrī) bija itāļu izcelsmes Argentīnas futbolists un treneris, spēlēja pussarga pozīcijā. Karjeru sāka Argentīnā kluba Huracán sastāvā. Pēc tam pārstāvēja Argentīnas Boca Juniors un San Lorenzo klubu, spēlētāja karjeru noslēdza Itālijas Juventus klubā. Karjeras laikā četras reizes kļuvis par Argentīnas čempionu, tikpat reižu uzvarējis Itālijas čempionātā. Laikā no 1924. līdz 1931. gadam pārstāvējis Argentīnas izlasi. Tās sastāvā uzvarēja 1927. gada Dienvidamerikas čempionātā un izcīnīja sudraba medaļu 1928. gada vasaras olimpiskajās spēlēs, kā arī sasniedza 1930. gada FIFA Pasaules kausa finālu. No 1932. līdz 1936. gadam pārstāvējis Itālijas izlasi. Tās sastāvā uzvarēja 1934. gada FIFA Pasaules kausā. Monti ir vienīgais spēlētājs, kas spēlējis divās FIFA Pasaules kausa finālspēlēs divu dažādu izlašu sastāvā. Pēc spēlētāja karjeras beigām bijis treneris. Huracán Argentīnas pirmā divīzija: 1921 San Lorenzo Argentīnas pirmā divīzija: 1923, 1924, 1927 Juventus Itālijas Serie A: 1931–32, 1932–33, 1933–34, 1934–35 Coppa Italia: 1937–38 Itālija FIFA Pasaules kauss: 1934 Juventus Coppa Italia: 1941–42 Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)