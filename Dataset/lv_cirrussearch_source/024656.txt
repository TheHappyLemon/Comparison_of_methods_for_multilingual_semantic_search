Community ir ASV situāciju komēdijseriāls, kura autors ir Dens Harmons. Seriāls tika pārraidīts NBC televīzijas kanālā ASV laikā no 2009. gada 17. septembra līdz 2014. gada 17. aprīlim (pirmās piecas sezonas), sestā sezona tiek pārraidīta Yahoo! Screen. Seriālam kopumā pašlaik ir iznākušas 6 sezonas (110 sērijas). Seriāls ir par community tipa koledžas studentiem, kas tajā nokļuvuši dažādu mērķu vadīti. Seriālā uzmanība tiek koncentrēta uz sākotnējo spāņu valodas mācību grupu un tās dalībniekiem. Seriālā bieži tikušas parodētas dažādas filmas un televīzijas klišejas. Lielākā daļa sēriju nosaukumu veidoti tā, lai atgādinātu mācību kursu nosaukumus, piemēram, Anthropology 101. Seriālā galvenās lomas attēlo Džoels Makheils, Džiliana Džeikobsa, Denijs Pudi, Iveta Nikola Brauna, Elisone Brī, Donalds Glovers, Kens Jeongs, Čevijs Čeiss un Džims Rašs. Community guva labas kritiķu atsauksmes, 2010., 2011. un 2012. gadā tas atradās vairāku kritiķu labāko seriālu topa sarakstā. 2014. gada maijā NBC atcēla seriāla turpmāku filmēšanu pēc piecām sezonām, tomēr nākamajā mēnesī Yahoo! Screen pasūtīja 13 sērijas garu sesto sezonu. Oficiālā tīmekļa vietne IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)