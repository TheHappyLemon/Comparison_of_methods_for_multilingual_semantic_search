Tamāra Tansikužina (baškīru: Танһыҡҡужина Тамара Михаил ҡыҙы; krievu: Тамара Михайловна Тансыккужина; dzimusi 1978. gada 11. decembrī) ir baškīru tautības Krievijas starptautiskā lielmeistare simtlauciņu dambretē, piecas reizes izcīnījusi pasaules čempiones un astoņas reizes Krievijas čempiones titulu. Tansikužina iesaistījās pionieru nama dambretes sekcijā astoņu gadu vecumā. No 1988. gada viņas treneris bija 1985. gada PSRS čempions 64-lauciņu dambretē Sergejs Ovečkins. 1990. gadā tika sasniegts pirmais nozīmīgākais rezultāts: viņa debitēja PSRS meiteņu 64-lauciņu dambretes čempionātā un ieņēma 5.vietu. Kopš 1990. gada liela loma nākamās pasaules čempiones liktenī bija trenerei M. Belkinai. 1991. gadā Tamāra kopā ar savu treneri pieņēma kopīgu lēmumu pāriet uz starptautisko (100-lauciņu) dambreti. 1994. gadā pēc trenera Čertoka ielūguma Tansikužina pārcēlās uz Išimbaju. 1995. gada vidū viņa uzvarēja pirmajā nopietnajā turnīrā — Krievijas meiteņu 100-lauciņu dambretes čempionātā. 1996. gada aprīlī viņa uzvarēja arī sieviešu čempionātā. 1997. gads atnesa uzvaras pasaules meiteņu čempionātos gan starptautiskajā, gan krievu dambretē. 1998. gads iezīmējas ar nelielu lejupslīdi — Tamāra Krievijas sieviešu čempionātā bija tikai 7. vietā. Nākamajā 1999. gadā tika gūta uzvara visos trijos valsts dambretes čempionātos (parastā, ātrajā un ātrspēles dambretē) un Tamāra pirmoreiz piedalījās Pasaules sieviešu 100-lauciņu dambretes čempionātos: ar parasto laika kontroli Jakutskā bija sestajā, ātrspēlē Nīderlandē otrajā vietā. 2000. gada viņa ieguva Krievijas un Eiropas čempiones titulu. 2001. gadā Tamāra Tansikužina pirmoreiz uzvarēja Pasaules čempionātā un viņai tika piešķirts starptautiskās lielmeistares nosaukums. Gadu vēlāk viņa sekmīgi aizstāvēja savu titulu pret 2000. gadu čempioni rīdzinieci Zoju Golubevu. 2003. gadā viņa titulu zaudēja, jo pasaules čempionātā bija tikai piektā, bet gadu vēlāk to atkaroja, uzvarot mačā 2003. gada čempioni Olgu Kamišļejevu. Turpmākajos gados Tamāra Tansikužina pasaules čempiones titulu izcīnīja vēl divas reizes, uzvarot čempionātos 2007. un 2011. gadā. Pārstāvējusi Krievijas Bruņoto spēku sporta klubu (1996—1998), Baškīrijas Republikas Augstākās sporta meistarības skolu (1998—1999), profesionālo dambretes klubu Башнефть (no 1999). Salavata Julajeva ordenis (2001) Goda zīme "BR Nopelniem bagātais sportists" (2001) «ТАНСЫККУЖИНА Тамара Михайловна» (krievu). ГАУН РБ “Башкирская энциклопедия”. Arhivēts no oriģināla, laiks: 2019-03-23. Skatīts: 2019-03-23. «Россиянка Тамара Тансыккужина стала чемпионкой мира по шашкам» (krievu). lenta.ru. 24 августа 2001. Skatīts: 2019-03-23. «ТАМАРА ТАНСЫККУЖИНА - СНОВА ЧЕМПИОНКА МИРА ПО ШАШКАМ!» (krievu). Башинформ. 28 марта 2003. Skatīts: 2019-03-23. Указ Президента Башкортостана от 01.10.2001 «О награждении орденом Салавата Юлаева» Arhivēts 23.03.2019, Wayback Machine vietnē. на сайте «Правовой портал Башкорстана» (krieviski) FMJD profils (angliski) Tamāras Tansikužinas sportiskie rezultāti Nīderlandes Dambretes federācijas arhīvā «Тамара Тансыккужина родила дочку» (krievu). Газета «Республика Башкортостан». 06.12.2012. Arhivēts no oriģināla, laiks: 2019-03-23. Skatīts: 2019-03-23. ««Королева шашек» Тамара Тансыккужина стала мамой во второй раз» (krievu). proufu.ru. 26 Октября 2017. Skatīts: 2019-03-23.