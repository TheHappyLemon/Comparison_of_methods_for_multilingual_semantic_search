Masu starts vīriešiem bija viena no 11 disciplīnām biatlonā 2022. gada ziemas olimpiskajās spēlēs. Sacensības notika Džandzjakou biatlona centrā, Džandzjakou 2022. gada 18. februārī. Tajās bija pārstāvēti 30 sportisti no 13 valstīm. Sportistiem bija jāveic 15 kilometru slēpojums ar šaušanu četras reizes. Olimpisko zelta medaļu šajā disciplīnā ieguva Norvēģijas sportists Juhanness Tīngnēss Bē (finiša laiks — 38:14.4), sudraba medaļu izcīnīja Zviedrijas sportists Martins Ponsiluoma (finiša laiks — 38:54.7), savukārt arī bronzas medaļu ieguva Norvēģijas sportists Vetle Šostads Kristiansens. Norvēģim Bē šī bija ceturtā zelta medaļa šajās olimpiskajās spēlēs, savukārt zviedrs Ponsiluoma izcīnīja savu pirmo olimpisko medaļu. Datums — 2022. gada 18. februāris Sacensību sākuma laiks — 17:00 (pēc Ķīnas laika UTC+8) Atsauce — «Biatlons 2022. gada ziemas olimpiskajās spēlēs — masu starts vīriešiem». Arhivēts no oriģināla, laiks: 2022. gada 26. februārī. Skatīts: 2022. gada 1. martā. Pamatraksts: Biatlonisti 2022. gada ziemas olimpiskajās spēlēs Sacensībās startēja 30 sportisti no 13 valstīm. Iekavās norādīts sportistu skaits no attiecīgās valsts.  Austrija (2)  Baltkrievija (1)  Čehija (1)  Francija (4)  Itālija (2)  Kanāda (3)  Krievijas Olimpiskā komiteja (3)  Ķīna (1)  Norvēģija (4)  Somija (1)  Ukraina (2)  Vācija (4)  Zviedrija (2) «Pekinas olimpisko spēļu biatlona rezultāti masu starta disciplīnā (18.02.2022.)». Delfi.lv. Skatīts: 2022. gada 1. marts. «Juhanness Tīngnēss Bē turpina dominēt un pārliecinoši triumfē masu startā». Delfi.lv. Skatīts: 2022. gada 1. marts.