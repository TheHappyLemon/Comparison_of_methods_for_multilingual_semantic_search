Šis raksts ir par Tallinas pilsētas daļu. Par citām jēdziena Kristīne nozīmēm skatīt nozīmju atdalīšanas lapu. Kristīne (igauņu: Kristiine) ir viena no astoņām Tallinas pilsētas administratīvajām daļām. Kristīnes platība ir 9,4 km2 jeb 5,9% Tallinas teritorijas. 2012. gada 1. aprīlī Kristīnes pilsētas daļā dzīvoja 30 062 iedzīvotāji, jeb 7,4% no visiem Tallinas iedzīvotājiem. No tiem igauņi — 68,6%, krievi — 24,9%, ukraiņi — 2,3%, baltkrievi — 1,3%, somi — 0,6%, citas tautības — 2,3%. Kristīne atrodas 3,5 km uz dievidrietumiem no Tallinas pilsētas centra un robežojas ar sekojošām Tallinas pilsētas daļām: Ziemeļtallinu, Centru, Nemmi, Mustamē un Hābersti. Līdz 1920. gadam Tallinas pilsētas administratīvajās robežās atradās Kristīnentāles apkaime. 17. gadsimtā apkaime tika nosaukta par godu Zviedrijas karalienei Kristīnei (1626—1689), kas Kristīnentāles teritorijas bija uzdāvinājusi Tallinas pilsētai. Kā pilsētas daļa Kristīne pirmoreiz tika izveidota 1993. gadā. Kristīne ir viena no zaļākajām Tallinas pilsētas daļām. Tās apbūvi lielākoties veido privātmājas ar piemājas zemesgabaliem. Kristīne ir pazīstama ar saviem vēsturiskajiem parkiem: Lēvenrū, Duntenes, Cederhilmas, kā arī Šarlotentāles parkiem. Kristīne pilsētas daļā ir trīs municipālās apkaimes: Jerve, Tondi un Lillekila, kā arī apkaimēs ietilpstošie industriālie rajoni: Marja, Līmi un Laki. Kristīnes pilsētas daļas apkaimes nodrošinātas ar daudzveidīgu sabiedriskā transporta veidu un maršrutu klāstu. Kristīni šķērso visi Tallinas trolejbusu maršruti, daudzi autobusu maršruti, bet pilsētas daļas austrumos atrodas trīs dzelzceļa pieturas punkti: Lillekila, Tondi un Jerve, nodrošinot dzelzceļa pasažieru satiksmi ar Harju apriņķa rietumu pagastiem, t.sk. Keilas un Paldisku pilsētām. Autobusu maršruti Trolejbusu maršruti Piepilsētas elektrovilcienu maršruti Tallina https://andmed.stat.ee/en/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0240; Igaunijas Statistikas birojs; pārbaudes datums: 24 jūlijs 2023. Tallinas pilsētas mājas lapa (igauniski) «Arhivēta kopija». Arhivēts no oriģināla, laiks: 2012. gada 5. oktobrī. Skatīts: 2021. gada 27. decembrī. Arhivēts 2012. gada 5. oktobrī, Wayback Machine vietnē. Oficiālā mājaslapa (igauniski), (krieviski)