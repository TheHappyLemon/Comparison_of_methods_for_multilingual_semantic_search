Šī piņjiņa tabula ir pilnīgs visu standarta ķīniešu mandarīnu valodā lietoto haņu piņjiņa zilbju uzskaitījums. Katra zilbe tabulas šūnā ir veidota no iniciālēm (ailēs) un finālēm (rindās). Tukša šūna nozīmē, ka attiecīgā zilbe nepastāv standarta ķīniešu valodā. Tabula ataino iespējamās iniciāļu un fināļu kombinācijas, bet neaptver toņus, kas ir tikpat svarīgi pareizai izrunai ķīniešu valodā. Dažām zilbēm var piemērot visus 5 toņus, lielākajai daļai nē. Dažām pielieto tikai vienu toni. Fināles tiek grupētas a, i, u un ü apakšgrupās. i, u un ü grupas nozīmē šādu fināļu kombinācijas ar a grupas finālēm. Piemēram: Grupa i: i+ao=iao, i+ê=ie, i+ou=iu Grupa u: u+ai=ui, u+ing=ong Grupa ü: ü+ê=ue, ü+ing=iong Lielākā daļa zilbju ir iniciāļu un fināļu kombinācija, tomēr dažām zilbēm nav iniciāļu. Piņjiņā tas tiek attēlots sekojoši: ja fināle sākas ar i, to aizvieto ar y ja fināle sākas ar u, to aizvieto ar w ja fināle sākas ar ü, to aizvieto ar yu atkāpes no aprakstītā likuma atzīmētas tabulā ar dzeltenu krāsu beziniciāļu ailē. Jāpiezīmē, ka y, w un yu aizvietošana nemaina šo fināļu izrunu beziniciāļu zilbēs. Šos variantus lieto, lai novērstu pārpratumus piņjiņa rakstībā. Piemēram, "uen" un "ian" apvienojot kā "uenian", to var saprast kā: "uen-ian", "uen-i-an", "u-en-i-an". Tādēļ zilbes raksta "wen" un "yan", kā rezultātā rodas nepārprotams "wenyan". Piņjiņa zilbes tabulā attēlotas taisnrakstā, latviskie atveidojumi - slīprakstā. Piezīme: Caur slīpsvītru doti "Karšu izdevniecības Jāņa sēta" izmantotie varianti. Pirmais variants vārda sākumā, otrais variants pārējos gadījumos. Krāsu leģenda: Modificētās "i", "u" un "ü" grupu fināles: Sekojošās fināles "i", "u" un "ü" grupās ir modificēta i, u vai ü kombinācija ar "a" fināli: ie=i+ê iu=i+ou in=i+en ing=i+eng ui=u+ei un=u+en ong=u+eng ue=ü+ê ün=ü+en iong=ü+eng Dažas papildus zilbes piņjiņā veidojas kombinējot iniciāļu-fināļu kombinācijas no pamattabulas ar papildus "er" fināli. Ķīniešu valodas īpašvārdi un to atveide latviešu valodā. Jeļena Staburova. Jāņa Rozes apgāds. 2006 Pasaules politiskā karte. Karšu izdevniecības Jāņa sēta. 2007 Īpašvārdu atveidošana Pinyin table with sound.