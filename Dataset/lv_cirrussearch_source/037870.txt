Vladimirs Potkins (krievu: Владимир Алексеевич Поткин; dzimis 1982. gada 28. jūnijā Ribinskā) ir Krievijas starptautiskais lielmeistars šahā (2001). No 1999. līdz 2002. gadam vairākkārt pārstāvējis Krieviju Eiropas un Pasaules junioru šaha čempionātos dažādās vecuma grupās. 2000. gadā Grieķijā izcīnījis bronzas medaļu Eiropas junioru šaha čempionātā U18 vecuma grupā. Daudzkārtējs Pardubices šaha festivālu laureāts, kuros piecas reizes dalījis otro vietu (2000, 2003, 2004, 2005, 2006). Divas reizes dalījis pirmo vietu Luāras starptautiskajos šaha turnīros (2005, 2007). 2007. gadā dalījis 1.-9. vietu Saratovas starptautiskajā šaha turnīrā. 2009. gadā Havanā ieņēmis 2. vietu Hosē Raula Kapablankas memoriālā. 2011. gadā Francijā uzvarējis Eiropas individuālajā šaha čempionātā. 2011. gadā Hantimansijskā piedalījies Pasaules šaha kausa izcīņā pēc izslēgšanas sistēmas, kur 4. kārtā zaudējis Aleksandram Griščukam. 2012. gada Krievijas šaha čempionātā superfinālā dalījis 1.-6. vietu ar Sergeju Karjakinu, Pjotru Svidleru, Dmitriju Andreikinu, Dmitriju Jakovenko un Jevgeņiju Aleksejevu, taču pārspēlēs palicis 5. vietā. Par panākumiem turnīros FIDE 1999. gadā Potkinam piešķīrusi starptautiskā meistara (IM), bet 2001. gadā - starptautiskā lielmeistara (GM) nosaukumu. Pazīstams arī kā šaha treneris, kurš ir strādājis ar Janu Ņepomņaščiju un Krievijas šaha izlasi. Tournament report October 2007: Aratovsky Memorial 2007 open XLIV CAPABLANCA IN MEMORIAM 2009 - Grupo Premier «Vladimir Potkin Becomes European Champion». Arhivēts no oriģināla, laiks: 2011. gada 9. aprīlī. Skatīts: 2017. gada 20. martā. 2011 World Cup «65th Russian Chess Championships 2012». Arhivēts no oriģināla, laiks: 2022. gada 12. oktobrī. Skatīts: 2017. gada 20. martā. Vladimir Potkin on chess coaching and cheating «Motylev and Potkin appointed coaches of Russian national team». Arhivēts no oriģināla, laiks: 2017. gada 4. oktobrī. Skatīts: 2017. gada 20. martā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)