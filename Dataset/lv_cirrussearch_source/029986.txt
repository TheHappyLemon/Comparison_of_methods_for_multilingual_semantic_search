Herrey's ir zviedru popgrupa, kas uzvarēja 1984. gada Eirovīzijas dziesmu konkursā, izpildot dziesmu Diggi-Loo Diggi-Ley. Grupa sastāv no trim brāļiem: Pēra Herija (Per Herrey) (dzimis: 1958. gada 9. augustā), Ričarda Herija (Richard Herrey) (dzimis: 1964. gada 19. augustā) un Luisa Herija (Louis Herrey) (dzimis: 1966. gada 3. novembrī). 1985. gadā viņi uzvarēja Sopotas Starptautiskajā dziesmu festivālā ar dziesmu "Sommarparty". Tajā laikā, kad Herrey's uzvarēja Eirovīzijā, brāļi dzīvoja un strādāja ASV. Herreys turpināja ierakstīt dziesmas un ceļot pa visu Eiropu, uzstājoties ar saviem lielākajiem hītiem, bet netika uzrakstīti hīti, kas sasniegtu tādu pašu līmeni Eiropas valstu dziesmu topos, kāds tika sasniegts, kad grupa uzvarēja Eirovīzijas dziesmu konkursā. Viņi bija pirmais Eiropas «boyband's» pirms grupas popularitātes uzplaukuma dažus gadus vēlāk. Herrey's bija vislabāk pārdotākā popgrupa Zviedrijā 80. gados, grupa guva milzīgus panākumus Zviedrijas tūrisma jomā, veicot vairāk nekā 300 šovu. Herrey's bija arī pirmā rietumu grupa, kas tika aicināta koncertu tūrē aiz dzelzs priekškara, grupa vairākkārt uzstājās Padomju Savienībā un arī piedalījās šovos ar lielo Krievijas zvaigzni Allu Pugačovu. Luiss Herijs 1987. gadā nolēma doties svētceļojumā, kas bija viņam nepieciešams, lai kalpotu svētajā misijā Pēdējo Jēzus Kristus Svēto Dienu Baznīcai, un ar savu brāļu atļauju aizbrauca uz diviem gadiem, kas veicināja grupas sabrukumu. Trīs brāļi apvienojās, lai nodziedātu "Diggi-Loo Diggi-Ley" vienā no Zviedrijas Melodifestivalen dziesmu festivāla pusfināla starpbrīžiem. Brāļi arī piedalījās Eirovīzijas dziesmu konkursa 50 gadu jubilejas koncertā Congratulations, 2005. gadā Kopenhāgenā, Dānijā. 2006.gada februārī Ričards Herijs izdeva savu pirmo solo albumu Jag e Kung. Christian Masson. «1984 - Luxembourg». Songcontest.free.fr. Skatīts: 2014-06-06.