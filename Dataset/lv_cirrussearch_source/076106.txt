Tits Flāvijs Domiciāns (latīņu: Titus Flavius Caesar Domitianus Augustus; dzimis 51. gada 24. oktobrī, miris 96. gada 18. septembrī), labāk pazīstams kā Domiciāns, bija Senās Romas imperators un pēdējais Flāviju dinastijas pārstāvis, kurš valdīja no 81. līdz 96. gadam, un kura piecpadsmit gadus esošais valdīšanas periods bija ilgākais kopš imperatora Tiberija laikiem. Savā valdīšanas laikā stiprināja valsts ekonomiku, nocietināja impērijas ārējās robežas un uzsāka plašu celtniecības programmu galvaspilsētā Romā. Uzsāka militāru kampaņu Britānijā kur neveiksmīgi centās pakļaut skotus. Tāpat ar neveiksmi beidzās viņa centieni iekarot Dākiju. Viņa valdīšanai bija raksturīgs izteikts personības kults. Lai gan Domiciāns bija populārs armijas un vienkāršo iedzīvotāju vidū, Senāta locekļi viņu uzskatīja par tirānu. Nogalināts savu galminieku sazvērestības rezultātā. Senās Romas imperatori Vikikrātuvē par šo tēmu ir pieejami multivides faili. Skatīt: Domiciāns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Katoļu enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)