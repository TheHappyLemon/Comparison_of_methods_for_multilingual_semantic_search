З (з) ir kirilicas burts, sastopams visos alfabētos, kas balstīti uz kirilicu. Visbiežāk šis burts attēlo balsīgu alveolāru berzeni /z/ (latviešu valodā atbilst burtam Z). Šo burtu var izrunāt arī kā palatizēto /zʲ/, ja rakstībā pēc tā seko mīkstinājuma zīme ь vai kāds mīkstais patskanis. Mongoļu valodā izrunā kā nebalsīgu apikāli dentālu afrikatīva slēdzeni /t͡s/ (latviešu valodā atbilst burtam C). Burts З kirilicā ir radies no grieķu burta zēta (Ζ, ζ). Krievu un baltkrievu alfabētā burts з ir 9. burts pēc kārtas, bulgāru alfabētā — 8. burts, ukraiņu un maķedoniešu alfabētā — 10. burts. Vikikrātuvē par šo tēmu ir pieejami multivides faili. Skatīt: З. Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski)