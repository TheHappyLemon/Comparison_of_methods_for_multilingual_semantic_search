Vištītis (lietuviešu: Vištytis, krievu: Виштынецкое озеро; agrāk vācu: Wystiter See) ir ezers uz Lietuvas un Krievijas robežas. Lietuvā atrodas Marijampoles apriņķa Vilkavišķu rajonā, Krievijā — Kaļiņingradas apgabalā. Lielākā akvatorijas daļa (12,39 km²) atrodas Krievijas teritorijā, mazākā — Lietuvas (5,44 km²). Līdz robežu ratifikācijai 2003. gadā Lietuvai piederēja tikai 0,4 km² ezera. Ainavisks, ar augsti bioloģisko daudzveidību. 22 sugu zivis, 155 sugu bezmugurkaulnieki. 1975. gadā nodibināta dabas aizsargājamā teritorija, tās platība tagad ir 335 km². Vistīša ezers pēc platības ir ceturtais lielākais ezers Lietuvā un lielākā ezera daļa atrodas Krievijas teritorijā. Pa Lietuvas krasta līniju iet robeža. Ezers Lietuvas pusē ir 172,4 m virs jūras līmeņa. DA uz Z ezera garums ir 8,5 km. Platākajā vietā no A uz R 4,3 km. Ezera vidējais platums ir aptuveni 2 km un maksimālais platums 4,3 km. Dziļākā vieta atrodas ezera R daļā un sasniedz 54 m. Tas ir ne tikai lielākais un dziļākais ezers Suvalkijas rajonā, bet arī vistīrākais ezers. Ne velti tas bieži tiek dēvēts par ‘’Eiropas Baikālu’’ . Ezeru ieskauj pauguraina morēnas teritorija. R pusē ezeram ir vairāki līči un pussalas. Ezerā ir lielāki un mazāki strauti kā arī daudz ūdens avoti. Vištīša ezerā ietiek Pissas upe, kura ietiek arī Baltijas jūrā. Vištīša ezera krasts tiek uzskatīts par vienu no skaistākajiem Lietuvā dēļ apkārt esošajiem lielajiem mežiem un tīrā ūdens, akmeņu pakalniem un pilskalniem kā arī klintīm. Kaļingradas apgabalā ezers tiek uzskatīts par tīrāko, dziļāko un lielāko ezeru. 1992. gadā nodibināts Vištīša Reģionālais parks. Parka mērķis ir saglabāt Suvalkijas kalnaino ainavu, kultūras mantojuma vērtības un dabisko ekosistēmu. Vištīša Reģionālā parka platība ir 10,1 tūkstotis hektāru. Tas atrodas Lietuvas DR daļā, kas uz R robežojas ar Kaļingradas apabalu, bet uz D ar Poliju. Augstākie kalni atrodas parka D daļā. Zemākajā parka daļā atrodas Šakia ezers, kura ūdens līmenis ir 155,3 m. Parka teritorijā kopā ir 14 ezeri. Parkā ir lieli meži, kuros sastopami ozoli, bet lielākoties liepas un egles, un pa vidu vēl skābarži. Ezerā ir sastopamas 22 sugu zivis un 155 sugu bezmugurkaulnieki un arī daudz aļģu. Sastopamās zivju sugas: raudas, asari, līņi, zuši, sīgas, plaužas, heks, repši un līdakas. Apkārtnē esošajos mežos ir sastopamas dažādas dzīvnieku sugas, piemēram, brieži, aļņi, vilki, lapsas, mežacūkas, āpši, bebri kā arī vēl citas retas dzīvnieku un putnu sugas. Ziemā, kad ezers aizsalst, tas kļūst populārs zemledus makšķerēšanai. Tās kļūst par zvejas sacensībām. Makšķerēšanai ezers tiek uzskatīts par īstu paradīzi pateicoties lielajai zivju daudzveidībai. 1966. gadā tika izveidota zvejas bāze, kurā bija pieejamas 30 zvejas laivas. Kaļingradas apgabala pusē izveidota spēcīga pētniecības un zvejas bāze, kurai padomju laikā bija vairāki zvejas kuģi. Par ezeru ir dažadas leģendas. Piemēram, reiz senos laikos, kad ezera vēl nebija, tā vietā esot atradusies skaista pļava vai liela pilsēta, kura saukta par Mandabūriju. Vēl arī uzskata, ka ezers esot bijis kā mākonis, kurš esot nokritis savā vietā, kad kāds vienkāršs vīrietis esot iesaucies vārdu Vištītis tādā veidā uzminot ezera vārdu. «Tautininkų žinios (lietuviski)». Arhivēts no oriģināla, laiks: 2011. gada 22. jūlijā. Skatīts: 2009. gada 20. decembrī. https://lv.advisor.travel/poi/Vistitis-586 http://www.vistytis.puslapiai.lt/index.php?option=com_content&view=article&id=784:-vityio-eeras-&catid=25:the-project[novecojusi saite] (lietuviski) https://www.votpusk.ru/country/dostoprim_info.asp?ID=22327 (krieviski) http://www.vilkaviskisinfo.lt/2261/=module=-virsus/lankytinos-vietos/vistycio-regioninis-parkas.html Arhivēts 2016. gada 17. novembrī, Wayback Machine vietnē. (lietuviski) http://www.visitlithuania.net/nature/regional-parks/1409-vistytis-regional-park Arhivēts 2018. gada 26. jūlijā, Wayback Machine vietnē. (angliski) http://www.visitlithuania.net/nature/lakes/1507-vistytis-lake Arhivēts 2016. gada 7. jūlijā, Wayback Machine vietnē. (angliski) Vikikrātuvē par šo tēmu ir pieejami multivides faili. Skatīt: Vištītis. Vištīta reģionālais parks Par Vištīti, attēli Vištytis Regional Park Arhivēts 2018. gada 26. jūlijā, Wayback Machine vietnē.