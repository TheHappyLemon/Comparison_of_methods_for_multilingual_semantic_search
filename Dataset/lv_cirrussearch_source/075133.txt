Šis raksts ir par pilsētu Spānijā. Par pilsētu Brazīlijā skatīt rakstu Vitorija (Brazīlija). Vitorija (spāņu: Vitoria; basku: Gasteiz) ir Spānijas pilsēta, Basku Zemes autonomā apgabala dienvidos, Alavas provincē. Tā ir Alavas provinces lielākā pilsēta un administratīvais centrs, kā arī Basku Zemes administratīvais centrs. Pilsētas kopējā platība ir 276,81 km², pēc 2015. gada datiem pilsētā dzīvo 243 918 iedzīvotāji. 2012. gadā pilsēta atzīta par Eiropas Zaļo galvaspilsētu un tā ir atzīta par vienu no labākajām Spānijas pilsētām pēc dzīves kvalitātes. Spānijas pilsoņu kara sākumā Alavu un Vitoriju viegli ieņema nemiernieku nacionālisti, kurus vadīja ģenerālis Angels Garsija Benitess, sadarbībā ar pulkvedi Kamilo Alonso Vegu. Vitorija tika ieņemta 1936. gada 19. jūlijā. 1936. gada novembrī republikāņu mēģinājums atkarot Vitoriju tika izjaukts pēc tam, kad to pamanīja nacionālistu izlūkošanas lidmašīna. 1937. gada nacionālistu kampaņu Biskajā atbalstīja 80 vācu lidmašīnas, kas bāzējās Vitorijā, kur bija koncentrēts Kondora leģiona iznīcinātāju eskadriļa. 2023. gada Spānijas municipālais reģistrs. «Spanish Statistic Institute». Thomas, Hugh (2012). The Spanish Civil War (50th Anniversary ed.). London: Penguin Books. p. 226. ISBN 978-0-141-01161-5. Beevor, Antony (2006). The Battle for Spain. London: Weidenfeld & Nicolson. p. 72. ISBN 978-0-7538-2165-7. Beevor (2006) p.251 Thomas (2012) p.596 Beevor (2006) p.253