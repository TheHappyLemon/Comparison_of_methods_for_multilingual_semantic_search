Nikolajs Valujevs (krievu: Николай Сергеевич Валуев; dzimis 1973. gada 21. augustā, Ļeņingradā, PSRS) ir profesionāls krievu bokseris. Viņš ir smagākais un garākais (213 cm) boksa čempions. Pēc 23 uzvarām (no kuriem 16 gadījumos Valujevs savu pretinieku nokautēja) un neviena zaudējuma amatieru karjerā, 1993. gadā Valujevs uzsāka profesionāļa karjeru. 1999. gadā Valujevs ieguva Krievijas čempiona titulu, bet 2000. gadā - Āzijas titulu. 2005. gada 17. decembrī Valujevs ieguva WBA titulu, pārspējot Džonu Ruisu pēc tiesnešu vairākuma lēmuma. 2007. gada 14. aprīlī Nikolajs zaudēja savu WBA titulu Ruslanam Čagājevam pēc punktiem. Titulu Nikolajs Valujevs atguva 2008. gada 30. augustā, cīnoties pret Džonu Ruisu, sakarā ar Čagajeva savainojumu, kas liedza viņam tobrīd piedalīties sacensībās. Pēc titula atgūšanas Nikolajs aizvadīja cīņu pret boksa leģendu Evanderu Holīfildu, cīņa notika Šveicē. Holīfildam nedeva īpaši izredzes, jo viņš bija vecs un ļoti maziņš salīdzinot ar milzi Valujevu, taču Evanders aiztaisīja kritiķiem mutes apboksējot Valujevu. Taču tiesneši nolēma, ka uzvarētājs ir Valujevs. Daudzi boksa eksperti un līdzjutēji uzskata, ka Holīfilds bija pelnījis uzvaru. WBA čempiona titulu zaudēja 2009. gada 7. novembrī, kad pēc punktiem zaudēja britu bokserim Deividam Hejam. Profesionālajā ringā Valujevu ir pārspējuši divi bokseri: Ruslans Čagajevs un Deivids Hejs. Valujevs piedzima 1973. gada 21. augustā Ļeņingradā (šobrīd Sanktpēterburga). Viņš ir krievs, lai gan viņa vectēvs ir bijis tatārs. Valujevs bildināja savu sievu, Gaļinu, skaitot pašsacerētu dzeju. Viņam ir divi bērni - meita un dēls. Viņa aizraušanās ir medības. Bokseris medī briežus, pīles un veprus. Klīst runas, ka Valujevs medībās netālu no Sanktpēterburgas nogalējis vepri, izmantojot vienīgi paša rokas. Jaunībā viņš nodarbojās ar ūdens polo un basketbolu, kā arī bija diska metējs. «David Haye beats giant Nikolai Valuev to win WBA heavyweight title». Arhivēts no oriģināla, laiks: 2010. gada 24. februārī. Skatīts: 2010. gada 20. maijā. Revamped Valuev looking to clinch belt against familiar foe Ruiz - Boxing - ESPN «Размер имеет значение». Arhivēts no oriģināla, laiks: 2008. gada 7. decembrī. Skatīts: 2008. gada 31. decembrī. «Валуев стал еще сильнее, а Ляхович попал в больницу - бокс, Валуев - Росбалт-Петербург». Arhivēts no oriģināla, laiks: 2008. gada 3. novembrī. Skatīts: 2014. gada 18. oktobrī. «Николай “Beast from the east” Валуев » Paradyz.ru». Arhivēts no oriģināla, laiks: 2012. gada 22. martā. Skatīts: 2014. gada 18. oktobrī. Vikikrātuvē par šo tēmu ir pieejami multivides faili. Skatīt: Nikolajs Valujevs. Brockhaus Enzyklopädie raksts (vāciski) Krievijas Lielās enciklopēdijas raksts (krieviski)