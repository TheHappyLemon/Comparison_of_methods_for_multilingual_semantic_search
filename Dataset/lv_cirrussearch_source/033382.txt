Akmens pilsēta ir zona Kuklicas ciemā, kas sastāv no vairāk nekā 120 dabīgi veidojušiem akmens pīlāriem, tā atrodas Ziemeļmaķedonijā, netālu no Kratovo. Kuklica atrodas 8 km uz ziemeļrietumiem no Kratovo. Akmens veidojumi atrodas uz Krivas upes ielejas labajā krastā. Apgabala augstums 415-420 metri virs jūras līmeņa un tā platība ir vairāk kā 30 hektāri. Par Kuklicas akmens pīlāru veidošanos pastāv divas alternatīvas leģendas. Slavenākā leģenda vēsta, par cilvēku, kurš nespējis izlemt, ar kuru no divām sievietēm viņam vajadzētu precēties. Tāpēc vīrietis plānoja precēties ar abām sievietēm tajā pašā dienā dažādos laikos. Kad pirmās kāzas bija sākušās, sieviete, kura bija jāprec otrā devās apskatīt, kurš vēl precas vienā dienā ar viņu. ieraugot savu nākamo vīru apprecot citu sievieti, viņa nolādēja visus klātesošos kāzu viesus un pārvērta tos par akmeņiem. Vēl viena populāra leģenda vēsta, ka šajā apkārtnē kādreiz bijis mežs, bet cīņu laikā tas tika nodedzināts. Pēc tam apkārtne kļuvusi par tuksnesi. Temperatūra bijusi ļoti zema, un armijai dodoties caur to, visi karavīri pārvērtušies par akmeņiem. Saskaņā ar vietējo iedzīvotāju stāstīto, jaunas akmens figūras parādās katrus 5—6 gadus. Balkānu reģionā ir četras vietas, kur novērojams šāds fenomens, trīs no tām atrodas Ziemeļmaķedonijā. Atmetot mistiskos stāstus, Kuklicas akmens pīlāri veidojušies dabisku erozijas procesu laikā Holocēna periodā, pēdējo 100 000 gadu laikā. Atšķirības vulkānisko iežu noturībā ir galvenais pīlāru rašanās iemesls. Virs mīkstajiem šūnakmens pamatiem atrodas cietāki un izturīgāki ieži, kuru vecums ir gandrīz 30 miljoni gadu. «Exploring Macedonia». Arhivēts no oriģināla, laiks: 2011. gada 26. maijā. Skatīts: 2008. gada 12. jūnijā. «Exploring Macedonia». Arhivēts no oriģināla, laiks: 2011. gada 26. maijā. Skatīts: 2011. gada 5. jūnijā. Macedonia Holidays and Tours kuklica.50webs.com Vikikrātuvē par šo tēmu ir pieejami multivides faili. Skatīt: Kuklicas akmens pilsēta. Koordinātas: 42°07′28″N 22°03′01″E﻿ / ﻿42.12444°N 22.05028°E﻿ / 42.12444; 22.05028