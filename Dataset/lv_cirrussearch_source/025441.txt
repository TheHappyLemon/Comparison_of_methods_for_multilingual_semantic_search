Krompahi (slovāku: Krompachy) ir pilsēta Slovākijā, Košices apgabala Spišska Nova Vesas apriņķī pie Hornādas upes. Pilsēta rakstos pirmoreiz minēta 1282. gadā. Tāpat kā visa Slovākija, gadsimtiem bijusi Ungārijas sastāvā, tās ungāriskais nosaukums ir Korompa (ungāru: Korompa). 1841. gadā šeit tika uzcelta metalurģiskā rūpnīca, kas kļuva par lielāko Ungārijā. To slēdza 1921. - 1923. gadā, izraisot rūpnīcas strādnieku sacelšanos. Pēc Pirmā pasaules kara iekļāvās Čehoslovākijā. 1948. gadā Krompahos tika uzbūvēta elektrotehniskā rūpnīca. No 1993. gada - Slovākijā. Mūsdienās pilsētā atrodas kompānijas "Panasonic" rūpnīca. Pie pilsētas atrodas Plejsu (Plejsy) kalnu slēpošanas kūrorts. Pēc etniskās piederības pilsētas iedzīvotāji ir slovāki (87 %) un čigāni (9 %). Pēc reliģiskās pārliecības: katoļi (91 %), pareizticīgie (4 %), grieķu katoļi (3 %). Vikikrātuvē par šo tēmu ir pieejami multivides faili. Skatīt: Krompahi. Q110227967.