Līnija ir sakarīga punktu kopa, ko plaknes gadījumā var uzdot ar vienādojumiem x = x(t), y = y(t), kur t pieder kādam intervālam, bet x(t) un y(t) ir nepārtrauktas funkcijas. Līdzīgi līnijas var uzdot arī telpā. Taisne ir līnija, kas ir viens no ģeometrijas pamatjēdzieniem. Līnijas var būt dažādas — taisnas, liektas vai lauztas. Līnijas var būt arī vaļējas, slēgtas un krustot pašas sevi (paškrustojošas līnijas). Slēgta līnija sadala plakni vismaz divās daļās. Piemēram, riņķa līnija sadala plakni divās daļās, bet plaknē uzzīmēts "astotnieks" plakni sadala 3 apgabalos. Vaļēja līnija var sadalīt plakni divās daļās, ja tā ir bezgalīga, piemēram, taisne vai parabola. Virsma