Valdaja (krievu: Валдай) ir pilsēta Novgorodas apgabala dienvidaustrumu daļā Krievijā, Valdajas rajona centrs Valdaja augstienē Valdaja ezera rietumu krastā pie Krievijas federālā autoceļa M10. Valdajas ciems pirmoreiz droši rakstos parādījās 1495. gadā kā Novgorodas Republikai piederoša apdzīvota vieta. Līdz 1764. gadam apdzīvotā vieta piederēja 1653. gadā dibinātajam Valdaja Iverska klosterim, kas atrodas uz salas Valdaja ezerā. 1770. gadā Valdaja ieguva pilsētas tiesības. Iedzīvotāju tradicionālā nodarbošanās bija zvanu un zvaniņu izgatavošana. Otrā pasaules kara laikā pilsētai tuvu atradās frontes līnija, tomēr Vērmahts to neieņēma. http://novgorodstat.gks.ru/wps/wcm/connect/rosstat_ts/novgorodstat/resources/3ef5b0004fd78369aaccbfa19f9463e4/%D0%9D%D0%B0%D1%81%D0%B5%D0%BB%D0%B5%D0%BD%D0%B8%D0%B5+2017.pdf; pārbaudes datums: 4 jūlijs 2017. Vikikrātuvē par šo tēmu ir pieejami multivides faili. Skatīt: Valdaja. Krievijas Lielās enciklopēdijas raksts (krieviski) Valdaja enciklopēdijā "Mana pilsēta" (krieviski)