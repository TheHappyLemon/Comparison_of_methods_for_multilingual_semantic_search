Auguste Juliāna fon Mendgena (vācu: Augusta Juliane von Mengden, krievu: Юлиана Магнусовна Менгден) (dzimusi 1719. gada 22. maijā, mirusi 1787. gada 21. oktobrī Krimuldas novada Jērkules muižā, apglabāta Carnikavas kapos) bija vācbaltiešu muižniece, Krievijas Impērijas valdnieces, reģentes Annas Leopoldovnas vistuvākā draudzene, favorīte un mīļākā, Svētās Romas impērijas valstsgrāfa, Livonijas landmaršala, īstenā valsts padomnieka Ernsta Reinholda fon Mengdena māsa. Auguste Juliāna bija mazgadīgā ķeizara Ivana VI auklīte, kura aktīvi plānoja un veica Krievijas Impērijas reģenta Kurzemes hercoga Ernsta Johana Bīrona gāšanu. Dzimusi Livonijas landmaršala Magnusa Gustava fon Mengdena (1663. gada 24. janvārī - 1726. gada 25. janvārī, Carnikavā) un viņa sievas Dorotejas Sofijas fon Rozenas (1690-1773) ģimenē, vecāki apprecējās Straupē 1707. gada 23. oktobrī. Mūža pirmo pusi Auguste Juliāna pavadīja Carnikavā. Auguste Juliāna kļuva par jaunās princeses Annas Leopoldovnas galma dāmu vēl ķeizarienes Annas Joanovnas laikā. Viņa tikpat kā ne uz brīdi neatstāja Annu, ne vien ēda, pat naktī gulēja kopā ar viņu; Finčs norāda, ka Annas mīlestība uz Augusti bija "kā viskaislīgākā mīlestība vīrietim uz sievieti". Anna Joanovna pat uzdeva speciālai komisijai pārbaudīja viņas ķermeni, konstatējot, ka "viņa ir meitene, bez mazākajām vīrieša pazīmēm". Kad Elizabete Petrovna apvērsuma laikā 1741. gadā pamodināja Annu Leopoldovnu, viņa atradās gultā kopā ar Augusti. Auguste Juliāna bija Saksijas sūtņa Krievijā Morica Karla grāfa Lināra (1702—1768) saderināta līgava. Anna Leopoldovna uzdāvināja Augustei Ziemas pils Skļajeva namu, Pils krastmalā 30, Sanktpēterburgā, kas iepriekš piederēja Ernesta Johana Bīrona brālim Gustavam; namu īpaši Augustei pārbūvēja šveiciešu baroka arhitekts Domeniko Trezīni. Pēc ķeizarienes Elizabetes Petrovnas nākšanas pie varas, apvērsumā gāžot Annu Leopoldovnu un Ivanu VI, Auguste Juliāna fon Mendgena sekoja Annai un viņas vīram, Braunšveigas hercogam izsūtījumā uz Daugavgrīvas cietoksni, ieslodzījumu Rīgas pilī un vēlāk uz Oranienburgu (Ranenburgu, mūsdienu Čapliginu). 1745. gadā martā Elizabete draudēja Annai Leopoldovnai ar Augustes Juliānas spīdzināšanu, ja netiks izpausta kroņa briljantu atrašanās vieta. 1762. gadā pēc Katrīnas II atļaujas Auguste Juliāna atgriezās Vidzemē, dzīvoja Carnikavā pie brāļa, grāfa Ernsta Reinholda fon Mengdena. Mirusi 1787. gadā Carnikavā. Augustes māsa Anna Doroteja (dzimusi 1716. gada 12. oktobrī, mirusi 1760. gada 29. februārī Vologdā, apglabāta Carnikavā 1763. gada 30. decembrī) 1739. gada 3. martā apprecēja feldmaršala Burharda Minniha dēlu Ernstu Johanu fon Minnihu, kurš bija Krievijas Impērijas oberhofmeistars un pārraudzīja galma štatus un finanses; šajā laulībā dzima grāfiene grāfiene Anna Ulrika (1741—1811), kura vēlāk apprecēja "Vidzemes pusķēniņu", slepenpadomnieku, Medicīnas kolēģijas ģenerāldirektoru Oto Hermani fon Fītinghofu-Šēlu. Kad ķeizariene Elizabete vērsās pret ģenerālmaršalu un izsūtīja viņu uz Vologdu, viņam līdzi devās arī Annas Ulrikas vecāki. Bet mazo Annu tikai pusgadu vecu pieņēma un uzaudzināja viņas otrā vecmāmiņa, Augustes Juliānas māte baronese Mengdena, kas tobrīd dzīvoja Krimuldas Jērkules muižā. Viens no Augustes Juliānas brālēniem Kārlis Ludvigs fon Mengdens (1706—1760) Annas Leopoldovnas laikā bija Krievijas Kamerkolēģijas prezidents, Komerckolēģijas prezidents, Elizabetes Petrovnas laikā izsūtījumā miris. Cita Augustes Juliānas māsa Marija Aurora fon Mengdena (1722-?) apprecēja grāfu Lestoku (1692—1767), kurš 1741. gada apvērsuma rezultātā iecēla tronī Krievijas Impērijas ķeizarieni Elizabeti Petrovnu, kas paglāba dzimtu no represijām par tuvību ar Annu Leopoldovnu, kā arī ļāva brālim Ernstam Reinholdam veidot karjeru un kļūt par ķeizarienes Elizabetes virskambarkungu — amatu, ko savulaik ieņēma Bīrons. Подробный словарь русских гравированных портретов / Сост. Д.А. Ровинский. Т. 4. — Санкт-Петербу́рг, 1889. Стб. 372//Citēts pēc Государственная Третьяковская галерея. Каталог собрания. Живопись XVIII века. — Москва: Изд-во «Красная площадь», 1998. С. 279. «Von Mengden nr 198 - Adelsvapen-Wiki». www.adelsvapen.com. «EEVA | Texts | Search». utlib.ut.ee. Анисимов, Евгений. Иван VI Антонович. Серия: Жизнь замечательных людей. Молодая гвардия, 2008. ISBN 978-5-235-03026-8. http://www.e-reading-lib.com/chapter.php/90999/9/Anisimov_-_Ivan_VI_Antonovich.html#note_307 Genealogisches Handbuch der baltischen Ritterschaften, Livland, Teil 1.2, Görlitz 1935, С. 1196 1741. gada 19. decembra Mardefelda ziņojums Prūsijas karalim Frīdriham//Citēts pēc Валишевский, Казимир. Царство женщин. - c.168., Прокофьева, Елена. Любовь и власть. ОЛМА Медиа Групп, 2003. - c.292./ Оболенский Г. Л. Император Павел I; Карнович Е. П. Мальтийские рыцари в России. — М.: Дрофа, 1995. http://militera.lib.ru/bio/obolensky_gl/01.html Соловьёва Т. А. Дворцовая набережная. - СПб.: Крига, 2005. - 176 с. (Стр. 67-75) 31.05.2012 г. 12:28// citēts pēc Запасной дом Зимнего дворцаhttp://walkspb.ru/zd/dvortsovaya30.html Arhivēts 2014. gada 28. martā, Wayback Machine vietnē.; Анисимов, Евгений Викторович. Иван VI АнтоновичСерия: Жизнь замечательных людей. Молодая гвардия, 2008. ISBN 978-5-235-03026-8. c.72. http://litrus.net/book/read/167935?p=72[novecojusi saite] Энциклопедический словарь Брокгауза и Ефрона. Санкт-Петербург, 1890—1907. т. XIX, с. 77 Jordan, Claude. La Clef du Cabinet des princes de l'Europe, ou Recuëil historique & politique sur les matières du tems. Imprimé chez Jacques le Sincère, à l'enseigne de la Verité (Luxembourg). ISSN 12658634. Tome Sixième. (LO-N) Paris: Chez Ganeau, Libraire, rue Saint Severin, à Saint Laous & aux Armes de Dombres, 1759. p.412//Source: Bibliothèque nationale de France. État de collection: 1704 (t. 1)-1706 (t. 5) et 2 vol. rétrospectifs pour les années 1697 à 1703 parus en 1713 - Table générale: 1697-1756 «Arhivēta kopija». Arhivēts no oriģināla, laiks: 2013. gada 16. martā. Skatīts: 2013. gada 13. augustā. «Reichsgräfin Maria Aurora* von L'Estocq». geni_family_tree. Lancmanis Imants, “LIELO NAMU, BAGĀTO UN DIŽCILTĪGO KUNGU PARASTĀ GREZNĪBA…”, Māksla Plus, 3/1997.