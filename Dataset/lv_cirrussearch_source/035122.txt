Žusara Šavisa (portugāļu: Jussara Chaves; dzimusi 1959. gada 9. decembrī) ir Brazīlijas starptautiskā meistare šahā (1982). Brazīlijas šaha meistares Žoaras Šavisas vecākā māsa. No 1970. gadu vidum līdz 1990. gadu beigām bijusi viena no vadošajām Brazīlijas šahistēm. Četras reizes uzvarējusi Brazīlijas sieviešu šaha čempionātos (1976, 1981, 1982, 1989) un piecas reizes šajos turnīros bijusi otrā (1978, 1980, 1987, 1995, 1998). Pārstāvējusi Brazīlijas komandu Pasaules šaha olimpiādēs, kurās piedalījusies 8 reizes (1980-1994), un individuālajā vērtējumā izcīnījusi zelta (1984) medaļu. Par panākumiem turnīros FIDE 1982. gadā Šavisai piešķīra starptautiskās meistares (WIM) nosaukumu. Ir arī FIDE starptautiskā arbitre. BrasilBase OlimpBase :: Women's Chess Olympiads :: Jussara Chaves Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)