Skaties arī jēdzienu ar līdzīgu nosaukumu: Lidzbarka. Lidzbarka Varmiņska (poļu: Lidzbark Warmiński) ir pilsēta Polijas ziemeļaustrumos, Varmijas-Mazūrijas vojevodistē, uz ziemeļiem no Olštinas pie Linas upes. Līdz 1945. gadam vairāk pazīstama ar vācisko nosaukumu Heilsberga (Heilsberg). Pirms vietu 1240. gadā ieņēma Vācu ordenis, tā bija prūšu apmetne Lecbarga (Lecbarg). No 1306. gada kādus 500 gadus Heilsberga bija Varmijas bīskapijas centrs. Pēc Otrā Tornas līguma 1466. gadā Lidzbarka Varmiņska iekļāvās Polijas sastāvā kā Karaļa Prūsijas daļa. Vairākus gadus Lidzbarkas Varmiņskas pilī dzīvoja Nikolajs Koperniks (Mikołaj Kopernik/Nicolaus Copernicus, 1473 - 1543). 16. gadsimta otrajā pusē Lidzbarkā Varmiņskā mūža pēdējos gadus pavadīja kartogrāfs un vēsturnieks Marcins Kromers (Marcin Kromer, 1512 - 1589). 1703./1704. gada ziemā pilī Lielā Ziemeļu kara laikā uzturējās Zviedrijas karalis Kārlis XII. 1807. gada jūnijā pie pilsētas Ceturtās koalīcijas kara laikā notika Heilsbergas kauja starp frančiem Joahima Mirata un Žana Lanna vadībā un krieviem Leontija Beningsena vadībā, kurā franči svinēja uzvaru. Pēc 2. pasaules kara, pamatojoties uz Potsdamas konferences lēmumiem, Heilsberga iekļāvās Polijā, vācu iedzīvotāji no pilsētas tika padzīti, un pilsēta tika nosaukta līdzīgi senajam prūšu nosaukumam. Lidzbarkas Varmiņskas pils (Zamek biskupów warmińskich w Lidzbarku Warmińskim) Lidzbarkas Varmiņskas pils Lidzbarkas Varmiņskas pils https://bdl.stat.gov.pl/api/v1/data/localities/by-unit/042815609011-0964732?var-id=1639616&format=jsonapi; P2701: JSON; pārbaudes datums: 6 oktobris 2022.