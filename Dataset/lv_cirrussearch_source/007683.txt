Džefs Skiners (angļu: Jeff Skinner; dzimis 1992. gada 16. maijā) ir kanādiešu hokejists, malējais uzbrucējs. Pašlaik (2021) spēlē Nacionālās hokeja līgas klubā Bufalo "Sabres". 2008. gadā Skiners uzsāka spēlēt Ontārio hokeja līgas klubā Kičeneras "Rangers". Otrajā sezonā kopā ar klubu Skiners bija viens no līgas rezultatīvākajiem spēlētājiem, un 2010. gada NHL draftā Džefu ar kopējo 7. numuru izvēlējās Karolīnas "Hurricanes" vienība, ar kuru Džefs uzreiz parakstīja arī līgumu. 2010.—11. sezonā, kas bija Skinera debijas sezona NHL, kanādiešu uzbrucējs atzīmējās ar 63 rezultativitātes punktiem 82 spēlēs. Tā joprojām ir Skinera rezultatīvākā sezonas viņa līdzšinējā NHL karjerā. Piedalījās arī 2001. gada NHL Visu zvaigžņu spēlē, kļūstot par visu laiku jaunāko spēles dalībnieku. 2013.—14. gada sezonā Skiners bija otrs rezultatīvākais "Hurricanes" spēlētājs aiz Ērika Stola. 2015.—16. gada sezonā ar 51 punktu kļuva par komandas rezultatīvāko spēlētāju. "Hurricanes" spēlēja līdz pat 2018. gada augustam, kad tika aizmainīts uz Bufalo "Sabres". Kanādas izlases rindās spēlējis 2011., 2012. un 2013. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)