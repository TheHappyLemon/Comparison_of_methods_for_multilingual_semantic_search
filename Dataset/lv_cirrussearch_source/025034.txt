Apvienoto Nāciju Augstā komisāra bēgļu jautājumos birojs jeb UNHCR (angļu: Office of the United Nations High Commissioner for Refugees, UNHCR), pazīstama arī kā ANO Bēgļu aģentūra, ir Apvienoto Nāciju Organizācijas aģentūra, kas pilnvarota aizsargāt un atbalstīt bēgļus, atsaucoties uz bēgļu problēmu skarto valstu lūgumiem vai ANO aicinājumiem. Tās uzdevums ir palīdzēt bēgļiem integrēties patvēruma valstī, kā arī sniegt tiem atbalstu labprātīgas repatriācijas gadījumos, vai arī tiem pārceļoties uz citām valstīm. Par savu darbu Augstā komisāra birojs bēgļu jautājumos divas reizes saņēmis Nobela miera prēmiju (1954, 1981) UNHCR pārvaldes statūti pieņemti 1950. gada 14. decembrī ar ANO Ģenerālās Asamblejas rezolūciju. UNHCR dibināta 1951. gada 1. janvārī, sākotnēji uz trīs gadu periodu, bet vēlāk tās mandāts ticis pagarināts ik pa pieciem gadiem. UNHCR galvenā mītne atrodas Ženēvā, Šveicē. Kopš 2016. gada 1. janvāra UNHCR biroju vada ANO Augstais komisārs bēgļu jautājumos Filippo Grandi, itāļu diplomāts. 1991. gadā UNHCR Ziemeļvalstu reģionālā pārstāvniecība savā darbībā iekļāva arī Baltijas valstis. 1998. gada oktobrī UNHCR Baltijas valstu birojs uzsāka darbu arī Latvijā. Taču vēlāk birojs tika slēgts, un šobrīd par Latviju atbild UNHCR Ziemeļvalstu reģionālās pārstāvniecības birojs Stokholmā, Zviedrijā. Aģentūru Latvijā medijos no 2015. gada pārstāvēja Didzis Melbiksis. Sākot ar 2020. gadu latviski runājoša mediju pārstāvja aģentūrai vairs nav, par preses pārstāvi Latvijai kļuva Matiass Sundholms. Taču 2021. gada sākumā viņš amatu pameta un preses pārstāvja Latvijai vairs nav. «UNHCR» (latviešu un pārejās ES dalībvalstu oficiālās valodas). Eurovoc Thesaurus. Skatīts: 2014. gada 29. jūlijā.[novecojusi saite] «The Nobel Peace Prize 1954». Nobel Foundation. «The Nobel Peace Prize 1981». Nobel Foundation. «ANO Augstā komisāra bēgļu jautājumos pārvaldes statūti». Latvijas Republikas tiesībsargs.[novecojusi saite] "Filippo Grandi takes helm as UN High Commissioner for Refugees" «ANO Augstais komisārs bēgļu jautājumos». Vikikrātuvē par šo tēmu ir pieejami multivides faili. Skatīt: ANO Augstais komisārs bēgļu jautājumos. Encyclopædia Britannica raksts (angliski) Encyclopædia Universalis raksts (franciski) UNHCR vēsture Nobela prēmijas mājaslapā (angliski)