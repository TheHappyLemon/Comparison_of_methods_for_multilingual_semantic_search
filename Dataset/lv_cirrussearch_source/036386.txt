"Cīkstonis" (angļu: The Wrestler) ir 2008. gada ASV drāmas filma, kuras režisors ir Darens Aronovskis, kas stāsta par bijušā cīkstoņa Rendija Robinsona personības krīzi. Filmas pirmizrāde notika 2008. gada 5. septembrī 65. Venēcijas kinofestivālā, kur filma ieguva galveno balvu — Zelta lauvu. Rendija Robinsona loma kļuva Mikijam Rurkam par pirmo patiešām nozīmīgo lomu pēc 1991. gada, to novērtēja kā viņa "atdzimšanu aktiera ampluā". Filmas galvenais varonis ir cīkstonis Rendijs Robinsons (Mikijs Rurks) ar iesauku The Ram (šim vārdam angļu valodā ir dažādas nozīmes, burtiskā tulkojumā "Auns", taču tulkojams arī kā "Tarāns"). Rendijs Robinsons (īstajā vārdā Robins Ramzinskis) bija profesionāls amerikāņu cīkstonis, populārs 20. gadsimta astoņdesmitajos gados. Filmas darbība notiek divdesmit gadus vēlāk — 21. gadsimta sākumā, kad Rendija karjera jau pamazām apsīkst. Viņš vairs necīnās ringā, bet vietējās sporta zālēs, skatītāju un līdz ar to arī ienākumu ir maz. Rendijs mitinās īrētā treilerī, par kuru sen nav maksājis, piestrādā par krāvēju. Taču cīņas laukumā viņš joprojām ir nepārspējams. Viņa uzstāšanās ir vizuāla bauda, tā līdzjutējos izsauc sajūsmu un cieņu. Pēc kārtējās cīņas Rendijs pārcieš sirdstrieku. Pēc operācijas ārsti viņam stingri iesaka beigt nodarboties ar cīņām, un Rendijs mēģina uzsākt jaunu dzīvi. Cīkstonis mēģina atjaunot attiecības ar savu kādreizējo draudzeni — striptīzdejotāju Kesidiju (Marisa Tomeja), kurai dzīvē nebūt neveicas labāk kā viņam, uzsāk strādāt par pārdevēju lielveikalā. Aizņemtība ar cīņām nav viņam ļāvusi uzturēt labas attiecības ar meitu Stefāniju (Evana Reičela Vuda), un tagad viņš mēģina tās uzlabot. Taču atjaunot bijušo ir grūti, un pat laimīgs gadījums neko nevar izmainīt. Rendijs Robinsons atgriežas ringā, jo cīņa ir viņa dzīves jēga un piepildījums. Mikijs Rurks — Rendijs "Auns" Robinsons (Robins Ramzinskis) Marisa Tomeja — Kesidija (Pamela) Evana Reičela Vuda — Stefānija Marks Margolis — Lennijs Tods Berijs — Veins Joss Stīvens — Niks Volte Džūda Fridlenders — Skots Brambergs Ernests Millers — "Ajatolla" Aktieris, kas filmā tēloja steroīdu tirgotāju, vēlāk atzina tiesā, ka tāds viņš tiešām bijis. Skots Sigals (Scott Siegel) no Ņūrošelas 2010. gada 12. aprīlī atzīts par vainīgu anabolisko steroīdu izplatīšanā. 34 gadus vecais aktieris arī atzinās, ka viņš mēģinājis izbēgt no aģentiem, kas gribēja viņu apcietināt. Galvenā varoņa iesauka "Auns" izsauca domstarpības. Viena no šī vārda nozīmēm angļu valodā ir arī Auns (zodiaka zīme). Taču daudz kas filmā norāda uz to, ka galvenā nozīme ir tieši auns (dzīvnieks) — Rendijam ir gari, cirtaini gaiši mati, apmetnis no jēra ādas un talismans jēra galvas atveidā, arī uz viņa cīņas tērpa ir attēlota auna galva. Uz to norāda arī citas detaļas šajā filmā. Filmā piedalījās arī vairāki profesionāli cīkstoņi, tai skaitā Ernests Millers un Ronalds Killings. 2008. gada 6. septembrī filma saņēma Venēcijas 65. kinofestivāla galveno balvu "Zelta lauva". Filmas režisors Darens Aronovskis šo balvu veltīja "visiem tiem cīkstoņiem, kurus esam satikuši, kuri par savu uzstāšanos nopelna nieka 200 dolāru un ir gatavi šīs naudas dēļ ziedot savas dvēseles un ķermeņus". Kinofestivālā šo filmu demonstrēja kā pēdējo, jo amerikāņu mūziķis Brūss Springstīns nepaguva laikus pabeigt dziesmu, kam bija jāskan filmas beigu titru parādīšanas laikā. Pēc festivāla žūrijas priekšsēdētāja, vācu režisora Vima Vendersa vārdiem, Rurks par savu aktiera darbu filmā nesaņēma Volpija kausu tikai skates noteikumu dēļ — filmai-uzvarētājai nedrīkstēja vēl papildus piešķirt arī aktieru balvas. Taču par darbību filmā Rurks saņēma Zelta globusu un BAFTA kino balvu kā gada labākais aktieris. 2009 — 2 nominācijas balvai 81. Kinoakadēmijas balvai: par labāko vīriešu lomu (Mikijs Rurks), par labāko otrā plāna sieviešu lomu (Marisa Tomeja) 2009 — divas prēmijas Zelta globusa balva: par labāko vīriešu lomu — (Mikijs Rurks), labāko dziesmu (Brūss Springstīns), kā arī nominācija par labāko otrā plāna aktrisi (Marisa Tomeja) 2009 — BAFTA kino balva par labāko vīriešu lomu (Mikijs Rurks), kā arī nominācija par labāko otrā plāna aktrisi (Marisa Tomeja) 2009 — 2 nominācijas balvai Sputnik: labākā vīriešu loma — (Mikijs Rurks), labākā dziesma (Brūss Springstīns) 2009 — nominācija Ekrāna aktieru ģildes balvai par labāko vīriešu lomu (Mikijs Rurks) 2009 — nominācija Amerikas scenāristu ģildes balvai par labāko oriģinālo scenāriju (Roberts Sigals) 2009 — 2 Londonas kinokritiķu kopienas prēmijas: labākā filma, labākā vīriešu loma (Mikijs Rurks), kā arī nominācija par labāko režisora darbu (Darens Aronovskis) 2008 — Venēcijas kinofestivāla balva Zelta lauva The Wrestler (2008) - Box Office Mojo Джо Моргенштерн. «Takedown! Rourke Reigns as Failed 'Wrestler'» (angļu), 19 декабря 2008. Arhivēts no oriģināla, laiks: 2012-12-23. Skatīts: 2012-12-20. Скотт Рааб. «The Passion of Mickey Rourke and the Acting Comeback of the Year» (angļu). Esquire, 17 декабря 2008. Skatīts: 2012-8-19. «Scott Siegel, who starred in 'The Wrestler', sentenced for dealing steroids and high-speed chase». Arhivēts no oriģināla, laiks: 2010-04-17. Skatīts: 2016-11-19. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)