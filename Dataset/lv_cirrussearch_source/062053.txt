Džūlija Gārnere (angļu: Julia Garner; dzimusi 1994. gada 1. februārī) ir amerikāņu aktrise. Viņa ir zināma pēc Rutas Lengmoras lomas Netflix krimināldrāmas seriālā Ozark (2017—2022), par ko viņa saņēma kritiķu atzinību un 2019. un 2020. gadā ieguva divas Primetime Emmy balvas kā labākā otrā plāna aktrise drāmas seriālā, kā arī vienu Zelta globusa balvas nomināciju kategorijā "Labākā otrā plāna aktrise seriālā, miniseriālā vai televīzijas filmā". Gārnere filmējusies FX drāmas seriālā "Amerikāņi" (2015—2018), Netflix miniseriālā Maniac (2018), Bravo kriminālseriālā Dirty John (2018—2019) un Netflix miniseriālā Inventing Anna (2022). Tāpat piedalījusies spēlfilmās Electrick Children (2012), We Are What We Are (2013), Grandma (2015) un The Assistant (2019), kā arī filmās "Marta, Mārsija, Meja, Marlēna" (2011), "Privilēģijas būt vienam" (2012) un "Grēku pilsēta: Liktenīgā sieviete" (2014). Gārnere ir dzimusi Riverdeilas apkaimē Bronksā, Ņujorkā. Viņas mātei Tami Gingoldei bija veiksmīga aktrises un komiķes karjera, tomēr viņa strādā par terapeiti savā dzimtenē Izraēlā. Viņas tēvs Tomass Gārners ir gleznotājs un mākslas skolotājs, kurš dzimis Šeikerheitsā, Ohaio. Gārnere, tāpat kā viņas māte, ir ebrejiete. Viņas vecākā māsa Anna Gārnere ir māksliniece. Gārnere pati sevi raksturo kā "pa pusei izraēlieti". Viņai bieži apciemo radiniekus no mātes puses, kas dzīvo Izraēlā. Lai gan Gārnere brīvi nepārvalda ebreju valodu, pateicoties mātei viņa to saprot. Viņa mācījās Īglhilas skolā Griničā, Konektikutas štatā. Aktiermākslas nodarbības viņa sāka apmeklēt 15 gadu vecumā, lai pārvarētu savu kautrību. Gārnere 2015. gadā absolvēja Indiānas Universitāti iegūstot grādu psiholoģijā. Gārnere uz lielā ekrāna debitēja 17 gadu vecumā Šona Durkina filmā "Marta, Mārsija, Meja, Marlēna", atveidojot Sāras lomu. 2012. gadā režisors Deivids Čeiss uzaicināja viņu tēlot nelielu lomu filmā Not Fade Away, ko režisēja tieši viņai. Gārneres pirmā galvenā loma bija 2012. gada filmā Electrick Children, un jau 2013. gadā viņa filmējās kopā ar Ešliju Belu šausmu filmā The Last Exorcism Part II, kā arī atveidoja galveno lomu meksikāņu šausmu filmas We Are What We Are amerikāņu versijā. Gārnere 2014. gada filmā "Grēku pilsēta: Liktenīgā sieviete" atveidoja jaunu striptīzdejotāju, kuras ceļi krustojas ar Džoniju (Džozefs Gordons-Levits). Šī bija pirmā reize, kad viņa filmējās uz zaļā ekrāna. 2015. gadā Gārnere kopā ar aktrisi Liliju Tomlinu atveidoja galvenās lomas Pola Veita komēdijā Grandma. Viņa atveidoja pusaudžu studenti, kas griežas pēc palīdzības pie savas lesbiešu dzejnieces vecmāmiņas (Tomlinas) ar nolūku veikt abortu. 2016. gadā viņa filmējās Līnas Danemas HBO komēdijseriāla "Meitenes" (Girls) epizodē ar nosaukumu The Panic in Central Park. Gārnere turpināja filmēties televīzijā un saņēma lomu FX spiegu seriāla "Amerikaņi" trešajā sezonā un turpināja filmēties tajā līdz sestajai sezonai. Viņas ieplānotā debija uz teātra skatuves Noas Heidla lugā Smokefall MCC teātrī 2016. gadā neizdevās, jo nevarēja mēģinājumus savienot ar pārējo filmēšanas grafiku. Sākot ar 2017. gadu, Gārnere atveido Rūtas Lengmoras lomu Netflix krimināldrāmas seriālā Ozark kopā ar Džeisonu Beitmenu un Loru Linniju. Šī loma palīdzēja viņai iegūt kritiķu atzinību un divas reizes pēc kārtas saņemt Primetime Emmy balvas kā labākajai otrā plāna aktrisei drāmas seriālā. 2018. gadā Gārnere atveidoja Emmas Stounas māsas Ellijas lomu Netflix miniseriālā Maniac. Gārnere arī filmējās kabeļtelevīzijas Bravo kriminālseriālā Dirty John (2018—2019), kur viņa atveidoja Teru Neveli, Konijas Britones meitas lomu. 2019. gadā Gārnere piedalījās Amazon seriālā Modern Love. Pirmajās sezonas sērijās viņa tēloja sievieti, kas iemīlējusies daudz vecākā vīrietī, ko atveidoja Šejs Vigems. Tajā pašā gadā viņa filmējās neatkarīgajā drāmā ar nosaukumu The Assistant, kurā viņa tēloja producenta asistentes lomu toksiskā darba vidē. Filma, kuras režisore ir Kitija Grīna, pievērsās pašreizējai kultūrai, kas saistīta ar MeToo kustību. Filmas pirmizrāde notika 2019. gada Teluraidas kinofestivālā, izpelnoties kritiķu atzinību. Gārnere saņēma atzinību par savu sniegumu, kā arī saņēma Neatkarīgā gara balvas nomināciju. Gārnere filmējās arī Netflix miniseriālā Inventing Anna, kurā atveidoja krievu izcelsmes vācu krāpnieci Annu (Sorokinu) Delveju. Seriālu autore un producente Šonda Raimsa, to izveidoja balstoties uz Džesikas Presleres rakstu žurnālā New York. 2022. gadā Gārnere ieguva lomu trillera filmā Apartment 7A, kuras režisore ir Natālija Ērika Džeimsa, un ir paredzēts filmēties filmā The Royal Hotel, kuras režisore ir Kitija Grīna. 2019. gada decembrī Ņujorkas rātsnamā Gārnere apprecējās ar dziedātāju Marku Fosteru, grupas Foster the People galveno vokālistu. Viņi bija saderināti astoņus mēnešus. Emily Burack. «18 Things to Know About Julia Garner». Alma, 2020. gada 27. aprīlis. Skatīts: 2022-02-13. «Julia Garner». Television Academy. Skatīts: 2022. gada 8. marts. Scott Macaulay. «Julia Garner». Filmmaker. Skatīts: 2014. gada 18. marts. Kathryn Shattuck. «Already a Cinema Veteran at 19». The New York Times, 2013. gada 1. marts. Skatīts: 2017. gada 27. februāris. Cusumano, Katherine (July 24, 2017). "Julia Garner Had a Hand Double For One Unexpectedly Terrifying Scene in Ozark". W. Kathryn Shattuck. «Already a Cinema Veteran at 19». The New York Times, March 2013. Arhivēts no oriģināla, laiks: 2013. gada 7. marts. Skatīts: 2017. gada 27. februāris. «@artbyannagarner». Instagram. Skatīts: 2022. gada 15. februāris. «הסטייל של ג'וליה גארנר: זוכת האמי הצעירה מוצאת את מקומה באופנה». xnet.ynet.co.il (ivrits). 2019. gada 11. novembris. Skatīts: 2022. gada 11. februāris. «'ישראל זה הבית השני שלי. אני שמחה שהסרט שלי מופץ אצלכם'». e.walla.co.il (ivrits). 2021. gada 27. aprīlis. Skatīts: 2022. gada 11. februāris. «Julia Garner Discusses Netflix's "Ozark"». Skatīts: 2020. gada 12. augusts. Adam Chitwood. «Eva Green to Lead SIN CITY: A DAME TO KILL FOR; Julia Garner Joins Cast». Collider, 2013. gada 29. janvāris. Skatīts: 2020. gada 17. aprīlis. Gazelle Emami. «Making the Americans Great, Again». Vulture.com, March 2016. Skatīts: 2016. gada 16. marts. «Former Annie Joins MCC's Smokefall». Playbill. 2016. gada 25. janvāris. Skatīts: 2017. gada 28. aprīlis. Denise Petski. «Netflix Drama 'Ozark' Adds Julia Garner Opposite Jason Bateman and Laura Linney». Variety, 2016. gada 25. oktobris. Skatīts: 2016. gada 26. oktobris. Denise Petski. «'Maniac': Sonoya Mizuno Cast As Regular & Julia Garner To Recur In Emma Stone-Jonah Hill Netflix Series». Deadline Hollywood, 2017. gada 22. augusts. Skatīts: 2018. gada 3. oktobris. Denise Petski. «'Dirty John': Julia Garner & Juno Temple To Co-Star In Bravo True Crime Anthology Series». Deadline Hollywood, 2018. gada 11. jūlijs. Skatīts: 2022. gada 30. janvāris. Matt Warren. «2021 Film Independent Spirit Award Nominations Announced!». Indie Spirit Awards, 2021. gada 26. janvāris. Skatīts: 2021. gada 26. janvāris. Nellie Andreeva, Denise Petski. «Anna Chlumsky & Julia Garner Among 5 Cast In Shonda Rhimes' Netflix Series Based On Anna Delvey». Deadline Hollywood, 2019. gada 31. oktobris. Skatīts: 2019. gada 1. novembris. Justin Kroll. «Julia Garner To Star in Thriller 'Apartment 7A' For Paramount Players, Sunday Night And Platinum Dune». Deadline Hollywood, 2022. gada 7. janvāris. Skatīts: 2022. gada 10. janvāris. Justin Kroll. «Julia Garner To Reunite With Her ‘Assistant’ Director Kitty Green On ‘The Royal Hotel’». Deadline Hollywood, 2022. gada 1. marts. Skatīts: 2022. gada 2. marts. Karen Mizoguchi. «Julia Garner Is Married! Actress Weds Foster the People Frontman Mark Foster». People, 2019. gada 29. decembris. Skatīts: 2020. gada 7. janvāris. Alexandra Macon. «Actress Julia Garner Planned the Ideal New York City Hall Wedding». Vogue (angļu), 2020. gada 25. marts. Skatīts: 2020-03-25. Aili Nahas. «Julia Garner and Musician Mark Foster Are Engaged: Source». People, 2019. gada 3. maijs. Skatīts: 2019. gada 29. augusts. Gordon Cox. «Gothams name nominees». Variety, 2011. gada 20. oktobris. Skatīts: 2020. gada 7. jūlijs. Meredith Borders. «The Fantastic Fest 2013 Award Recipients». Fantastic Fest, 2013. gada 24. septembris. Arhivēts no oriģināla, laiks: 2020. gada 6. augustā. Skatīts: 2020. gada 7. jūlijs. Michael Gingold. «The 2014 FANGORIA Chainsaw Awards Results!». FANGORIA®, 2014. gada 29. maijs. Arhivēts no oriģināla, laiks: 2015. gada 24. septembrī. Skatīts: 2020. gada 7. jūlijs. Kristopher Tapley. «'Roma,' 'The Americans' and 'The Marvelous Mrs. Maisel' Win Top Critics' Choice Honors». Variety, 2019. gada 13. janvāris. Skatīts: 2020. gada 7. jūlijs. «Gold Derby TV Awards winners 2019: 'Game of Thrones' and 'Fleabag' rule, but voters spread the wealth». Gold Derby. 2019. gada 18. septembris. Skatīts: 2020. gada 7. jūlijs. «Nominees/Winners». Emmys.com. Academy of Television Arts & Sciences. Skatīts: 2020. gada 7. jūlijs. Dave McNary. «SAG Awards: 'Black Panther,' 'Mrs. Maisel,' 'This Is Us' Take Ensemble Prizes». Variety, 2019. gada 27. janvāris. Skatīts: 2020. gada 7. jūlijs. Zack Sharf. «2021 Independent Spirit Awards Winner's List». IndieWire, 2021. gada 23. aprīlis. Skatīts: 2022. gada 30. janvāris. «2020 Primetime Emmy® Awards – Nomination Press Release». Emmys.com. Academy of Television Arts & Sciences. Skatīts: 2020. gada 28. jūlijs. Michael Schneider. «'Ozark,' 'The Crown' and Netflix Lead 26th Annual Critics' Choice Awards TV Nominations». Variety, 2021. gada 18. janvāris. Skatīts: 2021. gada 18. janvāris. Natalie Oganesyan, Justin Moreau. «Golden Globes 2021: The Complete Nominations List». Variety, 2021. gada 3. februāris. Skatīts: 2021. gada 3. februāris. «Nominations Announced for the 27th Annual Screen Actors Guild Awards». Screen Actors Guild Awards. Screen Actors Guild. 2021. gada 4. februāris. Skatīts: 2021. gada 4. februāris. IMDb profils (angliski) AllMovie profils (angliski)