Paskāls Siakams (franču: Pascal Siakam; dzimis 1994. gada 2. aprīlī Dualā) ir Kamerūnas basketbolists, spēlē spēka uzbrucēja pozīcijā. 2024. gadā pārstāv Nacionālās basketbola asociācijas (NBA) klubu Indiānas "Pacers", taču visu līdzšinējo karjeru spēlējis Toronto "Raptors", 2019. gadā kļūstot par NBA čempionu. Dzimis Kamerūnā, četru bērnu ģimenē. Visi trīs P. Siakama brāļi arī spēlējuši basketbolu, aizceļojot no Āfrikas uz NCAA komandām ASV. Viņa talants tika pamanīts Kamerūnā dzimušā NBA spēlētāja Lukas Mbā a Mute rīkotajā jauno spēlētāju nometnē. Vidusskolā mācījies un spēlējis basketbolu Teksasā, pēc tam spēlējis NCAA, kur pārstāvēja Ņūmeksikas štata Universitātes basketbola komandu. Pēc divām sezonām NCAA 2016. gada NBA draftā P. Siakamu Toronto "Raptors" izraudzījās pirmajā kārtā ar kopējo 27. kārtas numuru. Pirmajās divās sezonās biežāk devās laukumā kā rezervists, pēc tam nostiprinoties starta pieciniekā. 2019. gada novembrī uzstādīja karjeras rezultativitātes rekordu, gūstot 44 punktus uzvarā pār Ņūorleānas "Pelicans" (122—104). 2019. gadā kļuva par NBA čempionu, spēlējot nozīmīgu lomu komandā aiz līderiem Kavai Leonarda un Kaila Laurija. 2019.—2020. gada sezonā kļuva par komandas rezutatīvāko spēlētāju un līderi laukumā aizvadītājās minūtēs. 2022. gada 21. decembrī P. Siakams uzlaboja savu karjeras rezultativitātes rekordu vienā spēlē, gūstot 52 punktus uzvarētā spēlē (113—106) pret Ņujorkas "Knicks", kas bija otrā augstākā rezultativitāte kluba vēsturē. 2024. gada janvārī viņš tika aizmainīts uz Indiānas "Pacers" trīs komandu maiņas darījumā, kura rezultātā "Raptors" ieguva Brūsu Braunu, Džordanu Nvoru, Kira Lūisu, kā arī trīs nākotnes pirmās kārtas drafta izvēles. Siakam scores 44 points, Raptors beat Pelicans 122-104 ESPN «Siakam's 52 helps halt Knicks' 8-game win streak». ESPN.com (angļu). 2022-12-22. Skatīts: 2024-01-05. «Indiana Pacers Acquire Two-Time All-Star Pascal Siakam» (angļu). Skatīts: 2024-01-18. Vikikrātuvē par šo tēmu ir pieejami multivides faili. Skatīt: Paskāls Siakams. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)