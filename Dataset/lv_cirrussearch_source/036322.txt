Krēfeldes "Pinguine" (no 1936. līdz 1978. gadam kā Krēfeldes slidotāju apvienība (KEV) (vācu: Krefelder Eislauf-Verein), no 1978. līdz 1995. gadam kā EHC Krēfelde) ir DEL2 līgas komanda, kura atrodas Krēfeldē, Vācijā. Vācijas čempiones titulu tā izcīnījusi divreiz - 1952. un 2003. gadā, bet otrajā vietā tā ir palikusi 1954., 1955. un 1977. gadā. 2022. gadā pirmo reizi kopš 1991. gada komanda zaudēja vietu Vācijas hokeja līgas augstākajā divīzijā. No 1948. gada līdz 1952. gadam šajā klubā spēlēja arī latvietis Ēriks Koņeckis, kurš vēlāk tika iekļauts gan kluba, gan Vācijas Hokeja Slavas zālē. No 2007. līdz 2017. gadam komandas kapteiņa pienākumus pildīja latviešu uzbrucējs Herberts Vasiļjevs. Oficiālā komandas mājaslapa