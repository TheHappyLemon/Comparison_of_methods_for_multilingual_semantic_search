Mihails Zemļinskis (dzimis 1969. gada 21. decembrī Rīgā) ir bijušais Latvijas izlases un Rīgas "Skonto" futbolists, aktīvās sporta gaitas beidza 2005. gadā. Pēc sportista karjeras — treneris. 2006. gadā iestājās politiskajā apvienībā "Saskaņas Centrs". 2009. gada jūlijā pirmo reizi kļuvis par Saeimas deputātu. Bijis ievēlēts arī vairākos sekojošajos parlamenta sasaukumos. M. Zemļinskis ir arī Eiropas Savienības eiroskeptiskas galēji labējas partijas "Dzīves un Ģimenes koalīcija" biedrs.[nepieciešama atsauce] Dzimis 1969. gadā Rīgā, bērnību pavadīja Imantas mikrorajonā. Izglītību apguva Rīgas 76. vidusskolā (tagad — Rīgas Vilhelma Ostvalda vidusskola), kuru pabeidza 1989. gadā, kopā ar slaveno hokejistu Sergeju Žoltoku. Trenēties futbolā M. Zemļinskis uzsāka Rīgas "Dinamo" bērnu komandā. 1989. gadā klubs tika reorganizēts un sākumā pārdēvēts par FK "Forums", vēlāk par Forums-Skonto. 1991. gadā klubs pirmo un pēdējo reizi kļuva par Latvijas PSR čempionvienību. 1992. gadā, vienlaikus ar Latvijas Republikas izveidošanos, parādījās arī komanda ar nosaukumu Skonto FC. Tās sastāvā M. Zemļinskis kļuva par trīspadsmitkārtējo Latvijas čempionu līdz 2005. gada septembrim, kad draudzības spēlē starp Latvijas un Japānas futbola izlasēm, kura noslēdzās neizšķirti 2:2, viņš oficiāli atvadījās no profesionālā sporta. Divas reizes uzsācis spēlētāja karjeru ārzemēs (devies uz Izraēlu un Ungāriju), bet abās reizēs atgriezies Latvijā, turpinot spēlēt Skonto. 2005. gadā, beidzot spēlētāja karjeru, M. Zemļinskis kļuva par vienu no Rīgas "Olimpa" treneriem. 2007. gada novembrī viņš kļuva par Daugavpils "Daugavas" galveno treneri. Savā pirmajā sezonā kā galvenajam trenerim viņš ar "Daugavu" ieguva Latvijas kausu. Tomēr jau 2008. gada 18. augustā tika paziņots, ka M. Zemļinski amatā nomainīs iepriekšējais galvenais treneris Igors Gamula. Trenera nomaiņa tika pamatota ar nelielo pieredzi un M. Zemļinskis palika kluba struktūrā. 2009. gada 31. augustā viņš tika apstiprināts par Latvijas U21 izlases galveno treneri, aizstājot mirušo Genādiju Šitiku. 2011. gada oktobrī atkāpās no šī amata. 2016. gadā M. Zemļinskis ieņēma Pirmās līgas kluba FK Ogre trenera amatu. 2006. gadā iestājās politiskajā apvienībā "Saskaņas Centrs". 2009. gada jūlijā kļuvis par 9. Saeimas deputātu. Bijis ievēlēts arī nākamajos parlamenta sasaukumos no partijas "Saskaņa". Pētnieciskās žurnālistikas centra Re:Baltica veiktajā pētījumā par 12. Saeimas deputātu uzstāšanos tribīnē un ziņojumu gatavošanu kopā ar 12 citiem, tostarp 7 no "Saskaņas" ievēlētajiem deputātiem, atzīts par "nerunīgo deputātu", jo 12. Saeimā 44 pavadītajos mēnešos Zemļinskis ne reizi nav runājis no tribīnes un tikai četras reizes gatavojis ziņojumu par kādu likumprojektu. 2018. gada rudenī kandidēja 13. Saeimas vēlēšanās, taču netika ievēlēts. Latvijas Avīze "Saeimā jau divi sporta ļaudis"[novecojusi saite] Draudzības spēle: Latvija — Japāna 2:2, eSports.lv, atjaunots 2008. gada 4. maijā "Daugavu" vadīs Zemļinskis Arhivēts 2008. gada 9. aprīlī, Wayback Machine vietnē., eSports.lv, atjaunots 2008. gada 4. maijā Zemļinskis: "Bijām vairāk "izsalkuši" nekā ventspilnieki" «Gamula nomaina Zemļinski pie "Daugavas" stūres». Arhivēts no oriģināla, laiks: 2008. gada 27. augustā. Skatīts: 2008. gada 22. oktobrī. «Zemļinskis: "Pietrūka pieredzes..."». Arhivēts no oriģināla, laiks: 2008. gada 24. augustā. Skatīts: 2008. gada 22. oktobrī. Zemļinskis apstiprināts Latvijas U-21 izlases galvenā trenera amatā Zemļinskis atstāj U-21 izlases trenera amatu «Saeimas “klusējošie varoņi” – kuri nekāpj tribīnē, bet algu saņem?». Politiķu uzraudzība. Re:Baltica. 2018. gada 2. jūlijs. Skatīts: 2018. gada 6. jūlijā. National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)