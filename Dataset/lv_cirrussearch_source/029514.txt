Kāzirangas nacionālais parks (angļu: Kaziranga National Park; asamiešu: কাজিৰঙা ৰাষ্ট্ৰীয় উদ্যান, Kazirônga Rastriyô Udyan) ir nacionālais parks Asamas štatā, Indijā. Šeit dzīvo divas trešdaļas visas pasaules Indijas degunradžu. Saskaņā ar 2015. gada marta datiem nacionālajā parkā dzīvo 2401 degunradzis. Tāpat nacionālajā parkā ir lielākais tīģeru apdzīvotības blīvums starp aizsargājamajām teritorijām pasaulē, 2006. gadā šis noteikts par tīģeru rezervātu. BirdLife International šo ir noteicis par putniem nozīmīgu vietu. Salīdzinot ar citām aizsargājamajām teritorijām valstī, Kāzirangas nacionālais parks ir sasniedzis labus panākumus dzīvās dabas saglabāšanā. Parks ir 430 km2 liels, atrodas Brahmaputras krastā, ainavu veido pļavas, mitrāji, mežaudzes. Dienvidu robeža ir Mīkīru kalni. 1985. gadā nacionālais parks iekļauts UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Kāzirangas nacionālais parks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)