Kāpuniedres (latīņu: Ammophila) ir neliela ģints graudzāļu dzimtā. Šie augi ir sastopami gandrīz tikai piekrastes smilšu kāpās. To plašās sakneņu sistēmas ļauj tiem izplatīties stipra vēja apstākļos, kā arī palīdz stabilizēt un novērst krasta eroziju. Kāpuniedru sugas ir sastopamas Atlantijas okeāna ziemeļu krastos, kur tās parasti ir dominējošās sugas smilšu kāpās. Ģints nosaukums "Ammophila" cēlies no grieķu vārdiem ἄμμος (ámmos), kas nozīmē "smiltis", un φίλος (philos), kas nozīmē "draugs". Atkarībā no autora, ģintī ir mainīgs sugu skaits, un tikai divas sugas netiek apstrīdētas: smiltāja kāpuniedre (Ammophila arenaria) un Ammophila breviligulata. Ģintī ir ierosināts klasificēt arī šādas sugas: smiltāja kāpuniedre (Ammophila arenaria) — dabiskais izplatības areāls ir Eiropā un Āfrikas ziemeļrietumos. Ammophila baltica — šobrīd ir identificēta kā hibrīds starp smiltāja kāpuniedri (Ammophilia arenaria) un slotiņu ciesu (Calamagrostis epigeios). Hibrīds sastopams dažviet Ziemeļeiropā, galvenokārt no Baltijas jūras rietumiem līdz Anglijas austrumiem, un ir pazīstams kā × Ammocalamagrostis baltica vai × Calammophila baltica. Ammophila breviligulata — dabiskais izplatības areāls ir Ziemeļamerikas austrumu krastos, tostarp Lielo ezeru krastos. Ammophila champlainensis vai Ammophila breviligulata ssp. champlainensis — sastopama Ontario ezera un Šampleina ezera krastos. Loti līdzīgs A. breviligulata, un vairāki autori vairs neuzskata par atsevišķu sugu. «ITIS - Report: Ammophila». www.itis.gov. Skatīts: 2022-09-21. New atlas of the British & Irish flora : an atlas of the vascular plants of Britain, Ireland, the Isle of Man and the Channel Islands, Oxford University Press, 2002, ISBN 0-19-851067-5, OCLC 51965187. Atjaunināts: 2022-09-21 NBN Atlas. «Calamagrostis epigejos x Ammophila arenaria = X Calammophila baltica  : Purple Marram | NBN Atlas». species.nbnatlas.org (en-AU). Skatīts: 2022-09-21. «ITIS - Report: Ammophila champlainensis». www.itis.gov. Skatīts: 2022-09-21. Delisle-Oldham, Mireille B.; Oldham, Michael J.; Catling, Paul M. (2008-06). "Taxonomic Recognition of Ammophila champlainensis and Morphological Variation in Northeastern North American Ammophila (Poaceae)" (en). Rhodora 110 (942): 129–156. doi:10.3119/07-07.1. ISSN 0035-4902. «Champlain Beachgrass Guide - New York Natural Heritage Program». guides.nynhp.org. Skatīts: 2022-09-21. Vikikrātuvē par šo tēmu ir pieejami multivides faili. Skatīt: Kāpuniedres. Encyclopædia Britannica raksts (angliski) Krievijas Lielās enciklopēdijas raksts (krieviski)