Hūrons (angļu: Lake Huron, franču: Lac Huron) ir viens no Lielajiem ezeriem uz ASV un Kanādas robežas. Ezeram nosaukumu devuši francūži pēc ezera krastā dzīvojošās hūronu cilts nosaukuma. Hūrons ir sava veida centrālais no Lielajiem ezeriem — tas ir savienots ar Mičiganu, dienvidos un austrumos no tā atrodas Ēri ezers un Ontārio ezers. Ar Augšezeru rietumos to savieno platā Sentmēri upe. Hūrons ir otrs lielākais no Lielajiem ezeriem un trešais lielākais pasaulē (ceturtais, ja pieskaita Kaspijas jūru). Līdzīgi pārējiem Lielajiem ezeriem, Hūrons radies, atkāpjoties ledājam. Hūronā atrodas pasaulē lielākā ezera sala — Manitulina (2766 km²), kas no Hūrona atdala Džordža līci. Ezerā ir daudzas citas salas. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 265. lpp. Pasaules lielāko ezeru saraksts Pasaules lielākie ezeri pēc tilpuma Vikikrātuvē par šo tēmu ir pieejami multivides faili. Skatīt: Hūrons. Encyclopædia Britannica raksts (angliski) Krievijas Lielās enciklopēdijas raksts (krieviski)