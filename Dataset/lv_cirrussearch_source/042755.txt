Valensijas ielu trase (spāņu: Circuito de Valencia) ir Formula 1 sacīkšu trase, kura atrodas Valensijas ielās. 2007. gada 1. jūnijā tika paziņots par septiņu gadu līgumu ar Valensijas pilsētu un to, ka sākot ar 2008. gadu Eiropas Grand Prix norisināsies Valensijā. Līdz ar to, 2008. gadā Spānija ir vienīgā valsts ar diviem Formula 1 posmiem (Spānijas Grand Prix notiks Barselonā). 2007. gadā šādu valstu nav, bet 2006. gadā tās bija Vācija (Vācijas Grand Prix un Eiropas Grand Prix) un Itālija (Itālijas Grand Prix un Sanmarīno Grand Prix). Trasē ir 25 līkumi, padarot Valensijas posmu par līkumaināko 2008. gada sezonā. Tika lēsts, ka apļa laiks būs apmēram 1 minūte un 37 sekundes, bet maksimālais ātrums būs 323 km/h. Valensija ir pirmā jaunieviestā ielu trase F1 kopš Fīniksas. 2008. gada maijā piloti sacentās Monako, bet septembrī sacīkstes norisinājās Singapūras ielās. F1 trašu saraksts Oficiālā mājaslapa (angliski), (katalāniski), (spāņu)