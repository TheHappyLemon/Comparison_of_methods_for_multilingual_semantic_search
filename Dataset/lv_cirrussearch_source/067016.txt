Iles Alatau (kazahu: Ile Alatauy, Іле Алатауы) ir kalnu grēda Kazahstānā un Kirgizstānā, Tjanšana kalnu sistēmā. Atrodas Kazahstānas dienvidos, uz robežas ar Kirgizstānu, attiecīgi — šīs valsts pašos ziemeļos. Stiepjas 350 km garumā austrumu—rietumu virzienā. Grēda atrodas uz ziemeļiem no Iles upes depresijas, no kā arī cēlies tās nosaukums. Augstākā virsotne ir Talghars (4973 m) grēdas centrālajā daļā. Augstākā virsotne ir redzama arī no Kazahstānas otrās lielākās pilsētas Almati, kas atrodas Iles Alatau pakājē. Pa grēdu daļēji vilkta Kazahstānas un Kirgizstānas robeža. Daļā kalnu grēdas atrodas Iles Alatau Nacionālais parks. Augstākajās kalnu grēdas vietās izveidojušies pastāvīgi ledāji. 2008. gadā to skaits bija 441 un kopējā platība 171 km2. Lielākais no ledājiem — Koržeņevska ledājs (38 km2) Vikikrātuvē par šo tēmu ir pieejami multivides faili. Skatīt: Iles Alatau. Encyclopædia Britannica raksts (angliski)