Dasmariņasa (filipīniešu: Lungsod ng Dasmariñas, angļu: City of Dasmariñas) ir pilsēta Filipīnās, Kavites provinces lielākā pilsēta. Atrodas provinces austrumos; ietilpst Manilas aglomerācijā. Lielākā daļa iedzīvotāju ir tagali. Līdz 19. gadsimta vidum pastāvēja kā Imusas municipalitātes Tampusas (Tampus) draudze (barrio). 1864. gadā pēc provinces gubernatora iniciatīvas tika nodibināta pilsētiņa, nodēvējot to par Peresdasmariņasu (Perez-Dasmariñas) par godu septītajam Filipīnu gubernatoram Gomesam Peresam Desmariņasam. 1866. gadā Peresdasmariņasa tika izdalīta atsevišķā pašvaldībā. Pēc Filipīnu atbrīvošanās cīņām 19. gadsimta beigās pilsētiņas iedzīvotāju skaits bija ievērojami samazinājies un 1903. gadā Peresdasmariņasu pievienoja atpakaļ Imusai, bet jau 1917. gadā atjaunota patstāvīgā municipalitātē, lietojot tagadējo nosaukumu. Pēc Otrā pasaules kara Dasmariņasa strauji attīstījās. 2009. gadā tai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Dasmariņasa.