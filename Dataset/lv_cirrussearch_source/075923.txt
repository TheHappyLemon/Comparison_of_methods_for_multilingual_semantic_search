Staņislavs Vojcehovskis (poļu: Stanisław Wojciechowski; dzimis 1869. gada 15. martā, miris 1953. gada 9. aprīlī) bija poļu lauksaimnieks un valstsvīrs. Dzimis Kališā, 1888. gadā beidza Kališas pilsētas ģimnāziju, pēc nostāstiem, kuriem nav apstiprinājuma, mācījies arī Pētera akadēmijā Jelgavā. Studēja matemātiku un fiziku Varšavas universitātē (1888–1891). Kopā ar Juzefu Pilsudski bija viens no Polijas Sociālistiskās partijas dibinātājiem (1892). Vēlāk darbojās Polijas Pjastu Zemnieku Savienībā (Polskie Stronnictwo Ludowe Piast) ar lauksaimniecības kooperācijas jautājumiem, par ko vairākas publikācijas. 1922. gadā ievēlēts par Polijas prezidentu. Pēc 1926. gada Maija apvērsuma, lai izvairītos no pilsoņkara ar Pilsudski, atkāpies no amata. Aizgāja no sabiedriskās dzīves, turpināja strādāt Varšavas Lauksaimniecības universitētē. Viņa dēlu nacionālsociālistiskā Vācija sagrāba par ķīlnieku, lai piespiestu Vojcejovski atzīt, ka Polijas trimdas valdība ir nelikumīga. Likumīgais prezidents atteicās, dēls gāja bojā Aušvicē. Vikikrātuvē par šo tēmu ir pieejami multivides faili. Skatīt: Staņislavs Vojcehovskis. Encyclopædia Britannica raksts (angliski)