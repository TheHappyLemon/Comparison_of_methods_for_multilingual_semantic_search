Džanans Musa (bosniešu: Džanan Musa; dzimis 1999. gada 8. maijā Bihačā) ir bosniešu basketbolists, spēlē vieglā uzbrucēja un uzbrūkošā aizsarga pozīcijā. 2023. gadā pārstāv Spānijas ACB līgas un Eirolīgas klubu Madrides "Real". Vairākas sezonas aizvadījis Nacionālajā basketbola asociācijā (NBA). Starptautiskās sacensībās pārstāv Bosnijas un Hercegovinas basketbola izlasi. Ar sportu sācis nodarboties dzimtajā Bihačā. Sākotnēji spēlējis futbolu, tad pievērsies basketbolam. Pieaugot pārcēlies uz KK Koš komandu Sarajevā, bet 2014. gadā uz Horvātijas jaunatnes basketbola spēcīgāko sistēmu KK Cedevita Zagrebā. Ar šo komandu trīs reizes uzvarēja Horvātijas čempionātā un kausa izcīņā. 2018. gada NBA drafta pirmajā kārtā Dž. Musu ar kopējo 29. kārtas numuru izraudzījās Bruklinas "Nets" (šī paša drafta otrajā kārtā klubs draftēja Latvijas basketbolistu Rodionu Kurucu). Pirmajā sezonā Dž. Musa daudz spēlēja komandas G Līgas fārmklubā Longailendas "Nets", galvenajā komandā piedaloties vien 9 spēlēs. Arī otrajā sezonā viņam neizdevās izcīnīt nozīmīgu lomu komandā, 40 aizvadītajās spēlēs pavadot laukumā 12,2 minūtes un gūstot vidēji 4,8 punktus spēlē. 2020. gada 19. novembrī Dž. Musa tika aizmainīts uz Detroitas "Pistons" trīs komandu maiņas darījumā, kas mēnesi vēlāk atbrīvoja spēlētāju no līgumsaistībām. 2021. gada sākumā Dž. Musa noslēdza līgumu ar vienu no spēcīgākajiem Turcijas līgas klubiem Anadolu Efes, ar kuru šajā sezonā kļuva par valsts čempionu. Pēc tam pārcēlās uz Spāniju, sākotnēji pārstāvot Río Breogán, bet kopš 2022. gada vasaras vienu no stiprākajiem Eiropas klubiem — Madrides "Real". 2022. gada Spānijas Superkausa ieguvējs tā sastāvā. Dž. Musa ir spēlējis visu vecumu Bosnijas un Hercegovinas jaunatnes izlasēs. 2015. gada Eiropas U16 čempionātā, kas notika Lietuvā, Kauņā Bosnijas izlase izcīnīja zelta medaļas, bet Dž. Musa bija tās rezultatīvākais spēlētājs, gūstot 23,3 punktus vidēji spēlē un tika atzīts par čempionāta labāko spēlētāju. 2016. gada U17 Pasaules kausa turnīrā viņš bija visa turnīra rezultatīvākais spēlētājs gūstot vidēji spēlē 34 punktus, kā arī uzstādot šī turnīra rezultativitātes rekordu vienā spēlē — 50 punkti pret Taivānas izlasi. Kopš 2016. gada spēlējis arī Bosnijas un Hercegovinas pieaugušo izlasē. «Nets acquire Shamet from Clippers in 3-team trade». NBA.com (angļu). Skatīts: 2023-05-11. Emiliano Carchia. «Anadolu Efes Istanbul signs Dzanan Musa to multi-year deal - Sportando». Sportando (en-US), 2021-01-13. Skatīts: 2023-05-11. «2015 U16 European Championship Men | ARCHIVE.FIBA.COM». archive.fiba.com. Skatīts: 2023-05-11. «After shedding tears of disappointment, Musa shatters scoring mark with 50 points». FIBA.basketball (angļu). Skatīts: 2023-05-11. Vikikrātuvē par šo tēmu ir pieejami multivides faili. Skatīt: Džanans Musa. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)