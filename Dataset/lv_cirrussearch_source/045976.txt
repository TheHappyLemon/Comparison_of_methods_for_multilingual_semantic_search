Irina Zakurdjaeva (krievu: Ирина Вячеславовна Закурдяева; dzimusi 1982. gada 30. novembrī Maskavā) ir Krievijas starptautiskā lielmeistare šahā (2008). No 1997. līdz 2002. gadam pārstāvējusi Krieviju Pasaules un Eiropas jauniešu šaha čempionātos dažādās vecuma grupās, kuros labāko rezultātu sasniegusi 2001. gadā Patrā, kad izcīnījusi bronzas medaļu Eiropas junioru šaha čempionātā U20 meiteņu vecuma grupā.. Krievijas jauniešu šaha čempionātos 1999. gadā kopā ar Tatjanu Kosincevu, Jekaterinu Polovņikovu un Nadeždu Kosincevu dalījusi pirmo vietu meiteņu vecuma grupā U18, bet 2000. gadā šajā pašā vecuma grupā izcīnījusi uzvaru, apsteidzot Nadeždu Kosincevu un Olgu Ziminu, kā arī 2001. gadā bijusi otrā meiteņu vecuma grupā U20. 2007. gadā Stambulā dalījusi otro vietu atklātajā turnīrā (uzvarējis Mihails Gurevičs) un Drēzdenē ieņēmusi 9. vietu Eiropas individuālajā šaha čempionātā sievietēm, tādējādi kvalificējoties Pasaules šaha čempionātam sievietēm. Piedalījusies 2008. gada Pasaules šaha čempionātā sievietēm pēc izslēgšanas sistēmas Naļčikā, kurā 1. kārtā zaudējusi Žuaņai Lufei. 2009. gadā ieņēmusi ceturto vietu Sansevastjanas starptautiskajā šaha turnīrā sievietēm (uzvarēja Sofija Miljē). 2010. gadā izcīnījusi sudraba medaļu Maskavas pilsētas šaha čempionātā sievietēm (uzvarēja Nazi Paikidze) un dalījusi pirmo vietu starptautiskajā šaha turnīrā sievietēm Erfurtē.. Par panākumiem turnīros FIDE 2001. gadā viņai piešķīrusi starptautiskās meistares (WIM), bet 2003. gadā - starptautiskās lielmeistares (WGM) nosaukumu. European Juniors 2001 8th European Individual Women Chess Championship 2007 2006 FIDE Knockout Matches G.P. Diputacion Foral de Gipuzkoa 2009 Women’s Moscow Chmp. 2010 Final WGM Turnier Erfurt 2010 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)