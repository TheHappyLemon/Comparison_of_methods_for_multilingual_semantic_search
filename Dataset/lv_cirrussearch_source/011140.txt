Maksims Pestuško (krievu: Максим Пестушко; dzimis 1985. gada 9. februārī) ir krievu hokejists, labais malējais uzbrucējs. Pašlaik (2016) spēlē Kontinentālās hokeja līgas kluba Omskas "Avangard" sastāvā. Savu profesionālā spēlētāja karjeru Pestuško uzsāka 2003. gadā, pievienojoties Krievijas Superlīgas kluba Ņižņekamskas "Ņeftehimik" sastāvam. "Ņeftehimik" rindās Maksims spēlēja līdz pat 2008. gada vasarai, kad pārcēlās uz Maskavas "Dinamo" vienību, tās rindās aizvadot nākamās divas sezonas. 2010.—11. sezonu Pestuško atkal uzsāka Ņižņekamskā. 2011.—12. un 2012.—13. gada sezonās uzbrucējs pildīja arī "Ņeftehimik" kapteiņa funkcijas. 2013. gada vasarā atgriezās Maskavas "Dinamo" sastāvā. 2013.—14. gada sezonā tika atzīts par KHL septembra labāko uzbrucēju. Kā viens no vadošajiem komandas uzbrucējiem Pestuško "Dinamo" rindās aizvadīja nākamās trīs sezonas. 2016. gada maija sākumā noslēdza trīs gadu līgumu ar Omskas "Avangard". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)