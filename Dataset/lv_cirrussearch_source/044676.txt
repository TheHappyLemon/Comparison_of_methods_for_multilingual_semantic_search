Bangveulu bloks ir daļa no Kongo kratona, kas atrodas Zambijas ziemeļaustrumu daļā, iestiepjoties arī Kongo Demokrātiskajā Republikā un Tanzānijā. No pārējā Kongo kratona atdala Kibaranas josla un Lufilianas arka. Sastāv no paleoproterozoja granitoīdiem un vulkāniskajiem iežiem kurus pārklāj paleoproterozoja kontinentālie nogulumieži - līdz 5 km biezā Mporokoso grupa, virs kuras savukārt ieguļ ap 100 m biezā Kasamas formācija. Biezā nogulumiežu sega neļauj veikt detālākus bloka pētījumus. Nav tiešu liecību, ka Bangveulu bloks eksistētu jau arhejā, taču Mporokoso grupas iežos ir atrasti detrītiski cirkona paraugi, kas liecina par ievērojami senāku šī bloka vēsturi - tas varētu būt veidojies jau pirms 3,2 miljardiem gadu. Isotopic and geochemical evidence of proterozoic episodic crustal reworking within the irumide belt of south-central Africa, the southern metacratonic boundary of an Archaean Bangweulu Craton. Bert De Waele, Jean-Paul Liégeois, Alexander A. Nemchin and Francis Tembo, Precambrian Research, Volume 148, 2006 [1][novecojusi saite]