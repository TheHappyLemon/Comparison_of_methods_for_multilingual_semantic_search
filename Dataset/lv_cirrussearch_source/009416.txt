Pēteris Alfrēds Dambergs (lībiešu: Pētõr Alfred Damberg, dzimis 1909. gada 9. martā Dundagas pagasta Sīkraga Ķeļķos, miris 1987. gada 25. aprīlī) bija lībiešu valodnieks, dzejnieks un skolotājs. Pēteris Dambergs dzimis Sīkragā, zvejnieku Kārļa un Kristīnes Dambergu ģimenē. Pirmā pasaules kara gadus viņš pavada dažādās Igaunijas vietās (Kuresārē, Hāpsalu un Tallinā), kur apgūst arī igauņu valodu. 1925. gada rudenī pabeidz Dundagas pamatskolu. Vēlāk, pēc Valmieras pedagoģiskās skolas beigšanas, sāk strādāt par skolotāju. 1935. gadā viņš latviešu valodā saraksta lībiešu valodas mācību grāmatu. Pēc Otrā pasaules kara strādā par privātskolotāju. Mirst 1987. gada 15. martā un tiek apglabāts Baltezera kapsētā. Renāte Blumberga. «Pēteris Dambergs». Livones.net (latviski), 2009. gada 16. februāris. Arhivēts no oriģināla, laiks: 2014. gada 27. decembrī. Skatīts: 2015. gada 11. jūlijā.