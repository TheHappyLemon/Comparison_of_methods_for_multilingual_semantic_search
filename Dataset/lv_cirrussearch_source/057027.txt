Līza Ena Murkovska (angļu: Lisa Ann Murkowski, dzimusi 1957. gada 22. maijā) ir Amerikas Savienoto Valstu politiķe, pārstāv ASV Republikānisko partiju. Kopš 2002. gada ir ASV senatore, pārstāvot Aļaskas štatu. Pirms kļūšanas par ASV senatori Murkovska bija Aļaskas pārstāvju palātas deputāte, no 1999. gada līdz 2002. gadam pārstāvot Aļaskas štata 14. apgabalu. Murkovska ir dzimusi Ketčikanā, Aļaskas štatā (toreiz Aļaskas teritorijā) Nensijas Goras un Frenka Murkovska ģimenē. Viņas tēva vecvecākiem bija poļu izcelsme. 1980. gadā Murkovska absolvēja Džordžtaunas Universitāti, iegūstot bakalaura grādu ekonomikā. 1985. gadā viņa absolvēja Vilametes Universitāti, iegūstot doktora grādu jurisprudencē. Pēc universitātes absolvēšanas no 1987. gada līdz 1989. gadam Murkovska strādāja kā prokurore Ankoridžas apgabala tiesā. No 1989. līdz 1998. gadam viņa strādāja kā prokurore privātpraksē, Ankoridžā. 1998. gadā Murkovska tika ievēlēta Aļaskas Pārstāvju palātā, pārstāvot Aļaskas 14. apgabalu. 2002. gadā Murkovsku iecēla par ASV Senatori, pārstāvot Aļaskas štatu. Viņa ASV senatores amatā ir tikusi pārvēlēta 3 reizes: 2004. gadā, 2010. gadā un 2016. gadā. Viņa tiek uzskatīta par vienu no moderātu spārna ASV senatoriem. Murkovska bija starp septiņiem republikāņu ASV senatoriem, kuri balsoja par Donalda Trampa notiesāšanu Donalda Trampa otrā impīčmenta prāvā, kurā Donalds Tramps tika apsūdzēts musināšanā uz dumpi saistībā ar 2021. gada uzbrukumu ASV Kapitolijam. «MURKOWSKI, Lisa – Biographical Information». bioguide.congress.gov. Arhivēts no oriģināla, laiks: 2010. gada 11. jūlijs. Skatīts: 2014. gada 11. jūnijs. «murkowski». Freepages.genealogy.rootsweb.com. Arhivēts no oriģināla, laiks: 2008-10-07. Skatīts: 2010-06-20. Mallie Jane Kim. «10 Things You Didn't Know About Lisa Murkowski». U.S. News and World Report, 2010. gada 30. augusts. Arhivēts no oriģināla, laiks: 2020. gada 6. aprīlis. Skatīts: 2020. gada 6. aprīlis. Erika Bolstad. «Alaska's Murkowski failed bar exam 4 times». McClatchy Newspapers, 2010. gada 1. oktobris. Arhivēts no oriģināla, laiks: 2018-09-23. Skatīts: 2016-02-16. Murkowski, who graduated in 1985 from Willamette University's College of Law in Oregon, wasn't admitted to the Alaska Bar until November 1987. She flunked the exam in July 1985, February 1986, July 1986 and again in February 1987. She passed on her fifth try in July 1987. Vikikrātuvē par šo tēmu ir pieejami multivides faili. Skatīt: Līza Murkovska. Encyclopædia Britannica raksts (angliski) Senator Lisa Murkowski oficiālā ASV Senāta mājaslapa