ASV 1896. gada vasaras olimpiskajās spēlēs bija viena no 14 pārstāvošajām valstīm. ASV pirmajās vasaras olimpiskajās spēlēs bija pārstāvēta ar 14 sportistiem, 3 olimpiskajos sporta veidos. Šajās spēlēs ASV sportisti izcīnīja 20 olimpiskās medaļas, 11 zelta, 7 sudraba un 2 bronzas medaļas. ASV šajās spēlēs bija ar zelta medaļām bagātākā valsts. No visām 20 medaļām 17 medaļas tika iegūtas vieglatlētikā un 3 medaļas šaušanā. No visiem 14 sportistiem medaļas ieguva 12 sportisti, bez tām palika tikai Čārlzs Valdšteins un Gardners Viljamss. Visvairāk medaļu 4 medaļas, 2 zelta un 2 sudraba, izcīnīja Roberts Garets, kurš startēja vieglatlētikā. ASV sportists Džeimss Konolijs ir pirmais mūsdienu olimpisko spēļu čempions, viņš startēja trīssoļlēkšanā. ASV sportisti izcīnīja visa kaluma olimpiskās medaļas tāllēkšanā. Pamatraksts un citi raksti: 1896. gada vasaras olimpisko spēļu medaļu tabula un 1896. gada vasaras olimpisko spēļu medaļnieku uzskaitījums Pamatraksts: Peldēšana 1896. gada vasaras olimpiskajās spēlēs ASV peldēšanā bija pārstāvēta ar 1 sportistu — Gardneru Viljamsu. Viņš startēja divās peldēšanas disciplīnās, bet viņa iegūtais rezultāts nav zināms. Gardners Viljamss Brīvais stils Pamatraksts: Šaušana 1896. gada vasaras olimpiskajās spēlēs Šaušanā ASV bija pārstāvēta ar trim sportistiem. No viņiem divi izcīnīja trīs olimpiskās medaļas. Samners Peins ieguva zelta medaļu 30 metru šaušanā ar pistoli un sudraba medaļu 25 metri šaušanā ar militāro pistoli. Viņa brālis Džons Peins ieguva zelta medaļu 25 metri šaušanā ar militāro pistoli. Džons Peins Samners Peins Čārlzs Valdšteins Pistole Šautene Pamatraksts: Vieglatlētika 1896. gada vasaras olimpiskajās spēlēs Lielākā daļa no ASV komandas startēja vieglatlētikā. Tajā bija pārstāvēti 10 sportisti, 11 olimpiskajās disciplīnās. ASV bija veiksmīgākā valsts vieglatlētikā un izcīnīja 17 olimpiskās medaļas 10 vieglatlētikas disciplīnās. Olimpiskās medaļas vieglatlētikā izcīnīja pilnīgi visi ASV sportisti, kas tajās startēja. Visvairāk medaļu no vieglatlētikas pārstāvjiem izcīnīja Roberts Garets. Viņš izcīnīja 2 zelta un 2 sudraba medaļas. Arī Tomass Bērks un Ellerijs Klārks katrs izcīnīja pa divām zelta medaļām. Džeimss Konolijs izcīnīja trīs olimpiskās medaļas dažādās lēkšanas disciplīnās. Vairāki ASV sportisti vieglatlētikā uzstādīja tā laika olimpiskos rekordus dažādās vieglatlētikas disciplīnās. Artūrs Bleiks Tomass Bērks Herberts Džemisons Roberts Garets Viljams Hoits Tomass Kērtiss Ellerijs Klārks Džeimss Konolijs Frānsiss Leins Alberts Tailers Skrejceļa disciplīnas Šosejas disciplīnas Laukuma disciplīnas United States at the 1896 Athina Summer Games Arhivēts 2017. gada 10. novembrī, Wayback Machine vietnē. Sport Refrence.com Athens 1896 — Olympic.org (angliski)/(franciski) Lampros, S.P., Polites, N.G., De Coubertin, Pierre, Philemon, P.J., Anninos, C. The Olympic Games: BC 776 – AD 1896. Athens : Charles Beck, 1897. (Digitally available at [1] Arhivēts 2008. gada 27. maijā, Wayback Machine vietnē.) Mallon, Bill, Widlund, Ture. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Excerpt available at [2]) Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X.