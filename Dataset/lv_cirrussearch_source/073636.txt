Klusā okeāna Grand Prix bija ikgadēja Formula 1 Grand Prix izcīņa. Tā tika rīkota divreiz: 1994. un 1995. gadā, abas reizes sacīkstes norisinājās Okajamas Starptautiskajā trasē netālu no Kobes Japānā. Pirmajā sacīkstē Mihaels Šūmahers izcīnīja vieglu uzvaru, jo galvenais konkurents Airtons Senna izstājās pēc avārijas pirmajā līkumā. 1995. gada sacīkste tika rīkota sezonas beigās sakarā ar zemestrīci Kobes pilsētā gada sākumā. Šūmahers uzvarēja, pateicoties pitstopu stratēģijai, un garantēja savu otro titulu, kļūstot par visu laiku jaunāko divkārtējo čempionu (šo rekordu pārspēja Fernando Alonso 2006. gadā). Pateicoties Klusā okeāna GP, Japāna ir viena no sešām valstīm (pārējās ir Apvienotā Karaliste, Spānija, Vācija, Itālija un ASV), kas gadā rīkojusi vairākas sacīkstes. Sacīksti beidza rīkot, jo trase atrodas tālu no lielām pilsētām. Neilgi pēc paziņojuma, ka Japānas Grand Prix vairs nerīkos Sudzukā, parādījās baumas, ka turpmāk Sudzukā rīkos Klusā okeāna GP, tomēr vēlāk tika ziņots, ka Japānas GP uz maiņām rīkos Fudži un Sudzukas trases. Minēti tikai uzvarētāji tajos Grand Prix, kas aizvadīti F1 sezonu ietvaros. F1 Grand Prix saraksts