Grenāda olimpiskajās spēlēs pirmo reizi piedalījās 1984. gadā, kad vasaras olimpiskās spēles notika Losandželosā. Kopš tā laika tā ir piedalījusies visās vasaras olimpiskajās spēlēs. Grenāda nav piedalījusies nevienās ziemas olimpiskajās spēlēs. Līdz šim Grenāda olimpiskajās spēlēs ir izcīnījusi trīs olimpiskās medaļas. Visas medaļas ir ieguvis vieglatlēts Kirani Džeimss 400 m distancē. 2012. gada Londonas spēlēs viņš izcīnīja zelta medaļu, bet četru gadus vēlāk 2016. gada Riodežaneiro spēlēs ieguva sudraba medaļu un vēl pēc četriem gadiem 2020. gada Tokijas spēlēs izcīnīja bronzas medaļu. 2016. gada Riodežaneiro spēlēs Grenāda kļuva par mazāko valsti pēc iedzīvotāju skaita, kura šajās spēlēs ieguva olimpisko medaļu.