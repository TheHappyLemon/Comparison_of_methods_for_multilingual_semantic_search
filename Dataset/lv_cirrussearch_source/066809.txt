Ņižņekamskas ūdenskrātuve (ukraiņu: Нижнекамское водоранилище, tatāru: Түбән Кама сусаклагычы) ir ūdenskrātuve Kamas upes lejtecē, zemākā no vairākām Kamas kaskādes ūdenskrātuvēm. Atrodas Krievijas Federācijā: Tatarstānā, Udmurtijā, Baškortostānā, kā arī Permas novadā. Nodota ekspluatācijā 1978. gadā, uzpildīta līdz 1981. gadam. Sākotnēji tās līmenis bija plānots par vairākiem metriem augstāks; ūdens režīms ir saistīts ar divām citām lielajām ūdenskrātuvēm un to aizsprostiem, kas atrodas augšup pa Kamu. Ņižņekamskas ūdenskrātuve aptver ne vien Kamas, bet arī tās lielākās pietekas Belajas un citu upju ielejas. Ūdenskrātuves ūdeņus izmanto Ņižņekamskas hidroelektrostacijā, kas atrodas pie Naberežnije Čelniem.