Koordinātas: 60°34′04″N 140°24′20″W﻿ / ﻿60.56778°N 140.40556°W﻿ / 60.56778; -140.40556 Logans (angļu: Mount Logan) ir kalns Senteliasa kalnos Kordiljeros, otrs augstākais kalns Ziemeļamerikā un Kanādas augstākā virsotne. Administratīvi atrodas Kanādas Jukonas teritorijā, Klueina nacionālajā parkā. Veidots no granītiem, tiek uzskatīts, ka Logana kalnam ir lielākais pamatnes apkārtmērs no visiem nevulkāniskajiem kalniem un tā masīvā ietilpst vēl 11 virsotnes, kas augstākas par 5000 metriem. Kalns atrodas aktīva tektonisma zonā un tā augstums palielinās par 0,35 mm gadā. Kalna nogāzes līdz 600—700 m augstumam apaugušas ar skujkoku mežu, augstāk — tundra un augstkalnu tuksnesis. No kalna noplūst Habarda un Logana ledāji. Kalns tika atklāts 1890. gadā amerikāņu ģeologa Israela Rasela ekspedīcijas laikā un nosaukts par godu Kanādas Ģeoloģijas dienesta dibinātājam Viljamam Edmondam Loganam (William Edmond Logan). Pirmoreiz uzmērīts 1894. gadā un līdz 1989. gadam tika uzskatīts par augstāko virsotni Ziemeļamerikā. Pirmo uzkāpšanu kalna virsotnē veica starptautiska alpīnistu komanda Alberta Makartija (Albert H. MacCarthy) vadībā 1925. gada 23. jūnijā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 436. lpp. Researchers summit Mount Logan to document 30,000 years of climate history Vikikrātuvē par šo tēmu ir pieejami multivides faili. Skatīt: Logans. Encyclopædia Britannica raksts (angliski)