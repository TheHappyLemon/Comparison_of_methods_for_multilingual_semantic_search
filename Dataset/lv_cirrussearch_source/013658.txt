BS-3 jeb 1944. gada paveida 100 mm lauka lielgabals ir Padomju Savienības 100 mm prettanku un lauka lielgabals. Lielgabals tika konstruēts Otrā pasaules kara beigās un palika bruņojumā līdz 1950. gadu vidum, kad to 1955. gadā aizstāja ar T-12 prettanku lielgabalu un D-48 prettanku lielgabalu. BS-3 lielgabals tika arī eksportēts uz citām valstīm, no kurām vairākās ir bruņojumā arī šobrīd. Daļa no BS-3 lielgabaliem vēl joprojām glabājas Krievijas armijas noliktavās. Par BS-3 konstrukcijas paraugu tika ņemts jūras lielgabals B-34. Lielgabala konstruēšanas brigādi vadīja Vasilijs Grabins. Otrā pasaules kara laikā BS-3 tika veiksmīgi izmantots kā spēcīgs prettanku lielgabals. Tas bija spējīgs iznīcināt jebkuru pretinieka tanku lielās distancēs. Lielgabals nereti tika izmantots arī kā lauka lielgabals. Šajā jomā tas bija mazāk efektīvs kā 122 mm lielgabals A-19, jo šāva ar mazāka kalibra lādiņiem, taču BS-3 šaušanas ātrums bija augstāks.  Bulgārija — 89 BC-3, 2007. gadā  Jemena — 20 BC-3, 2007. gadā  Kirgizstāna — 18 BC-3, 2007. gadā  Krievija — ne mazāk kā 12 BS-3 bruņojumā, kā arī citi armijas noliktavās, 2011. gadā  Latvija — Zemessardzē.  Mali — 6 BC-3, 2007. gadā  Mozambika — 20 BC-3, 2007. gadā  Mongolija — 2007. gadā  Nikaragva — 24 BC-3, 2007. gadā Military Balance 2007, 104 lpp. Military Balance 2007, 248 lpp. Military Balance 2007, 320 lpp. Military Balance 2007, 283 lpp. Military Balance 2007, 284 lpp. Military Balance 2007, 365 lpp. Military Balance 2007, 81 lpp.