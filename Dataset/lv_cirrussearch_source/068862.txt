Veba Ellisa kauss (angļu: Webb Ellis Cup) ir galvenā balva, kas tiek piešķirta Pasaules kausa regbijā uzvarētāju komandai. Kauss ir nosaukts Viljama Veba Ellisa vārdā, kurš bieži tiek uzskatīts par regbija izgudrotāju. Trofeja dibināta 1987. gadā īpaši pirmajam pasaules kausam regbijā. Veba Ellisa kauss ir izgatavots no sudraba un pārklāts ar zeltu. Krūzes augstums ir 38 centimetri, un svars 4,5 kilogrami. Kausa sānos ir figurēti rokturi, no kuriem vienu rotā satīra, bet otru nimfas galva un kausa virspusē ir noņemams vāciņš. Kausu rotā vīnogulāji, kā arī bārdaina seja un lauvas purns. Vienā kausa pusē ir iegravēts The International Rugby Football Board, un tieši zem tā ir otrs gravējums Webb Ellis Cup. Kausa apakšā piestiprinātajā stendā ir iegravētas visas komandas, kuras ieguvušas trofeju. The History of the William Webb Ellis Cup Rugby Trophys