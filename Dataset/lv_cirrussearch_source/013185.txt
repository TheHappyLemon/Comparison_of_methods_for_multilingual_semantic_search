Lestenes pagasts ir viena no Tukuma novada administratīvajām teritorijām tā dienvidrietumos. Izvietojies 26 km attāluma no novada centra Tukuma. Robežojas ar sava novada Degoles, Irlavas, Džūkstes, Slampes un Jaunpils pagastiem. Cauri pagastam tek Abava, Kundziņstrauts un Lestene. Pagastā atrodas Pālansu ezers, Kliģu ezers un Māriņmuižas dīķis. Mūsdienu Lestenes pagasta teritorijā atradās Jaunlestenes muiža (Gut Neu-Lesten), Kliģu muiža (Gut Kliggenhof), Lestenes muiža (Gut Lesten). 1935. gadā Lestenes pagasta platība bija 107,8 km² un tajā dzīvoja 1610 iedzīvotāju. 1945. gadā pagastā izveidoja Lestenes un Mežnieku ciema padomes, bet pagastu 1949. gadā likvidēja. 1965. gadā daļu Lestenes ciema pievienoja Džūkstes ciemam. 1973. gadā Lestenes ciemā iekļāva daļu Degoles ciema, bet 1975. gadā daļu Lestenes ciema pievienoja Slampes ciemam. 1990. gadā ciemu reorganizēja par pagastu. 2009. gadā Lestenes pagastu kā administratīvo teritoriju iekļāva Tukuma novadā. Ievērojamākās vietas: latviešu leģionāru brāļu kapi un luterāņu baznīca. Esošajās robežās, pēc CSP un OSP datiem. Lielākās apdzīvotās vietas ir Lestene (pagasta centrs), Blāzma, Burtnieki un Mariņmuiža. Kārlis Vilhelms Kupfers (1829—1902), anatoms Ansis Lielgalvis (1878—1921), latviešu strēlnieku komandieris. Haralds Biezais (1909—1995), luterāņu mācītājs un teologs. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP