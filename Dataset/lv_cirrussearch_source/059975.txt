Raimo Vīgants (dzimis 1999. gada 25. februārī Madonā) ir latviešu distanču slēpotājs. 2022. gada Pekinas ziemas olimpisko spēļu 1,5 km sprintā izcīnija 20. vietu, kas ir augstākā vieta, kādu Latvijas slēpotāji ir izcīnījuši olimpiskajās spēlēs. Piedalījies 2016. gada ziemas jaunatnes olimpiskajās spēlēs Lillehammerē. Labāko rezultātu sasniedza slēpošanas krosā, izcīnot 20. vietu. Sprintā tika iegūta 21. vieta, bet 10 km brīvā stila distancē bija 31. vietā. Pasaules čempionātā pieaugušajiem pirmo reizi piedalījās 2017. gadā Lahti. Startēja tikai sprintā, ieņemot 76. vietu. 2018. gada Pasaules čempionātā junioriem sprintā ieņēma 39. vietu. Nākamajā gadā PČ junioriem sprintā bija 65. vietā, bet 10 km brīvā stila distancē ieņēma 37. vietu. 2019. gada Pasaules čempionātā Zēfeldē sprintā ierindojās 69. vietā. 2019. gada 21. decembrī Planīcā, Slovēnijā, debitēja Pasaules kausa sacensībās, sprintā ieņemot 64. vietu. 2020. gada martā startēja Pasaules U-23 čempionātā Obervīzentālē un izcīnīja devīto vietu 30 km distancē brīvajā stilā. 2021. gada Pasaules U-23 čempionātā labāko rezultātu sasniedza 15 km distancē brīvajā stilā, ieņemot 17. vietu. 2021. gada Pasaules čempionātā skiatlonā 76 dalībnieku konkurencē ieguva 42.vietu, sasniedzot Latvijas vīriešu labāko individuālo rezultātu pasaules čempionātos. Sprintā tika iegūta 70. vieta, bet 15 km brīvā stila slēpojumā bija 61. vietā. Piedalījās arī komandu sprintā, kur kopā ar Induli Bikši tika iegūta 20. vieta, kā arī stafetē (15. vieta). «Vīgants sprintā izstājas ceturtdaļfinālā un iegūst 20. vietu». Sportacentrs.com (latviešu). 2022-02-08. Skatīts: 2022-02-08. «Distanču slēpotājs Vīgants izcīna devīto vietu pasaules U-23 čempionātā». tvnet.lv. 2020. gada 5. marts. Skatīts: 2022. gada 31. janvārī. «Vīgants pirmo reizi piecdesmitniekā, esot tuvu četrdesmitniekam». sportacentrs.com. 2021. gada 27. februāris. Skatīts: 2022. gada 31. janvārī. Olympedia profils (angliski) FIS profils (distanču slēpošana) (angliski)