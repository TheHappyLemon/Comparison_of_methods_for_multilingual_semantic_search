Gaja Basani Antivari (itāļu: Gaia Bassani Antivari, azerbaidžāņu: Qaya Bassani Antivari, dzimusi 1978. gada 8. jūlijā) ir itāļu kalnu slēpotāja, kas starptautiskās sacensībās pārstāvējusi Grenādu un Azerbaidžānu. Sākotnēji pārstāvējusi Itāliju. Pēc 1997. gadā gūtas smagas kājas traumas nevarēja trenēties divus gadus, pēc tam starptautiski pārstāvēja Grenādu. 2002. gadā šīs valsts nacionālā olimpiskā komiteja izlēma nepiedalīties ziemas olimpiskajās spēlēs, un, lai gan sportiste bija izpildījusi kvalifikācijas prasības un devās uz Soltleiksitiju par saviem līdzekļiem, tomēr piedalīties spēlēs viņai neļāva. Kopš 2008. gada sportiste pārstāv Azerbaidžānu un tās delegācijas sastāvā piedalījās 2010. gada olimpiskajās spēlēs, kur bija labākā šīs valsts pārstāve, ieņemot 57. vietu milzu slaloma disciplīnā. Bija iekļauta Azerbaidžānas delegācijā arī dalībai 2014. gada ziemas olimpiskajās spēlēs Sočos, taču uz starta neizgāja. От Азербайджана в Сочи поедут одни иностранцы BBC Olympedia profils (angliski) FIS profils (kalnu slēpošana) (angliski)