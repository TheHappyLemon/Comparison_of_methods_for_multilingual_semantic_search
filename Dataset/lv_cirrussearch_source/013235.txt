Lorenss Kerrs Olivjē (angļu: Laurence Kerr Olivier; dzimis 1907. gada 22. maijā, miris 1989. gada 11. jūlijā) bija angļu aktieris, kinorežisors, kinoproducents un scenārists. Viņš tiek uzskatīts par vienu no 20. gadsimta labākajiem aktieriem. Aktieris Spensers Treisijs ir izteicies, ka "Olivjē ir labākais aktieris angļvalodīgajās valstīs". Aktiera karjera ilgusi vairāk nekā sešdesmit gadus. Viņš filmējies plaša žanra filmās: no Senās Grieķijas traģēdijām, Šekspīra darbiem līdz pat mūsdienu amerikāņu un britu drāmām. Kopumā filmējies vairāk nekā 60 filmās. L. Olivjē bija pirmais Apvienotās Karalistes nacionālā teātra mākslinieciskais režisors, viņa vārdā ir nosaukta teātra galvenā skatuve. Karjeras laikā saņēmis divas Amerikas Kinoakadēmijas balvas (kā labākais aktieris un par labāko filmu — 1948. gada filma "Hamlets"), taču kopumā tika nominēts 12 Amerikas Kinoakadēmijas balvām. Tāpat L. Olivjē saņēmis piecas Emmy, trīs Zelta globusa un vienu BAFTA kino balvu. "Kalnu aukas" (Wuthering Heights, 1939, režisors Viljams Vailers) "Rebeka" (Rebecca, 1940, režisors Alfreds Hičkoks) 49th Parallel (1941, režisors Maikls Pauels) "Henrijs V" (Henry V, 1944, režisors Olivjē) "Hamlets" (Hamlet, 1948, režisors Olivjē) "Ričards III" (Richard III, 1955, režisors Olivjē) "Spartaks" (Spartacus, 1960, režisors Stenlijs Kubriks) Bunny Lake Is Missing (1965, režisors Oto Premingers) "Romeo un Džuljeta" (Romeo and Juliet, 1968, režisors Franko Dzefirelli) "Okšķeris" (Sleuth, 1972, režisors Džozefs Mankevičs) Marathon Man (1976, režisors Džons Šlesindžers) "Pēdējais tilts" (A Bridge Too Far, 1977, režisors Ričards Atenboro) The Boys from Brazil (1978, režisors Franklins Šafners) "Titānu cīņa" (Clash of the Titans, 1981, režisors Desmonds Deiviss) "Bounty" (The Bounty, 1984, režisors Rodžers Donaldsons) Vikikrātuvē par šo tēmu ir pieejami multivides faili. Skatīt: Lorenss Olivjē. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski)