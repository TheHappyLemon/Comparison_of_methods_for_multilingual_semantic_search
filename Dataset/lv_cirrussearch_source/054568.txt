Johaness Gandils (vācu: Johannes Gandil; dzimis 1873. gada 21. maijā, miris 1956. gada 7. martā) bija dāņu futbolists un vieglatlēts, olimpiskās sudraba medaļas ieguvējs futbolā 1908. gada vasaras olimpiskajās spēlēs. Startējis arī vieglatlētikā 1900. gada vasaras olimpiskajās spēlēs. Karjeras laikā viņš kā futbolists spēlēja vairākos Kopenhāgenas futbola klubos — ØB, KB un B93. Viņš bija galvenā persona, kas ar futbolu iepazīstināja klubu B93, kas līdz tam bija kriketa klubs. Karjeras laikā viņš 82 spēlēs guva 81 vārtu un kopā nospēlēja 49 gadus. 1900. gadā vasaras olimpiskajās spēlēs Parīzē viņš startēja vieglatlētikā 100 metru skriešanas disciplīnā. Viņš savā priekšskrējienā ieņēma pēdējo, trešo, vietu un tālākajai cīņai nekvalificējās. Pēc astoņiem gadiem viņš atgriezās olimpiskajās spēlēs Londonā, šoreiz kā futbolists Dānijas komandā. Olimpiskajās spēlēs viņš piedalījās tikai vienā futbola spēlē, 1908. gada 22. oktobrī, kad Dānija pārspēja Franciju ar rezultātu 17:1. Šī bija Dānijas futbola izlases otrā oficiālā spēle, kas ir reģistrēta. Dānija 1908. gada vasaras olimpisko spēļu futbola turnīrā izcīnīja sudraba medaļu. Gandils bija 719 lappušu biezās grāmatas Dansk Fodbold autors, kurā aprakstīta futbola vēsture Dānijā līdz 1939. gadam. Grāmata tika publicēta Dānijas Futbola asociācijas 50. gadu jubilejā. «Johannes Gandil». Sports Reference. Arhivēts no oriģināla, laiks: 2020. gada 26. oktobris. Arhivēts 2020. gada 18. Aprīlis Wayback Machine vietnē. «Honorary Members». b93.dk. Skatīts: 2017. gada 19. aprīlis. «Athletics at the 1900 Paris Summer Games: Men's 100 metres». Sports Reference. Arhivēts no oriģināla, laiks: 2020. gada 24. septembris. Skatīts: 2020. gada 24. septembris. Arhivēts 2020. gada 17. Aprīlis Wayback Machine vietnē. «London 1908 — Football». Starptautiskā Olimpiska komiteja. Skatīts: 2020. gada 26. oktobris. Johaness Gandils (SOK profils) (angliski) Johaness Gandils (Olympedia profils) (angliski) Johaness Gandils (Sports Reference profils) (angliski)