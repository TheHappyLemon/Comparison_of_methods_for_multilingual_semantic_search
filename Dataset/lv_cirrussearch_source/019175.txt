Nepietiekams uzturs, arī nesabalansēts uzturs vai nepareizs uzturs, svešvārdā malnutrīcija, ir vispārīgs termins, kas apraksta virkni nosacījumu, kurus izraisa nepietiekams vai neatbilstošs uzturs, nesabalansēta diēta vai badošanās. Nepietiekama uztura gadījumā organisms neuzņem nepieciešamo minerālu un vitamīnu daudzumu, kas vajadzīgi, lai organisms varētu optimāli darboties. Nepietiekama uztura gadījumā pastāv paaugstināts risks saslimt ar slimībām, it īpaši ar tām, kas saistītas ar uzturu. Uzturs, kas neatbilst organisma prasībām, pazemina spēju pretoties slimībām, kā arī rada lielāku komplikāciju risku. Šī problēma parasti ir situācijās, kad ir apēsts maz vai netiek laikā uzņemta pārtika. Nepareizs uzturs ir arī pārmērīga pārtikas uzņemšana (ēšana). 2017. gadā 11% no pasaules iedzīvotājiem jeb 821 miljons cilvēku ikdienā ēda nepietiekami. Lai arī kopš 1990. gada, kad šī problēma skāra 23% no iedzīvotājiem, cilvēki ēd sabalansētāk, tā joprojām ir aktuāla problēma. Āfrikā 20% no iedzīvotājiem ir problēmas ar pareizu uzturu, Austrumāfrikā gandrīz trešdaļai cilvēku (31%) ir problēmas ar veselīga uztura iegūšanu. Eiropā nesabalansēts uzturs ir aptuveni 2,5% cilvēku. Rudzītis K. Terminologia medica. Latīņu-latviešu medicīnas terminu vārdnīca. 2003.–2005. gada pārstrādāts un papildināts izdevums. Rīga, 2005. «The State of Food Insecurity in the World 2017». Food and Agricultural Organization of the United Nations. Skatīts: 2018. gada 19. jūnijs. Vikikrātuvē par šo tēmu ir pieejami multivides faili. Skatīt: Nepietiekams uzturs.