Blosfelda kalanhoja (Kalanchoe blossfeldiana) ir augu suga kalanhoju ģintī. Dabā tā ir sastopama Madagaskaras dienvidos un dienvidrietumos un mūsdienās bieži tiek audzēta kā telpaugs krāšņo un daudzveidīgo ziedu dēļ. Nosaukta par godu vācu botāniķim Robertam Blosfeldam (Robert Blossfeld). Augu nav ieteicams lietot uzturā, jo tas ir indīgs. Blosfelda kalanhoja ir lēni augošs, krūmveidīgs sukulents, kurš var sasniegt 30-45 cm augstumu. Lapas ir bagātīgi zaļā krāsā un glāsmainas, dzīslojums ir grūti saskatāms. Lapu malas ir robainas un uz kāta izvietotas pretēji, tās ir aptuveni 5-10 cm garas. Blosfelda kalanhojām ziedēšanas sezona ir rudens beigas un ziemas sākums. Ziedi var būt dažādās krāsās — tumši sarkani, rozā, oranži, dzelteni un balti. Atkarībā no šķirnes, ziedi var būt pildīti, bet dabā Blosfelda kalanhojas ziedam ir četras ziedlapiņas. Zieds pietuvinājumā Daļēji uzplaukusi, oranža blosfelda kalanhoja Lapu forma «PlantFiles: Kalanchoe, Flaming Katy, Christmas Kalanchoe, Florist Kalanchoe». Dave's Garden (angļu). Skatīts: 2022-01-19. «FPS-309/FP309: Kalanchoe Blossfeldiana Kalanchoe». edis.ifas.ufl.edu (angļu). Skatīts: 2022-01-19. Vikikrātuvē par šo tēmu ir pieejami multivides faili. Skatīt: Blosfelda kalanhoja. Encyclopædia Britannica raksts (angliski) Encyclopædia of Life raksts (angliski)