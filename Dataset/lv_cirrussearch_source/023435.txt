Viktors Antipins (krievu: Виктор Владимирович Антипин; dzimis 1992. gada 6. decembrī) ir krievu hokejists, aizsargs. Pašlaik (2020) Antipins spēlē KHL līgas kluba Sanktpēterburgas SKA sastāvā. Viņs tēvs Vladimirs arī bija profesionāls hokejists. Profesionāļa karjeru Antipins sāka 2010.—11. gada sezonā, kad aizvadīja savas pirmās divas spēles KHL kluba Magņitogorskas "Metallurg" rindās. 2011.—12. gada sezonā jaunais aizsargs komandas rindās nevienu spēli neaizvadīja, tā vietā jau trešo sezonu spēlējot Krievijas Jaunatnes hokeja līgas kluba Magņitogorskas "Staļnije Ļisi" sastāvā. 2012.—13. gada sezonā Antipins nostiprinājās "Metallurg" rindās, novembrī tiekot atzīts par līgas labāko jauno spēlētāju, kā arī sezonas gaitā piedaloties 2013. gada KHL Zvaigžņu spēlē. 2013.—14. gada sezonā tika atzīts par janvāra labāko līgas aizsargu, kā arī noslēdza regulāro sezonu ar 17 punktiem un pozitīvu lietderības koeficientu +27. Sezonas izskaņā kopā ar "Metallurg" izcīnīja Gagarina kausu, finālsērijā ar 4—3 pārspējot Prāgas "Lev". 2017. gada maija nogalē parakstīja viena gada līgumu ar NHL klubu Bufalo "Sabres". Nākamajā sezonā "Sabres" rindās aizvadīja 47 spēles, taču tad atgriezās "Metallurg" sastāvā. 2020. gada maijā pievienojās Sanktpēterburgas SKA. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)