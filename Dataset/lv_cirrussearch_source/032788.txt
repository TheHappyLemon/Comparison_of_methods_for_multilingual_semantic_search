Lorāns Fresinē (franču: Laurent Fressinet; dzimis 1981. gada 30. novembrī, Daksā) ir Francijas starptautiskais lielmeistars šahā (2000). Bijis seškārtējais Francijas jauniešu šaha čempionātu laureāts, izcīnot 4 zelta (1995 - U14, 1997 - U16, 1998 un 1999 - U20) un 2 sudraba (1993 - U12, 1994 - U14) medaļas. Vairākkārt pārstāvējis savu valsti Pasaules un Eiropas jauniešu šaha čempionātos, divas reizes izcīnot Pasaules vicečempiona nosaukumu (1995 - U14, 1999 - U18). Francijas vīriešu šaha čempionātos izcīnījis 7 medaļas (zelts - 2010, 2014; sudrabs – 2004, 2006, 2011; bronza – 2008, 2009). Trīs reizes bijis Parīzes pilsētas šaha čempions (2002, 2005, 2006), kā arī 2006. gadā uzvarējis Eiropas čempionātā šaha ātrspēlē. 2012. gadā Plovdivā izcīnījis sudraba medaļu Eiropas individuālajā šaha čempionātā. Sekmīgi piedalījies daudzos starptautiskos šaha turnīros. 2014. gadā uzvarējis Malmes šaha turnīrā Sigeman & Co. Pārstāvējis Francijas izlasi lielākajās šaha komandu sacensībās: Pasaules šaha olimpiādēs piedalījies 8 reizes (2000, 2004-2016). Individuālajā vērtējumā izcīnījis zelta (2016) medaļu; Eiropas komandu šaha čempionātos piedalījies 8 reizes (1999-2011, 2015). Komandu kopvērtējumā izcīnījis sudraba (2001) un bronzas (2005) medaļas, bet individuālā vērtējumā sudraba (2001) un bronzas (2005) medaļas. Kopš 2006. gada precējies ar šaha lielmeistari (WGM) Almīru Skripčenko. 2007. gadā ģimenē piedzimusi meita. Les précurseurs du championnat de France 13th European Individual Chess Championship 2012 Laurent Fressinet wins Sigeman & Co Chess Tournament 2014 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)