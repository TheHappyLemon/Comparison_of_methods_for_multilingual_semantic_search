Šis raksts ir par 2004. gada viesuļvētru. Par citām jēdziena Aivens nozīmēm skatīt nozīmju atdalīšanas lapu. Aivens (angļu: Ivan) bija visspēcīgākā viesuļvētra 2004. gada Atlantijas okeāna viesuļvētru sezonā. Viesuļvētra izveidojās 2. septembrī un kļuva par sezonas devīto nosaukto vētru, sesto viesuļvētru un ceturto lielo viesuļvētru tajā gadā. Viesuļvētra sasniedza augstāko, 5. kategoriju un kļuva par sesto (patlaban devīto) visspēcīgāko Atlantijas viesuļvētru, kopš novērojumu sākuma. Aivens kļuva arī par vienīgo 5. kategorijas viesuļvētru 2004. gada sezonā. Aivens izraisīja katastrofālus postījumus Grenādā, kuru viņš sasniedza kā 3. kategorijas viesuļvētra. Nopietni postījumi tika izraisīti arī Jamaikā, Lielajās Kaimanu salās kā arī Kubas rietumu daļā. Pēc tam viesuļvētra turpināja savu ceļu ziemeļ—ziemeļrietumu virzienā un šķērsojot Meksikas līci kā 3. kategorijas viesuļvētra triecās pret ASV krastiem netālu no Gulfšoras (Gulf Shores) pilsētiņas Alabamas štatā izraisot ļoti smagus postījumus. Aivens pavadīja ļoti spēcīgs lietus pār visu ASV dienvidaustrumu daļu. Tad viesuļvētra mainīja virzienu, šķērsojot Floridu un atkārtoti nedaudz uzņemot spēku virs Meksikas līča sasniedza Teksasas un Luiziānas štatus izraisot nenozīmīgus postījumus. Viesuļvētra Aivens izraisīja 13 miljoni ASV dolāru lielus zaudējumus un kļuva par piekto visdārgāko viesuļvētru ASV vēsturē.