Sers Kingslijs Viljams Emiss (angļu: Kingsley William Amis, dzimis 1922. gada 16. maijā, miris 1995. gada 22. oktobrī) bija angļu rakstnieks, dzejnieks, kritiķis un pasniedzējs. Viņš sarakstījis vairāk kā divdesmit romānus, sešus dzejas sējumus, memuārus, dažādus īsos stāstus, radio lugu un televīzijas pārraižu scenārijus, kā arī sociālos un literatūras kritikas rakstus. Emiss ir britu rakstnieka Martina Emisa tēvs. Emisa saistība ar Iana Fleminga Džeimsa Bonda romāniem, ko viņš apbrīnoja, sākās 1960. gadu otrajā pusē, kad viņš sāka rakstīt kritikas darbus par izdomāto spiegu. 1965. gadā viņš sarakstīja slaveno The James Bond Dossier. 1968. gadā Emiss zem pseidonīma Roberts Markhems sarakstīja romānu Colonel Sun, kas ir viens no Džeimsa Bonda romānu sērijas. 1986. gadā sarakstītais romāns The Old Devils saņēma Bukera balvu. Šai balvai viņš tika izvirzīts jau iepriekš ar romāniem Ending Up (1974) un Jake's Thing (1978). 2008. gadā laikraksts The Times ievietoja Kingsliju Emisu 13. vietā starp 50 dižākajiem britu rakstniekiem kopš 1945. gada. The 50 greatest British writers since 1945. The Times, 2008. gada 5. janvāris. «List». Arhivēts no oriģināla, laiks: 2011. gada 25. novembris. Skatīts: 2011. gada 25. novembris. Arhivēts 2011. gada 25. novembrī, at WebCite