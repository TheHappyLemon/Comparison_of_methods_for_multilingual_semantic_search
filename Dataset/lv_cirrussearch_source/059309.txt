Lorenss Džons Fišbērns III (angļu: Laurence John Fishburne III; dzimis 1961. gada 30. jūlijā) ir ASV aktieris, kinoproducents, scenārists un režisors. Vislabāk pazīstams, attēlojot Morfeju filmās "Matrikss" (1999), "Matrikss atjaunots" (2003) un "Matrikss — Revolūcija" (2003). Pazīstams arī par lomu filmā Boyz n the Hood (1991), Frānsisa Forda Kopolas kara filmā "Mūsdienu apokalipse" (1979), kā arī filmās "Džons Viks" (2014), "Džons Viks 2" (2017), "Džons Viks 3: Parabellum" (2019) un "Džons Viks 4" (2023). Par lomu filmā "Kāds mīlai ar to sakars?" (What's Love Got to Do With It, 1993) Fišbērns tika nominēts Amerikas Kinoakadēmijas balvai kā labākais aktieris galvenajā lomā. Ieguvis Tony balvu par lugu Two Trains Running (1992) un Emmy balvu par seriālu "TriBeCa" (1993). Piedalījies arī tādās filmās kā "Purpura krāsa" (The Color Purple, 1985), School Daze (1988), "Ņujorkas karalis" (King of New York, 1990), Deep Cover (1992), Searching for Bobby Fischer (1993), "Cauri horizontam" (Event Horizon, 1997), "Noslēpumu upe" (2003), Akeelah and the Bee (2006), "Infekcija" (2011), "Tērauda vīrs" (2013), "Betmens pret Supermenu: Taisnības rītausma" (2016), "Skudrcilvēks un Lapsene" (2018). Piedalījies seriālos "CSI Lasvegasa" (2008—2011), "Hanibāls" (2013—2015) un Black-ish (2014—pašlaik). Vikikrātuvē par šo tēmu ir pieejami multivides faili. Skatīt: Lorenss Fišbērns. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)