Heinrihs Alberts Voldemārs Rumba (dzimis 1892. gada 15. oktobrī (pēc vecā stila — 3. oktobrī) Lielvircavas pagastā, miris 1962. gada 10. jūlijā Rīgā) bija latviešu ātrslidotājs, kas piedalījās 1924. un 1928. gada ziemas olimpiskās spēlēs. 1924. gadā viņš bija Latvijas delegācijas karognesējs, 1928. gadā — vienīgais sportists Latvijas delegācijā. Bijis arī sporta funkcionārs un treneris, Latvijas Ziemas sporta savienības priekšsēdētājs. Dzimis Lielvircavas pagasta Skursteņmuižas (tagad Sesavas pagasts) vagara Kriša Rumbas un Lizetes ģimenē. 1924. gada Olimpiskajās spēlēs A. Rumba ātrslidošanas 1500 metru distancē ieguva 10. vietu, 5000 metru distancē — 11. vietu, 10 000 metru distancē — 11. vietu un 500 metru distancē — 16. vietu. Otrreiz piedaloties Olimpiskajās spēlēs 1928. gadā, ieņemtās vietas bija zemākas (labākā — 14. vieta 1500 metru distancē). Pēc PSRS iebrukuma un Otrā pasaules kara palicis Latvijā un turpinājis darboties kā sporta funkcionārs. No 1949. līdz 1956. gadam bija izsūtījumā Amūras apgabalā Krievijas PFSR Tālajos Austrumos. Triju Zvaigžņu ordenis, 4. šķira (1935) Triju Zvaigžņu ordenis, 5. šķira (1929) Viestura ordenis, 4. šķira (1938) Latvijas atbrīvošanas kara piemiņas zīme (1923) Latvijas Republikas atbrīvošanas cīņu 10 gadu jubilejas piemiņas medaļa (1928) Latvijas pagasti. - 2.sēj. -360.lpp. Sesavas ev. lut. draudzes dzimušo reģistrs. - 1892.g. - Nr.197 Latvijas Vēstnesis Nr. 108 (14.05.1935) 2. lpp. Latvijas Vēstnesis Nr. 261 (16.11.1929) 8. lpp. Latvijas Vēstnesis Nr. 293 (24.12.1938) 3. lpp. Latvijas Nacionālās enciklopēdijas šķirklis Olympedia profils (angliski) LOK profils Speedskatingbase profils (angliski) SpeedSkatingNews profils (angliski) SpeedSkatingStats profils (angliski)