Jeļena Fataļibekova (krievu: Елена Абрамовна Фаталибекова; dzimusi kā Jeļena Rubcova 1947. gada 4. oktobrī, Maskavā) ir Krievijas starptautiskā sieviešu lielmeistare šahā (WGM, 1977). 4. Pasaules čempiones šahā Olgas Rubcovas un šaha meistara Ābrama Poļaka meita. Pirmais lielākais panākums - dalīta 1. vieta PSRS junioru čempionātā 1963. gadā. 1970. gadā ieguvusi 2. vietu Tbilisi starptautiskajā šaha turnīrā, bet 1971. gadā izcīnījusi 1. vietu Čeļabinskas starptautiskajā šaha turnīrā. 1970. gadā FIDE Fataļibekovai piešķīrusi starptautiskās meistares nosaukumu (WIM). 1974. gadā kļuvusi par PSRS sieviešu šaha čempionāta uzvarētāju. Sekmīgi piedalījusies 1976.-78. Pasaules sieviešu šaha čempionāta ciklā. 1976. gadā uzvarējusi Tbilisi starpzonu turnīrā, apsteidzot nākamo Pasaules sieviešu šaha čempionāta cikla uzvarētāju Maiju Čiburdanidzi. 1977. gadā pretendentu maču ceturtdaļfinālā Sočos uzvarējusi Valentīnu Kozlovsku ar 6 : 2 (+4 −0 =4), bet pusfinālā Rietumberlīnē zaudējusi Allai Kušnirai ar 3½ : 6½ (+2 −5 =3). 1977. gadā FIDE Fataļibekovai piešķīrusi starptautiskās lielmeistares nosaukumu (WGM). Vēlākajos Pasaules sieviešu šaha čempionātos šos panākumus vairs nav izdevies atkārtot. 1979. gadā starpzonu turnīrā Alikantē ieņēmusi 6. vietu,, bet 1982. gadā Badkisingenā ieņēmusi 8. vietu. Lieliskus rezultātus uzrādījusi Pasaules senioru čempionātos sievietēm, kuros uzvarējusi 2000., 2001. un 2004. gadā. Tāpat šajos turnīros izcīnīta sudraba medaļa (2009) un trīs bronzas medaļas (1998, 2002, 2012]). Tāpat Fataļibekova ir divkārtējā Eiropas senioru čempionātu sievietēm uzvarētāja (2007, 2008), kā arī Eiropas senioru čempionātu sievietēm vicečempione (2010). 12 Championship of USSR juniors - Moscow January 1963 «1976 Tbilisi Interzonal Tournament». Arhivēts no oriģināla, laiks: 2020. gada 23. jūnijā. Skatīts: 2013. gada 1. jūlijā. 1977-78 Candidates Matches 1979 Alicante Interzonal Tournament 1982 Bad Kissingen Interzonal Tournament World Senior Chess Champions Jeļena Fataļibekova šahista profils vietnē fide.com Jeļena Fataļibekova šahista profils vietnē chessgames.com Jeļena Fataļibekova šahista profils vietnē 365chess.com Jeļena Fataļibekova šahista profils vietnē chesstempo.com Jeļena Fataļibekova šahista profils vietnē olimpbase.org (PSRS komandu čempionāti) Jeļena Fataļibekova šahista profils vietnē olimpbase.org (PSRS komandu kausi)