2017. gada Eirovīzijas dziesmu konkurss (angļu: Eurovision Song Contest 2017; franču: Concours Eurovision de la chanson 2017) bija 62. ikgadējais Eirovīzijas dziesmu konkurss. Tas notika Ukrainā, kas konkursu rīkoja pēc Džamalas uzvaras 2016. gadā ar dziesmu 1944. Šī bija otrā reize Eirovīzijas vēsturē, kad konkurss notika Ukrainā (iepriekš 2005. gadā). Pēc pārtraukuma 2017. gada Eirovīzijā atgriezās Portugāle un Rumānija, bet Bosnija un Hercegovina atteica savu dalību finansiālu grūtību dēļ. Sākotnēji arī Krievija apstiprināja savu dalību šī gada konkursā. Vēlāk, kad Krievijas pārstāvei Jūlijai Samoilovai Ukrainas valdība aizliedza iebraukt valstī, tādēļ, ka Jūlija ieceļojusi nelegāli no Krievijas teritorijas 2014. gadā Krievijas anektētajā Krimā. 2017. gada 13. aprīlī Krievija paziņoja, ka nepiedalīsies 2017. gada Eirovīzijas dziesmu konkursā Kijivā. Pusfināli notika 9. un 11. maijā, savukārt fināls — 13. maijā. Konkursā uzvarēja Portugāles pārstāvis Salvadors Sobrals ar dziesmu Amar pelos dois. Odesas mērs Genādijs Truhanovs paziņoja, ka pilsēta ir ieinteresēta rīkot 2017. gada Eirovīzijas dziesmu konkursu. Vēlāk Kijivas mērs Vitālijs Kličko nosauca Kijivas Olimpisko stadionu kā vienu no iespējamajām norises vietām. 2016. gada 16. maijā vēl trīs citas pilsētas tika nosauktas par nākamajām kandidāta pilsētām — Dņipro, Hersona, Ļviva. Vēlāk šīm pilsētām pievienojās vēl Čerkasi, Irpiņa, Užhoroda un Vinnica. Kandidāta pilsētām tika izvirzīti šādi nosacījumi: Arēnas ietilpībai ir jābūt vismaz 7000 vietām, ideālajā gadījumā - vismaz 10000 vietu; Pilsētās ir jābūt Eiropas standartu atzītām viesnīcām ar dažādām cenu grupām, kurām jābūt vismaz 2000 istabu: 1000 dalībniekiem un delegācijām, 1000 medijiem[nepieciešama atsauce] un faniem; Pilsētai ir jānodrošina drošība dalībniekiem, delegācijas biedriem un pārējiem viesiem; Pilsētās ir jābūt sakārtotai transporta infrastruktūrai; Pilsētā jābūt vietai preses konferencei, kurā varētu uzņemt apmēram 1550 žurnālistu; Pilsētai jābūt viesmīlīgai vietai, kur varētu rīkot atklāšanas un noslēguma pasākumus 3000 cilvēkiem; Pilsētai jānodrošina arī izklaides programma, parādot viesmīlību, oriģinalitāti, kultūras vērtības un Ukrainas, kā arī pilsētas tēlu. Par oficiālajām kandidējošajām pilsētām tika nosauktas Dņipro, Harkiva, Hersona, Kijiva, Ļviva un Odesa. Pārējās pilsētas, kas vēlējās rīkot konkursu, nespēja izpildīt visus nosacījumus. 2016. gada 9. septembrī par norises vietu tika nosaukta Starptautiskais izstāžu centrs, Kijiva.      Rīkotāji   ‡   Izvēlētās vietas Dņipro Hersona Kijiva Ļviva Odesa Harkiva 2017. gada 30. janvārī tika paziņots, ka 2017. gada konkursa tēma būs Svinēsim dažādību!. Konkursa izpilddirektors Jans Ola Sands paskaidroja, ka "Dažādības svinēšanas jēdziens ir pašā Eirovīzijas sirdī". Logo un dizains sastāv no stilizētām ukraiņu tradicionālajām krellēm no Ukrainas tautas tērpa amuleta. 2017. gada 27. februārī tika paziņots, ka konkursa vadītāji būs Oleksandrs Skičko un Volodimirs Ostapčuks, savukārt Timurs Mirošnučenko uzņems dalībniekus green-room. Pirmo reizi Eirovīzijas dziesmu konkursa vēsturē, izņemot 1956. gada konkursu, kad to vadīja viens vīrietis, pasākumu nevadīs neviena sieviete. 2017. gada 30. aprīlī tika paziņots, ka Eirovīzijas un sociālā tīkla Twitter komandas ir strādājušas kopā, lai izveidotu speciāli 2017. gada Eirovīzijai radītus trīs emotikonus, kuras varētu lietot Twitter lietotāji, izmantojot Eirovīzijas atsauces tagus #ESC2017 un  #Eurovision, #12Points un #douzepoints un #CelebrateDiversity. Dalību konkursā sākotnēji bija apstiprinājušas 43 valstis, līdz Krievija atteica dalību 2017. gada 13. aprīlī. Konkursā piedalījās 42 valstis. 2017. gada 25. janvārī visas dalībvalstis, izņemot lielo piecinieku, tika sadalītas 6 grupās. Šajā pusfinālā balsoja dalībvalstis, kas piedalās šajā pusfinālā un Itālija, Lielbritānija un Spānija. Pēc rezultātu apkopojuma šajā pusfinālā uzvarēja Portugāle. Šajā pusfinālā balsos dalībvalstis, kas piedalās šajā pusfiālā un Francija, Ukraina un Vācija. Krievija sākotnēji piekrita dalībai konkursā, bet 2017. gada 13. aprīlī atteica savu dalību. Pēc rezultātu apkopojuma šajā pusfinālā uzvarēja Bulgārija. Finālā balsoja visas 2017. gada Eirovīzijas dziesmu konkursa 42 dalībvalstis, bet tajā piedalījās tikai 26 valstis. Portugāle plūca laurus pirmo reizi konkursa vēsturē, pateicoties, Salvadoram Sobralam ar dziesmu Amar pelos dois, kurš ieguva 758 punktus, kas bija par 143 punktiem vairāk nekā otrās vietas ieguvējam Kristiānam Kostovam no Bulgārijas.  Moldova: SunStroke Project (2010 —  Moldova kopā ar Oļu Tiru).  Igaunija: Koits Toms (1998 —  Igaunija).  Igaunija: Laura Peldvere (2005 —  Igaunija kā daļa no grupas Suntribe).  Slovēnija: Omārs Nabers (2005 —  Slovēnija).  Serbija: Tijana Bogičeviča (2011 —  Serbija kā bekvokāliste)  Sanmarīno: Valentīna Moneta (2012, 2013, 2014 —  Sanmarīno)  Izraēla: Imri Zivs (2015, 2016 —  Izraēla kā bekvokālists) Anthony Granger. «ESC’17: Odessa wants to host the contest». eurovoix.com. Eurovoix, 2016. gada 15. maijs. Skatīts: 2016. gada 15. maijs. Norman Burdon. «Spain and Italy confirm participation; Bosnians most likely out and Czech Republic decides this week». oikotimes.com. ESCToday, 2016. gada 14. septembris. Arhivēts no oriģināla, laiks: 2016. gada 15. septembrī. Skatīts: 2016. gada 14. septembris. «TVE admite su 'disgusto' por Barei y pide a Eurovisión 'un nuevo sistema'». vertele.com. Arhivēts no oriģināla, laiks: 2016. gada 16. maijā. Skatīts: 2016. gada 16. maijs. «Arhivēta kopija». Arhivēts no oriģināla, laiks: 2016. gada 16. maijā. Skatīts: 2016. gada 16. maijā. Sanjay Jiandani. «United Kingdom BBC intends to participate in Eurovision 2017». esctoday.com. ESCToday, 2016. gada 31. augusts. Skatīts: 2016. gada 31. augusts. Gordon Roxburgh. «Lucie Jones: The 60th act to represent the United Kingdom». eurovision.tv. Eiropas Raidorganizāciju apvienība, 2017. gada 27. janvāris. Skatīts: 2017. gada 27. janvāris. «Germany: Eurovision 2017 participationconfirmed». Eurovoix.com. Skatīts: 2016. gada 13. maijs. Dennis Van Eersel. «Germany: ‘No internal selection next year’». Escdaily.com, 2016. gada 7. maijs. Skatīts: 2016. gada 11. maijs. «Ukraine wins 2016 Eurovision Song Contest». eurovision.tv. Skatīts: 2016. gada 14. maijs. Anthony Granger. «France: 2017 Eurovision participation confirmed», 2016. gada 16. maijs. «Edoardo Grassi on Twitter». Twitter. Skatīts: 2016-05-16. Vikikrātuvē par šo tēmu ir pieejami multivides faili. Skatīt: 2017. gada Eirovīzijas dziesmu konkurss. Oficiālā tīmekļa vietne