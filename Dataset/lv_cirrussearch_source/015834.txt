Ņesterovas rajons (krievu: Нестеровский район) ir Kaļiņingradas apgabala administratīvais rajons Krievijas Federācijā. Rajons robežojas ar Kaļiņingradas apgabala Ozjorskas, Gusevas un Krasnoznamenskas rajoniem, kā arī Lietuvu un Poliju. Tolmingkēmenes ciemā Mazajā Lietuvā 16. gadsimtā par mācītāju strādāja pirmais lietuviešu dzejnieks Kristijons Donelaitis, tagad Čistije Prudi ciematā atrodas Donelaiša muzejs. Trakēnenes (Jasnaja Poļanas) ciemā atradās slavenā Traķēnes zirgu audzētava. Rajona dienvidos (daļēji Polijā) atrodas Romintes mežs (Rominter Heide/Puszcza Romincka/Красный лес), savulaik Vācijas ķeizaru medību apgabals.