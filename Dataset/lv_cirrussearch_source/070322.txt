Riponas katedrāle (angļu: Ripon Cathedral) jeb Sv. Pētera un Sv. Vilfrīda katedrāles baznīca (angļu: Cathedral Church of St Peter and St Wilfrid) ir anglikāņu katedrāle, kas atrodas Anglijas ziemeļos, Ziemeļjorkšīras grāfistes Riponas pilsētā. 2014. gadā dibinātās Līdsas diecēzes viena no trim katedrālēm. Pārējās šīs diecēzes katedrāles ir Bredfordas katedrāle un Veikfīldas katedrāle. Baznīca šajā vietā dibināta ap 660. gadu, kad īru mūki šeit nodibināja klosteri. Savukārt 672. gadā Svētais Vilfrīds (Wilfrid, ap 663—709/710) šeit nodibināja benediktīniešu klosteri. 10. gadsimtā baznīca kļuva par koleģiāta baznīcu. Pašreizējais dievnams, pēc skaita ceturtais, celts no 13. līdz 16. gadsimtam. 1836. gadā baznīca kļuva par Riponas diecēzes katedrāli, bet 2014. gadā vairākas diecēzes apvienoja, izveidojot Līdsas diecēzi. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Riponas katedrāle.