Horodoka (ukraiņu: Городок) ir pilsēta Ukrainas rietumos, Hmeļnickas apgabala Hmeļnickas rajonā. Izvietojusies apgabala vidusdaļā Smotričas un Trostjanecas upju krastos 52 km no apgabala centra Hmeļnickas. Līdz 2020. gadam bija rajona centrs. Vēstures avotos pirmoreiz minēta 1362. gadā kā Gorodeca vai Grudeka. 15. gadsimta beigās sakarā ar īpašnieka maiņu pārdēvēta par Novodvoru. Vēlākos laikos vēl vairākkārt mainījusi īpašniekus un atkal dēvēta par Grudeku vai Gorodoku. 1795. gadā ieguvusi miesta statusu, 1938. gadā — pilsētciemata, bet 1957. gadā — pilsētas statusu. Mūsdienās attīstīta pārtikas rūpniecība. «Gorodoka». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 232. lpp. Vikikrātuvē par šo tēmu ir pieejami multivides faili. Skatīt: Horodoka. Mūsdienu Ukrainas enciklopēdijas raksts (ukrainiski)