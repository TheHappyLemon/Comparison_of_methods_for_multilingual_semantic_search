Arturs Jusupovs (krievu: Артур Маякович Юсупов; vācu: Artur Jussupow; dzimis 1960. gada 13. februārī, Maskavā) ir Krievijā dzimis Vācijas starptautiskais lielmeistars šahā (1980). Mihaila Botviņņika šaha skolas audzēknis. 1977. gadā uzvarējis Pasaules junioru šaha čempionātā. Kopš 1982. gada piedalījies Pasaules šaha čempiona nosaukuma izcīņas ciklos. Savā pirmajā starpzonu turnīrā Tolukā (Meksika) ieņēmis 5. vietu aiz Lajoša Portiša, Euhenio Torres, Borisa Spaska, Igora Ivanova. Nākamajā ciklā 1985. gadā uzvarējis starpzonu turnīrā Tunisā un iekļuvis pretendentu turnīrā. Tajā pašā gadā pretendentu turnīrā Monpeljē dalījis 1.-3. vietu ar Rafaelu Vaganjanu un Andreju Sokolovu, iekļūstot pretendentu mačos. 1986. gada pretendentu maču ceturtdaļfinālā uzvarējis Janu Timmanu ar 6:3, bet pēc tam pusfinālā Rīgā dramatiskā cīņā zaudējis Andrejam Sokolovam ar 6½:7½, lai gan vēl pēc 9. partijas bijis drošā vadībā ar 6:3. 1988. gadā ieņēmis 3. vietu PSRS 55. šaha čempionātā aiz Garija Kasparova un Anatolija Karpova. 1989. gadā atkal iekļuvis pretendentu maču pusfinālā, kur piekāpies Anatolijam Karpovam ar 3½:4½. 1991. gadā pretendentu maču ceturtdaļfinālā uzvarējis Vasiliju Ivančuku ar 5½:4½, bet nākamajā gadā zaudējis pusfinālā Janam Timmanam ar 4:6. 1992. gadā, pēc tam, kad Maskavā tika aplaupīts Jusupova dzīvoklis, pārcēlies uz dzīvi Vācijā. 1994. gadā pēdējo reizi piedalījies Pasaules čempionātā un pretendentu maču ceturtdaļfinālā zaudējis Višvanatanam Anandam ar 2½:4½. PSRS un Vācijas izlašu sastāvā sekmīgi piedalījies šaha komandu sacensībās: Pasaules šaha olimpiādēs piedalījies 10 reizes (1982-1990, 1994-2000, 2006). Komandu kopvērtējumā izcīnījis 5 zelta (1982, 1984, 1986, 1988, 1990) un sudraba (2000) medaļas, bet individuālā vērtējumā - zelta (1986) un sudraba (1986) medaļas; Pasaules komandu šaha čempionātos piedalījies 2 reizes (1985, 2001). Komandu kopvērtējumā izcīnījis zelta (1985) medaļu, bet individuālā vērtējumā - sudraba (1985) un bronzas (2001) medaļas; Eiropas komandu šaha čempionātos piedalījies 4 reizes (1980-1983, 1997-1999). Komandu kopvērtējumā izcīnījis 2 zelta (1980, 1983) un bronzas (1999) medaļas, bet individuālā vērtējumā - zelta (1980) un sudraba (1983) medaļas. 1983. gadā uzvarējis PSRS Tautu spartakiādē Maskavas komandas sastāvā. Divas reizes (1980, 1984) uzvarējis PSRS komandu kausā šahā «Burevestnik» un «CSKA» komandu sastāvā. Tāpat divas reizes (1986, 1988) ieguvis Eiropas komandu kausu šahā «CSKA» komandas sastāvā. Beidzis M. Lomonosova Maskavas Valsts universitāti. 1987. gadā apbalvots ar PSRS Nopelniem bagātā sporta meistara nosaukumu. Vācijā nodibinājis savu šaha akadēmiju. 2005. gadā FIDE Jusupovam piešķīrusi vecākā trenera nosaukumu. 1985 Tunis Interzonal Tournament «1985 Montpellier Candidates Tournament». Arhivēts no oriģināla, laiks: 2013. gada 1. jūnijā. Skatīts: 2013. gada 13. decembrī. 1985-87 Candidates Matches 55 Championship of USSR Moscow 25.7-19.8.1988 1988-90 Candidates Matches 1991-93 Candidates Matches 1994-96 FIDE Candidates Matches Jussupow Schachakademie Vikikrātuvē par šo tēmu ir pieejami multivides faili. Skatīt: Arturs Jusupovs. Arturs Jusupovs šahista profils vietnē fide.com Arturs Jusupovs šahista profils vietnē chessgames.com Arturs Jusupovs šahista profils vietnē 365chess.com Arturs Jusupovs šahista profils vietnē chesstempo.com Arturs Jusupovs šahista profils vietnē olimpbase.org (Pasaules šaha olimpiādes) Arturs Jusupovs šahista profils vietnē olimpbase.org (Eiropas komandu šaha čempionāti) Arturs Jusupovs šahista profils vietnē olimpbase.org (Pasaules komandu šaha čempionāti) Arturs Jusupovs šahista profils vietnē olimpbase.org (Eiropas klubu komandu šaha čempionāti) Arturs Jusupovs šahista profils vietnē olimpbase.org (PSRS komandu čempionāti) Arturs Jusupovs šahista profils vietnē olimpbase.org (PSRS komandu kausi)