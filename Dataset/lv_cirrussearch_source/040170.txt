2017. gada ASV atklātā čempionāta tenisā sieviešu vienspēļu turnīrs notika no 28. augusta līdz 9. septembrim. Iepriekšējā gada čempione Angelika Kerbere zaudēja jau pirmajā kārtā Naomi Osakai. Savu pirmo Grand Slam titulu karjerā izcīnīja amerikāniete Slouna Stīvensa, finālā ar 6:3, 6:0 uzvarot savu tautieti Medisonu Kīsu. Stīvensa kļuva par otro neizsēto tenisisti, kas uzvarējusi ASV atklātā čempionāta sieviešu vienspēlēs atklātajā ērā. Pirms tam 2009. gadā to bija paveikusi Kima Kleistersa. Latviju šajā turnīrā pārstāvēja Aļona Ostapenko un Anastasija Sevastova. A. Ostapenko, kas bija izsēta ar 12. numuru, pārvarēja divas kārtas, bet trešajā kārtā zaudēja Krievijas tenisistei Darjai Kasatkinai. A. Sevastova bija izsēta ar 16. numuru. Viņa otro reizi pēc kārtas iekļuva turnīra ceturtdaļfinālā, ceturtās kārtas mačā apspēlējot krievu tenisisti, 2006. gada čempioni, Mariju Šarapovu. Ceturtdaļfinālā viņa piekāpās Slounai Stīvensai. Valdis Bērziņš. «Amerikāņu finālā Ņujorkā pirmo "Grand Slam" titulu iegūst Stīvensa». sportacentrs.com, 2017. gada 10. septembrī. Skatīts: 2017. gada 28. oktobrī. «Day 13 Recap: Stephens stands tall, a US Open champion» (angļu). usopen.org. 2017. gada 9. septembrī. Skatīts: 2017. gada 28. oktobrī. Valdis Bērziņš. «Ostapenko ar bezcerīgi paviršu tenisu uzdāvina Kasatkinai vēl vienu uzvaru». sportacentrs.com, 2017. gada 2. septembrī. Skatīts: 2017. gada 28. oktobrī. Valdis Bērziņš. «Sevastova pārspēj titulēto Šarapovu un otro reizi iekļūst "US Open" ceturtdaļfinālā». sportacentrs.com, 2017. gada 4. septembrī. Skatīts: 2017. gada 28. oktobrī. Valdis Bērziņš. «Sevastova nenosargā pārsvaru un sāpīgi zaudē "US Open" ceturtdaļfinālā». sportacentrs.com, 2017. gada 6. septembrī. Skatīts: 2017. gada 28. oktobrī. Rezultāti