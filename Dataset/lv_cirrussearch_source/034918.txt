Šis raksts ir par Brazīlijas štatu. Par upi skatīt rakstu Parana (upe). Parana (portugāļu: Paraná) ir viens no Brazīlijas divdesmit sešiem štatiem, kas atrodas valsts dienvidu daļā. Tas ietilpst Dienvidu reģionā. Štats robežojas ar Sanpaulu štatu un ar Matugrosu du Sulu ziemeļos, ar Santakatarina dienvidos, ar Paragvaju rietumos un ar Argentīnu dienvidrietumos. To austrumos apskalo Atlantijas okeāns. Štata administratīvais centrs un lielākā pilsēta ir Kuritiba. Štata kopējā platība ir 199 314,850 km², pēc 2016. gada provizoriskajiem datiem tajā dzīvo 11 242 720 iedzīvotāji. Tas ir piecpadsmitais lielākais Brazīlijas štats pēc platības un sestais lielākais pēc iedzīvotāju skaita. Paranas dienvidrietumos atrodas araukārijas meži, kas ir vieni no svarīgākajiem subtropu mežiem pasaulē. Štata rietumu robežu ar Paragvaju veido Paranas upe. Tas ir viens no attīstītākajiem Brazīlijas štatiem. Vikikrātuvē par šo tēmu ir pieejami multivides faili. Skatīt: Parana. Encyclopædia Britannica raksts (angliski) http://www.pr.gov.br