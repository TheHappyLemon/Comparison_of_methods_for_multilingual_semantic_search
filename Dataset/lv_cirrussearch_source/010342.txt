Nezināma vērtība "population_density" Losandželosa (angļu: Los Angeles), saukta arī par Eņģeļu pilsētu (the City of Angels) vai saīsināti par L.A., ir pilsēta ASV dienvidrietumos pie Klusā okeāna. Tā ir lielākā Kalifornijas štata pilsēta un otrā lielākā ASV pēc Ņujorkas. Pilsēta ir kultūras un ekonomikas centrs Losandželosas-Longbīčas-Santaanas metropolē, kurā dzīvo 12,9 miljoni iedzīvotāju. Pašā pilsētā dzīvo 3,83 miljoni cilvēku. Pilsēta tika dibināta 1781. gadā, bet pilsētas tiesības tā ieguva tikai 1850. gadā. Losandželosa ir viens no biznesa, starptautisko darījumu, izklaides, kultūras, modes, zinātnes, tehnoloģiju un izglītības centriem visā pasaulē. Tajā ir augsti attīstītas kino un populārās mūzikas nozares. Pilsētas robežās atrodas Holivuda. Bez pasaules mēroga izklaides industrijas kompānijām (20th Century Studios, Paramount Pictures), Losandželosa ir mājvieta militārās rūpniecības kompānijai Northrop Grumman un naftas kompānijai Occidental Petroleum. Losandželosā atrodas arī vairākas universitātes, no kurām pazīstamākās ir Dienvidkalifornijas Universitāte un Kalifornijas Universitāte Losandželosā (UCLA). Ar relatīvi vāji attīstīto sabiedrisko transportu, Losandželosa ir viena no visvairāk "automobilizētākajām" pilsētām pasaulē — vidēji katram autovadītāja tiesību īpašniekam ir 1,8 automašīnas. Liels auto daudzums rada ievērojamu gaisa piesārņojumu — smogu. Losandželosā atrodas viena no lielākajām ASV lidostām Losandželosas starptautiskā lidosta. Losandželosā divreiz ir notikušas olimpiskās spēles: 1932. un 1984. gadā. Tāpat tā bija viena no 1994. gada FIFA Pasaules kausa norises vietām. Pirms eiropiešu ierašanās apvidu apdzīvoja tongvas cilts indiāņi. 1542. gadā spāņu uzdevumā apvidu apmeklēja portugālis Huans Rodrigess Kabriljo (Juan Rodríguez Cabrillo). 1771. gadā Hunipero Serra (Junípero Serra) nodibināja San Gabriel Arcángel apmetni mūsdienu Montebello pilsētā. 1781. gada 4. septembrī 46 spāņu ieceļotāji apmetās mūsdienu Losandželosas vietā, nosaucot pilsētiņu par El Pueblo de Nuestra Señora la Reina de los Angeles del Río de Porciúncula. Pilsētu dibināja Felipe de Neve. 1820. gadā pilsētiņā bija 650 iedzīvotāji. 1821. gadā Losandželosa tika iekļauta Meksikas sastāvā pēc Meksikas neatkarības kara. ASV-Meksikas kara (1846—1848) rezultātā Losandželosa un pārējā Kalifornija nonāca ASV kontrolē, bet 1848. gadā sākās Kalifornijas zelta drudzis, kas pilnībā pārvērta apkārtni. 1850. gadā Losandželosa ieguva pilsētas tiesības. 1876. gadā pilsētā ienāca dzelzceļš. 1892. gadā apkārtnē tika atklāta nafta un 1923. gadā Losandželosā ieguva ceturtdaļu visas pasaules naftas. 20. gadsimta 20. gados pilsētā sāka attīstīties kino rūpniecība. Otrā pasaules kara laikā pilsētas japāņu iedzīvotāji tika internēti uz speciālām nometnēm. 1969. un 1992. gadā pilsētā notika rasistiski motivēti ielu nemieri, bet 1994. gadā — zemestrīce. Losandželosā ir bāzēti vairāki Ziemeļamerikas profesionālo sporta līgu klubi: Losandželosas "Dodgers" (MBL; beisbols), Losandželosas "Kings" (NHL; hokejs), Losandželosas "Clippers" (NBA; basketbols), Losandželosas "Lakers" (NBA; basketbols), Losandželosas "Sparks" (WNBA; basketbols), Losandželosas "Rams" un Losandželosas "Chargers" (NFL; amerikāņu futbols). Divas pilsētā bāzētas universitātes sacenšas NCAA pirmajā divīzijā: Dienvidkalifornijas "Trojans" un Kalifornijas Universitātes Losandželosā "Bruins". Vairāk nekā 40 gadu (1950—1993) Losandželosā nodzīvoja latviešu rakstnieks un dzejnieks Anšlavs Eglītis. Losandželosā miris arī latviešu operdziedonis Ādolfs Kaktiņš (1885—1965). Losandželosā dzimis politologs Nils Muižnieks (1964), Latvijas Republikas īpašo uzdevumu ministrs sabiedrības integrācijas lietās, Eiropas Padomes Cilvēktiesību komisārs (2012). No 1962. līdz 1980. gadam Kalifornijas Universitātē Irvainā (UC Irvine) strādāja gleznotāja Vija Celmiņa. Pamatraksts: Losandželosā dzimušo uzskaitījums Losandželosā dzimuši: Leonardo Di Kaprio (Leonardo Di Caprio, 1974) — aktieris Andželīna Džolija (Angelina Jolie, 1975) — aktrise Meriona Džonsa (Marion Jones, 1975) — vieglatlēte Brets Īstons Elliss (Bret Easton Ellis, 1964) — rakstnieks Džodija Fostere (Jodie Foster, 1962) — aktrise Dastins Hofmans (Dustin Hoffman, 1937) — aktieris Džons Keidžs (John Cage, 1912—1992) — komponists Merilina Monro (Marilyn Monroe, 1926—1962) — aktrise Lerijs Nivens (Larry Niven, 1938) — rakstnieks Mērija Keita un Ešlija Olsenas (Mary-Kate and Ashley Olsen, 1986) — aktrises Gvineta Paltrova (Gwyneth Paltrow, 1972) — aktrise Edlejs Stīvensons (Adlai Stevenson, 1900—1965) — politiķis https://data.census.gov/cedsci/table?q=United%20States&tid=DECENNIALPL2020.P1; pārbaudes datums: 21 septembris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Table 1: Annual Estimates of the Population for Incorporated Places Over 100,000, Ranked by July 1, 2005 Population: April 1, 2000 to July 1, 2005» (CSV). 2008 Population Estimates. United States Census Bureau, Population Division. 2006-06-20. Arhivēts no oriģināla, laiks: 2009-07-05. Skatīts: 2007-01-26. «Metropolitan statistical area| Population Estimates| July 1, 2007». Arhivēts no oriģināla, laiks: 2010-01-17. Skatīts: 2010-04-13. «Los Angeles (city) Quickfacts». US Census Bureau. 25. Arhivēts no oriģināla, laiks: 2012-08-22. Skatīts: 2008-10-14. Atsaucē izmantots novecojis parametrs |month= «The World According to GaWC 2008». Globalization and World Cities Study Group and Network, Loughborough University. Skatīts: 2009. gada 3. marts. «Inventory of World Cities». Globalization and World Cities (GaWC) Study Group and Network. Skatīts: 2007-12-01. «Los Angeles Historical Chronology». Arhivēts no oriģināla, laiks: 2007. gada 27. septembrī. Skatīts: 2007. gada 19. septembrī. Riley Moffatt. Population History of Western U.S. Cities & Towns, 1850–1990. Lanham, Maryland : Scarecrow, 1996. 41. lpp. «Annual Estimates of the Resident Population for Incorporated Places Over 100,000, Ranked by July 1, 2009 Population: April 1, 2000 to July 1, 2009» (CSV). United States Census Bureau, Population Division. 2009. gada 1. jūlijs. Arhivēts no oriģināla, laiks: 2010. gada 27. jūnijā. Skatīts: 2010. gada 28. jūnijs. Vikikrātuvē par šo tēmu ir pieejami multivides faili. Skatīt: Losandželosa. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) Los Angeles ceļojumu padomi no Wikivoyage (angliski) Pilsētas mājaslapa (angliski)