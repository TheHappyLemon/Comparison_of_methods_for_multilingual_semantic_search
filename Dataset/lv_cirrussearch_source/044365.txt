Dominikāna olimpiskajās spēlēs piedalās kopš 1964. gada, kad vasaras olimpiskās spēles notika Tokijā. Kopš tā laika tā ir piedalījusies pilnīgi visās vasaras olimpiskajās spēlēs. Līdz šim Dominikāna nav tikusi pārstāvēta ziemas olimpiskajās spēlēs. Līdz šim Dominikāna olimpiskajās spēlēs ir izcīnījusi 12 olimpiskās medaļas. Pirmo medaļu Dominikāna izcīnīja 1984. gada Losandželosas spēlēs. Kopš 2004. gada Atēnu spēlēm tā ir izcīnījusi olimpiskās medaļas katrās nākamajās vasaras spēlēs. Visvairāk medaļu — 5 medaļas — ir izcīnītas vieglatlētikā. Ar medaļām bagātākais Dominikānas sportists ir vieglatlēts Felikss Sančess, kurš izcīnījis divas zelta medaļas.