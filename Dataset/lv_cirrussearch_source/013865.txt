Kārlis Vilhelms Šēle (vācu: Carl Wilhelm Scheele, zviedru: Carl Wilhelm Scheele; dzimis 1742. gada 9. decembrī, miris 1786. gada 21. maijā) bija vācu izcelsmes zviedru farmaceits un ķīmiķis. Atklājis vairākus ķīmiskos elementus - skābekli, molibdēnu, volframu, bāriju, hloru. Viņš tos neizdalīja tīrā veidā, bet dažus no tiem paralēli atklāja citi zinātnieki, piemēram, skābekli - Antuāns Lavuazjē un Džozefs Prīstlijs, kurš pirmais publicēja ziņas par to. Pirmais izdalīja vairākas mūsdienās plaši pazīstamas vielas, piemēram, citronskābi, pienskābi, glicerīnu, ciānūdeņradi u.c. vielas. Kārlis Vilhelms Šēle dzimis Štrālzundē, tolaik Zviedrijas sastāvā. Izmācījās par farmaceitu, strādāja aptiekās Gēteborgā, Malmē, Stokholmā, Upsālā un Šēpingā. Vikikrātuvē par šo tēmu ir pieejami multivides faili. Skatīt: Kārlis Vilhelms Šēle. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)