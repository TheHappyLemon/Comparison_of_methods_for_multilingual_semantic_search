Vītauta Dižā baznīca (lietuviešu: Vytauto Didžiojo bažnyčia) jeb Kauņas Vissvētākās Jaunavas Marijas debesīs uzņemšanas baznīca (lietuviešu: Kauno Švč. Mergelės Marijos Ėmimo į dangų bažnyčia) ir Romas katoļu baznīca, kas atrodas Lietuvas pilsētas Kauņas vecpilsētā, Nemunas upes labajā krastā. Baznīca celta ap 1400. gadu franciskāņu mūkiem un ārzemju tirgoņiem. To finansēja Vītauts Dižais par godu savam glābiņam kaujā pie Vorsklas, kurā Zelta Ordas karaspēks sagrāva apvienoto Lietuvas dižkunigaitijas kņazu un viņu sabiedroto karaspēku. Tā kā baznīca ir tuvu upei, tā vairākkārt cietusi plūdos. 1812. gada kara laikā to nodedzināja franču karaspēks. Pēc Novembra sacelšanās sakāves franciskāņi no baznīcas tika padzīti, bet 1845. gadā baznīca slēgta, vēlāk pārveidota par pareizticīgo baznīcu. No 1903. gada tā kalpoja kā kazarmas, bet Pirmā pasaules kara laikā — noliktava. 1919. gadā ēka tika atdota katoļu baznīcai. No 1931. līdz 1938. gadam un no 1978. līdz 1982. gadam notika baznīcas restaurācijas darbi. Napoleona karaspēka 1875. gada zīmējums 1923. gada fotogrāfija Eksterjers Interjers Oficiālā tīmekļa vietne Ieraksts Lietuvas kultūras vērtību reģistrā Vikikrātuvē par šo tēmu ir pieejami multivides faili. Skatīt: Kauņas Marijas debesīs uzņemšanas katoļu baznīca.