Varneka (krievu: Варнек) ir ciemats Krievijas ziemeļos, Ņencu autonomajā apvidū. Vaigačas salas vienīgā pastāvīgi apdzīvotā vieta. Izvietojies salas dienvidos Varneka līča krastā. Apdzīvotā vieta izveidojusies 1930. gadā kā OGPU ģeoloģisko pētījumu ekspedīcijas bāze. Nosaukts par godu krievu hidrogrāfam un Arktikas pētniekam Aleksandram Varnekam. Ekspedīcijas vadītājs bija Teodors Eihmans, bet vēlāk izveidotās Vaigačas speciālās kalnraču nometnes (Особлаг Вайгач) priekšnieks bija Aleksandrs Dīckalns. Pēc raktuvju slēgšanas 1936. gadā ciemats faktiski pamests. 1957. gadā uz ciematu pārcēlās no Novaja Zemļas izsūtītie ņenci. Mūsdienās ņenci ir lielākā daļa no ciemata iedzīvotājiem. Ciematā ir feldšeru punkts, klubs, dīzeļelektrostacija. 2012. gadā ierīkoti stacionārie telefona sakari. Galvenā nodarbinātības nozare ir briežkopība. Satiksmi divas reizes mēnesī nodrošina helikopteru reiss uz Narjanmaru, kravas pārvadājumi tiek veikti ar kuģi Družba narodov no Karataikas. http://arhangelskstat.gks.ru/wps/wcm/connect/rosstat_ts/arhangelskstat/resources/2edc58004f857ef7ae20af9b972d8349/численность.doc. «Виртуальный музей Гулага. Дицкалн Александр Федорович (Теодорович)». Arhivēts no oriģināla, laiks: 2018. gada 21. decembrī. Skatīts: 2020. gada 11. janvārī. Как руду искали на Вайгаче «ОСТРОВ ВАЙГАЧ И ШАХТЫ ГУЛАГ». Arhivēts no oriģināla, laiks: 2021. gada 22. janvārī. Skatīts: 2020. gada 11. janvārī.