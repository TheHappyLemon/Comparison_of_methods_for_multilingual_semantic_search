Oregona (angļu: Oregon) ir viens no Amerikas Savienoto Valstu štatiem, kas atrodas Ziemeļrietumu reģionā. Oregonas galvaspilsēta ir Seilema. Oregona robežojas ar Aidaho, Kalifornijas, Nevadas un Vašingtonas štatiem, kā arī ar Kluso okeānu. Štatam raksturīgas krāšņas, dabiskas ainavas — meži ar milzīgiem, augstiem kokiem, krāšņa Klusā okeāna piekraste, vulkāni ar ledājiem, prērijas, tuksneši. Pēc tautas skaitīšanas datiem 2010. gadā štatā bija 3 831 074 iedzīvotāju. Lielākā reliģiskā konfesija ir katoļi (14%). Dažādas protestantu konfesijām pieder 30%, mormoņiem — 5% iedzīvotāju. Pēc socioloģiskās aptaujas datiem 2009. gadā 24,6% Oregonas iedzīvotāju nesaista sevi ne ar vienu reliģiju, kas ir augstākais rādītājs starp visiem ASV štatiem. «Biggest Cities in Oregon | 2020 Population Data». www.biggestuscities.com. Skatīts: 2022-03-17. Vikikrātuvē par šo tēmu ir pieejami multivides faili. Skatīt: Oregona. Encyclopædia Britannica raksts (angliski) Brockhaus Enzyklopädie raksts (vāciski) Katoļu enciklopēdijas raksts (angliski)