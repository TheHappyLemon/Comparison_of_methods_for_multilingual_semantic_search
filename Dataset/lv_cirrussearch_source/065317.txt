Nukusa (uzbeku: Nukus) vai Nekisa (karakalpaku: Nókis) ir pilsēta Uzbekistānas ziemeļos, Karakalpakstānas galvaspilsēta. Izvietojusies Kizilkuma tuksneša malā Amudarjas labajā krastā 940 km no valsts galvaspilsētas Taškentas. Sestā lielākā Uzbekistānas pilsēta un nozīmīgs transporta un lauksaimniecības centrs. Apdzīvotā vieta izveidojusies 1860. gados kā Nekisas auls; nosaukta pēc karakalpaku nekisu klana. 1874. gadā Nekisā tika nomitināts krievu armijas garnizons uz uzbūvēts cietoksnis. Galvenā iedzīvotāju nodarbošanās bija lauksaimniecība. Pēc karakalpaku autonomijas izveidošanas par tās administratīvo centru kļuva Tertkela. Tertkela vairākkārt cieta no Amudarjas paliem un 1932. gadā autonomijas centru pārcēla uz Nukusu; tajā pat gadā Nukusai piešķīra pilsētas statusu. Vikikrātuvē par šo tēmu ir pieejami multivides faili. Skatīt: Nukusa. Krievijas Lielās enciklopēdijas raksts (krieviski)