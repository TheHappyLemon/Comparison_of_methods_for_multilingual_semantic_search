Kalibans, arī Urāns XVI, ir Urāna pavadonis. Tas ir divdesmitais pavadonis pēc kārtas, skaitot no Urāna. Pavadonis tika atklāts 1997. gada oktobra sākumā, B. Gledmenam izpētot 1997. gada 6. un 7. septembrī Palomaras observatorijā ar 5,0 m Heila teleskopu uzņemtos attēlus. Attēlus uzņēma un apstrādāja zinātnieku komanda, kurā bija B. Gledmens, P. Nikolsons, J. Bērnss un Dž. Kavelārs. Vienlaicīgi šajos attēlos tika atklāts arī Sikoroksa. Starptautiskā Astronomijas savienība 1997. gada 31. oktobrī pavadonim piešķīra pagaidu apzīmējumu S/1997 U 1. 2000. gada augustā Starptautiskā Astronomijas savienība pavadonim piešķīra nosaukumu Kalibans. Kalibans ir tēls Viljama Šekspīra traģikomēdijā „Vētra”. Kalibans ir otrs lielākais no neregulārajiem Urāna pavadoņiem, tā diametrs ir apmēram 72 km. Kalibana orbīta atrodas starp Francisko un Stefanu. Kalibans ir neregulārs pavadonis, rotē pretēji Urāna rotācijas virzienam un orbīta atrodas 140,9° leņķī pret Urāna ekvatora plakni. Orbītas parametri liecina, ka Kalibans nav veidojies pie Urāna, bet pagātnē planēta to ir notvērusi savā gravitācijas laukā. Kalibana orbītas parametri ir tuvu līdzīgi kā Francisko un Stefanam, kas iespējams, liecina par to kopīgo izcelsmi. Uranus moons I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Uranian System IAUC 6764 Latvijas Nacionālais teātris. VILJAMS ŠEKSPĪRS. VĒTRA Uranian Irregular Moons Caliban and Sycorax Were Discovered Sept. 6, 1997 (angliski) Vikikrātuvē par šo tēmu ir pieejami multivides faili. Skatīt: Kalibans.