Mimoza ir kokteilis, kas sastāv no vienas daļas šampanieša (vai cita dzirkstošā vīna) un vienas daļas kādas atdzesētas citrusa augļu sulas, visbiežāk apelsīnu sulas. Tradicionāli to pasniedz augstā šampanieša glāzē vēlajās brokastīs, viesiem kāzās vai kā daļu no pirmās klases pasažieru piedāvājuma dažos pasažieru vilcienos vai lidmašīnās. Mimoza ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā. Pēc IBA noteiktajām proporcijām kokteilis sastāv no 75 ml šampanieša un 75 ml apelsīnu sulas. Šim dzērienam līdzīgs ir kokteilis Buck's Fizz, bet tajā citrusaugļu sulas ir divas reizes mazāk nekā šampanieša. Poinsettia kokteilī apelsīnu sulas vietā lieto dzērveņu sulu, Soleil kokteilī izmanto ananāsu sulu, bet Megmosa kokteilī ir vienādās daļās sajaukts šampanietis ar greipfrūtu sula. Visticamāk dzēriens savu nosaukumu ir ieguvis no Acacia dealbata, dažviet saukta arī par mimozu, zieda krāsas, kas ir ļoti līdzīga kokteiļa krāsai. Tiek uzskatīts, ka dzērienu izgudroja Frenks Meijers ap 1925. gadu viesnīcā Hôtel Ritz Paris. Sylvie Krekow. «Mimosa - Drink Recipe: How to Make the Perfect Mimosa». Esquire. Skatīts: 2012-08-02. «Arhivēta kopija». Arhivēts no oriģināla, laiks: 2014. gada 3. februārī. Skatīts: 2014. gada 31. janvārī. Arhivēts 2014. gada 3. februārī, Wayback Machine vietnē. Ereich Empey. «Musings on Cocktails». Arhivēts no oriģināla, laiks: 2017. gada 19. augustā. Skatīts: 2014. gada 5. februāris. Vikikrātuvē par šo tēmu ir pieejami multivides faili. Skatīt: Mimoza.