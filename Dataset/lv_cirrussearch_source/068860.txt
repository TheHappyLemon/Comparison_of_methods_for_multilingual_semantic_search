"Eņģeļi ar netīrām sejām" (angļu: Angels with Dirty Faces) ir 1938. gada ASV krimināldrāmas filma, kuras režisors ir Maikls Kertics. Filmā galvenās lomas atveido Džeimss Kegnijs, Pets O'Braiens, Hamfrijs Bogarts, Enna Šeridena un Džordžs Bānkrofts. Filma stāsta par attiecībām starp noziedznieku Rokiju Salivanu (Kegnijs) un viņa bērnības draugu Džeriju Konoliju (O'Braiens), kurš kļuvis par priesteri. Pavadot piecpadsmit gadus cietumā par laupīšanu, Salivans cenšas atgūt 100 tūkstošus dolāru no mafijas advokāta Džima Freizera (Bogarts). Tajā pašā laikā Konolijs cenšas atturēt jauniešu grupu no nokļūšanas Salivana ietekmē. Filmas "Eņģeļi ar netīrām sejām" pirmizrāde notika 1938. gada 26. novembrī un to izplatīja Warner Bros.. Filma saņēma pozitīvas kritiķu atsauksmes un nominēta Amerikas Kinoakadēmijas balvai trīs kategorijās "Labākais aktieris galvenajā lomā" (Kegnijs), "Labākais režisors" un "Labākais literatūras oriģinālavots". "Eņģeļi ar netīrām sejām" dažu kritiķu vērtējumā tiek uzskatīta par vienu no visu laiku labākajām filmām. To uzskata arī par vienu no vislabākajām Kegnija performancēm, kā arī par "izcilu amerikāņu kino piemēru". Tīmekļa vietnē Rotten Tomatoes filmai ir 100% vērtējums. George Anastasia, Glen Macnow. The Ultimate Book of Gangster Movies : Featuring the 100 Greatest Gangster Films of All Time. Running Press, 2011. ISBN 0762443707. James L. Neibaur. James Cagney: Films of the 1930s. Rowman & Littlefield, 2014. ISBN 1442242205. «Angels With Dirty Faces - Rotten Tomatoes». www.rottentomatoes.com (angļu). 1938-11-26. Skatīts: 2023-09-10. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)