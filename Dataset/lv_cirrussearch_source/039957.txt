Šis raksts ir par 1967. gada filmu. Par citām jēdziena Andromedas miglājs nozīmēm skatīt nozīmju atdalīšanas lapu. "Andromedas miglājs" ir 1967. gadā uzņemta platformāta padomju zinātniskās fantastikas filma, kuras režisors ir Jevgeņijs Šerstobitovs.Tā ir krievu rakstnieka Ivana Jefremova tāda paša nosaukuma romāna ekranizācija. Filmas sākotnējais nosaukums — «Andromedas miglājs. 1. daļa. Dzelzs zvaigznes gūstā». Tālā nākotnē, atgriežoties no trīsdesmit septītās starpzvaigžņu ekspedīcijas, zvaigžņu kuģis "Tantra" apstākļu sagadīšanās dēļ nonāk neredzamas "dzelzs zvaigznes" gravitācijas lauka ietekmē. Kuģa degvielas krājumi neļauj pārvarēt zvaigznes pievilkšanas spēku. Zvaigžņu kuģis nosēžas uz vienas no planētām, kas riņķo ap "dzelzs zvaigzni", jo kosmonauti no orbītas pamana uz tās ārpuszemes izcelsmes kosmosa kuģi — "spirāldisku", kas nepieder nevienai no Lielā Loka civilizācijām. Zvaigžņu kuģa "Tantra" kapteinis Ergs Noors nolemj papildināt sava kuģa degvielas rezerves no svešā kuģa tvertnes. Taču mēģinājums iekļūt "spirāldiskā" cieš neveiksmi. Izrādās, ka uz planētas eksistē dzīvība, un tā cilvēkiem ir naidīga. Viens no kosmonautiem iet bojā. Kosmosa pētnieki uz planētas atrod zemiešu visurgājēju, bet pēc tam — arī Zemes zvaigžņu kuģi "Bura", kura konstrukcija ir tāda pati kā viņējam, taču tajā nav neviena cilvēka. Noklausoties avarējušā kuģa bortžurnāla ierakstus, izdodas noskaidrot, ka kuģa ekipāža gājusi bojā, kad tajā iekļuvušas svešās būtnes. Taču "Buras" degvielas ir pietiekami, lai "Tantra" varētu startēt un doties mājup uz Zemi. Sergejs Stoļarovs — Dars Veters, Lielā Loka ārējo staciju pārzinis Vija Artmane — Veda Konga, vēsturniece Nikolajs Krjukovs — Ergs Noors, zvaigžņu kuģa "Tantra" komandieris Tatjana Vološina — Nīza Krita, zvaigžņu kuģa "Tantra" astronavigatore Lado Chvariašvili — Мvens Mass Romans Homjatovs — Кims, zvaigžņu kuģa "Tantra" ekipāžas loceklis Ludmila Čursina — Luma Lasvi, zvaigžņu kuģa "Tantra" ārste Aleksandrs Goloborodko — Rens Bozs, zvaigžņu kuģa "Tantra" ekipāžas loceklis Genadijs Juhtins — Eons Tāls, zvaigžņu kuģa "Tantra" ekipāžas loceklis Marina Jurasova — Ingrīda Ditra, zvaigžņu kuģa "Tantra" ekipāžas locekle Aleksandrs Gajs — Purs Hiss, zvaigžņu kuģa "Tantra" ekipāžas loceklis Valerijs Panarins — Holms, zvaigžņu kuģa "Tantra" ekipāžas loceklis Juzefs Miroņenko — Кejs Bērs, zvaigžņu kuģa "Tantra" ekipāžas loceklis un citi aktieri. Zemes ainas tika filmētas Krimā, pionieru nometnē "Arteks". 20. gadsimta sešdesmitajiem gadiem netradicionālā nometnes korpusu arhitektūra vislabāk atbilda filmas autoru un skatītāju priekšstatam par tālas nākotnes pasauli. Filmas otrā daļa netika uzņemta Sergeja Stoļarova nāves dēļ 1969. gadā. Filma ir vizuāli krāšņa, kaut arī tajā netiek izmantoti datorgrafikas efekti, jo tolaik tādu vēl nebija. Uz Dara Vetera galda redzams priekšmets, kas pēc saviem izmēriem, ārējā izskata un pielietojuma līdzinās mūsdienu portatīvajam datoram. Eksistē vismaz divas šīs filmas versijas — 1967. gada, 75 minūšu garumā, tā sākas ar vārdiem: "Jums, divdesmitajā gadsimtā dzīvojošajiem. Jums, dzīvojošiem komunistiskās ēras pirmajā gadsimtā — TIEK VELTĪTS" (Вам, живущим в двадцатом веке. Вам, живущим в первом веке коммунистической эры — ПОСВЯЩАЕТСЯ), un otra, "restaurēta" 1980. gadā — pārmontēta un saīsināta 68 minūšu versija, no kuras izņemtas dažas epizodes un visi "komunistiskās ēras" pieminēšanas gadījumi, bet oriģinālās aktieru balsis ieskaņojuši citi aktieri. Артек-1967, «Туманность Андромеды» // Suuk.SU Туманность Андромеды Arhivēts 2017. gada 8. februārī, Wayback Machine vietnē. // Сайт Astrotek stories Туманность Андромеды Arhivēts 2013. gada 8. jūlijā, Wayback Machine vietnē. // Masterfilm.net Обзор и сравнение DVD-релизов // vobzor.com IMDb profils (angliski) allmovie identifikators vm126997 nav derīgs. «Туманность Андромеды» на Красном ТВ (видео) (krieviski) 1967 год. Мы мечтаем о звёздном будущем: В Крыму снимается фильм «Туманность Андромеды». Кадры фильма (krieviski)