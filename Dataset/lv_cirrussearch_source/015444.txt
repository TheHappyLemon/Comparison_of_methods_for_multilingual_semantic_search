Raiens Rodnijs Renoldss (angļu: Ryan Rodney Reynolds; dzimis 1976. gada 23. oktobrī) ir kanādiešu kino un televīzijas aktieris. Viņš ir pazīstams ar lomām seriālā Two Guys and a Girl (1998—2001) un filmās "X-cilvēki: sākums. Vilknadzis" (2009) un "Zaļais lukturis" (2011). Tāpat ir filmējies tādās filmās kā "Vens Vailders: kompānijas dvēsele" (2002), "Tikai draugi" (2005), "Noteikti, varbūt" (2008), "Bildinājums" (2009), Buried (2010), "Samainīti vietām" (2011), "Slepenā mītne" (2012), "Pastaiga pa Misisipi" (2015), "Adele zeltā" (2015), "Dedpūls" (2016) un "Dedpūls 2" (2018). 2022. gadā straumēšanas servisā Netflix iznāca servisa oriģinālfilma The Adam Project, kurā Renoldss atveido galveno lomu. Karjeras laikā Renoldss ticis nominēts dažādām balvām, no kurām vairākas arī ir ieguvis. 2016. gadā viņam piešķirta zvaigzne Holivudas Slavas alejā. 2020. gada 23. septembrī Wrexham Supporters Trust paziņoja, ka biznesa partnerība, ko veido Reinoldss un amerikāņu aktieris Robs Makelinijs, risina sarunas par Velsas futbola kluba Wrexham FC iegādi. 16. novembrī tika apstiprināts, ka Reinoldss un Makelinijs pārņēma klubu pēc Wrexham Supporters Trust atbalsta saņemšanas. 2021. gada februārī Financial Conduct Authority apstiprināja Wrexham FC pārņemšanu. «Ryan Reynolds profile at FilmReference.com». www.filmreference.com. Skatīts: 2010. gada 28. aprīlis. https://www.theguardian.com/football/2020/sep/23/ryan-reynolds-rob-mcelhenney-shock-bid-to-invest-in-wrexham-football https://www.bbc.com/sport/football/54956962 https://www.bbc.com/sport/football/55955988 Vikikrātuvē par šo tēmu ir pieejami multivides faili. Skatīt: Raiens Renoldss. IMDb profils (angliski) AllMovie profils (angliski) Box Office Mojo profils (angliski)