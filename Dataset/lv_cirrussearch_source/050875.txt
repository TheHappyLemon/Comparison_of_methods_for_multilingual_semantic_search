Valds Dambrausks (lietuviešu: Valdas Dambrauskas; dzimis 1977. gada 7. janvārī Pakrojā) ir lietuviešu futbola treneris. 2018. un 2019. gada sezonā strādājis Latvijā, vadot Virslīgas klubu RFS. Studējis Londonas Metropolitēna universitātē, vēlāk strādājis Anglijas klubu Fulham, Manchester United un Brentford jaunatnes akadēmijās. No 2009. līdz 2010. gadam bija Lietuvas U-17 izlases galvenais treneris. Vēlāk vadīja Lietuvas U-19 izlasi. 2010. gada beigās kļuva par Panevēžas "Ekranas" galvenā trenera Valda Urbona asistentu, palīdzēja komandai kļūt par Lietuvas čempioniem 2011. un 2012. gadā. 2014. gadā kļuva par komandas galveno treneri. 2014. gada decembrī Dambrausks tika iecelts par Viļņas "Žalgiris" galveno treneri. Klubā nostrādāja trīs sezonas, šajā laikā divreiz izcīnot Lietuvas čempiontitulu (2015. un 2016. gadā), kā arī trīsreiz uzvarot Lietuvas kausa izcīņā un divas reizes Lietuvas superkausā. 2016. gadā tika atzīts par Lietuvas čempionāta labāko treneri. 2017. gada oktobrī pēc komandas nesekmīgā snieguma amatu atstāja. 2017. gada decembrī tika apstiprināts par Latvijas Virslīgas kluba RFS galveno treneri. Pirmajā sezonā (2018) ar RFS ieguva trešo vietu Virslīgā. 2019. gadā Dambrauska vadībā RFS kļuva par Latvijas kausa ieguvējiem un izcīnīja sudraba medaļas Virslīgā. 2020. gada februārī atstāja RFS, kļūstot par Horvātijas kluba HNK Gorica galveno treneri. 2021. gada janvārī kļuva par Bulgārijas kluba Razgradas "Ludogorets" galveno treneri. 2021. gada oktobrī amatu atstājis. 2021. gada novembrī kļuvis par Horvātijas komandas Splitas "Hajduk" galveno treneri. 2022. gadā izcīnījis Horvātijas kausu. 2022. gada septembrī pēc abpusējas vienošanās darbu Splitas klubā atstāja. No 2022. gada oktobra līdz 2023. gada decembrim vadīja Grieķijas Superlīgas klubu Krētas OFI. «Valdas Dambrauskas – futbolo tėvynės patirtis Lietuvos čempionų Panevėžio „Ekrano“ ekipai». 15min.lt (lietuviešu). 2011. gada 26. janvārī. Arhivēts no oriģināla, laiks: 2019. gada 4. novembrī. Skatīts: 2019. gada 4. novembrī. «Metų žaidėju išrinktas F. Černychas». lff.lt (lietuviešu). 2016. gada 28. novembrī. Arhivēts no oriģināla, laiks: 2019. gada 4. novembrī. Skatīts: 2019. gada 4. novembrī. «V. Dambrauskas: „Išėjau iš "Žalgirio" pats“». sportas.info (lietuviešu). 2017. gada 24. oktobrī. Arhivēts no oriģināla, laiks: 2019. gada 4. novembrī. Skatīts: 2019. gada 4. novembrī. «Pie RFS stūres stājas Lietuvas 2016. gada labākais treneris Dambrausks». sportacentrs.com. 2017. gada 6. decembrī. Skatīts: 2019. gada 4. novembrī. «Neilgi pirms sezonas sākuma šķiras RFS un Dambrauska ceļi». sportacentrs.com. 2020. gada 24. februārī. Skatīts: 2020. gada 27. februārī. «Latvijā strādājušais Dambrausks nopelnījis paaugstinājumu uz Bulgārijas grandu "Ludogorets"». sportacentrs.com. 2021. gada 3. janvārī. Skatīts: 2021. gada 3. janvārī. «Bijušais RFS treneris Dambrausks kļuvis par Splitas "Hajduk" galveno treneri». Sportacentrs.com (latviešu). 2021-11-03. Skatīts: 2022-07-09. «Hajduk and Dambrauskas broke off cooperation». vijesti.me (angļu). 2022. gada 12. septembrī. Skatīts: 2024. gada 29. janvārī. WorldFootball profils (angliski) Transfermarkt trenera profils (angliski)