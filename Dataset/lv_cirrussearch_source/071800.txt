Klogeras katedrāle (angļu: Clogher Cathedral) jeb Klogeras Sv. Makartana katedrāle (angļu: St Macartan's Cathedral, Clogher) ir Īrijas Baznīcas (anglikāņu) katedrāle, kas atrodas Ziemeļīrijas dienviddaļā, Tironas apgabala Klogeras pilsētā. Viena no divām Klogeras diecēzes katedrālēm (otra ir Eniskilenas katedrāle). Tradīcija vēsta, ka šajā vietā ap 490. gadu Sv. Makartans pēc Sv. Patrika rīkojuma dibināja klosteri un bīskapa sēdekli. 1041. un 1295. gadā baznīca tika pārbūvēta. 1396. gada 20. aprīlī tika nopostīts viss klostera komplekss. 1610. gadā karalis Džeimss I abatiju konfiscēja. Pašreizējā katedrāle celta 1744. gadā. Vikikrātuvē par šo tēmu ir pieejami multivides faili. Skatīt: Klogeras anglikāņu katedrāle.