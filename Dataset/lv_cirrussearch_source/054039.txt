GSAT-30 ir Indijas GSAT sistēmas sakaru pavadonis. Tas ģeostacionārajā orbītā tika palaists 2020. gada janvārī. Pavadoni izgatavoja un apkalpo Indijas Kosmosa pētījumu organizācija (ISRO). Tas paredzēts sakaru pakalpojumiem Indijas teritorijā, kā arī Āzijā un Austrālijā. Kosmiskais aparāts izgatavots uz platformas I-3K bāzes. Tā starta masa bija 3357 kg. GSAT-30 resursi paredzēti 15 gadu darbībai. Pavadonī uzstādīti 12 Ku joslas raiduztvērēji Indijas teritorijai un 12 C joslas raiduztvērēji paplašinātam pārklājumam Āzijā un Austrālijā. GSAT-30 tika palaists 2020. gada 16. janvārī 21:05 UTC no Gviānas kosmiskā centra ar nesējraķeti Ariane 5 ECA (lidojums VA251). Tas palaists kopā ar sakaru pavadoni EUTELSAT KONNECT. Pavadonis tika novietots ģeostacionārajā orbītā punktā 83° austrumu garuma, aizvietojot resursus nokalpojušo INSAT-4A. GSAT-30 Arhivēts 2020. gada 18. janvārī, Wayback Machine vietnē. ISRO, (angliski) Ariane Flight VA251 Arhivēts 2021. gada 4. decembrī, Wayback Machine vietnē. Arianespace (angliski) GSat 30 Gunter's Space Page, (angliski) GSAT-30 orbītas parametri n2yo.com, (angliski)