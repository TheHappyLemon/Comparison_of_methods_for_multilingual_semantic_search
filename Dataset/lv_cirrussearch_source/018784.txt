Luanda (portugāļu: Luanda) ir pilsēta Angolas ziemeļrietumos, osta Atlantijas okeāna krastā. Valsts galvaspilsēta un lielākā pilsēta. Iedzīvotāju vairums - afrikāņi ar ļoti nelielu balto minoritāti. Pilsētā vieglās rūpniecības un pārtikas uzņēmumi. Osta eksportē kafiju, kokvilnu, cukuru, dimantus, dzelzi un sāli. Pilsētu 1575. gadā dibinājis portugāļu jūrasbraucējs Paulu Diašs Novaišs (Paulo Dias Novais). Kopš 1627. gada tā ir Angolas administratīvais centrs. No 16. gadsimta vidus līdz 19. gadsimta vidum Luanda bija liels vergu tirdzniecības centrs, kuri tika nogādāti Brazīlijā. 1975. gadā, kad Angola ieguva neatkarību no Portugāles, pilsētas iedzīvotāju vairākums bija portugāļu izcelsmes. Pēc neatkarības iegūšanas vairums iedzīvotāju pameta pilsētu un devās uz Portugāli vai DĀR. Pilsētas infrastruktūras krīzi izdevās novērst ar pieaicināto kubiešu militāro un civilo speciālistu palīdzību. Luandā dzimuši: Žuzē Eduardu duš Santušs (José Eduardo dos Santos, 1942.) — politiķis. Vikikrātuvē par šo tēmu ir pieejami multivides faili. Skatīt: Luanda. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) http://aurelioschmitt.blogspot.com/2018/02/municipios-de-angola-censo-2014-e.html.