Poļu Hamlets. Aleksandra Vjelopoļska portrets ir poļu gleznotāja Jaceka Malčevska 1903. gadā radīta eļļas krāsas glezna, kurā attēlots alegoriskais Aleksandrs Vjelopoļskis un divas atšķirīgas vīzijas par poļu tautas likteni. Glezna atrodas Nacionālajā muzejā Varšavā. Glezna radīta 1903. gadā un ir viens no zināmākajiem Malčevska darbiem. Tajā attēlots gleznotāja mazdēls kā poļu politiķis Aleksandrs Vjelopoļskis, kurš bija Polijas Karalistes valdības pārstāvis 1860. gados un mēģināja manevrēt starp iebrucēju un Polijas iedzīvotāju interesēm. Tēls atrodas kompozīcijas centrā un to ieskauj divas sievietes. Viņš tērpts dzelteni zaļās drēbēs un aplicis patronu jostu, kam ložu vietā ir krāsas tūbiņas. Viņš domīgi plūc kumelītes ziedlapiņas. Glezna ir simboliska un patriotiska, to var nolasīt vairākos veidos. Sievietes abās pusēs ir alegorija par divām dažādām vīzijām par viņu tēvzemi. Pa labi atrodas vecāka sieviete ar baltiem matiem, tērpusies tumšās drēbēs, ar dzelžos saslēgtām rokām. Viņas sejā ir skumjas, izmisums un izpratne par savu situāciju. Viņa attēlo paverdzinātu Poliju, likteņa pamestu un zem citu varas, no kuras nevar atbrīvoties. Kreisajā pusē ir jauna meitene, puskaila, attēlota važu saraušanas brīdī. Viņa ir enerģijas pilna un seja ir ļoti izteiksmīga. Tā simbolizē "jauno Poliju", spējīgu uz darbību un izraušanos no ilgas nebrīves. Attēlu var interpretēt kā jautājumu pareizā ceļa izvēlei un tēvzemes tālākajam liktenim, iestājoties jaunam gadsimtam. Šī dilemma skaidri atsaucas uz Viljama Šekspīra darba "Hamlets" galvenā varoņa dzīves izvēli, kā tas tiek izcelts darba nosaukumā. Aleksandrs Vjelopoļskis ir piemērs personai, kam jāpieņem sarežģīts lēmums un jāuzņemas šī lēmuma sekas, kas radušās no vajadzības pieņemt vai noraidīt sava vectēva attieksmi pret dzīvi. Mākslinieks nav neviena lēmuma pusē. Vīrieša tēls ir skumjš, melanholisks un tajā vērojama neizlēmība, ko vēl vairāk izceļ zieds viņa rokā un josta uz ķermeņa. Darbs ir mākslinieka rūpju izpausme par poļu tautas nākotni. Literatūrā saistībā ar faktu, ka attēlotajai personai (mazdēlam) un viņa vectēvam bija viens un tas pats vārds — Aleksandrs Vjelopoļskis, bieži tiek kļūdaini norādīts, ka gleznā attēlots vectēvs. Patiesībā Jaceks Malčevskis nevarēja attēlot savu vectēvu, jo viņš mira 1877. gadā, bet glezna tapusi 1903. gadā. Turklāt attēlotā persona neatgādina Aleksandru Vjelopoļski. https://cyfrowe.mnw.art.pl/en/catalog/509329; pārbaudes datums: 24 maijs 2021. http://cyfrowe.mnw.art.pl/dmuseion/docmetadata?id=4752. Agnieszka Ławniczakowa: Jacek Malczewski. Kraków: Kluszczyński, 1995. ISBN 83-86328-45-2. Elżbieta Sarnowska-Temeriusz: Studia o metaforze. Tom 62. Wrocław: Zakład Narodowy im. Ossolińskich, 1983. ISBN 83-04-01355-X. Dorota Kudelska: Dukt pisma i pędzla. Biografia intelektualna Jacka Malczewskiego. Lublin, 2008, s. 731. (pol.) Alfred Wielopolski. List do Redakcji. „Tygodnik Powszechny”. 34 (1980) (17). s. 5. Vikikrātuvē par šo tēmu ir pieejami multivides faili. Skatīt: Poļu Hamlets. Aleksandra Vjelopoļska portrets. Hamlet polski Wolne Lektury vietnē (poliski)