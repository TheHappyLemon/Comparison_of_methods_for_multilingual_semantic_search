Maksims Čigajevs (krievu: Максим Константинович Чигаев; dzimis 1988. gada 15. jūlijā Kemerovā) ir Krievijas starptautiskais lielmeistars šahā (2016), kas kopš 2023. gada šaha turnīros pārstāv Spāniju. Pārstāvējis Krieviju Pasaules un Eiropas jauniešu šaha čempionātos dažādās vecuma grupās, kurās izcīnījis divas bronzas medaļas - 2012. gadā Eiropas jauniešu šaha čempionātā U16 vecuma grupā un 2013. gadā Pasaules jauniešu šaha čempionātā U18 vecuma grupā. 2012. gadā Krievijas izlases sastāvā izcīnījis komandu un individuālās zelta medaļas Pasaules jauniešu šaha olimpiādē U16 vecuma grupā. 2019. gadā piedalījies FIDE Pasaules kausa izcīņā, kurā 1. kārtā piekāpies Irānas lielmeistaram Parhamam Magsudlu. 2020. gadā uzvarējis Krievijas šaha čempionāta Augstākajā līgā. 2021. gada novembrī Rīgā ierindojies 55. vietā 2021. gada "FIDE Chess.com Grand Swiss" turnīrā. 2022. gada septembrī Čeboksaros dalījis 7.-11. vietu Krievijas šaha čempionāta superfinālā. Par panākumiem turnīros FIDE 2012. gadā viņam piešķīrusi starptautiskā meistara (IM), bet 2016. gadā - starptautiskā lielmeistara (GM) nosaukumu. Kopš 2023. gada augusta šaha turnīros pārstāv Spāniju. OlimpBase :: World Youth U16 Chess Olympiads :: Maxim Chigaev Maksim Chigaev and Valentina Gunina Become Winners of Russian Championships Higher League 2021 FIDE Chess.com Grand Swiss Суперфинал чемпионата России. Чебоксары. 2022 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)