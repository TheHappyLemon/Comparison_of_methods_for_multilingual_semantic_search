Jorns Slots (dāņu: Jørn Sloth; dzimis 1944. gada 5. septembrī Soringā) ir Dānijas šahists. Astotā pasaules čempionāta korespondencšahā (1975–80) uzvarētājs. ICCF lielmeistars (1978). FIDE meistars (FM). 1960. gados bijis viens no daudzsološākajiem Dānijas jaunajiem šahistiem. Četras reizes piedalījies Pasaules studentu komandu šaha čempionātos (1964-1966, 1969), kuros izcīnījis 3 medaļas - 2 bronzas komandu vērtējumā (1965, 1966) un zelta medaļu individuālajā vērtējumā (1965). 1963./1964. gadumijā dalījis pirmo vietu Eiropas junioru čempionātā (U-20) Groningenā. 1971. gadā kļuvis par Dānijas šaha čempionāta bronzas laureātu. 1972. gadā pārstāvējis Dānijas izlasi Pasaules šaha olimpiādē, kur pie 3. galdiņa ieguvis 8½ punktus no 17 iespējamajiem. 1975. gadā kļuvis par Dānijas šaha vicečempionu. 1977. gadā Kopenhāgenā Dānijas izlases sastāvā uzvarējis tradicionālajās Rietumeiropas šahistu komandu sacensībās - Klāras Benediktas kausa izcīņā. Paralēli klātienes turnīriem ļoti veiksmīgi spēlējis korespondencšahu. 1980. gadā 8. Pasaules čempionātā korespondencšahā dalījis 1. vietu ar padomju šahistu Vladimiru Zagorovski, taču labāka papildus koeficienta dēļ kļuvis par uzvarētāju. Ir visu laiku jaunākais uzvarētājs šo sacensību vēsturē. Jørn Sloth[novecojusi saite] DEN-ch Hjorring 1971 «ICCF - 8th CC WORLD CHAMPIONSHIP FINAL». Arhivēts no oriģināla, laiks: 2016. gada 5. martā. Skatīts: 2015. gada 10. jūnijā. Jorns Slots šahista profils vietnē fide.com Jorns Slots šahista profils vietnē chessgames.com Jorns Slots šahista profils vietnē 365chess.com Jorns Slots šahista profils vietnē chesstempo.com Jorns Slots šahista profils vietnē olimpbase.org (Pasaules šaha olimpiādes) Jorns Slots šahista profils vietnē olimpbase.org (Pasaules studentu komandu šaha čempionāti) Jorns Slots šahista profils vietnē olimpbase.org (Klāras Benediktas kauss)