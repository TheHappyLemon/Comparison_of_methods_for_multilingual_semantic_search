Karolina Hiraldo Navarro (spāņu: Carolina Giraldo Navarro; dzimusi 1991. gada 14. februārī), plašāk zināma ar pseidonīmu Karol G (bieži stilizēts kā KAROL G) ir kolumbiešu regetona dziedātāja un dziesmu autore. Mūziķes karjeru uzsāka 14 gadu vecumā, piedaloties šova X Faktors Kolumbijas versijā. 2014. gadā karjeras attīstības nolūkos pārvācās uz Ņujorku. 2017. gada oktobrī iznāca viņas debijas albums Unstoppable, kas sasniedza 2. vietu Billboard Latin albumu topā. No šī albuma singliem veiksmīgākais bija Ahora Me Llama ar Bad Bunny, kas sasniedza 10. vietu Billboard Latin singlu topā, tāpat šīs dziesmas videoklips guvis gandrīz 1 miljardu skatījumu platformā YouTube. 2018. gada maijā Karol G izlaida singlu Mi Cama, kas guva komerciālus panākumus un izpelnījās remiksu ar J Balvin un Nicky Jam. 2019. gadā viņa izlaida singlu Secreto ar Anuel AA, kas kļuva par viņas pirmo dziesmu, kas sasniegusi Billboard Hot 100, ieņemot 68. vietu. 2019. gada maijā iznāca viņas otrais albums Ocean. 2019. gada jūlijā tika izlaists singls China ar Anuel AA, Daddy Yankee, Ozuna un J Balvin, kas sasniedza 1. vietu Billboard Latin singlu topā un 43. vietu Hot 100, kā arī sasniedza topu virsotnes vairākās Dienvidmerikas valstīs. 2019. gada novembrī tika izlaists singls Tusa sadarbībā ar Nikiju Mināžu. 2021. gada martā Karol G izlaida savu trešo albumu KG0516, kas kļuva par viņas pirmo, kas sasniedza Billboard Latin albumu topa 1. vietu. 2022. gada februārī tika izlaists Becky G un Karol G singls Mamii, kas sasniedza 15. vietu Billboard Hot 100, kļūstot par viņas visaugstāko vietu ieguvušo dziesmu šajā topā. Karol G karjeras laikā ir saņēmusi vairākus apbalvojumus, kā divas Latin Grammy balvas, divas Billboard mūzikas balvas, divas MTV Eiropas mūzikas balvas. Tāpat viņa 2022. gadā ir tikusi nominēta Grammy balvai ar albumu KG0516 kategorijā "labākais Música Urbana albums". Ecleen Luzmila Caraballo. «Karol G Is a Reggaeton Superstar — On 'Ocean,' She Transcends the Genre». Rolling Stone, 2019. gada 13. maijs. Arhivēts no oriģināla, laiks: 2022. gada 3. novembris. Skatīts: 2020. gada 5. maijs. «Karol G's 'Unstoppable' Debuts at No. 2 on Top Latin Albums». Billboard. 2017. gada 8. novembris. Arhivēts no oriģināla, laiks: 2018. gada 12. janvāris. Skatīts: 2020. gada 5. maijs. «Karol G – Hot Latin Songs Chart History». Billboard. Arhivēts no oriģināla, laiks: 2022. gada 27. aprīlis. Skatīts: 2020. gada 5. maijs. «Karol G chart history». Billboard. Skatīts: 2023-02-20. Pamela Bustios. «Karol G Feeling 'Joy & Motivation' Over Her First Top Latin Albums Chart-Topper 'KG0516'». Billboard, 2021. gada 5. maijs. Skatīts: 2021. gada 1. jūnijs. «2022 GRAMMYs Awards Show: Complete Nominations List». Grammys.com. 2021. gada 23. novembris. Skatīts: 2021. gada 23. novembris. Instagram profils Oficiālā mājaslapa