Priežu dižkoksngrauzis (latīņu: Prionus coriarius) — koksngraužu vaboļu suga. Šī vabole ir viena no vislielākajiem koksngraužu dzimtas pārstāvjiem Eiropā — 18-45 mm gara. Latvijā tā ir oficiāli aizsargājama kā pirmās kategorijas aizsargājamā suga. Suga ierakstīta arī Dānijas, Zviedrijas un Ziemeļvalstu apdraudēto sugu sarakstā. Suga sastopama Eiropas stepēs un mežastepēs, Dienvidrietumāzijā, Kaukāzā, Aizkaukāzā, Turcijā un Rietumāfrikā. Latvijā 19. gs sākumā suga bija konstatēta Salaspils apkārtnē. Vēlāk Durbē un Griezē. Pašlaik ir zināma atradne pie Daugavpils. Poulācijas blīvums pie Daugavpils nav pētīts, bet domājams, ka antropogēnā faktora ietekmē populācija strauji sarūk. Sugas biotops ir veci priežu un jaukti meži. Kāpuri attīstās satrūdējušu priežu celmu, stumbru un sakņu koksnē. Imago sastopami galvenokārt uz priedēm no jūlija līdz septembrim. Sugas aizsardzība Latvijā iekļauj sevī pasākumus saglabāt neskartas priežu mežu zonas ar kritušiem un veciem kokiem. Izcirtumos saglabāt lielus, vecus celmus. Sinonīmi: Armiger ballista Voet, 1778 Armiger hussarus germanicus Voet, 1778 Cerambyx tridentatus Linnaeus, 1758 Prionus bicinus Jakovlev, 1887 Prionus burdajewiezi Bodemeyer, 1928 Cerambyx coriarius Linnaeus, 1758 Dmitrijs Teļnovs (2004). Latvijas Entomoloģijas biedrība. Latvijas vaboļu (Insecta: Coleoptera) sugu saraksts. ISBN 9984-9768-0-7 Latvijas Sarkanā grāmata. Redaktors Zandis Spuris. 4.sējums, Rīga-1998.gads, 88.lpp. ISBN 9984-559-06-8 Плавильщиков Н. Н., 1936. Жуки-дровосеки, ч. 1. — Фауна СССР, Насекомые жесткокрылые, т. 22. — Изд. АН СССР, М.-Л. — С. 66—68. 785 с. BioLib Profil taxonu — druh tesařík piluna Prionus coriarius (Linnaeus, 1758)