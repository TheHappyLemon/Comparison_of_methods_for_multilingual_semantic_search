"Ovi" (somu: "durvis") bija Nokia interneta pakalpojumu zīmols. Ovi pakalpojumus varēja izmantot no mobilajām ierīcēm, datora (ar Nokia Ovi Suite palīdzību) vai no tīmekļa. Galvenās pakalpojumu jomas: spēles, kartes, mediji, ziņojumapmaiņa un mūzika. Ovi tika iekļauti arī trešās puses pakalpojumi. Ovi tika prezentēts 2007. gada 29. augustā. Publiski bēta versija bija pieejama kopš 2008. gada 28. augusta. Viens no pirmajiem Ovi elementiem bija jūlijā iegādātā mediju koplietošanas vietne Twango. Nokia saviem pakalpojumiem iegādājas intelektuālos īpašumus, patentus un programmatūras komponentus. Tika iegādāti uzņēmumi, piemēram, Intellisync, NAVTEQ, Plazes, Gate5 un citi. 2009. gada 20. maijā prezentēts Ovi Maps Player API, kas ļāva mājas lapās iekļaut Ovi kartes, izmantojot JavaScript. 2011. gada maijā Nokia paziņoja, ka pārtrauks izmantot OVI zīmolu par labu Nokia zīmolam, lai novērstu zīmolu jucekli. Nokia turpina izmantot apakšdomēnu store.ovi.com, kas vēl 2013. gada martā bija aktīvs. Nokia Ovi Suite — ļauj lietot fotogrāfijas un citus datus starp personālo datoru un mobilo ierīci. Ovi Sync — ļauj sinhronizēt kontaktus un kalendāru starp Symbian telefoniem un Nokia Ovi datu centru. Ovi Contacts — ļauj skatīt un rediģēt kontaktus. Ovi Calendar — ļauj skatīt un rediģēt kalendāru. Ovi Store — lietotāji var lejuplādēt spēles, lietojumprogrammas, video, attēlus un zvanu melodijas. Pakalpojums sācis darbību 2009. gada maijā. Ovi Maps (tagad HERE) — ļauj skatīt kartes no visas pasaules, plānot ceļojumus, meklēt adreses. Ovi Mail — ļauj piekļūt e-pastam no mobilajām ierīcēm. Instant messaging — ziņojumu zibapmaiņa Ovi Share — mediju koplietošanas vietne. Sākotnēji saukta par Twango. Ovi Files — ļauj lietotājiem attālināti piekļūt failiem. Ovi Music Store — ļauj iegādāties mūziku Ovi Player (sākotnēji Nokia Music PC Client) — mūzikas pārvaldības rīks. N-Gage — spēļu platforma. Ovi Store Arhivēts 2009. gada 1. decembrī, Wayback Machine vietnē.