Tetele ir apdzīvota vieta Zemgalē, Jelgavas novadā. Ciemats atrodas Lielupes krastā aptuveni 39 km no Rīgas un 8 km no Jelgavas. Bijušās Teteles muižas skatu tornis (ap 1840) iekļauts Valsts kultūras pieminekļu sarakstā. 19. gadsimta pirmajā pusē Tetelmindes muižu (Tettelmünde) iegādājās Ulrihs Frīdrihs fon Bērs (1803–1867), vēlāk tā piederēja viņa dēliem Heinriham (1849–1919), Aleksandram (1856–1919) un Sesilam (1858–1919). Kad 1886. gada jūlijā Kurzemes guberņu oficiālā vizītē apmeklēja Romanovu dinastijas lielkņazs Vladimirs Aleksandrovičs, viņš no gubernatora rezidences Jelgavas pilī ar tvaikoni devās uz Tetelmindes muižu, kur Kurzemes bruņniecība rīkoja tautas svētkus, kuros bija aicināti Dobeles apriņķa pagastu vecākie, bet nama tēvs bija barons Heinrihs Bruno Egons Emerihs fon Bērs. Teteles ciemats izveidojies 19. gadsimtā kā viens no Latvijas ķieģeļrūpniecības centriem. 1903. gadā Aleksandram fon Bēram piederošajā Teteles muižas ķieģeļrūpnīcā strādāja 130 strādnieki. Pēc 1920. gada agrārās reformas Muižas zemes sadalīja, bet neatsavināmajā daļā tās pēdējā īpašniece Hortenzija Alise Anna Olfera (dzimusi fon Bēra) vēlējās atjaunot ķieģeļu cepli, taču tas nenotika. 1963. gadā atsevišķu ķieģeļnīcu vietā izveidoja būvkeramikas rūpnīcu “Spartaks” ar centru Ānē un cehiem Tetelē un Brankās. Esošajās robežās, pēc CSP un OSP datiem. «Vietvārdu datubāze: Informācija apr Teteli». Latvijas Ģeotelpiskās informācijas aģentūra. Vietvārdu datubāze «Aigars Stillers. Teteles jeb Tetelmindes „tornītis”». Arhivēts no oriģināla, laiks: 2016. gada 5. martā. Skatīts: 2015. gada 5. novembrī. OSP