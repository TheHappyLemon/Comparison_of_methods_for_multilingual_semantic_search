Roberts Ceps (vācu: Robert Zepp; bieži saīsināts kā vācu: Rob Zepp; dzimis 1981. gada 7. septembrī) ir bijušais kanādiešu izcelsmes Vācijas hokejists, vārtsargs, Vācijas hokeja izlases dalībnieks. Karjeras noslēgumā aizvadījis 10 spēles NHL kluba Filadelfijas "Flyers" sastāvā. Karjeras lielāko daļu spēlējis Vācijas hokeja līgas vienībā Berlīnes "Eisbären". Vācijas hokeja izlases rindās spēlējis 2010., 2013. un 2014. gada Pasaules čempionātos. Profesionāļa karjeru Ceps sāka 2001.—02. gada sezonā ECHL līgas kluba Floridas "Everblades" rindās. "Everblades" sastāvā hokejists spēlēja līdz pat 2004.—05. gada sezonas beigām, šajā laikā vairākas spēles aizvadot arī AHL vienībā Lovelas "Lock Monsters". 2005. gada vasarā Ceps pievienojās SM līgas klubam SaiPa, tā rindās aizvadot nākamās divas sezonas. 2007.—08. gada sezonā vārtsargs spēlēja Vācijas hokeja līgas kluba Berlīnes "Eisbären" rindās, turpmākajās septiņās sezonās kļūstot par pieckārtēju Vācijas čempionu. 2009. gadā Ceps spēlēja arī DEL Zvaigžņu spēlē. 2014. gada vasarā noslēdza viena gada līgumu ar Filadelfijas "Flyers". Lai gan lielāko sezonas daļu Ceps aizvadīja AHL, 2014. gada 21. decembrī hokejists debitēja NHL. Kopumā "Flyers" rindās Ceps aizvadīja 10 spēles un pēc sezonas beigām noslēdza savu karjeru. Vikikrātuvē par šo tēmu ir pieejami multivides faili. Skatīt: Roberts Ceps. Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)