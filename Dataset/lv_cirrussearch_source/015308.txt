"Jēru klusēšana" (angļu: The Silence of the Lambs) ir 1991. gada amerikāņu trilleris, kura režisors ir Džonatans Demijs. Filmas sižets ir balstīts uz Tomasa Herisa 1988. gada romānu ar tādu pašu nosaukumu. Filmā FIB aģente Klerisa Sterlinga sērijveida slepkavas atrašanā lūdz palīdzību cietumā ieslodzītajam kanibālistiskajam sērijveida slepkavam un izcilajam psihiatram Hanibālam Lekteram. "Jēru klusēšanā" galvenās lomas attēlo Džodija Fostere, Entonijs Hopkinss, Skots Glenns un Teds Levains. Filmas pirmizrāde notika 1991. gada 14. februārī. Tā kļuva par trešo filmu vēsturē, kura saņēmusi Amerikas Kinoakadēmijas balvas visās piecās par nozīmīgākajām uzskatītajās kategorijās: par gada labāko filmu, labāko režisoru, labāko aktieri, labāko aktrisi un labāko adaptēto scenāriju. 2011. gadā filmu iekļāva ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filmu". «The Silence of the Lambs». Box Office Mojo. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)