Grenlandes jūra (dāņu un norvēģu: Grønlandshavet, islandiešu: Grænlandshaf) ir Ziemeļu Ledus okeānam piederīga malas jūra. Reizēm jūru pieskaita arī Atlantijas okeānam. Ziemeļos Frama šaurums jūru savieno ar Ziemeļu Ledus okeānu un Vandela jūru, ziemeļaustrumos atrodas Špicbergena, austrumos un dienvidaustrumos atrodas Atlantijas okeānam piederīgā Norvēģu jūra, robeža ar kuru tiek vilkta no Špicbergenas galējā dienvidu punkta līdz Jana Majena salai un tālāk līdz Islandes galējam austrumu punktam. Dienvidos un dienvidrietumos atrodas Islande un Dāņu šaurums, kas savieno ar Irmingera jūru, rietumos — Grenlande. Vidējais dziļums ir 1526 m, dziļākā dzelme ap 140 km rietumos no Špicbergenas — Malojas ieplaka (5608). Ūdens virsējā slāņa temperatūra ziemā -2 °C līdz 1 °C, vasarā 0 °C līdz 6 °C, sāļums 32—34‰. Plūdmaiņu augstums 2—3 m. Ziemeļu daļa maz piemērota kuģošanai — šeit atrodas dreifējoša ledus sega. Ziemā aizsalst visa jūra. Produktīva jūra, kas bagāta ar zemākajām dzīvības formām. Notiek zveja. Vikikrātuvē par šo tēmu ir pieejami multivides faili. Skatīt: Grenlandes jūra. Encyclopædia Britannica raksts (angliski) Krievijas Lielās enciklopēdijas raksts (krieviski)