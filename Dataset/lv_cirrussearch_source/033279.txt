Deduktīvs slēdziens (no latīņu: deductio — 'novešana') ir jēdziens loģikā, kas apzīmē slēdzienu, kurā secinājums tiek iegūts no premisām ar loģisko nepieciešamību. Šo spriešanas veidu sauc par dedukciju, un tā nepaplašina, bet tikai padziļina zināšanas, jo ar deduktīviem slēdzieniem nevar uzzināt neko tādu, kas nebūtu bijis jau netieši ietverts premisās. Tradicionāls piemērs deduktīvam slēdzienam ir šāds kategoriskais siloģisms: Katrs cilvēks ir mirstīgs. Sokrats ir cilvēks. Tātad Sokrats ir mirstīgs. Vedins, I. Loģika. Rīga: Avots, 2000. 519 lpp.