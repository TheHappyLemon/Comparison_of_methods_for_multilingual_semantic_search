Sebastiāns Fetels (vācu: Sebastian Vettel, izrunā: [zeˈbasti̯an ˈfɛtəl]; dzimis 1987. gada 3. jūlijā Hepenheimā, Vācijā) ir vācu autosportists, Formula 1 pilots, četrkārtējs pasaules čempions. Kopš 2021. gada pārstāv Aston Martin F1 komandu, bet lielākos panākumus guvis kā Red Bull Racing pilots. Uzvarot 2010. gada F1 sezonas kopvērtējumā, S. Fetels kļuva par visu laiku visjaunāko F1 čempionu. Šo panākumu atkārtoja arī 2011. un 2012. gada sezonā, tādējādi kļūdams par visu laiku jaunāko trīskārtējo F1 čempionu. Ceturto čempiontitulu izcīnīja 2013. gada sezonā, tādējādi ar četriem pēc kārtas uzvarētiem čempionātiem S. Fetels ir viens no visu laiku veiksmīgākajiem F1 pilotiem. 2006. gada F1 sezonas nogalē, kad līdzšinējais testpilots Roberts Kubica kļuva par BMW Sauber pamatsastāva pilotu, S. Fetels kļuva par komandas galveno testpilotu. 2007. sezonā viņš un tautietis Timo Gloks tika apstiprināti par BMW Sauber testu brigādes pilotiem. Kad R. Kubica tika savainots, S. Fetels debitēja F1 sacīkstēs un nobrauca vienu sacīksti viņa vietā. Vācietis finišēja astotais un izcīnīja vienu punktu, tādējādi kļūstot par jaunāko pilotu, kurš ir izcīnījis kādu punktu Formula 1 sacīkstēs, pārspējot Džensona Batona septiņus gadus veco rekordu. Pēc R. Kubicas atveseļošanās S. Fetels atgriezās World Series by Renault sacīkstēs. Augusta sākumā tika paziņots par S. Fetela pāreju uz F1 komandu Scuderia Toro Rosso, aizvietojot tās pilotu Skotu Spīdu. Vēlāk tika papildināts, ka līgums ar Fetelu tika noslēgts līdz 2008. gada beigām. 2008. gada F1 sezonas Itālijas Grand Prix S. Fetels aizvadīja izcili veiksmīgu nedēļas nogali: kvalifikācijā ieguva pirmo starta vietu, bet sacīkstē uzvarēja pirmo reizi savā F1 karjerā. 2009. gada F1 sezonā S. Fetels kļuva par Red Bull Racing komandas pilotu, aizstājot tās sastāvā Deividu Kulthārdu, kurš beidza pilota karjeru. Ķīnas Grand Prix viņš izcīnīja pirmo komandas uzvaru, bet sezonas kopvērtējumā ieguva 2. vietu aiz Dž. Batona, visas sezonas gaitā izcīnot četras uzvaras atsevišķos Grand Prix. 2010. gada F1 čempionātā S. Fetels kļuva par piecu Grand Prix uzvarētāju, tai skaitā uzvarot divās pēdējās sacensībās, Brazīlijas Grand Prix un Abu Dabi Grand Prix. Sezonā iegūtie 256 punkti viņam ļāva kļūt par kopvērtējuma uzvarētāju, tikai par četriem punktiem apsteidzot Ferrari pilotu Fernando Alonso. Tādējādi S. Fetels kļuva par visu laiku jaunāko čempionu F1 vēsturē (iepriekš šis gods piederēja Luisam Hamiltonam). 2011. gada sezonā, gūstot 11 uzvaras 19 posmos, viņš atkārtoja pirms gada gūto panākumu, uzvaru kopvērtējumā nodrošinot Japānas Grand Prix, kad līdz sezonas beigām bija palikuši četri posmi. 2012. gada sezonā S. Fetels turpināja startēt Red Bull komandā. Sezonā pirmo uzvaru izcīnīja Bahreinas Grand Prix. Sākot no Singapūras Grand Prix viņam sākās uzvaru sērija — 4 uzvaras pēc kārtas. Sezonas pēdējā posmā iegūstot sesto vietu sacīkstē, viņš kļuva par trīskārtējo čempionu. Savu ceturto čempiona titulu S. Fetels izcīnīja 2013. gada sezonā, kurā uzvarēja 13 Grand Prix. 2014. gada sezona pilotam nebija veiksmīga un to viņš noslēdza 5. vietā, atpaliekot arī no sava komandas biedra Daniela Rikardo. 2014. gada 4. oktobrī Red Bull paziņoja par S. Fetela aiziešanu no komandas. Komandas direktors Kristians Horners apstiprināja Fetela līguma laušanu ar komandu, kā arī jauna līguma noslēgšanu ar Ferrari 2015. gada sezonai. Ferrari sastāvā jau 2015. gada sezonas otrajā posmā kļuva par uzvarētāju, atstājot aiz sevis abus favorītkomandas Mercedes pilotus. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. † — Nefinišēja, bet ieskaitīts klasifikācijā, jo paveica vismaz 90% no distances ‡ — Iegūta puse no punktiem, jo netika veikti 75% sacīkstes. «BMW nosauc tos pašus pilotus 2007. gadam (angliski)». GrandPrix. 19.10.2006. «Fetels kļūst par F1 jaunāko punktu guvēju (angliski)». ITV-F1. 17.06.2007. Arhivēts no oriģināla, laiks: 16.07.2007. Skatīts: 18.06.2007. «Fetelam pirmais "pole position"». eSports. 13.09.2008. Arhivēts no oriģināla, laiks: 15.09.2008. Skatīts: 14.09.2008. «Fetels arī šodien pirmais». eSports. 14.09.2008.[novecojusi saite] «Fetels apstiprināts Red Bull 2009. gadam (angliski)». Autosport.com. 17.07.2008. «Sebastian Vettel wins Formula One world championship in Abu Dhabi». The Guardian (London : Guardian Media Group). 2010. gada 14. novembris. Skatīts: 2010. gada 15. novembris. Tom Cary. «Red Bull's Sebastian Vettel is crowned Formula One world champion». The Daily Telegraph (Yas Marina Circuit, Abu Dhabi : Telegraph Media Group), 2010. gada 14. novembris. Skatīts: 2010. gada 15. novembris. «Sebastian Vettel is youngest F1 champ». ESPN.com (ESPN). Associated Press. 2010. gada 14. novembris. Skatīts: 2010. gada 8. decembris. Fetels — 2011. gada F1 čempions Fetels kļuvis par divkārtēju F1 čempionu «New Team Driver Line Up For 2015». Red Bull Racing. 2014. gada 4. oktobris. Arhivēts no oriģināla, laiks: 2015. gada 12. Maijs. Skatīts: 2014. gada 4. oktobris. «Red Bull: Sebastian Vettel announced Ferrari intentions on Friday». Autosport. 2014. gada 4. oktobris. Skatīts: 2014. gada 4. oktobris. Vikikrātuvē par šo tēmu ir pieejami multivides faili. Skatīt: Sebastiāns Fetels. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Oficiālā mājaslapa (vāciski), (angliski)