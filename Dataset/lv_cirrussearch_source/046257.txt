Lokstenes dievturu svētnīca ir 2017. gada 6. maijā uz Daugavas salas lejpus Pļaviņām atvērta dievturu svētnīca, kurā ietilpst galvenā ēka, pārceltuve, pulcēšanās un karogu laukums, akmens tēls un Saules vārti. Tā nosaukta tuvumā esošā appludinātā Lokstenes pilskalna vārdā. Svētnīcu apsaimnieko Latvijas Dievturu Sadraudze, kas tajā rīko dievturu pasākumus, kā arī latviešu gadskārtu un valsts svētkus. Lokstenes dievturu svētnīcas dizainu izstrādāja Latvijas Dievturu sadraudzes darba grupa Valda Celma vadībā. Ēkas arhitekts ir Ainars Markvarts, tēlnieks — Jānis Karlovs, telpu dizaina autori — Andrejs Broks un Egons Garklāvs, bet svētnīcas celtniecību finansēja uzņēmējs Dagnis Čākurs. «Uz salas Daugavā atklāta dievturu svētnīca». skaties.lv. 2017. gada 11. maijs. Arhivēts no oriģināla, laiks: 2018. gada 30. Jūlijs. Skatīts: 2018. gada 8. decembrī. «Uz salas Daugavā uzceļ dievturu svētnīcu». Latvijas Avīze. 2017. gada 11. maijs. Skatīts: 2018. gada 8. decembrī. Vikikrātuvē par šo tēmu ir pieejami multivides faili. Skatīt: Lokstenes dievturu svētnīca.