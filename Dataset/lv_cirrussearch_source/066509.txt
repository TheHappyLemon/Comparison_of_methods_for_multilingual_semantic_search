Dariuss Kinnards Gārlends (angļu: Darius Kinnard Garland; dzimis 2000. gada 26. janvārī Geri, Indiānā, ASV) ir amerikāņu basketbolists, spēlē saspēles vadītāja pozīcijā. 2023. gadā pārstāv Nacionālās basketbola asociācijas (NBA) klubu Klīvlendas "Cavaliers", kurā aizvadījis visu karjeru. 2022. gada NBA Visu Zvaigžņu spēles dalībnieks. Pēc vienas sezonas Vanderbilta Universitātes komandā NCAA D. Gārlends pieteicās NBA draftam un 2019. gada NBA draftā Klīvlendas "Cavaliers" viņu izraudzījās ar kopējo 5. numuru. Jau pirmajā sezonā D. Gārlends ieņēma svarīgu vietu komandā, dodamies sākumsastāvā visās spēlēs, kurās piedalījās, un tā tas ir noticis gandrīz visās vēlākajās viņa karjeras sezonās. 2022. gadā D. Gārlends pirmo reizi tika izraudzīts piedalīties NBA Visu Zvaigžņu spēlē, kā arī tika nosaukts par vienu no galvenajiem pretendentiem uz Progresējušākā spēlētāja balvu. 2022. gada 13. novembrī D. Gārlends sasniedza karjeras rekordu — 51 punktu zaudētā spēlē (124–129) pret Minesotas "Timberwolves", iemetot 10 no 15 trīspunktu metieniem. Šīs sezonas noslēgumā "Cavaliers" iekļuva NBA izslēgšanas spēlēs pirmo reizi kopš tās sastāvā nespēlēja Lebrons Džeimss. «Timberwolves 129-124 Cavaliers (Nov 13, 2022) Game Recap». ESPN (angļu). Skatīts: 2023-04-19. Vikikrātuvē par šo tēmu ir pieejami multivides faili. Skatīt: Dariuss Gārlends. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)