Kristobals Giljermo Enrikess Viljagra (spāņu: Cristóbal Guillermo Henríquez Villagra; dzimis 1996. gada 7. augustā, Santjago) ir Čīles starptautiskais lielmeistars šahā (2017). 2013. gadā uzvarējis Panamerikas jauniešu šaha čempionātā U18 vecuma grupā. 2014. gadā uzvarējis Panamerikas junioru šaha čempionātā un bijis trešais Pasaules junioru šaha čempionātā. Trīs reizes uzvarējis Čīles šaha čempionātos (2015, 2017, 2018). 2015. gadā izcīnījis 2. vietu Dienvidamerikas zonas turnīrā un kvalificējies FIDE Pasaules kausam pēc izslēgšanas sistēmas, kurā 1. kārtā uzvarējis Borisu Gelfandu ar 2,5:1,5, bet 2. kārtā zaudējis Hulio Grandam ar 0:2. 2019. gadā atkārtoti piedalījies FIDE Pasaules kausā pēc izslēgšanas sistēmas un 1. kārtā zaudējis Janam Kšištofam Dudam ar 0,5:1,5. Pārstāvējis Čīles komandu Pasaules šaha olimpiādēs, kurās piedalījies 3 reizes (2014-2018); 2021. gada novembrī Rīgā ierindojies 43. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 99. vietā "FIDE Grand Swiss" turnīrā. Par panākumiem turnīros FIDE 2013. gadā viņam piešķīrusi starptautiskā meistara (IM), bet 2017. gadā - starptautiskā lielmeistara (GM) nosaukumu. The Week In Chess 1038 The Week In Chess 1008 Sandro Mareco and Cristobal Henriquez Villagra qualify for FIDE World Cup OlimpBase :: FIDE World Cup :: Henriquez Villagra, Cristóbal OlimpBase :: Men's Chess Olympiads :: Cristóbal Henriquez Villagra 2021 FIDE Chess.com Grand Swiss 2023 FIDE Grand Swiss List of titles approved by the Presidential Board by written resolution Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)