Ivica Ivušičs (horvātu: Ivica Ivušić, dzimis 1995. gada 1. februārī Rijekā) ir horvātu futbolists, vārtsargs, Horvātijas futbola izlases dalībnieks. Kopš 2023. gada pārstāv Kipras futbola līgas klubu Pafos FC. Ar futbolu sāka nodarboties dzimtās pilsētas kluba HNK Rijeka jauniešu komandā. 2009. gadā pievienojās Itālijas kluba Milānas "Internazionale" jaunatnes akadēmijai. 2014.—2015. gada sezonā tika izīrēts Itālijas trešās spēcīgākās līgas (Lega Pro) klubam Prato, kura sastāvā arī debitēja pieaugušo līmenī. No 2015. līdz 2018. gadam pārstāvēja Horvātijas klubu Istra 1961. 2018. gada janvārī parakstīja līgumu ar Grieķijas klubu Olympiacos. Neaizvadījis nevienu spēli, tā paša gada vasarā atgriezās Horvātijā un pievienojās NK Osijek. Horvātijas izlases sastāvā debitēja 2021. gada 4. septembrī FIFA Pasaules kausa kvalifikācijas spēlē pret Slovākiju. Tika iekļauts komandas sastāvā 2022. gada FIFA Pasaules kausam. Horvātijas izlase UEFA Nāciju līga finālists: 2022–23 «Brozović sjajnim golom donio Hrvatskoj važnu pobjedu u Bratislavi». sport.hrt.hr (horvātu). 2021. gada 4. septembrī. Skatīts: 2022. gada 13. decembrī. https://sportacentrs.com/futbols/naciju_liga/19062023-simons_i_pendelu_i_serija_nokarto_spanija WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)