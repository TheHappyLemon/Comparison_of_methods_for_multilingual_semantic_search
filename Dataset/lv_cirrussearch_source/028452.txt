Ukraine International Airlines (UIA) (ukraiņu: Приватне акціонерне товариство «Авіакомпанія Міжнародні Авіалінії України» (МАУ)) ir Ukrainas nacionālā aviokompānija un lielākā lidsabiedrība valstī. Tās galvenā mītne atrodas Kijivā, un bāzes lidosta ir Borispiļas starptautiskā lidosta. Lidsabiedrība apkalpo vietējos un starptautiskos pasažieru un kravas lidojumus uz Eiropu, Vidējiem Austrumiem, ASV un Āziju. Lidsabiedrība tika izveidota 1992. gada 1. oktobrī un uzsāka darbību 1992. gada 25. novembrī ar lidojumu Kijiva—Londona. Tas bija viens no pirmajiem uzņēmumiem Ukrainā ar kopīgiem ieguldījumiem ar ārzemju kapitālu un pirmā lidsabiedrība bijušajā PSRS, kas izmantoja jauno Boeing 737 lidmašīnu. Dibinātāji bija Ukrainas Civilās aviācijas acociācija un Guinness Peat Aviation (GPA), Īrijas lidaparātu izpirkumnomas uzņēmums. 1996. gadā par līdzīpašniekiem kļuva Austrian Airlines un Swissair, investējot 9 miljonus ASV dolāru. 1994. gada 13. novembrī kompānija uzsāka kravas pārvadājumus ar Boeing 737-200, lidojot uz Londonu un Amsterdamu. Šobrīd kravas pārvadājumiem tiek izmantots Boeing 737-300F lidaparāts. 2000. gadā par līdzīpašnieku kļuva Eiropas Rekonstrukcijas un attīstības banka, investējot 5,4 miljonus ASV dolāru. 2006. gadā UIA pieņēma jaunu klasifikācijas sistēmu kravas lidojumiem, kas ļāva kompānijai pārvadāt plašāku preču kāstu. Tika ieviests arī eksprespārvadājumu pakalpojums. 2011. gada februārī Ukrainas valdība pārdeva savu 61,6% daļu trim esošajiem mazākuma akcionāriem par 36,2 miljoniem USD. Šobrīd kompānija pieder Ukrainas uzņēmumam Capital Investment Project LLC (74%) un Kiprā reģistrētajam uzņemamam Ontobet Promotions Limited (26%) Power structure "МАУ". Retrieved June 29, 2023. "Ukraine International Airlines Arhivēts 2016. gada 22. septembrī, Wayback Machine vietnē.." "Contact Ukraine International Airlines." Ukraine International Airlines. Retrieved on 21 June 2010. "ADDRESS: UKRAINE INTERNATIONAL AIRLINES 201-203, Kharkivske Road, Kiev, 02121, Ukraine" https://www.kyivpost.com/content/business/ukraine-international-airlines-launches-direct-kyiv-new-york-city-flights-350928.html «UIA now under control of Cyprus based Ontobet Promotions». ch-aviation. Skatīts: 2013-7-26. gadā. «List of shareholders of UIA (in Ukrainian)». Ukrainian state register of shareholders. Skatīts: 2013-7-26. gadā. Oficiālā tīmekļa vietne