Kenta (angļu: Kent) ir viena no četrdesmit astoņām Anglijas ceremoniālajām grāfistēm un viena no divdesmit septiņām nemetropoles grāfistēm valsts dienvidaustrumu daļā. Ietilpst Dienvidaustrumanglijas reģionā. Grāfiste robežojas ar Lielo Londonu ziemeļrietumos, ar Sari rietumos, ar Vestsaseksu dienvidrietumos un ar Īstsaseksu dienvidos. Grāfisti ziemeļos un austrumos apskalo Ziemeļjūra. Kentas grāfiste ir sīkāk sadalīta trīspadsmit rajonos. Administratīvais centrs un lielākā pilsēta ir Meidstona. Grāfistes kopējā platība ir 3 736 km², pēc 2011. gada datiem grāfistē dzīvo 1 731 400 iedzīvotāji. Pēc platības tā ir desmitā lielākā ceremoniālā grāfiste un desmitā lielākā nemetropoles grāfiste. Pēc iedzīvotāju skaita tā ir sestā lielākā ceremoniālā grāfiste un vislielākā nemetropoles grāfiste. Vikikrātuvē par šo tēmu ir pieejami multivides faili. Skatīt: Kenta. Encyclopædia Britannica raksts (angliski) Encyclopædia Universalis raksts (franciski)