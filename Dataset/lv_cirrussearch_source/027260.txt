Karlsrūe (vācu: Karlsruhe) ir pilsēta Vācijas rietumos, Bādenā-Virtembergā pie Reinas upes, netālu no robežas ar Franciju. Pilsētas nosaukums cēlies no Bādenes-Durlahas markgrāfa Kārļa Vilhelma vārda, kurš 1715. gadā nodibināja pilsētu, pārceļoties no iepriekšējās galvaspilsētas Durlahas (tagad Durlaha ir Karsrūes rajons). Līdz 1771. gadam Karsrūe bija Bādenes-Durlahas galvaspilsēta, bet līdz 1945. gadam — Bādenes galvaspilsēta. No 2. pasaules kara beigām līdz 1995. gadam pilsētā atradās ASV kara bāze. Pilsētas plānojums ir regulārs, pilsētas ielām stiepjoties radiāli no centrā novietotās pils. Pilsētā atrodas Vācijas konstitucionālā tiesa (Bundesverfassungsgericht) un augstākā apelācijas tiesa (Bundesgerichtshof). No izglītības iestādēm jāpiemin Karlsrūes Tehnoloģiju institūte (Karlsruhe Institute of Technology (KIT)) — viena no labākajām tehniskajām augstskolām Eiropā. Pilsētas apkārtnē atrodas lielākais Vācijas naftas pārstrādes uzņēmums. Karsrūe ir viena no pirmajām pilsētām, kurā ieviesa tramvaja kustību pa parastā dzelzceļa sliedēm, šādi optimizējot sabiedrisko transportu. Karlsrūē dzimuši: Olivers Bīrhofs (Oliver Bierhoff, 1968) — futbolists Karls Bencs (Carl Benz, 1844—1929) — izgudrotājs Kārlis Drezs (Karl Drais, 1785—1851) — izgudrotājs Hanss Franks (Hans Frank, 1900—1946) — politiķis Frīdrihs I (Friedrich I., 1826—1907) — Bādenes lielhercogs Frīdrihs II (Friedrich II., 1857—1928) — Bādenes lielhercogs Olivers Kāns (Oliver Kahn, 1969) — futbolists Kārlis Ludvigs Frīdrihs (Karl Ludwig Friedrich, 1786—1818) — Bādenes lielhercogs Kārlis Frīdrihs (Karl Friedrich, 1728—1811) — Bādenes lielhercogs Gustavs Landauers (Gustav Landauer, 1870—1919) — anarhists Leopolds (Leopold, 1790—1852) — Bādenes lielhercogs Ludvigs I (Bādenes lielhercogs) (Ludwig I., 1763—1830) — Bādenes lielhercogs Ludvigs II (Bādenes lielhercogs) (Ludwig II., 1824—1858) — Bādenes lielhercogs Peters Sloterdaiks (Peter Sloterdijk, 1947) — filozofs Mehmets Šolls (Mehmet Scholl, 1970) — futbolists Rihards Vilšteters (Richard Willstätter, 1872—1942) — ķīmiķis 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Karlsrūe. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)