Kels O'Rīlijs (angļu: Cal O'Reilly; dzimis 1986. gada 30. septembrī) ir kanādiešu hokejists, centra uzbrucējs. Pašlaik (2018) O'Rīlijs spēlē NHL kluba Minesotas "Wild" sastāvā. Viņa jaunākais brālis Raiens arī ir profesionāls hokejists. Profesionāļa karjeru O'Rīlijs uzsāka 2005.—06. gada sezonā, kad debitēja Amerikas hokeja līgas kluba Milvokī "Admirals" rindās. Komandas sastāvā hokejists aizvadīja nākamās divas sezonas, taču 2008.—09. gada sezonā debitēja arī NHL, aizvadot 11 spēles Našvilas "Predators" sastāvā. 2009.—10. gada sezonā hokejists spēles laiku starp "Predators" un "Admirals" jau dalīja uz pusēm, taču 2010.—11. gada sezonā Kels AHL vairs nespēlēja. 2011.—12. gada sezonu O'Rīlijs vēl iesāka "Predators" rindās, taču drīz tika aizmainīts uz Fīniksas "Coyotes", tā sastāvā aizvadot 22 spēles. Februārī hokejista līgumu no neaizsargāto spēlētāju saraksta pārņēma Pitsburgas "Penguins", tā sastāvā hokejistam noslēdzot sezonu. 2012. gada vasarā Kels noslēdza divu gadu līgumu ar KHL klubu Magņitogorskas "Metallurg". 2013.—14. gada sezonu O'Rīlijs uzsāka neveiksmīgi, vairākas spēles aizvadot arī "Metallurg" VHL fārmklubā, taču tad Krieviju pameta, sezonu noslēdzot Amerikas hokeja līgas klubā Jutikas "Comets". 2014.—15. gada sezonā bija "Comets" kapteinis un komandas rezultatīvākais spēlētājs. Nākamajā vasarā noslēdza divu gadu līgumu ar Bufalo "Sabres". 2017. gada vasarā pievienojās Minesotas "Wild", tās sastāvā nākamajā sezonā gan aizvadot tikai vienu spēli, pārējo laiku būdams tās AHL fārmkluba Aiovas "Wild" kapteinis. Eliteprospects profils (angliski) Internet Hockey Database profils (angliski) Hockey-Reference profils (angliski) KHL profils (angliski)