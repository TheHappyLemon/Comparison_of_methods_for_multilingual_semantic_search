Jans Hejda (čehu: Jan Hejda; dzimis 1978. gada 18. jūnijā) ir bijušais čehu hokejists, aizsargs, Čehijas hokeja izlases dalībnieks. Karjeras laikā aizvadījis 627 spēles Nacionālās hokeja līgas klubos Edmontonas "Oilers", Kolumbusas "Blue Jackets" un Kolorādo "Avalanche". Čehijas hokeja izlases sastāvā kļuvis par 2005. gada Pasaules čempionu, 2006. gadā izcīnījis sudraba medaļas. Profesionāļa karjeru sācis 1997.—98. gada sezonā Čehijas Ekstralīgas kluba Prāgas "Slavia" rindās. Kluba rindās Hejda spēlēja līdz pat 2002.—03. gada sezonas izskaņai, kad kopā ar klubu kļuva par Čehijas čempionu. 2003. gada pievienojās Krievijas Superlīgas klubam Maskavas CSKA, tās sastāvā aizvadot divas sezonas, taču tad vienu gadu aizvadīja Mitišču "Khimik" rindās. 2006. gada vasarā Hejda pārcēlās uz Ziemeļameriku, nākamajā sezonā aizvadot 39 spēles NHL kluba Edmontonas "Oilers" rindās. Pēc vienas kluba sastāvā aizvadītas sezonas aizsargs noslēdza līgumu ar Kolumbusas "Blue Jackets" vienību. 2011. gada vasarā hokejists noslēdza līgumu ar Kolorādo "Avalanche". Tās sastāvā spēlēja līdz pat 2014.—15. gada sezonas noslēgumam. 2015.—16. gada sezonu aizvadīja AHL, taču pēc tam noslēdza spēlētāja karjeru. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)