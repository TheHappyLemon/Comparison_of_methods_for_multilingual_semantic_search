Herolds Kleitons Loids (angļu: Harold Clayton Lloyd, Sr.; 1893. gada 20. aprīlī, miris 1971. gada 8. martā) bija amerikāņu aktieris, komiķis, kinorežisors, kinoproducents, scenārists. Viens no populārākajiem un ietekmīgākajiem mēmā kino komiķiem (kopā ar Čārliju Čaplinu un Basteru Kītonu). Mācījies Sandjego dramatiskajā mākslas skolā. Sākumā darbojies teātrī, taču vēlāk pievērsies kino. Gandrīz 200 filmu (arī skaņu filmu) autors. Sākumā ievērojams bija "Vientuļā Lūka" tēls, taču 20. gadsimta 20. gados populārs bija tēls, kurā viņš nēsāja brilles. Loids pats izpildīja trikus savās filmās. 1923. gada filma Safety Last! un 1925. gada filma The Freshman ir vienas no veiksmīgākajām mēmā kino filmām. 20. gadsimta 60. gados izdevis kinoantoloģiju ar savām ievērojamākajām lomām. 1952. gadā saņēmis Kinoakadēmijas goda balvu. Vikikrātuvē par šo tēmu ir pieejami multivides faili. Skatīt: Herolds Loids. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)