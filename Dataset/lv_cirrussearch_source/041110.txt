Ivans Šaričs (horvātu: Ivan Šarić; dzimis 1990. gada 17. augustā Splitā) ir Horvātijas starptautiskais lielmeistars šahā (2000). Vairākkārt pārstāvējis Horvātiju Eiropas un pasaules jauniešu šaha čempionātos, kuros izcīnījis divas uzvaras: 2007. gadā Eiropas jauniešu šaha čempionātā U18 vecuma grupā un 2008. gadā Pasaules jauniešu šaha čempionātā U18 vecuma grupā. Trīs reizes uzvarējis Horvātijas jauniešu šaha čempionātos: 2006. un 2007. gadā U17 vecuma grupā un 2008. gadā U19 vecuma grupā. 2009. gadā kļuvis par Horvātijas šaha čempionāta sudraba medaļas ieguvēju, šo panākumu atkārtojis arī 2011. gadā. 2014. gadā uzvarējis Horvātijas šaha čempionātā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Zagrebā (2006), Veļikā Goricā (2006), Rijekā (2008), Zadarā (2010, 2013), Daicizau (Vācija, 2013), Blagojevgradā (Bulgārija, 2013), Veikanzē šaha festivāla B turnīrā (Nīderlande, 2014). 2018. gada martā Batumi uzvarējis Eiropas individuālajā šaha čempionātā. 2021. gada novembrī Rīgā ierindojies 36. vietā 2021. gada "FIDE Chess.com Grand Swiss" turnīrā. 2022. gadā Slovēnijā izcīnījis 3. vietu Eiropas individuālajā čempionātā šahā. 2023. gada novembrī Daglasā ierindojies 31. vietā "FIDE Grand Swiss" turnīrā. Pārstāvējis Horvātijas komandu lielākajos komandu šaha turnīros: Pasaules šaha olimpiādēs piedalījies 4 reizes (2010-2016); Eiropas komandu šaha čempionātos piedalījies 5 reizes (2009-2017). Par panākumiem turnīros FIDE 2007. gadā Šaričam piešķīrusi starptautiskā meistara (IM) nosaukumu, bet 2008. gadā - starptautiskā lielmeistara (GM) nosaukumu. Pojedinačno prvenstvo Hrvatske u šahu za 2013. godinu za muškarce Tata 11: Giri and Timman take silver European Individual Chess Championship 2018 2021 FIDE Chess.com Grand Swiss Eiropas čempionātā Meškovs finišē ārpus labāko simta 2023 FIDE Grand Swiss OlimpBase :: Men's Chess Olympiads :: Ivan Šarić OlimpBase :: European Men's Team Chess Championship :: Ivan Šarić Title Applications (GM): Saric, Ivan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)