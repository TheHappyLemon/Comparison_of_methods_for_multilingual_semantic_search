Filipīnu nacionālais karogs (filipīniešu: Pambansang Watawat ng Pilipinas) ir horizontāls, divkrāsains karogs ar vienādu sarkano un karaliski zilo joslu, ar baltu vienādsānu trijstūri karoga kreisajā pusē. Trijstūra vidū ir zeltaini dzeltena saule ar astoņiem galvenajiem stariem, kas reprezentē Filipīnu astoņas sākotnējās provinces. Katrā trijstūra virsotnē ir zeltaini dzeltena zvaigzne, katra zvaigzne apzīmē Filipīnu trīs galvenās salu grupas — Lusona, Visajas (oriģināli attiecināts uz Panaju) un Mindanao. Karoga garums ir divreiz garāks par karoga platumu, dodot tam 1:2 proporcijas lielumu. Baltā trijstūra malu garums visām malām kopā ir vienāds ar karoga garumu. Saulei ir 8 biezi stari un 16 tievi stari, kopā 24 stari. Biezie stari ir divreiz biezāki nekā tievie stari. Zeltaini dzeltenā saule nav novietota tieši trijstūra vidū, tā ir novietota mazliet uz labo pusi. Katras zvaigznes viena virsotne ir tieši pretīm katrai trijstūra virsotnei. Saules platums ir vienāds ar vienu tievo un biezo staru kopā. Karogā zilā krāsa ir mainījusies laika gaitā, sākot ar oriģinālo krāsu lazuli Rosco. Nav zināma šīs nokrāsas nozīme, bet iespējams kandidāts ir zilā krāsa no Kubas karoga, kāda teorija stāsta ka Kubas karogs ietekmējis Filipīnu karoga izveidi. Karoga krāsas ir līdzīgas krāsām kuras izmantotas ASV karogā. Filipīnu karogam ir taisnstūra dizains kurš sastāv no: Balta, vienādsānu trijstūra, kurš simbolizē brīvību, vienlīdzību un brālību; Horizontāla zila josla simbolizē mieru, patiesību un taisnīgumu; Horizontāla sarkana josla simbolizē patriotismu. Trijstūra centrā atrodas astoņstaru zelta saule, kas simbolizē vienotību, brīvību, tautas demokrātiju un suverenitāti. Stari reprezentē šādas provinces: Manila, Bulakana, kavite, Pampanga, Moronga, Laguna, Batangasa, Nuevaesiha. Katra zeltaini dzeltenā piecvirsotņu zvaigzne simbolizē trīs galvenās Filipīnu salu grupas: Visajas, Lusonu un Mindanao. Karoga oriģinālais simbolisms ir aprakstīts neatkarības proklamēšanas tekstā. Karogam vajadzētu būt uz visām valdības ēkām, publiskām iestādēm un pie skolām. Nacionālajā karogu dienā (28. maijs) un Neatkarības dienā (12. jūnijs) Filipīnu iedzīvotāji izkar Filipīnu karogus pie mājām, pie mašīnām un pie apģēbiem. Vikikrātuvē par šo tēmu ir pieejami multivides faili. Skatīt: Filipīnu karogs. Encyclopædia Britannica raksts (angliski)