Severodonecka (ukraiņu: Сєвєродонецьк) ir pilsēta Ukrainas austrumos Luhanskas apgabalā. Izvietojusies apgabala rietumdaļā, Siverskijdoņecas kreisajā krastā, kopā ar Lisičansku un citām apdzīvotajām vietām veido Lisičanskas—Severodoneckas aglomerāciju (343 000 iedzīvotāju 2012. gadā). Severodoneckas pilsētas padomei pakļauti Borivskes un Sirotines pilsētciemati un četri ciemi (kopā 74,6 km², 119 959 iedzīvotāji (2012)). Apdzīvotā vieta dibināta 1934. gadā sakarā ar Lisičanskas ķīmiskā kombināta būvniecību un saucās Lishimstroja (Лисхімстрой). 1950. gadā piešķirts pilsētciemata statuss un pārdēvēta tagadējā vārdā, nosaukumu aizgūstot no Severskijdoņecas upes krieviskā nosaukuma. 1958. gadā piešķirtas pilsētas tiesības. Kopš 20. gadsimta otrās puses ievērojams ķīmiskās rūpniecības, elektrotehnikas un mašīnbūves centrs. 2022. gadā pilsēta smagi cieta karadarbībā Krievijas iebrukuma laikā; jūnijā to ieņēma Krievijas karaspēks. «Юбилейное издание «70 славных лет»». Arhivēts no oriģināla, laiks: 2014. gada 14. jūlijā. Skatīts: 2014. gada 1. maijā. Vikikrātuvē par šo tēmu ir pieejami multivides faili. Skatīt: Severodonecka. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)