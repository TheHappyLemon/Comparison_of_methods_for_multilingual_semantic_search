Gijs Demiens Leflērs (franču: Guy Damien Lafleur, dzimis 1951. gada 20. septembrī, miris 2022. gada 22. aprīlī) bija kanādiešu hokejists, labās malas uzbrucējs. Savas karjeras laikā aizvadījis 17 sezonas Nacionālās hokeja līgas klubos Monreālas "Canadiens", Ņujorkas "Rangers" un Kvebekas "Nordiques". Gijs bija pieckārtējs Stenlija kausa ieguvējs, divas reizes atzīts par līgas vērtīgāko spēlētāju, trīs reizes bijis tās rezultatīvākais spēlētājs. 1988. gadā Leflērs uzņemts Hokeja slavas zālē. 1984.—85. gada sezonā pēc 20 nospēlētām spēlēm viņš paziņoja par aiziešanu no hokeja, jo sezonā tobrīd bija guvis tikai divus vārtus. 1988. gadā, pēc viņa iekļaušanas Hokeja slavas zālē, viņš atgriezās NHL, līgā aizvadot vēl trīs sezonas. Savas NHL karjeras laikā laukumā devies 1126 spēlēs, tajās atzīmējoties ar 1353 (560+793) rezultativitātes punktiem. Kanādas hokeja izlases rindās spēlējis 1981. gada Pasaules čempionātā, kā arī 1976. un 1981. gada Kanādas kausa izcīņās. 1998. gadā žurnāla The Hockey News veiktajā balsojumā viņš ierindots 11. vietā 100 visu laiku labāko hokejistu vidū. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.cbc.ca/sports/hockey/nhl/guy-lafleur-obituary-1.5766441