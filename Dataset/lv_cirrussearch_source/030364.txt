Gangrēna (latīņu: gangraena, no sengrieķu γάγγραινα) ir audu atmiršanas veids, nekrozes veids, kuru izraisa kritiski nepietiekama asinsapgāde. Stāvoklis var būt dzīvībai bīstams. Gangrēna var rasties pēc traumas vai infekcijas, kā arī cilvēkiem, kam ir hroniskas veselības problēmas, kas ietekmē asinsriti. Galvenais gangrēnas cēlonis ir samazinātā asins piegāde ietekmētajiem audiem, kas izraisa šūnu nāvi. Gangrēnas rašanās iespējamību palielina diabēts un ilgstoša smēķēšana. Gangrēna nevar izplatīties no viena cilvēka uz citu. Izšķir vairāku veidu gangrēnu, katram veidam ir savi simptomi; tiek izšķirta sausā, mitrā, iekšējā, gāzes gangrēna un citas. Ārstēšana ir atkarīga no pamatcēloņa, var veikt rezekciju, atmirušo audu atdalīšanu (vai smagākos gadījumos amputāciju) no skartās ķermeņa daļas, antibiotiku lietošanu. Carol Porth. Essentials of pathophysiology. Lippincott Williams & Wilkins, 2007. 41. lpp. ISBN 978-0-7817-7087-3. Skatīts: 2010-06-15. «Gangrene – Introduction». NHS Health A–Z. NHS. Skatīts: 2010-06-15. «Gangrene – Causes». NHS Health A–Z. National Health Service (England). Skatīts: 2010-06-15. «Gangrene – Treatment». NHS Health A–Z. National Health Service (England). Skatīts: 2010-06-15. Vikikrātuvē par šo tēmu ir pieejami multivides faili. Skatīt: Gangrēna. Encyclopædia Britannica ieraksts (angliski)