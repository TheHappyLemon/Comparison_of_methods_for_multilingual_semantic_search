Stefansona sala (angļu: Stefansson Island) ir neapdzīvota sala Kanādas ziemeļos Kanādas Arktiskajā arhipelāgā. Administratīvi pieder Nunavutas teritorijas Kitikmeotas reģionam. Atrodas Kanādas Arktiskā arhipelāga vidusdaļā pie Viktorijas salas Storkersona pussalas krasta, no kura to šķir tikai dažus simtus metrus platais šērām pildītais Goldsmita šaurums. Vikonta Melvila šaurums ziemeļos salu atdala no Viktorijas salas, bet Maklintoka šaurums austrumos — no Velsas Prinča salas. Sala izstiepta ziemeļu—dienvidu virzienā, krasti mēreni izroboti. Salas lielāko daļu aizņem plaša zemiene, ziemeļos — neliels pacēlums. Ainavā valda tundra. Pirmie no eiropiešiem salu 1917. gadā atklāja Vilhjalmura Stefansona ekspedīcija un nosauca par Lefingvela salu (Leffingwell Island) par godu amerikāņu polārpētniekam Ernestam de Kovenam Lefingvelam (Ernest de Koven Leffingwell). Nosaukums netika atainots ekspedīcijas atskaitēm pievienotajās kartēs, tādēļ sala no jauna tika «atklāta» 1946. gadā un 1952. gadā tai piešķīra pirmatklājēja vārdu. The Atlas of Canada. Sea Islands Canadian Geographical Names Database (CGNDB). Stefansson Island William James Mills, Exploring Polar Frontiers: A Historical Encyclopedia Vikikrātuvē par šo tēmu ir pieejami multivides faili. Skatīt: Stefansona sala. International Map of the World 1:1,000,000 Viscount Melville Sound NS-12/13/14