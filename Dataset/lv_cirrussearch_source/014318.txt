Granātmetējs vai granātu izlādētājs ir šaujamierocis, kas šauj granātas ar lielāku precizitāti, augstāku ātrumu un lielākos attālumos, nekā karavīrs varētu aizmest ar roku. Granātmetēji var vai nu būt kā patstāvīgi ieroči (vienšāviena vai vairākšāviņu) vai kā papildinājums, kas montēts zem šautenes stobra. Lielākus granātmetējus var uzstādīt arī uz transportlīdzekļiem. Lielākā daļa granātmetēju ir cilvēka pārnēsājami, no pleca šaujami ieroči izsniegti vienību līmenī, kaut arī lielākus reizēm uzstāda uz bruņumašīnām. Visbiežāk mūsdienu militārpersonas izmanto 40 mm fragmentējošās granātas, kas ir efektīvas pret daudziem mērķiem, tostarp kājniekiem un viegli bruņotiem transportlīdzekļiem. Granātmetēju izmantošanas loks ir liels, tostarp tie var šaut arī dūmu granātas, gaismekļus un pat video kameru, kas parāda kauju no putna lidojuma skata. Smagākus granātmetējus, tādus kā automātiskos granātmetējus parasti uzstāda uz transportlīdzekļiem vai nocietinātās pozīcijās. Tie parasti līdzinās ložmetējiem, kas paredzēti, lai ātri šautu granātas, lai apspiestu ienaidnieku darbību konkrētajā teritorijā.