Svarcelšana 1896. gada vasaras olimpiskajās spēlēs bija viens no deviņiem sporta veidiem, kas bija iekļauti olimpisko spēļu programmā. Svarcelšanas sacensības notika 7. aprīlī Panatinaiko stadionā. Sportisti varēja sacensties divās disciplīnās — grūšanā ar vienu roku un grūšanā ar abām rokām. Disciplīnas nebija sadalītas svara kategorijās. Svarcelšanā startēja 7 sportisti no 5 valstīm. Par čempionu grūšanā ar vienu roku uzvarēja Lielbritānijas sportists Lonsestons Eliots, bet grūšanā ar abām rokām par čempionu kļuva Dānijas sportists Vigo Jensens. Viņi abi arī ieguva medaļas, katrs otrā disciplīnā. Līdz ar to gan Dānija, gan Lielbritānija izcīnīja pa divām olimpiskajām medaļām, 1 zelta un 1 sudraba medaļu. Šīs medaļas piešķīra Starptautiskā Olimpiskā komiteja ar atpakaļejošu datumu; Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas. Svarcelšanā startēja septiņi sportisti no piecām valstīm. Iekavās uzrādīts sportistu skaits no valsts.  Dānija (1)  Grieķija (3)  Lielbritānija (1)  Ungārija (1)  Vācija (1) Pamatraksts: Sportistu uzskaitījums 1896. gada vasaras olimpiskajās spēlēs#Svarcelšana «Weightlifting at the 1896 Athina Summer Games». Sports Reference. Arhivēts no oriģināla, laiks: 2011. gada 29. augustā. Skatīts: 2020. gada 17. marts. «Athens 1896 Heavyweight One Hand Lift Men». Starptautiskā Olimpiska komiteja. «Athens 1896 Heavyweight Two Hand Lift Men». Starptautiskā Olimpiska komiteja. Lampros, S.P., Polites, N.G., De Coubertin, Pierre, Philemon, P.J. & Anninos, C. The Olympic Games: BC 776 – AD 1896. Athens : Charles Beck, 1897. (Digitally available at [1] Arhivēts 2008. gada 27. maijā, Wayback Machine vietnē.) Mallon, Bill & Widlund, Ture. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Excerpt available at [2] Arhivēts 2008. gada 11. aprīlī, Wayback Machine vietnē.) Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X. Starptautiskās olimpiskās komitejas rezultātu datubāze.