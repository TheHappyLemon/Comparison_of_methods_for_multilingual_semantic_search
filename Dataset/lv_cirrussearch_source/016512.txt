Tornetresks (zviedru: Torneträsk, Torne träsk, ziemeļsāmu: Duortnosjávri, somu: Torniojärvi) ir 330 km2 liels ezers Lapzemē, Zviedrijas teritorijā aiz polārā loka. Träsk klasiskajā zviedru valodā nozīmē "purvs", taču valsts ziemeļdaļā šis termins bieži apzīmē ezeru. Pēc platības septītais lielākais ezers Zviedrijā, otrs dziļākais. No ezera uz Botnijas līci iztek Tornelvenas upe. Dienvidrietumos no ezera atrodas Ābisku nacionālais parks un UNESCO Pasaules mantojuma piemineklis — Laponija. Ezeru tektoniskā ieplakā veidojis ledājs. Ledus ezeru klāj no decembra līdz jūnijam. «Sjöar och vattendrag». Vattenmyndigheten Bottenviken. Arhivēts no oriģināla, laiks: 2009. gada 25. septembrī. Skatīts: 2008. gada 13. septembrī. (zviedriski) Vikikrātuvē par šo tēmu ir pieejami multivides faili. Skatīt: Tornetresks.