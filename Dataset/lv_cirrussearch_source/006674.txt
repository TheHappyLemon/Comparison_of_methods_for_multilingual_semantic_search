Šis raksts ir par Marsa pavadoni. Par citām jēdziena Deimoss nozīmēm skatīt nozīmju atdalīšanas lapu. Deimoss ir mazākais un ārējais no diviem Marsa pavadoņiem. To 1877. gada 12. augustā, izmantojot teleskopu, atklāja amerikāņu astronoms Asafs Hols (Asaph Hall, sešas dienas vēlāk viņš atklāja arī otru Marsa pavadoni Fobosu). Tas tika nosaukts Deimosa vārdā, kas ir šausmu un baiļu dievs, un ir romiešu dieva Marsa sengrieķu analoga Areja dēls. Tā sistemātiskais nosaukums ir Mars II. Deimoss ir neregulāras formas klints gabals, kura virsma ir gluda un to klāj regolīta slānis. Tas vairāk ir elipsoidālas formas ķermenis, kura izmēri pa garāko dimensiju ir aptuveni 15 km. Marsu tas apriņķo aptuveni 30,3 stundu laikā aptuveni 23 460 km attālumā no tā. Tas atstaro tikai 7% no gaismas, kas ir aptuveni uz pusi mazāk nekā Mēness. Deimoss ir līdzīgs C tipa asteroīdiem, kas atrodas ārējajā asteroīdu joslā. Daži zinātnieki uzskata, ka Deimoss ir asteroīds, ko Marss ir noķēris savā gravitācijas laukā, lai gan ir daudzi zinātnieki, kas ir argumentējuši, ka tā nav bijis. Foboss (pavadonis) Marsa pavadoņi (angliski) Jacobson, R.A. and Rush, B. (2006) MAR063. «Planetary Satellite Mean Orbital Parameters». JPL/NASA, 2007-06-28. Skatīts: 2008-02-13. (angliski) «Mars: Moons: Deimos». NASA Solar System Exploration. 2003-09-30. Arhivēts no oriģināla, laiks: 2008-09-16. Skatīts: 2008-08-18. (angliski) «Planetary Satellite Physical Parameters». JPL (Solar System Dynamics). 2006-07-13. Skatīts: 2008-01-29. (angliski) «Classic Satellites of the Solar System». Observatorio ARVAL. Arhivēts no oriģināla, laiks: 2011-08-25. Skatīts: 2007-09-28. (angliski) «Mar’s Moon Deimos». solarviews.com. Skatīts: 2011-02-23. Vikikrātuvē par šo tēmu ir pieejami multivides faili. Skatīt: Deimoss. Encyclopædia Britannica raksts (angliski) Krievijas Lielās enciklopēdijas raksts (krieviski)