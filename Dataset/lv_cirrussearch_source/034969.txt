Nekustīgs (strups) ceļa krustojums ir viena līmeņa sliežu ceļu savstarpējs krustojums, taču tas nepilda pārmijas funkcijas. Nekustīgu ceļu krustojumu iedala divās grupās: taisnleņķa; slīpleņķa. Taisna leņķa nekustīgs krustojums var krustot viena platuma vai atšķirīga platuma sliežu ceļus. Taisnleņķa krustojums sastāv no 4 krusteņiem, 4 pretsliedēm, no 1 pa iekšējo kontūru noslēgtas pretsliedes un mazākām detaļām. Taisnleņķa krustojumos sliežu pārtraukuma dēļ var notikt spēcīgs sitiens pa serdi vai pretsliedi. Lai to novērstu reni pielāgo riteņa uzmalas formai, lai uzmala pa to varētu brīvi ripot. Ieejas šādās renēs veido lēzenas, aptuveni 1 mm/m. Nekustīgs taisnleņķa ceļu krustojums Nekustīgs taisnleņķa ceļa krustojums Nekustīga taisnleņķa ceļa krustojuma krustenis Nekustīgs taisnleņķa ceļu krustojums ar atšķirīgu sliežu platumu Slīpleņķa nekustīgs ceļa krustojums pēc konstrukcijas atgādina krustpārmiju pārvedu, ja tai nebūtu asmeņu. Slīpleņķa krustojuma darba šķautnes tāpat zīmē rombu. Nekustīgu ceļa krustojumu var iebūvēt kā šķērsā ceļu pārejā, tā atklātā vietā. Nekustīgs ceļa krustojums sastāv no 2 smailo krusteņu komplektiem un 2 strupo krusteņu komplektiem romba mazo diagonāļu virsotnēs. Atšķirībā no pārmiju pārvedām, kurām krusteņu marku pieraksta ar 1/n, nekustīgajam to pieraksta kā 2/n, kas izriet no to pielietojuma šķērsās ceļu pārejās, padarot smailā krusteņa marku krustojumam 2x stāvāku par to krusteņu marku, no kādām pārmiju pārvedām ceļš uz slīpleņķa krustojumu ved. Bez standarta krusteņa markas 2/n, par standartu tāpat ir pieņemts leņķis grādos: 75, 60, 30. Līklīnijas slīpleņku nekustīgos krustojumus izgatavo pēc speciāliem projektiem, ņemot vērā konkrētos vietējos apstākļus, kad taisnos slīpleņķa krustojumus nav iespējams izmantot. Krusteņi kā smailie tā strupie var būt ar kustīgām un nekustīgām serdēm. Nekustīgs tarmvaja slīpleņķa ceļa krustojums Nekustīgs tramvaja slīpleņķa ceļa krustojums Nekustīgs slīpleņķa ceļu krustojums Slīpleņķa nekustīga ceļu krustojuma strupo krusteņu kustīgo seržu tuvplāns S.V. Amelin, G.E.Andreev Ustrojstvo i ekspluataciya puti. — M: Transport 1986. — 238 s.