Latvijas futbola Virslīgas 1930. gada sezona bija 4. Virslīgas sezona, kurā piedalījās 7 komandas, izspēlējot divu riņķu turnīru. Pēc trīs gadu pārtraukuma par Latvijas čempioniem atkal kļuva Rīgas FK. Līdzšinējā čempione Liepājas "Olimpija", lai arī veiksmīgi spēlēja pret Rīgas FK, zaudēja daudz punktus pret citām komandām, tāpēc nācās samierināties ar otro vietu. Virslīgā debitēja iepriekšējās sezonas A klases čempioni Unions, kuri finālā pārspēja Cēsu SB (5-0), kā arī Rīgas Vanderers. Neskatoties uz palikšanu pēdējā vietā, vietu virslīgā nosargāja LSB Rīga, kas pārspēlēs pārspēja A klases čempionus Cēsu SB (1-1, 2-1), turklāt nākamajā sezonā virslīgas komandu skaits tika palielināts līdz astoņām. Avots: Ainis Ulmanis. Patiesībā bija tā. Futbols Latvijā 1907-2009. Lielupes izdevniecība, 2010. 46. lpp. ISBN 978-9984-563-05-3. (C) Čempions. Vārtsargs: Viktors Vizla Laukuma spēlētāji: Eduards Audriņš, Vladimirs Bērziņš, Voldemārs Grāvelis, Leonhards Kalsons, Kārlis Karsons, Jānis Lidmanis, Arkādijs Pavlovs, Ēriks Pētersons, Aleksandrs Priede, Aleksandrs Rehtšprehers, Voldemārs Roze, Alberts Šeibelis, Arnolds Štauers, Arnolds Tauriņš, Staņislavs Varakājs Ainis Ulmanis. Patiesībā bija tā. Jūrmala 2010. ISBN 9789984563053