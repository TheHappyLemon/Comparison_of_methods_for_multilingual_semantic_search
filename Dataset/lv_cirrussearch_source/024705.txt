Herca (ukraiņu: Герца, rumāņu: Herța) ir pārsvarā rumāņu apdzīvota pilsēta Ukrainas dienvidrietumos, Čerņivcu apgabalā. Hercas rajona centrs. Izvietojusies apgabala dienvidaustrumos Hercas upītes krastos pie pašas Rumānijas robežas 32 km no apgabala centra Čerņivciem. Hercas rajona administratīvais centrs. Rakstu avotos Herca pirmoreiz minēta 1437. gadā Moldāvijas kņazistes dokumentos (rumāņu: Herţa). Līdz 18. gadsimtam Herca bija feodāli atkarīga un tikai 1732. gadā pāriet tirgotāju miesta kategorijā. Pēc Rumānijas neatkarības iegūšanas nokļūst tās sastāvā. 1864. gadā iegūst pilsētas tiesības. Pēc Besarābijas okupācijas 1940. gadā nonāk Ukrainas PSR sastāvā. Pēc 2001. gada tautas skaitīšanas datiem pilsētas iedzīvotāju vairums ir rumāņi (70,79 %). Dzīvo arī ukraiņi (17,98 %) un krievi (10,89 %). Hercā dzimis rumāņu rakstnieks George Asaki (Gheorghe Asachi, 1788 – 1869). Vikikrātuvē par šo tēmu ir pieejami multivides faili. Skatīt: Herca.