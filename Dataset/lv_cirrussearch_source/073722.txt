Konstantīns Raudive (dzimis 1909. gada 30. aprīlī Asūnes pagastā, miris 1974. gada 2. septembrī Badkrocingenē, Vācijā) bija latviešu psihologs, filozofs un parapsihologs, pētījis iespējamo dzīvi pēc nāves, izveidojis savu metodi mirušo cilvēku balsu pierakstīšanai, izmantojot "elektronisko balsu" fenomenu. Lasījis lekcijas Upsālas Universitātē Zviedrijā. Rakstnieces Zentas Mauriņas vīrs. Dzimis 1909. gada 30. aprīlī Asūnes pagasta Barinaucos (netālu no Dagdas) zemnieku Vikentija Raudives un Rozālijas, dzimušas Locas, ģimenē. Mācījās Krāslavas ģimnāzijā un Rīgas Katoļu garīgajā seminārā, ko nepabeidza. Studēja literatūru un filozofiju Parīzes Universitātē (1930—1932), Madrides Universitātē (1932—1934), Edinburgas Universitātē (1934—1936). 1936.—1937. gadā dzīvoja Itālijā, no 1937. līdz 1938. gadam — Somijā. 1938. gadā viņš atgriezās Latvijā un ļoti aktīvi iesaistījās sabiedriskajā dzīvē kā publicists un lektors. Otrā pasaules kara laikā 1944. gadā Raudive kopā ar Zentu Mauriņu devās bēgļu gaitās uz Vāciju, bet 1947. gadā pārcēlās uz dzīvi Zviedrijā. Kopš 1965. gada dzīvoja Vācijas pilsētā Badkrocingenē, kur arī mira 1974. gada 2. septembrī. Savos politiskajos uzskatos simpatizēja nacismam. 1940. gadā pēc padomju okupācijas Raudivi arestēja čekisti, bet 1942. gadā pēc vācu okupācijas arī gestapo, kur pratināts par saistību ar padomju partizāniem un krievu valodas mācīšanu spāņu komunistiem studiju laikos. Ar Zentas Mauriņas atbalstu Raudive atbrīvots. Plašāku atpazīstamību mūža pēdējās desmitgadēs Raudivem sagādāja viņa eksperimenti parapsiholoģijā, ar mūsdienīgām skaņu uztveres un atskaņošanas ierīcēm ieskaņojot mirušo un dzīvo balsis; šis fenomens vēlāk ieguvis apzīmējumu "Raudives balsis". Raudive šajā jomā ātri kļuva populārs, uzstājās parapsihologu simpozijos ar referātiem vairākās Eiropas valstīs un kļuva par goda biedru vairākās apvienībās. 1938. gadā eseju krājums “Dons Kihots un mūsdienu cilvēks”, 1940. gadā “Dzīves kultūrai”, 1942. gadā “Pārpersonīgais un personīgais”, 1956. gadā “Sapņi un īstenība”, 1965. gadā "Nedzirdamais kļūst dzirdams", 1965. gadā zviedriski, 1968. gadā vāciski ar nosaukumu Unhörbares wird hörbar Otto Reichl Verlag, Remagen, bet 1971. gadā angliski ar nosaukumu "Breakthrough — An Amazing Experiment in Electronic Communication with the Dead" — Colin Smythe, Gerrards Cross 1971, 1974. gadā “Laikmetu ārdītāji”, 1976. gadā “Laikmetu atjaunotāji” (izdota pēc viņa nāves). Konstantins Raudive. "Nedzirdamais kļūst dzirdams" Zintnieks, Rīga (2003) tulkojumi no spāņu valodas: Migela de Servantesa “Dons Kihots” un “Parauga noveles”, Migela de Unamuno “Migla” un “Dzīves traģiskās jūtas cilvēkos un tautās”. Die Memoiren des Sylvester Perkons. Bd. 1—3. Westheim/Ziemetshausen: Wiborada Verl., 1947—1949 Der Chaosmensch und seine Überwindung. Betrachtungen über die Tragik unserer Zeit. Memmingen/Allg.: Dietrich, 1951 Das unsichtbare Licht. Zürich: Thomas-Verl., 1956 Asche und Glut. Memmingen: Dietrich, 1961 (no latviešu valodas tulkojusi Zenta Mauriņa) Helligkeit und Zwielicht: die Aufzeichnungen d. Bildhauers Sylvester Perkons. [Berechtigte Übertr. aus d. Lett. von Zenta Maurina]. München: Jolis Verl. Lenz, 1966 Unhörbares wird hörbar. Remagen: Verl. Der Leuchter Reichl, 1968 — [1969] Überleben wir den Tod?: neue Experimente mit d. Stimmenphänomen. Remagen: Verl. Der Leuchter Reichl, 1973. ISBN 3-87667-035-7 Der Fall Wellensittich: Untersuchungsbericht zur Frage d. Medialität bei sprechenden Vögeln. Zsgest. u. erg. von Annemarie Morgenthaler. Remagen: Verl. Der Leuchter Reichel, c1976. ISBN 3-87667-043-8 Britu rokgrupa The Smiths savā dziesmā "Rubber Ring" (1985) izmantojusi fragmentu (semplu) no skaņuplates, kas bija pievienota 1971. gadā izdotajai Raudives grāmatai Breakthrough. Konkrētajā fragmentā dzirdama Raudives tulkotājas Nadjas Fauleres balss: "You are sleeping, you do not want to believe." Izlase 'Konstantin Raudive — The Voices of the Dead' (2002, Sub Rosa) ar vairākiem pasaulslaveniem izpildītājiem, piem., Lee Ranaldo, Scanner, DJ Spooky u.c. Britu mūziķis Olivers Ho pieņēma pseidonīmu "Raudive" un 2007. gadā izdeva deju mūzikas kompaktdisku "Raudive — Zeitgeist E.P", kurā izmantoja Konstantīna Raudives idejas par aizkapa balsīm mūzikas ritmos. Režisore Daiga Kažociņa "Dirty Deal Teatro" iestudējusi izrādi "Raudives radio" (2018). Rakstnieks Andris Zeibots uzrakstījis romānu "Lēngaitis" (2021). Romāna sižets saistās ar Konstantina Raudives un Zentas Mauriņas dzīvi 1960. gadu Vācijā. Konstantīna Raudives 85 gadu dzimšanas dienas atzīmēšanas laikā 1994. gadā Asūnes pamatskolā notika viņa piemiņas konference, ko atkārtoja 1999. gada konferencē "Konstantīnam Raudivem —90". Vēlāk atklāja Konstantīna Raudives piemiņas istabu. 2009. gadā Asūnē notika K. Raudives simtgadei veltītais pasākums. 2009. gadā nākušas klajā divas K.Raudivem veltītas grāmatas: Ingrīdas Sokolovas "Albatross" un Pētera Zeiles "Konstantīns Raudive". lvva-raduraksti.lv 157. kadrs, 60. ieraksts[novecojusi saite] „Nacionālsociālistiskais pasaules uzskats atbilst visdziļākajai cilvēka dabai un cilvēkā izraisa viņā dusošus spēkus, kas ved pie augstākas tikumiskas un rakstura attīstības pakāpes. Tā nacionālsociālisms, cīnoties par augstākām nacionālām vērtībām, cīnās arī par atsevišķa cilvēka rakstura vērtībām. Jo atsevišķais tautas loceklis ir vērtīgāks, jo nacionālais gods neievainojamāks. To ievērojot, kļūst saprotama arī mācība par rases tīrību. Jo tīrāka rase, jo vērtīgāks tās atsevišķais loceklis. Dabas griba ir, lai cilvēks tiektos aizvienu pēc augstākas attīstības pakāpes. Nacionālsociālisms atbalsta un nostiprina šo pašā dabā dibināto dziņu. Nacionālsociālisma mācības uzvara izskaidrojama ar to, ka tā dziļāk un pareizāk nekā iepriekšējās sociālās mācības, izpratusi cilvēka dabu gan nacionālā, gan vispārīgā nozīmē.” (Konstantīvs Raudive. Dzīves kultūrai. Mūsdienu cilvēka problēmas. Rīga: K. Rasiņa apgāds, 1942., 147. lpp. (sarakstīts 1938-1939) «Konstantīns Raudive». literatura.lv (latviešu). Skatīts: 2020-09-07. «Konstantīns Raudive». literatura.lv. Skatīts: 2020. gada 5. decembrī. Electronic Communication with the Dead (English translation of "Unhoerbares wird hoerbar") «"You are sleeping, you do not want to believe..." — The Smiths Discussions — Last.fm». Arhivēts no oriģināla, laiks: 2010. gada 3. februārī. Skatīts: 2010. gada 29. janvārī. «Arhivēta kopija». Arhivēts no oriģināla, laiks: 2014. gada 2. februārī. Skatīts: 2014. gada 11. martā. Māra Rozenberga. «Mirušo balsu ieraksti - Konstantīna Raudives parapsiholoģiskie pētījumi uz DDT skatuves». lsm.lv, 2018. gada 13. marts. Skatīts: 2020. gada 5. decembrī. Andris Zeibots. Lēngaitis. Rīga : Dienas Grāmata, 2021. ISBN 9789934595264. Un Konstantīns Raudive atgriežas bērnības zemē "Latvijas Vēstnesis", Nr. 174/176 28.05.1999. Latgales reģiona attīstības aģentūra Ingrīda Sokolova. Albatross. Rīga : Antēra, 2009. ISBN 9789984719597. Pēteris Zeile. Konstantīns Raudive. Rīga : Jumava, 2009. ISBN 9789984387154. Konstantīna Raudives biogrāfija Konstantin Raudive. Breakthrough. Side A. youtube