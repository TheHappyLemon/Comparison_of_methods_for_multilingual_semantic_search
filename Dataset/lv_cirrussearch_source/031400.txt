Nikolajs Pirogovs (krievu: Николай Иванович Пирогов, dzimis 1810. gada 25. novembrī [v.s. 13. novembrī], miris 1881. gada 5. decembrī [v.s. 23. novembrī]) bija krievu zinātnieks, ārsts, pedagogs. No 1847. gada — Pēterburgas Zinātņu akadēmijas korespondētājloceklis. Par nopelniem Krimas karā ievainoto ārstēšanā viņš tiek uzskatīts par Krievijas karalauka ķirurģijas tēvu, ieviesis ģipša pārsēju un vairākas jaunas ķirurģiskas operācijas. Dzimis 1810. gadā Maskavā majora Ivana Pirogova ģimenē. 1828. gadā viņš absolvēja Maskavas Universitāti un tika nosūtīts uz Tērbatas Universitātes Profesoru sagatavošanas institūtu, kur 1832. gadā ieguva medicīnas doktora grādu un 1833. gadā papildinājās Berlīnes Universitātes klīnikā. 1835. gadā neilgu laiku strādāja Rīgas kara hospitālī, tad Tērbatas Universitātes ķirurģijas klīnikā. 1841. gadā sāka strādāt par Pēterburgas Medicīnas ķirurģijas akadēmijas (Императорская медико-хирургическая академия) ķirurģijas katedras un Hospitālās ķirurģijas klīnikas vadītāju. 1842. gadā apprecējās ar Jekaterinu Berezinu, pēc viņas nāves 1850. gadā otro reizi ar vācbaltieti Aleksandru fon Bistramu (Бистром). 1847. gadā Pirogovs sāka izmantot ēteri Kaukāza karā ievainoto anestēzijai. Ap šo laiku sāka apkopot anatomijas atlantu, kas četros sējumos tika izdots no 1851. līdz 1854. gadam. Pēc Krimas kara viņu atvaļināja no kara ķirurga pienākumiem un 1858. gadā iecēla par Kijevas mācību apgabala kuratoru. 1861. gadā Pirogovu iecēla par Galvenās augstskolu pārvaldes locekli ar uzdevumu pārraudzīt ārzemēs studējošos, 1862. gadā viņš dzīvoja Heidelbergā. Pēc pensionēšanās Pirogovs dzīvoja savā lauku mājā Višņā pie Vinnicas, kur tagad iekārtots Nacionālais Pirogova muzejs (ukraiņu: Національний музей-садиба М.І. Пирогова). Krievu-turku kara (1877-1878) laikā viņš devās uz Bulgārijas fronti, kur organizēja kara slimnīcu izveidi. Miris 1881. gadā Višņā. 1844., 1851. un 1860. gadā Pirogovam piešķīra Krievijas Zinātņu akadēmijas Demidova balvu. Viņa vārdā ir nosaukts Antarktīdas ledājs, slimnīca Sofijā un asteroīds. Vinnicā atrodas viņa muzejs. Полный курс прикладной анатомии человеческого тела. Санкт-Петербург: 1843—1845 (krieviski) Анатомические изображения наружного вида и положения органов, заключающихся в трёх главных полостях человеческого тела. СПб., 1846. Отчет о путешествии по Кавказу 1847—1849 г. СПб., 1849. Патологическая анатомия азиатской холеры. СПб., 1849. Топографическая анатомия по распилам через замороженные трупы. Тт. 1-4. СПб., 1851—1854. Klinische Chirurgie. Leipzig: 1851–1854 (vāciski) Chirurgische Anatomie der Arterienstämme und Fascien. Leipzig: 1861; Хирургическая анатомия артериальных стволов и фасции. Вып. 1-2. — СПб., 1881—1882. Начала общей военно-полевой хирургии, взятые из наблюдений военногоспитальной практики и воспоминаний о Крымской войне и Кавказской экспедиции. Ч. 1-2. — Дрезден, 1865—1866. (М., 1941.) Университетский вопрос. — СПб., 1863. Из Гейдельберга. — СПб., 1863. По поводу занятий русских ученых за границей — СПб., 1863. Grundzüge der allgemeinen Kriegschirurgie: nach Reminiscenzen aus den Kriegen in der Krim und im Kaukasus und aus der Hospitalpraxis (Leipzig : Vogel, 1864.— 1168 с.) (vāciski) Bericht über die Militärsanitätsanstalten in Deutschland, Lothringen und Elsaß. Leipzig 1871; Отчет о посещении военно-санитарных учреждений в Германии, Лотарингии и Эльзасе в 1870 году. — СПб., 1871. Военно-врачебное дело и частная помощь на театре войны в Болгарии и в тылу действующей армии в 1877-1878 гг. — СПб., 1879; Das Kriegssanitätswesen und die Privathilfe auf dem Kriegsschauplatz in Bulgarien 1877–78. Leipzig 1882 Latvijas padomju enciklopēdija. 7. sējums. Rīga : Galvenā enciklopēdiju redakcija. 722. lpp. Vikikrātuvē par šo tēmu ir pieejami multivides faili. Skatīt: Nikolajs Pirogovs. Krievijas Lielās enciklopēdijas raksts (krieviski)