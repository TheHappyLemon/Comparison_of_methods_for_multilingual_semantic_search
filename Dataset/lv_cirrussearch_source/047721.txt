Franciska Preisa (vācu: Franziska Preuß; dzimusi 1994. gada 11. martā) ir vācu biatloniste, 2015. gada pasaules čempione stafetē, vairākkārtēja pasaules čempionātu medaļniece, 2022. gada ziemas olimpisko spēļu bronzas medaļas ieguvēja stafetē. Ar biatlonu sākusi nodarboties 15 gadu vecumā. 2012. gada ziemas jaunatnes olimpiskajās spēles izcīnīja trīs zelta un vienu sudraba medaļu. Sekmīgi startējusi arī 2013. gada Pasaules čempionātā biatlonā junioriem, kur izcīnīja zelta medaļu stafetē un ieguva divas bronzas medaļas — iedzīšanā un individuālajā distancē. Pasaules kausa sacensībās debitēja 2013. gada 28. novembrī Estešundā. Jau savā otrajā sacīkstē ieņēma 26. vietu sprintā, izcīnot pirmos PK ieskaites punktus. Tā paša gada decembrī PK posmā Ansī kļuva par uzvarētāju stafetē. Piedalījās 2014. gada ziemas olimpiskajās spēlēs Sočos. 2015. gada 18. janvārī PK posmā Rūpoldingā pirmo reizi individuāli ieguva vietu uz goda pjedestāja, finišējot 2. vietā distancē ar kopēju startu. 2015. gada Pasaules čempionātā Kontiolahti kļuva par pasaules čempioni stafetē un izcīnīja sudraba medaļu masu startā. 2014.—2015. gada sezonā ieguva Mazo kristāla globusu par uzvaru masu starta disciplīnas kopvērtējumā. 2016. gada Pasaules čempionātā ieguva divas medaļas — sudrabu jauktajā stafetē un bronzu sieviešu stafetē. Savās otrajās olimiskajās spēlēs 2018. gadā Phjončhanā labāko rezultātu sasniedza 15 km individuālajā distancē, ieņemot 4. vietu. Stafetē Vācijas komandas sastāvā sasniedza 8. vietu. 2019. gada 20. janvārī Rūpoldingā distancē ar masu startu guva savu pirmo individuālo uzvaru PK posmos. 2020. gada Pasaules čempionātā Antholcā izcīnīja divas sudraba medaļas — jauktajā pāru (1+1) stafetē kopā ar Ēriku Leseru un stafetē sievietēm. 2021. gadā Pokļukā iekļuva astotniekā visās Pasaules čempionāta disciplīnās, izcīnot sudraba medaļu stafetē. 2022. gada ziemas olimpiskajās spēlēs izcīnīja bronzas medaļu sieviešu stafetē. «First Career Victory for Franziska Preuss in Ruhpolding Mass Start». biathlonworld.com (angļu). 2019. gada 20. janvārī. Skatīts: 2019. gada 23. martā. Vikikrātuvē par šo tēmu ir pieejami multivides faili. Skatīt: Franciska Preisa. Olympedia profils (angliski) The Sport.org profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski)