"Veikaliņš aiz stūra" (angļu: The Shop Around the Corner) ir 1940. gada ASV romantiska kinokomēdija, kuras režisors un producents ir Ernsts Lubičs. Filmā galvenās lomas atveido Mārgareta Salivana, Džeimss Stjuarts, Frenks Morgans un Jozefs Šildkrauts. Filma balstīta uz Mikloša Lāslo 1937. gada lugu Parfumerie. Filma stāsta par diviem dāvanu veikaliņa darbiniekiem Budapeštā, kuri viens otru necieš, bet, abiem nezinot, viens otrā iemīlas, sūtot anonīmas vēstules. Filmas "Veikaliņš aiz stūra" pirmizrāde notika 1940. gada 12. janvārī. Amerikas Kinoinstitūta 100 romantiskāko filmu sarakstā "Veikaliņš aiz stūra" ierindota 28. vietā. 1999. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Tīmekļa vietnē Rotten Tomatoes filmai ir 99% vērtējums. T. H. R. Staff. «‘The Shop Around the Corner’: THR’s 1940 Review». The Hollywood Reporter (en-US), 2021-12-23. Skatīts: 2023-10-28. Nick Madigan. «National Film Registry adds 25 pix to archive». Variety (en-US), 1999-11-17. Skatīts: 2023-10-28. «The Shop Around the Corner - Rotten Tomatoes». www.rottentomatoes.com (angļu). 1940-01-12. Skatīts: 2023-10-28. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)