IFK Värnamo ir profesionāls Zviedrijas futbola klubs no Vērnamū. Dibināts 1912. gadā, pašlaik spēlē Allsvenskan, Zviedrijas futbola augstākajā līgā. Mājas spēles aizvada Finnvedsvallen stadionā. Lielāko daļu savas vēstures komanda spēlēja zemākajās Zviedrijas līgās. 2010. gadā, uzvarot 1. divīzijas Ziemeļu grupā, iekļuva otrajā spēcīgākajā Zviedrijas līgā Superettan un nospēlēja tajā astoņas sezonas, bet 2018. gadā izkrita uz 1. divīziju. 2020. gadā izdevās atgriezties Superettan, bet 2021. gadā uzvarēja tajā un pirmoreiz kluba vēsturē iekļuva Allsvenskan. 2023. gada sezonā Allsvenskan ieguva 5. vietu, kas ir kluba lielākais sasniegums. Viens no kluba jaunatnes sistēmas visu laiku pazīstamākajiem audzēkņiem ir Jūnass Terns, kurš bija Zviedrijas futbola izlases kapteinis 1994. gada FIFA Pasaules kausā. Viņš ir vairākas reizes bijis arī komandas galvenais treneris. Superettan Uzvarētāji (1): 2021 1. divīzijas Ziemeļu grupa Uzvarētāji (2): 2010, 2020 «IFK Värnamo klart för allsvenskan». aftonbladet.se (zviedru). 2021. gada 1. novembris. Skatīts: 2022. gada 2. aprīlī. Vikikrātuvē par šo tēmu ir pieejami multivides faili. Skatīt: IFK Värnamo. Oficiālā tīmekļa vietne (zviedriski) Kluba profils transfermarkt.com (angliski) Kluba profils soccerway.com (angliski)