"Cilvēces bērns" (angļu: Children of Men) ir 2006. gada distopiska trillera filma, kuras režisors ir Alfonso Kuarons. Filmā galvenās lomas atveido Klaivs Ouens, Džūliana Mora, Klēra Houpa Eštija, Maikls Keins, Čīvetels Edžiofors un Čārlijs Hanems. Filma ir balstīta uz Filisas Dorotijas Džeimsas 1992. gada noveles The Children of Men. Filmas darbība norisinās 2027. gadā, kad divus gadu desmitus ilga cilvēku neauglība ir atstājusi sabiedrību uz sabrukuma robežas. Teo Faronam (Ouens), bijušajam aktīvistam un tagadējam birokrātam, ir jāaizsargā vienīgā sieviete uz pasaules, kura gaida mazuli. "Cilvēces bērns" pirmizrāde notika 2006. gada 3. septembrī Venēcijas kinofestivālā. Filma nebija komerciāli veiksmīga, nopelnot tikai 70,5 miljonus ASV dolārus pie 76 miljonu budžeta, bet neskatoties uz to, tā saņēma kritiķu atzinību. "Cilvēces bērns" tika nominēta trijām Amerikas Kinoakadēmijas balvām kategorijās labākais adaptētais scenārijs, labākais operatora darbs un labākā montāža. Filma tika nominēta arī trim BAFTA kino balvām, saņemot divas — par labāko operatora darbu un labāko mākslinieka darbu, kā arī tā saņēma Saturna balvu kā labākā zinātniskās fantastikas filma. 2016. gada BBC aptaujā, filma no tika ierindota 13. vietā no 100, kā labākā 21. gadsimta filma. «Children of Men». Box Office Mojo. Skatīts: 2022. gada 18. februārī. «The 21st Century’s 100 greatest films». www.bbc.com (angļu). Skatīts: 2022-02-18. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)