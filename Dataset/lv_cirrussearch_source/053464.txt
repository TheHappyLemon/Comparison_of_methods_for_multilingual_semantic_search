Sjerraleones upe ir upes grīva estuāra formā Atlantijas okeānā Sjerraleones valsts rietumos. To veido Bankasokas un Rokelas upju satece, un tās platums ir no 6 līdz 16 km, garums — 40 km. Tās krastos atrodas galvenās valsts ostas — Karalienes Elizabetes II osta Frītaunā un Pepela. Estuārs ir svarīgs arī iekšējai kuģošanai un ir plašākā dabiskā osta Āfrikas kontinentā. Estuārā ir vairākas salas, tai skaitā Taso sala (lielākā no visām), Tombo sala un vēsturiski nozīmīgā Bansas sala ar senu vergturu būvētu apmetni. Upes daļas tiek sauktas arī par Tumbu ezeru (augštecē) un Tagrinas līci (lejtecē). Upe atdala Frītaunu, Sjerraleones galvaspilsētu, kas ir upes dienvidu krastā, no valsts galvenās Lungi starptautiskās lidostas, kura atrodas ziemeļrietumu, tā sauktajā Baloma krastā (Bullom Shore). Galvenie transporta līdzekļi no lidostas uz Frītaunu ir ātrlaivas un prāmji. Agrākie gaisa spilvena kuģu un helikoptera pakalpojumi vairs nedarbojas. 2950 km² no Sjerraleones upes grīvas un apkaimes tiek klasificēti kā starptautiskas nozīmes mitrājs Rāmsaras konvencijas ietvaros Sjerraleones rietumos. Teritorija galvenokārt ir mangrovju purvi, bet tajā ietilpst arī paisuma saldūdens purvu meži. Upes rietumu gals un Frītauna Frītauna un upe no gaisa "Sierra Leone River" britannica.com «"Sierra Leone River Estuary". Ramsar Sites Information Service.». Arhivēts no oriģināla, laiks: 2020. gada 15. jūnijā. Skatīts: 2020. gada 18. jūnijā. World Database on Protected Areas: Site Information, UN Environment Programme World Conservation Monitoring Centre (2004) Vikikrātuvē par šo tēmu ir pieejami multivides faili. Skatīt: Sjerraleone. Encyclopædia Britannica raksts (angliski)