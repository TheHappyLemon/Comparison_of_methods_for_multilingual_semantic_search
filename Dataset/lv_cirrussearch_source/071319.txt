Senfranču valoda (franču: ancien français) ir romāņu dialektu kopums, ko izmantoja teritorijā, kas aptuveni atbilst mūsdienu Francijas ziemeļu vidienei no aptuveni 10. līdz 14. gadsimtam. Tā radās, attīstoties latīņu sarunvalodai, ko ietekmēja senfranku valoda. Vēlāk senfranču valoda pārtapa par vidusfranču valodu. Šī periodizācija tika ieviesta mūsdienās un zināmā mērā ir tradicionāla. No pašu dzimtās valodas runātāju viedokļa šī evolūcija bija tikai tikko vai pilnīgi nenošķirama, jo latīņu valoda pakāpeniski un ilgstošā laika posmā pārtapa franču valodā, tāpēc atšķirības starp dažādiem valodas attīstības posmiem bija vienkārši nemanāmas. Senfranču valoda būtiski atšķīrās no mūsdienu franču valodas fonētikas un gramatikas jomās. Vikikrātuvē par šo tēmu ir pieejami multivides faili. Skatīt: Senfranču valoda. Encyclopædia Britannica raksts (angliski)