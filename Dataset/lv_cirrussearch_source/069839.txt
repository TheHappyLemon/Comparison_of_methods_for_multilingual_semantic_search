Pasiga (filipīniešu: Lungsod ng Pasig, angļu: Pasig City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona austrumos Pasigas upes un tās pietekas Marikinas krastos pie robežas ar Risalas provinci; ziemeļos robežojas ar Marikinu un Kesonsitiju, rietumos — ar Mandalujongu, bet dienvidos — ar Paterosus un Tagigu. Līdz 2009. gadam Pasiga bija Kalabarsonas reģiona Risalas provinces administratīvais centrs. 1573. gads tiek uzskatīts par Pasigas dibināšanas gadu un ilgstoši tas bija intensīvas lauksaimniecības rajons ar galvenokārt ciemu apbūvi. 1901. gadā Pasiga iekļauta jaundibinātajā Risalas provincē un tā tika nozīmēta par provinces administratīvo centru. 1975. gadā Pasigas municipalitāte tika iekļauta Galvaspilsētas reģionā, bet 1995. gadā tai piešķirts pilsētas statuss. 2009. gadā Antipolo tika pabeigts jaunais Risalas provinces administratīvais komplekss un uz turieni pārceltas provinces administratīvās iestādes, bet oficiāli Antipolo par Risalas galvaspilsētu tika pasludināta tikai 2020. gadā. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Pasiga.