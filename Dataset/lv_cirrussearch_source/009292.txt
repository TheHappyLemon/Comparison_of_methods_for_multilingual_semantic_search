Maldīvija (jeb Maldīvu Salas), oficiāli Maldīvijas Republika (maldīviešu: ދިވެހިރާއްޖޭގެ ޖުމްހޫރިއްޔާ, Dhivehi Raa'jeyge Jumhooriyya), ir salu valsts Indijas okeānā. Maldīvija atrodas uz dienvidiem no Indijai piederošajām Lakšadvīpas salām un apmēram 700 km uz dienvidrietumiem no Šrilankas. Maldīvija ir izvietojusies uz 26 atoliem, kas satur 1192 mazas salas, no kurām 200 salas ir apdzīvotas. Valsts galvaspilsēta ir Male. Šī ir mazākā Āzijas valsts gan pēc iedzīvotāju skaita, gan platības. Maldīvija ir arī pasaulē zemākā valsts — vidējais augstums virs jūras līmeņa sasniedz 1,5 metrus. Tā ir valsts ar zemāko dabisko augstāko punktu, kas ir 2,4 metri. Tūra Heijerdāla 1985. gadā veiktie arheoloģiskie izrakumi liecina, ka salu pirmiedzīvotāji bijuši hinduisti un budisti, kas ap 5. gadsimtu p.m.ē. ieceļojuši no Indijas un Šrilankas. Kopš 12. gadsimta salās valdīja islāmticīgi sultāni. 1558. gadā salas pakļāva portugāļi, kas jau 1573. gadā tika padzīti. 17. gadsimtā Maldivu salās valdīja holandieši, bet 1796. gadā varu pārņēma briti. No 1887. līdz 1965. gadam Maldivu sultanāts bija Apvienotās Karalistes protektorāts. Otrā pasaules kara laikā 1942. gadā uz Ganas salas tika uzcelts militārais lidlauks. 1953. gadā tika pasludināta Maldivu Republika, bet jau drīz tika atjaunota sultāna vara. 1968. gadā atjaunoja Maldīvijas Republiku, kas 1982. gadā pievienojās Britu Sadraudzībai. Salu lēzeno krastu dēļ 2004. gada 26. decembra cunami Maldīvijā izraisīja relatīvi nelielus postījumus. Jon Henley. «The last days of paradise». The Guardian (London), 2008. gada 11. novembris. Skatīts: 2010. gada 12. maijs. Vikikrātuvē par šo tēmu ir pieejami multivides faili. Skatīt: Maldīvija. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski) BBC valsts profils (angliski) The World Factbook informācija Arhivēts 2015. gada 18. septembrī, Wayback Machine vietnē. (angliski)