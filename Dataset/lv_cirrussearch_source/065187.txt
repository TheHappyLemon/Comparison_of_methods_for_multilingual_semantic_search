"Mandžūru kandidāts" (angļu: The Manchurian Candidate) ir 1962. gada ASV neo-noir psiholoģiska politiskā trillera filma, kuras režisors ir Džons Frankenheimers. Filmā galvenās lomas atveido Frenks Sinatra, Lorenss Hārvijs, Dženeta Lī, Andžela Lensberija, Henrijs Silva un Džeimss Gregorijs. Filma balstīta uz Ričarda Kondona 1959. gada romānu ar tādu pašu nosaukumu. Filma stāsta par Korejas kara veterānu Reimondu Šo (Hārvijs), kurš ir ietekmīgas politiskas ģimenes loceklis. Kad kara laikā Šo armijas vadu sagūstīja komunisti, Šo tika skalotas smadzenes, lai atgriežoties ASV viņš kļūtu par slepkavu starptautiskā komunistu sazvērestībā. Filmas "Mandžūru kandidāts" pirmizrāde notika 1962. gada 24. oktobrī, Kubas raķešu krīzes laikā. Filma guva plašu kritiķu atzinību un to nominēja Amerikas Kinoakadēmijas balvai kategorijās "Labākā aktrise otrā plāna lomā" (Lensberija) un "Labākā montāža". Lensberija par savu tēlojumu saņēma Zelta globusa balvu. Tīmekļa vietnē Rotten Tomatoes filmai ir 97% vērtējums. 1994. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". «The Manchurian Candidate (1962)». The Numbers. Skatīts: 2023. gada 21. janvārī. «The Manchurian Candidate (1962)». Rotten Tomatoes. Skatīts: 21.01.2023. «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2023-01-21. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)