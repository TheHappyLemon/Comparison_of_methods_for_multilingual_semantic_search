Malgožata Šumovska (poļu: Małgorzata Szumowska; dzimusi 1973. gada 26. februārī Krakovā) ir poļu kinorežisore, scenāriste un producente. Viņas 2013. gada filma In the Name Of saņēma 63. Berlīnes kinofestivāla Rotaļlācīša balvu filmai ar seksuālo minoritāšu tematiku, kā arī 32. Stambulas kinofestivāla galveno balvu. Viņas filma Body tika izvēlēta 65. Berlīnes kinofestivāla galvenā konkursa programmai. Šajā festivālā Šumovska saņēma Sudraba lāča balvu kā labākā režisore. 2018. gadā 68. Berlīnes kinofestivālā viņa saņēma Sudraba lāča Žūrijas Grand Prix par filmu Mug. Šumovska divus gadus studēja mākslas vēsturi Jagaiļa Universitātē, bet pēc tam uzsāka filmu studijas. Šumovska pabeidza kino studijas koledžā, kur studējuši arī Andžejs Vajda, Romans Polaņskis un Kšištofs Keslovskis. Kā studente Šumovska radīja īsfilmu, kas Lodzas kinoskolas labāko filmu sarakstā tika iekļauta kā 14. labākā. Cisza (Klusums) ir īsa dokumentālā filma par vienkāršo poļu laucinieku ģimenes dzīvi. Šumovskas vecāki ir žurnālisti Macejs Šumovskis un Dorota Terakovska, viņai ir brālis Vojcehs Šumovskis, kurš ir dokumentālā kino režisors. Kopš 2012. gada viņa ir precējusies ar aktieri Mateušu Koscjukeviču, abiem ir 2012. gadā dzimusi meita Alina. Malgožatai ir arī dēls Macejs no iepriekšējām attiecībām ar redaktoru Jaceku Drosio. «Berlinale 2013: Competition Now Complete». berlinale. Arhivēts no oriģināla, laiks: 2013-04-10. Skatīts: 2013-02-08. «Polish gay priest drama launches Berlin film fest race». asiaone. Skatīts: 2013-02-08. «THE 32nd ISTANBUL FILM FESTIVAL CONCLUDES». Arhivēts no oriģināla, laiks: 2014-03-15. «Jafar Panahi’s New Film in Competition». berlinale.de. Arhivēts no oriģināla, laiks: 2015. gada 24. janvārī. Skatīts: 2015. gada 28. janvāris. «Berlin Festival Awards: ‘Touch Me Not’ Wins Golden Bear for Best Film». Arhivēts no oriģināla, laiks: 2018-02-26. Skatīts: 2018-02-24. John Strękowski. «Margaret Szumowska». Polish Press Agency, March 2011. Arhivēts no oriģināla, laiks: 2013. gada 9. septembrī. Skatīts: 2011. gada 11. marts. «Archived copy». Arhivēts no oriģināla, laiks: 2011-05-18. Skatīts: 2012-12-29. Vikikrātuvē par šo tēmu ir pieejami multivides faili. Skatīt: Malgožata Šumovska. IMDb profils (angliski) AllMovie profils (angliski)