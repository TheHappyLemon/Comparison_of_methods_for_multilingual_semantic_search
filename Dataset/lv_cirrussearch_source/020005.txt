Pjērs Korneijs (franču: Pierre Corneille; dzimis 1606. gada 6. jūnijā, miris 1684. gada 1. oktobrī) bija klasicisma laika franču dramaturgs. Kopā ar Moljēru un Rasinu tiek uzskatīts par vienu no labākajiem 17. gadsimta franču dramaturgiem. Ievērojamākais darbs - 1636. gadā publicētā traģikomēdija "Sids" (Le Cid). Dažkārt dēvēts par "franču traģēdijas tēvu". Dzimis Ruānā, karaļa mežziņa ģimenē. Mācījies jezuītu skolā (mūsdienās Lycée Pierre-Corneille). 1625. gada publicējis savu pirmo lugu - komēdiju Mélite. 1634. gadā par Korneija mecenātu kļuva kardināls Rišeljē, tomēr sadarbība ilgi neturpinājās. 1636. gadā tika radīta luga "Sids" (Le Cid). Luga ieguva popularitāti, tomēr izsauca karstas debates sabiedrībā (t.s. Querelle du Cid). Pēc "Sida" Korneijs radīja vēl 25 lugas, bieži pēc Romas vai Senās Grieķijas sižetiem. Vikikrātuvē par šo tēmu ir pieejami multivides faili. Skatīt: Pjērs Korneijs. Project Gutenberg