Deniss Viljams Kveids (angļu: Dennis William Quaid) (dzimis 1954. gada 9. aprīlī Hjūstonā) ir amerikāņu kino un televīzijas aktieris. Plašāk zināms kļuva 1980. gados pēc veiksmīgām lomām filmās, PSRS kļuva zināms pēc lomas filmā "Mans ienaidnieks" (1985). Deniss Kveids dzimis 1954. gada 9. aprīlī Hjūstonā elektriķa Viljama Kveida un nekustamo īpašumu tirdzniecības aģentes Huanitas Kveidas ģimenē. Arī viņa vecākais brālis Rendijs Kveids ir aktieris. Beidzis vidusskolu Bellairā, studējis teātra mākslu Hjūstonas Universitātē, taču to nav pabeidzis. Pametis mācības universitātē, Kveids pārcēlās uz Losandželosu, kur sākumā strādāja par oficiantu un klaunu atrakciju parkā. Kinoaktiera karjeru uzsāka 1975. gadā, filmējoties epizodiskās lomās. Kinokritiķu ievērots, 1983. gadā ieguva astronauta lomu filmā The Right Stuff. 1984. gadā filmā Dreamscape tēloja gaišreģi, kas cenšas ietekmēt ASV prezidenta sapņus. Viņa nākamā fantastikas filma bija "Mans ienaidnieks". No 1979. līdz 2017. gadam Deniss Kveids filmējies vairāk nekā 50 filmās, tai skaitā 2000. gadā Frenka Salivana lomā režisora Gregorija Hoblita uzņemtajā filmā "Frekvence". Kveids divas reizes nominēts Zelta globusa balvai — par lomām filmā Far from Heaven (2002) un TV filmā The Special Relationship (2010). Vairākkārt nominēts arī citām kinobalvām vai ieguvis tās. 2005. gadā Kveidam piešķirta zvaigzne Holivudas Slavas alejā. Биография Денниса Куэйда(angliski) на сайте http://www.filmreference.com Интервью «Деннис Куэйд: Ничто не сломает мой имидж мачо!» Arhivēts 2009. gada 9. februārī, Wayback Machine vietnē. для Комсомольской правды IMDb profils (angliski) AllMovie profils (angliski) Box Office Mojo profils (angliski) Биография Денниса Куэйда на сайте Виталия Карацупы «Архив фантастики» (krieviski)