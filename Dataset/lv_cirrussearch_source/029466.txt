Google Photos ir fotogrāfiju un video glabāšanas un koplietošanas pakalpojums, ko piedāvā Google. Tas tika publiskots 2015. gada maijā, atdalot to no uzņēmuma sociālā tīkla Google+. Publiskošanas brīdī tehnoloģiju apskatnieki to atzina par vienu no labākajiem šī veida pakalpojumiem.Veidne:Nepieciešam atsauce Pakalpojuma pamata iespējas iepriekš bija integrētas uzņēmuma sociālā tīkla Google+. Jaunajā pakalpojumā iekļauta neierobežota attēlu un video glabāšanas vieta, lietotnes Android, iOS un pārlūkam. Lietotāji savas fotogrāfijas glabā mākoņpakalpojumā un tās ir pieejamas visās pakalpojumam pieslēgtajās iekārtās. Google Photos analizē un organizē fotogrāfijas grupās un prot noteikt attēlotos objektus kā pludmales, horizontu vai "sniega vētras Toronto". No lietotnes meklēšanas lauka lietotājiem tiek piedāvātas iespējamie meklēšanas parametri fotogrāfiju grupām trijās lielās kategorijās: cilvēki, vietas un lietas. Pakalpojums analizē foogrāfijas, meklējot līzīgas sejas un grupē tās cilvēku kategorijā. Tas prot grupēt arī sejas, tām novecojot. Vietu kategorija izmanto ģeomarķēšanas datus, bet var noteikt atrašanās vietas arī vecākos attēlos, meklējot ievērojamas vietas (piemēram, fotogrāfijas, kas satur Eifeļa torni). Lietu kategorija apstrādā fotogrāfijas pēc temata: dzimšanas dienas, ēkas, koncerti, ēdiens, izlaidumi, plakāti, ekrānattēli utt. Lietotāji var manuāli noņemt kļūdaini kategorizētos attēlus. Koplietoto attēlu saņēmēji var apskatīt galerijas, neveicot lietotnes lejupielādi. Attēlus var koplietot dažādos sociālajos tīklos (Google+, Facebook, Twitter) un citos pakalpojumos. Lietotne ģenerē saites, kuras var atvērt arī cilvēki, kas nelieto šo pakalpojumu. Neierobežotā glabāšanas vieta atbalsta attēlus izmērā līdz 16 megapikseļiem un video līdz 1080p, kas 2015. gadā ir maksimālās izšķirtspējas vidējiem viedtālruņu lietotājiem. Lielāki faili izmanto Google Drive atvēlēto vietu. Google Photos ir atsevišķs pēctecis fotogrāfiju iespējām Google+ sociālajā tīklā. Google radīja šo tīklu, lai sacenstos ar Facebook iespējām, bet tas nesasniedza Facebook popularitāti, kas palika iecienītākā vieta foto koplietošanai. Google+ toties piedāvāja fotogrāfiju glabāšanas un organizēšanas rīkus, kas bija iespējām bagātāki kā Facebook piedāvātie, bet Google+ pietrūka lietotāju bāze, kas to izmantotu. The Verge uzslavēja Google+ fotogrāfiju iespējas, īpaši salīdzinot ar citiem tiešsaistes fotogrāfiju pakalpojumiem. Tika izcelts rīks, kas veidoja animācijas no secīgi uzņemtiem attēliem un video. Google atdalīja šo Google+ funkciju atsevišķa pakalpojumā, kas tika publiskots uzņēmuma 2015. gada maija konferencē Google I/O. Jacob Kastrenakes. «Google announces unlimited picture and video storage with new Photos app». The Verge. Vox Media, 2015. gada 28. maijs. Arhivēts no oriģināla, laiks: 2015. gada 28. maijā. Skatīts: 2015. gada 28. maijs. Walt Mossberg. «The New Google Photos: Free at Last, and Very Smart». Re/code. Revere Digital, 2015. gada 2. jūnijs. Arhivēts no oriģināla, laiks: 2015. gada 8. jūnijā. Skatīts: 2015. gada 8. jūnijs. Josh Lowensohn. «Hands-on with Google's new Photos service». The Verge. Vox Media, 2015. gada 28. maijs. Arhivēts no oriģināla, laiks: 2015. gada 28. maijā. Skatīts: 2015. gada 28. maijs. Oficiālā tīmekļa vietne