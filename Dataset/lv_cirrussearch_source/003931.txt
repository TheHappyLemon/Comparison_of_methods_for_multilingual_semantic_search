Leonardo Vilhelms Di Kaprio (Leonardo Wilhelm DiCaprio, izrunā: [dəˈkæprioʊ]; dzimis 1974. gada 11. novembrī Losandželosā, Kalifornijas štatā, ASV) ir amerikāņu aktieris un filmu producents. Leonardo ir vācu izcelsmes māte un itāļu—amerikāņu izcelsmes tēvs. Viņa vecāki izšķīrās, kad Di Kaprio bija tikai gads. 1990. gadā, tikai 16 gados, viņš ieguva savu pirmo TV aktiera darbu. Pirmie TV seriāli, kuros aktieris filmējies bija "Santa Barbara" un Growing Pains. Kino debitējis ar lomu 1991. gada filmā "Kriteri 3", taču kļuva pazīstams pēc lomas filmā "Šī puiša dzīve" (1993). Atzinību Di Kaprio vēlāk guvis pēc otrā plāna lomu atveidošanas filmās "Kas nomoka Gilbertu Greipu" (1993) un "Mārvina istaba" (1996), kā arī galveno lomu atveidošanas filmās "Basketbola dienasgrāmatas" (1995) un "Romeo un Džuljeta" (1996). Starptautisku slavu guvis pēc dalības Džeimsa Kemerona režisētajā filmā "Titāniks". Kopš 2000. gadiem aktieris ticis nominēts dažādām balvām par lomām filmās "Noķer mani, ja vari" (2002), "Ņujorkas bandas" (2002), "Aviators" (2004), "Asiņainais dimants" (2006), "Atkritēji" (2006), "Revolūcijas ceļš" (2008). Filmas ar viņa dalību "Slēgtā sala" (2010), "Pirmsākums" (2010), "Volstrītas vilks" (2013) ir guvušas ievērojamus komerciālos panākumus. Di Kaprio par lomām filmās "Aviators" un "Volstrītas vilks" ir saņēmis Zelta globusa balvu kā labākais aktieris. Tāpat ir vairākkārt ticis nominēts Amerikas Kinoakadēmijas balvai, BAFTA kino balvai un Ekrāna aktieru ģildes balvai. Pirmoreiz Amerikas Kinoakadēmijas balvu un BAFTA kino balvu saņēmis 2016. gadā par Hjū Glāsa lomu filmā "Cilvēks, kurš izdzīvoja". 1991: "Kriteri 3" (Critters 3) 1992: "Indīgā efeja" (Poison Ivy) 1993: "Šī puiša dzīve" (This Boy's Life) 1993: "Kas nomoka Gilbertu Greipu" (What's Eating Gilbert Grape) 1995: "Ātrs un miris" (The Quick and the Dead) 1995: "Basketbola dienasgrāmatas" (The Basketball Diaries) 1995: "Pilnīgs aptumsums" (Total Eclipse) 1996: "Romeo un Džuljeta" (Romeo + Juliet) 1996: "Mārvina istaba" (Marvin's Room) 1997: "Titāniks" (Titanic) 1998: "Cilvēks dzelzs maskā" (The Man in the Iron Mask) 1998: "Slavenība" (Celebrity) 2000: "Pludmale" (The Beach) 2001: "Kafejnīca Don's Plum" (Don's Plum) 2002: "Noķer mani, ja vari" (Catch Me If You Can) 2002: "Ņujorkas bandas" (Gangs of New York) 2004: "Aviators" (The Aviator) 2006: "Atkritēji" (The Departed) 2006: "Asiņainais dimants" (Blood Diamond) 2007: "11. stunda" (The 11th Hour) 2008: "Melu virpulī" (Body of Lies) 2008: "Revolūcijas ceļš" (Revolutionary Road) 2010: "Slēgtā sala" (Shutter Island) 2010: Hubble 2010: "Pirmsākums" (Inception) 2011: "Dž. Edgars" (J. Edgar) 2012: "Atsvabinātais Džango" (Django Unchained) 2013: "Lielais Getsbijs" (The Great Gatsby) 2013: "Volstrītas vilks" (The Wolf of Wall Street) 2015: "Cilvēks, kurš izdzīvoja" (The Revenant) 2016: "Pirms plūdiem" (Before the Flood) 2019: Ice on Fire 2019: "Reiz Holivudā" (Once Upon a Time in Hollywood) 2021: "Neskaties augšup" (Don't Look Up) 2023: "Ziedu mēness slepkavas" (Killers of the Flower Moon) «Leonardo di Kaprio beidzot iegūst Oskara balvu». Diena.lv. 2016. gada 29. februārī. Skatīts: 2016. gada 29. februārī. Vikikrātuvē par šo tēmu ir pieejami multivides faili. Skatīt: Leonardo Di Kaprio. IMDb profils (angliski) AllMovie profils (angliski) Box Office Mojo profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)