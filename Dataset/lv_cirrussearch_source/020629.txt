Rīga dimd ir populāra latviešu tautasdziesma Jāņa Cimzes apdarē, kas izdota dziesmu krājuma "Dziesmu rota" otrajā burtnīcā ar nosaukumu “Lauka puķes” 1872. gadā. Kopš 1839. gada J. Cimze vadīja Vidzemes skolotāju semināru Valmierā, no 1849. līdz 1881. gadam Valkā. Viņa apkopotā latviešu un cittautu dziesmu krājuma koriem “Dziesmu rota” pirmie divi sējumi iznāca 1872. gadā, no kuriem pirmajā ("Dārza puķes") bija vācu komponistu sacerējumi, bet otrajā ("Lauka puķes") latviešu tautas dziesmu apdares korim. Krājums turpināja iznākt 12 gadus, pēdējās burtnīcas vēl pēc autora nāves. Latviešu tautas dziesmu apdares bija ietvertas II (1872), III (1874), IV (1875) un VII (1884) burtnīcās, no tām daudzas iekļuva Vispārējo latviešu dziesmu svētku repertuārā. www.dziesmas.lv Rīga dimd Kora izpildījumā 7. starptautiskajā koru festivālā Varšavā.