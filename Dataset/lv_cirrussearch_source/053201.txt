Agata Petšika (poļu: Agata Pietrzyk; dzimusi 1988. gada 27. jūlijā) ir bijusī poļu brīvā stila cīkstone, Pasaules un Eiropas čempionātu medaļniece. 2008. gada pasaules čempionātā, cīnoties svara kategorijā līdz 59 kg, Agata Petšika izcīnīja bronzas medaļu. Turnīra gaitā viņa otrajā kārtā viņa zaudēja krievu cīkstonei Nataļjai Goļcai, kas uzvarot arī divas nākamās cīņas, iekļuva finālā un nodrošināja Agatai iespēju piedalīties gandarījuma cīņās. Poļu cīkstone uzvarēja visas trīs cīņas, tai skaitā arī cīņu par bronzu medaļu pret itālieti Sabrini Espozito. 2009. gada pasaules čempionātā Agata Petšika uzvarēja pirmās četras cīņas pēc kārtas un iekļuva finālā. Tur viņa zaudēja Azerbaidžānas pārstāvei Jūlijai Ratkevičai un ieguva sudraba medaļu. 2010. gada Eiropas čempionātā poliete aiz Anastasijas Grigorjevas (Latvija) un Nataļjas Goļcas ierindojās trešajā vietā un ieguva vienu no divām bronzas medaļām. 2013. gadā viņa paziņoja, ka, baidoties no iespējamās turpmākās traumas iespējamām sekām, plāno pabeigt savu sporta karjeru. Pēdējoreiz viņa uz starptautiskās skatuves parādījās 2012. gada februārī. «Wicemistrzyni świata z Polski chce zakończyć karierę» (poļu). onet.pl. Skatīts: 2020-05-23. «Pietrzyk, Agata (POL)» (angļu). iat.uni-leipzig.de. Skatīts: 2020-05-23. FILA profils (angliski)