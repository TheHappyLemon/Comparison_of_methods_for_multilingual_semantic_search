Viktars Kascjučonaks (baltkrievu: Віктар Паўлавіч Касцючонак, krievu: Виктор Павлович Костючёнок; dzimis 1979. gada 7. jūnijā Minskā) ir bijušais baltkrievu hokejists, aizsargs, ilggadējs Baltkrievijas hokeja izlases dalībnieks. Karjeras lielāko daļu aizvadījis dažādos Baltkrievijas Ekstralīgas un Kontinentālās hokeja līgas klubos, kļuvis par trīskārtēju Baltkrievijas čempionu. Savu profesionālā spēlētāja karjeru Kascjučonaks uzsāka 1995. gadā, kad debitēja Austrumeiropas hokeja līgas kluba Minskas "Junost" rindās. Klubā Viktors spēlēja līdz pat 2000.—01. sezonai. No 2001. līdz 2003. gadam Kascjučonaks spēlēja Francijas hokeja līgas klubā HK Bresta. 2006.—07. sezonu Kascjučonaks aizvadīja Krievijas Superlīgas klubā Toljati "Lada". 2007. gada vasarā Kascjučonaks atgriezās Baltkrievijas Ekstralīgas klubā Minskas "Junost", bet 2008. gada vasarā pievienojās Kontinentālās hokeja līgas klubam Habarovskas "Amur". 2009.—10. sezonas gaitā Kascjučonaks pārcēlās uz Maskavas "Spartak" rindām, bet 2010.—11. sezonā spēlēja Minskas "Dinamo" rindās. No 2012. līdz 2014. gadam spēlēja "Yunost" rindās, taču tad noslēdza karjeru. Baltkrievijas izlases sastāvā spēlējis astoņos Pasaules čempionātos, kā arī 2010. gada olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)