Lerijs Brauns (angļu: Lawrence Harvey "Larry" Brown; dzimis 1940. gada 14. septembrī Bruklinā, ASV) ir bijušais profesionāls amerikāņu basketbolists, tagad strādā par basketbola treneri. Kopā ar Detroitas "Pistons" ir izcīnījis 2004. gada sezonas NBA čempionu gredzenu. 2001. gadā atzīts par NBA gada treneri. 2002. gada 22. septembrī ticis uzņemts Basketbola slavas zālē. L. Brauns tiek uzskatīts par vienu no labākajiem NBA treneriem visā līgas pastāvēšanas vēsturē, tāpat viņš ir vienīgais treneris līgas vēsturē, kas ir vadījis 8 dažādas komandas NBA izslēgšanas spēlēs. Savas profesionālā basketbolista karjeras laikā spēlēja ABA līgas klubos: Ņūorleānas "Buccaneers", Oklendas "Oaks", Vašingtonas "Caps", Virdžīnijas "Squires" un Denveras "Rockets". Tāpat bija ASV izlases sastāvā 1964. gada vasaras olimpiskajās spēlēs Tokijā, kur amerikāņi izcīnīja zelta medaļas. Pēc basketbolista karjeras beigām sāka strādāt par basketbola treneri. Sākumā vadīja NBA klubu Denveras "Nuggets", pēc tam divas sezonas strādāja kopā ar NCAA komandu Uklas "Bruins". Nākamās divas sezonas L. Brauns pavadīja vadot Ņūdžersijas "Nets" klubu, taču 1983. gadā atkal kļuva par NCAA komandas treneri, šoreiz tā bija Kanzasas "Jayhawks" komanda. Ar Kanzasas Universitātes komandu tika iegūts 1988. gada NCAA sezonas čempiontituls. Taču sākot ar 1988. gadu L. Brauns ir vadījis vienīgi NBA klubus: Sanantonio "Spurs", Losandželosas "Clippers", Indianas "Pacers", Filadelfijas "76ers", Detroitas "Pistons", Ņujorkas "Knicks" un kopš 2008. gada bija Šarlotas "Bobcats" galvenais treneris, 2010. gada 22. decembrī viņš tika atlaists no "Bobcats" galvenā trenera amata. 2004. gadā kopā ar "Pistons" izcīnīja NBA čempiontitulu. 1972: Deividsonas "Wildcats" 1972—1974: Karolīnas "Cougars" 1974—1979: Denveras "Nuggets" 1979—1981: Uklas "Bruins" 1981—1983: Ņūdžersijas "Nets" 1983—1988: Kanzasas "Jayhawks" 1988—1992: Sanantonio "Spurs" 1992—1993: Losandželosas "Clippers" 1993—1997: Indianas "Pacers" 1997—2003: Filadelfijas "76ers" 2003—2005: Detroitas "Pistons" 2005—2006: Ņujorkas "Knicks" 2008—2010: Šarlotas "Bobcats" ESPN - Brown returns to Carolina to coach Bobcats - NBA (angliski) "Bobcats" atlaiž Braunu Basketball-Reference profils Arhivēts 2020. gada 26. novembrī, Wayback Machine vietnē. (angliski) Basketbola Slavas zāles profils (angliski)