Āzijas cilvēkpērtiķi jeb orangutanu apakšdzimta (Ponginae) ir viena no divām cilvēkpērtiķu dzimtas (Hominidae) apakšdzimtām, otra ir Āfrikas cilvēkpērtiķu apakšdzimta (Hominae). Āzijas cilvēkpērtiķu apakšdzimtā ir divas mūsdienās dzīvojošas sugas — Borneo orangutans (Pongo pygmaeus) un Sumatras orangutans (Pongo abelii). Abu orangutanu sugu izdzīvošana ir apdraudēta. Galvenais iemesls — tropu mežu izciršana, lai to vietā stādītu palmu plantācijas palmu eļļas iegūšanai. Senākās orangutanu ģinšu fosilijas, kas saglabājušās līdz mūsdienām, ir miocēna sivapitēku (Sivapithecus) un Khoratpithecus fosilijas. Abu ģinšu sugas dzīvoja pirms 12,5—8,5 miljoniem gadiem Dienvidāzijā, 6—7 miljonus gadu pirms pleistocēna sugām, kuru fosilijas tika atrastas Dienvidaustrumāzijā un Ķīnas dienvidos. Vislabāk izpētītās ir Indijā atrastās sivapitēku ģints sugu fosilijas. To galvaskauss ir līdzīgs mūsdienu orangutaniem, bet zobi un skelets, neskaitot galvaskausu, būtiski atšķiras no mūsdienu orangutanu morfoloģijas. Orangutanam Khoratpithecus ir atrastas tikai dažas zobu un žokļa fosilijas. Salīdzinoši šīs sugas zobi ir līdzīgāki mūsdienu orangutānam nekā Sivapithecus zobi. Āzijas cilvēkpērtiķu apakšdzimtā tiek klasificētas arī Lufengpithecus, Ankarapithecus, un Gigantopithecus ģintis, bet to piederība šai apakšdzimtai mūsdienās ir diskutabla. Lai arī morfoloģiski šīs ģintis ir ļoti līdzīgas mūsdienu orangutaniem, tomēr ģenētiskie pētījumi zinātniekus pārsteidza. Tās ir tuvāk radniecīgas Āfrikas cilvēkpērtiķiem. Āzijas cilvēkpērtiķu apakšdzimta (Ponginae) †Lufengpithecini †Lufengpithecus †Lufengpithecus lufengensis †Lufengpithecus keiyuanensis †Lufengpithecus hudienensis Pongini Orangutani (Pongo) Borneo orangutans (Pongo pygmaeus) Sumatras orangutans (Pongo abelii) †Pongo hooijeri †Khoratpithecus †Khoratpithecus ayeyarwadyensis †Khoratpithecus piriyai †Khoratpithecus chiangmuanensis †Sivapithecini †Ankarapithecus †Ankarapithecus meteai †Sivapitēki (Sivapithecus) †Sivapithecus brevirostris †Sivapithecus punjabicus †Sivapithecus parvada †Sivapithecus sivalensis †Sivapithecus indicus †Gigantopithecus †Gigantopithecus bilaspurensis †Gigantopithecus blacki †Gigantopithecus giganteus «Orangutaniem draud izmiršana». Arhivēts no oriģināla, laiks: 2016. gada 4. martā. Skatīts: 2013. gada 18. aprīlī. IUCN: Pongo abelii «Reassessing hominoid phylogeny: Evaluating congruence in the morphological and temporal data». Arhivēts no oriģināla, laiks: 2010. gada 21. jūlijā. Skatīts: 2013. gada 18. aprīlī. «A new orang-utan relative from the Late Miocene of Thailand». Arhivēts no oriģināla, laiks: 2012. gada 17. janvārī. Skatīts: 2015. gada 1. septembrī. Primates: Ponginae Bacon, A. M.; The Long, V. (2001). "The first discovery of a complete skeleton of a fossil orang-utan in a cave of the Hoa Binh Province, Vietnam". Journal of Human Evolution 41 (3): 227–241. doi:10.1006/jhev.2001.0496. PMID 11535001 Paleoantropoloģijas termini latviešu valodā Encyclopædia Britannica ieraksts (angliski) Biodiversity Project: Ponginae Arhivēts 2016. gada 24. jūnijā, Wayback Machine vietnē.