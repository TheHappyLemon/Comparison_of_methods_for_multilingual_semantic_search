Ķīnas Tautas Republikas (ĶTR) prezidents jeb Ķīnas Tautas Republikas priekšsēdētājs (ķīniešu: 中华人民共和国主席, piņjiņs: Zhōnghuá Rénmín Gònghéguó Zhǔxí) ir Ķīnas Tautas Republikas augstākais vadītājs. Saskaņā ar pašreizējo ĶTR konstitūciju prezidents ir ceremoniāla amatpersona, tomēr kopš 1993. gada prezidents ir vienlaikus arī Ķīnas Komunistiskās partijas ģenerālsekretārs, kas viņu padara par visietekmīgāko amatpersonu valstī. Ķīnas Tautas Republikas priekšsēdētāja amatu pēc valsts konstitūcijas pieņemšamas 1954. gadā pildīja Mao Dzeduns. 1982. gada konstitūcija noteica, ka prezidenta loma lielā mērā ir ceremoniāla un prezidentu nedrīkstēja ievēlēt amatā vairāk kā divus termiņus pēc kārtas. Kopš 1993. gada Ķīnas augstākais vadītājs vienlaikus ir Ķīnas Komunistiskās partijas ģenerālsekretārs un militāro spēku virspavēlnieks. 2018. gadā pārvēlēšanu ierobežojumus atcēla. Mao Dzeduns (1. ĶTR priekšsēdētājs, 1954. gada 27. septembris — 1959. gada 27. aprīlis), līdz tam ĶTR Centrālās Tautas valdības priekšsēdētājs (1949—1954) Liu Šaocji (2. ĶTR priekšsēdētājs no 1959. gada 27. aprīļa, atstādināts 1968. gada 31. oktobrī) Duns Biu (priekšsēdētāja pienākumu izpildītājs, 1972. gada 24. februāris — 1975. gada 17. janvāris, kad ĶTR priekšsēdētāja amatu likvidēja) Suns Cinlins (Tautas Kongresa Pastāvīgās komitejas priekšsēdētāja pienākumu izpildītājs (1976—1978), goda prezidents 1981. gadā) E Cjaņins Tautas Kongresa Pastāvīgās komitejas priekšsēdētājs (1978—1983) Li Sjaņjaņs (3. prezidents, 1983. gada 18. jūnijs — 1988. gada 8. aprīlis) Jans Šankuņs (4. prezidents, 1988. gada 8. aprīlis — 1993. gada 27. marts) Dzjans Dzemiņs (5. prezidents, 1993. gada 27. marts — 2003. gada 15. marts) Hu Dzjiņtao (6. prezidents, 2003. gada 15. marts — 2013. gada 14. marts) Sji Dzjiņpins (7. prezidents no 2013. gada 14. marta) Mao Dzeduns (1. ĶTR priekšsēdētājs) Liu Šaocji (2. ĶTR priekšsēdētājs) Li Sjaņjaņs (3. ĶTR prezidents) Jans Šankuņs (4. ĶTR prezidents) Dzjans Dzemiņs (5. ĶTR prezidents) Hu Dzjiņtao (6. ĶTR prezidents) Sji Dzjiņpins (7. ĶTR prezidents) Vikikrātuvē par šo tēmu ir pieejami multivides faili. Skatīt: Ķīnas Tautas Republikas prezidents.