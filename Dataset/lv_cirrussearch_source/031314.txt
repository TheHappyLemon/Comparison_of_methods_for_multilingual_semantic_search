Le Palamède bija pasaulē pirmais preses izdevums (žurnāls) pilnībā veltīts tikai šaham. Ar nelieliem pārtraukumiem tas iznāca Parīzē no 1836. gada līdz 1847. gadam. Žurnāls nosaukts grieķu mitoloģiskā varoņa Palamēda vārdā. Uzskatīja, ka viņš izgudrojis alfabētu, ciparus, garuma un masas mērvienības, kā arī dažādas spēles, tai skaitā šahu. Žurnāla titullapu rotāja rakstnieka Servantesa vārdi: "Dzīve ir līdzīga šaha partijai." 1864.—1865. gadā Parīzē iznācis žurnāls ar līdzīgu nosaukumu "Le Palamède français". Luijs Šarls de Laburdonē un Žozefs Meri (1836—1839); Pjērs Sentamāns (1842—1847) Žurnāls plaši atspoguļoja Francijas, Lielbritānijas, Vācijas, Itālijas un citu valstu šaha dzīvi. Līdz ar šaha partijām un uzdevumiem žurnāls publicēja teorētiskus rakstus, bibliogrāfiskus un vēsturiskus materiālus, tai skaitā Filidora, Laburdonē un citu franču šahistu analīzes un vēstules, rakstus par šaha kafejnīcu "Café de la Régence". 1843. gadā franču šahists Aleksandrs Dešapels žurnālā analizējis atklātni, kura vēlāk nosaukta par latviešu gambītu. Mitoloģijas vārdnīca / sast. Ilze Vjatere. Rīga : Avots. 2004. 245. lpp. ISBN 9984757366. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 283—284. lpp. ISBN 5-85 270-005-3. (krieviski) Žurnāls Le Palamède - 1836. gads Žurnāls Le Palamède - 1837. gads Žurnāls Le Palamède - 1838. gads Žurnāls Le Palamède - 1842. gads Žurnāls Le Palamède - 1846. gads Žurnāls Le Palamède - 1847. gads