Sisinātājķauķi, sisinātājķauķu ģints (Locustella) ir viena no sisinātājķauķu dzimtas (Locustellidae) ģintīm, kas apvieno 20 maza auguma putnu sugas. Sisinātājķauķi ir Vecās pasaules putnu sugas, kas sastopamas Eiropā, Āzijā, Indonēziju ieskaitot, un Āfrikā. Ģints zinātniskais nosaukums atvasināts no latīņu valodas un latviski nozīmē "sienāzis" (locusta), atspoguļojot ģints sugu dziesmu līdzību ar sienāža sisināšanu. Latvijā sastopamas 4 sisinātājķauķu ģints sugas: kārklu ķauķis (Locustella naevia), lāsainais ķauķis (Locustella lanceolata), Seivi ķauķis (Locustella luscinioides) un upes ķauķis (Locustella fluviatilis). No tām Latvijā samērā parasti un izplatīti ligzdotāji ir trīs sugas, bet lāsainais ķauķis novērots tikai vienu reizi. Sisinātājķauķu ģints putni ir nelieli, bet ar noapaļotu asti un garām zemastes spalvām. Apspalvojums neuzkrītošs, pelēkbrūns vai brūns. Daļai sugu ir tumšas svītras vai raibumi uz spārniem, muguras un sāniem, bet daļa sugu ir bez raibumiem. Galvenokārt uzturas atklātos zālājos, krūmājos vai purvos. Barojas ar kukaiņiem. Sugas, kas ligzdo mērenās joslas reģionos, ir izteikti gājputni. Sisinātājķauķi ir ļoti uzmanīgi, kā arī to apspalvojums ir īpaši maskējošs, tādēļ tos ir ļoti grūti pamanīt un novērot dabā. Par to klātbūtni visbiežāk liecina tikai to dziedāšana, kas atgādina kukaiņa sisināšanu. Sisinātājķauķu ģints (Locustella) Bambusu ķauķis (Locustella alfredi) Borneo ķauķis (Locustella accentor) Brūnais ķauķis (Locustella luteoventris) Brūnmuguras ķauķis (Locustella castanea) Dalatas ķauķis (Locustella idonea) Dāvida ķauķis (Locustella davidi) Filipīnu ķauķis (Locustella seebohmi) Garastes ķauķis (Locustella caudata) Himalaju ķauķis (Locustella kashmirensis) Javas ķauķis (Locustella montis) Kašmīras ķauķis (Locustella major) Kārklu ķauķis (Locustella naevia) Ķīnas ķauķis (Locustella tacsanowskia) Lāsainais ķauķis (Locustella lanceolata) Punktainais ķauķis (Locustella thoracica) Rudais ķauķis (Locustella mandelli) Seivi ķauķis (Locustella luscinioides) Sičuaņas ķauķis (Locustella chengi) Taivānas ķauķis (Locustella alishanensis) Upes ķauķis (Locustella fluviatilis) «Letonika: Ķauķi». Arhivēts no oriģināla, laiks: 2021. gada 5. martā. Skatīts: 2021. gada 20. decembrī. World Bird List: Grassbirds, Donacobius, Malagasy warblers, cisticolas, allies, 2018 "Grasshopper". Oxford English Dictionary (3rd ed.). Oxford University Press. September 2005. Latvijas Daba: Mušķērāju dzimta «Putni LV: Kārklu ķauķis Locustella naevia». Arhivēts no oriģināla, laiks: 2019. gada 13. janvārī. Skatīts: 2018. gada 31. augustā. «Putni LV: Upes ķauķis Locustella fluviatilis». Arhivēts no oriģināla, laiks: 2018. gada 24. augustā. Skatīts: 2018. gada 31. augustā. Putni LV: Seivi ķauķis Locustella luscinioides Putni LV: Lāsainais ķauķis Locustella lanceolata «Identification of Lanceolated Warbler». Arhivēts no oriģināla, laiks: 2021. gada 3. decembrī. Skatīts: 2018. gada 4. septembrī. «The Locustellid or Megalurid Warblers». Arhivēts no oriģināla, laiks: 2018. gada 12. jūlijā. Skatīts: 2018. gada 1. septembrī. Putni dabā iNaturalist: Grasshopper-Warblers and Allies Genus Locustella Identification for Ringers