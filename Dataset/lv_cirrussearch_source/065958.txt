Darja Saltikova (krievu: Дарья Салтыкова) jeb Saltičiha (dzimusi 1730. gada 11. martā, mirusi 1801. gada 27. novembrī) bija Maskavas guberņas Podoļskas apriņķa muižniece. Viņa kļuva bēdīgi slavena, jo sadistiski spīdzināja un nogalināja daudzus savus dzimtcilvēkus, galvenokārt sievietes. 1762. gadā pēc imperatores Katrīnas II pavēles tika sākta izmeklēšana. 1768. gadā viņai atņēma muižnieces statusu un piesprieda nāvessodu, kas vēlāk tika aizstāts ar mūža ieslodzījunu. Pirms nosūtīšanas uz cietumu uz stundu tika piekalta pie kauna staba Maskavas Sarkanajā laukumā. Saltikova 33 gadus līdz pat savai nāvei bija ieslodzīta Ivanovskas Maskavas jaunavu klostera cietumā. Bargi sodīti tika arī viņas līdzdalībnieki. Дарья Николаевна Салтыкова - peoples.ru «Дарья Салтыкова - Уголовные убийцы разных времен и народов». Arhivēts no oriģināla, laiks: 2008. gada 4. maijā. Skatīts: 2008. gada 4. maijā.