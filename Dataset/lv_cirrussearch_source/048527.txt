"Soniks: Filma" (angļu: Sonic the Hedgehog) ir 2020. gada ASV un Japānas kopražojuma piedzīvojumu spriedzes filma, ko izplatīs kinokompānija Paramount Pictures un kas balstīta uz Sega izdotās tāda paša nosaukuma videospēļu franšīzes. Filmas režisors ir Džefs Foulers, scenārija autori Patriks Keisijs, Džošs Millers un Orens Uzjels. Scenārijs veidots pēc Vana Robišauksa un Evana Sasera stāsta motīviem. Galvenās lomas atveido Bens Švarcs (Sonika balss) un Džims Kerijs (Sonika ienaidnieks Doktors Robotniks), kā arī Džeimss Mārsdens, Taika Samptere, Ādams Pallijs un Nīls Makdonavs. Filmā parādīts, kā nelielas pilsētiņas šerifs palīdz Sonikam izvairīties no valsts amatpersonām, kas vēlas viņu notvert. 2013. gadā Sony Pictures ieguva Sonic franšīzes ekranizācijas tiesības no Sega, 2014. gadā sākās kino adaptācijas izstrāde. Foulers tika nolīgts par režisoru 2016. gadā un šī filma ir viņa režisora debija. 2017. gadā Sony šo projektu norakstīja zaudējumos un pārdeva ekranizācijas tiesības studijai Paramount. Filmēšana norisinājās laika posmā no 2018. gada jūlija līdz oktobrim Vankūverā, Leidismitā un Vankūveras salā. "Soniks: Filma" pirmizrāde tika plānota 2019. gada novembrī, bet pēc fanu negatīvajām atsauksmēm pēc pirmā filmas reklāmas rullīša filmas pirmizrāde tika atlikta, lai paspētu pārveidot Sonika tēlu. Filmas pirmizrāde notika 2020. gada 25. janvārī Paramount Theatre ASV, bet kinoteātros to sāka demonstrēt no 2020. gada 14. februāra. Latvijas kinoteātros filmu sāka demonstrēt 2020. gada 21. februārī. Filma saņēma dažādas kritiķu atsauksmes, tika slavēta aktierspēle (it sevišķi Kerija), Sonika dizains un viņa atbilstība videospēlēm, bet kritizēts sižets. Šī ir sestā ienesīgākā 2020. gada filma un pirmizrādes nedēļas nogalē ASV uz Kanādā visvairāk nopelnījusī uz videospēlēm balstītā filma. 2020. gada 28. maijā tika paziņots par filmas turpinājuma izstrādi, tā pirmizrāde notika 2022. gada 1. aprīlī. «DJ2 Entertainment». Skatīts: 2018. gada 27. augusts. «Sonic the Hedgehog (PG)». Britu filmu klasifikācijas padome. 2020. gada 15. janvāris. Arhivēts no oriģināla, laiks: 2020. gada 15. janvārī. Skatīts: 2020. gada 15. janvāris. Zack Sharf. «‘Sonic’ Redesign Cost Paramount Nowhere Near the $35 Million That’s Been Rumored». IndieWire, 2019. gada 18. novembris. Skatīts: 2019. gada 18. novembris. «Sonic the Hedgehog (2020)». Box Office Mojo. Skatīts: 2021. gada 25. janvāris. Claire Shaffer, Claire Shaffer. «‘Sonic the Hedgehog’ Director Announces Film Delay After Teeth Backlash». Rolling Stone (en-US), 2019-05-24. Skatīts: 2019-05-24. Jeff Fowler. «Taking a little more time to make Sonic just right.». @fowltown (angļu), 2019-05-24. Skatīts: 2019-05-24. Justin Kroll. «'Sonic the Hedgehog' Sequel in the Works». Variety.com, 2020. gada 28. maijs. Arhivēts no oriģināla, laiks: 2020. gada 29. maijs. Skatīts: 2020. gada 28. maijs. Jeremy Fuster. «'Sonic the Hedgehog 2' Gets April 2022 Release Date». TheWrap, 2020. gada 23. jūlijs. Skatīts: 2020. gada 24. jūlijs. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)