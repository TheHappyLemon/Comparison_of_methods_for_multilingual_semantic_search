Dumbrājs ir purvaiņu meža augšanas apstākļu tips slapjās kūdraugsnēs, kurā kokaudzi veido melnalkšņi kopā ar bērziem. Dumbrājā starp ciņiem pavasarī ilgstoši stāv ūdens, tāpēc tajā ir daudz atmirušu koku stumbru. Zemsedzē aug mitrumu mīloši platlapju augi un papardes. Latvijā dumbrāji nelielās platībās sastopami visā valsts teritorijā. Lielākie melnalkšņu dumbrāji ir Piejūras zemienē Liepājas un Rīgas apkārtnē un Austrumlatvijas zemienē. Aizņem 4% no Latvijas mežu kopplatības. Autoru kolektīvs J. Broka vadībā, Meža enciklopēdija, 1. sējums. - Rīga, apgāds "Zelta Grauds", 2003. g., 83.-84. lpp. Vikikrātuvē par šo tēmu ir pieejami multivides faili. Skatīt: Dumbrājs. Encyclopædia Britannica raksts (angliski) Krievijas Lielās enciklopēdijas raksts (krieviski)