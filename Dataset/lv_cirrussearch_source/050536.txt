Elena Patrīcija Makartūra (angļu: Ellen Patricia MacArthur, dzimusi 1976. gada 8. jūlijā) ir angļu burātāja no Votstendvelas, Dārbišīras grāfistes. Plašākai sabiedrībai viņa ir pazīstama, kā labākā garo distanču burātāja, kura 2005. gada 7. februārī uzstādīja rekordu pasaules apbraukšanas ātrumā. Pēc šī brauciena Elenai Makartūrai tika piešķirts Dāmas tituls, kas, salīdzinot ar vīriešu tituliem Anglijā, ir līdzvērtīgs Bruņinieku titulam. Tādēļ nereti viņu dēvē arī par Dāmu Elenu Patrīciju Makartūru. Elenai Makartūrai pieder rekords pasaules apkuģošanas ātrumā. Viņa apkārt zemeslodei apkuģoja 71 dienā, 14 stundās, 18 minūtēs un 33 sekundēs. Iepriekšējais rekords piederēja francūzim Fransisam Žojonam, kurš šo ceļojumu veica gandrīz 73 dienās. Viņas rekordbrauciens sākās no Biskajas līča Francijas ziemeļu piekrastē 2004. gada 28. novembrī, un tās maršruts šķērsoja visus meridiānus. Lielākā māksla bija kuģot, cik vien iespējams tuvu Dienvidpolam, nesaduroties ar aisbergiem. Šo ceļojumu Elena Makartūra veica 24 metrus garā trimarānā B&Q/Castorama, kurš bija būvēts speciāli kuģošanai sevišķi bargos laikapstākļos. Šī jahta bija pielāgota braucienam vienatnē, kas nozīmē, ka Elena Makartūra ne reizi nedrīkstēja iemigt ilgāk par 20-30 minūtēm. Kā viņa pati atzīst, tad šis brauciens ir bijis viņai grūtākais, kāds viens ir bijis. Brauciena beigās ceļotāja nonāca pilnīgā spēku izsīkumā, kā arī viņa brauciena laikā bija guvusi nopietnas traumas, rāpjoties mastā, un applaucējusies ar verdoša ūdens tvaikiem. Turklāt pāris reižu viņas vadītais kuģis gandrīz uzskrēja virsū vaļiem. 2005. gada 7. februārī viņa atgriezās Biskajas līcī, kur viņa sāka savu braucienu, uzstādot jaunu rekordu pasaules apkuģošanas ātrumā. Nākamajā dienā, 8. februārī viņa atgriezās Anglijā, kur viņu sagaidīja kā nacionālo varoni. Elenas Makartūras vārdā ir nosaukts asteroīds 20043 Elenmakartūra. Viņa prot franču valodu. (angliski) Elenas Makartūras mājaslapa (angliski) Dāmas Elenas Makartūras uzticības mājaslapa (angliski) Biogrāfija BBC mājaslapā (angliski) BBC News raksts: Makartūra ieburā rekordu grāmatā (MacArthur sails into record books) (angliski) Sunday Times raksts