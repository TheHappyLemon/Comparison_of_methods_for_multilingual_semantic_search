M29 Weasel («zebiekste») ir ASV ražotāja Studebaker kāpurķēžu visurgājējs transportieris amfībija, kas paredzēts ekspluatācijai sniega, purvu, dubļu un citos sarežģītas caurgājamības apstākļos. Sākotnēji tika izstrādās speciālajām operācijām Norvēģijā, lai ieņemtu vācu smagā ūdens ražotnes. Transportierim bija jāspēj pietiekoši ātri pārvietoties Norvēģijas sniegotajos apstākļos, jābūt transportējamam ar lidmašīnām un nometamam ar izpletni, kā arī jāspēj uzņemt pietiekoši daudz kravas kaujas vienības nodrošināšanai. Sākts ražot 1942. gadā kā M28 Cargo Carrier. Vēlāk uzlabots par modeli M29C, kam montētas platākas kāpurķēdes un speciāli rezervuāri, kas veicināja peldspēju. Modelis M29C Weasel kara laikā tika saražots ap 15 000 eksemplāros. Pēckara gados plaši izmantots Arktikas un Antarktikas izpētes ekspedīcijās. «M-28 / M-29 Weasel Amphibious Vehicle». Arhivēts no oriģināla, laiks: 2014. gada 19. jūlijā. Skatīts: 2014. gada 10. janvārī. «United States' M29 Studebaker Weasel cargo carrier». Arhivēts no oriģināla, laiks: 2013. gada 24. decembrī. Skatīts: 2014. gada 11. janvārī. Vikikrātuvē par šo tēmu ir pieejami multivides faili. Skatīt: M29 Weasel.