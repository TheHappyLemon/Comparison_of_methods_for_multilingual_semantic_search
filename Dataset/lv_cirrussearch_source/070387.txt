Kerdla (igauņu: Kärdla, zviedru: Kärrdal, vācu: Kertel) ir mazpilsēta Igaunijā, Hījumā apriņķa administratīvais centrs. Tā ir vienīgā pilsēta uz Hījumā salas, izvietojusies salas ziemeļaustrumu piekrastē, pie Tarestes līča. Pirmo reizi pieminēta 1564. gadā kā zviedru apmetne, līdz 1810. gadam gan lielākā daļa zviedru bija to pametuši, kad šai vietā Partsi muiža izveidoja savu ganību muižu. 1830. gadā uz šejieni tika pārcelta Sūremeisa tekstilfabrika, kas līdz mūsdienām nav saglabājusies. 1863. gadā tika uzcelta Kerdlas Sv. Jāņa Kristītāja evaņģēliski luteriskā baznīca. Pilsētas tiesības Kerdlai tika piešķirtas 1938. gadā, 1946. gadā tā kļuva par apriņķa centru, 1950. gadā — par rajona centru. Kopš 1990. gada — apriņķa administratīvais centrs. Caur pilsētu plūst Nūtri upe, pie jūras ir laivu osta. Netālu no pilsētas, 5,5 km attālumā, atrodas Kerdlas meteorīta krāteris, radies pirms aptuveni 455 miljoniem gadu. Ar Igaunijas sauszemi Hījumā salu savieno prāmju satiksme (Rohukila–Heltermā), avioreisi starp Kerdlas lidostu un Tallinu, kā arī ledusceļš ziemā, ja ir piemēroti laikapstākļi. Arī ar Sāmsalu ir prāmju savienojums (Trīgi–Seru), tomēr no pašas Kerdlas ostas prāmji nekursē. https://andmed.stat.ee/en/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0282U; Q59640277; pārbaudes datums: 16 jūlijs 2023. «Kerdla, Hīumā galvaspilsēta - tūrisma informācija». visitestonia.com. EAS Turismiarenduskeskus. Arhivēts no oriģināla, laiks: 2013. gada 22. jūnijā. Skatīts: 13.02.2013.. Vikikrātuvē par šo tēmu ir pieejami multivides faili. Skatīt: Kerdla. Austrumeiropas enciklopēdijas raksts (vāciski) Oficiālā mājaslapa (igauniski) Kerdla, Hīumā galvaspilsēta Arhivēts 2013. gada 22. jūnijā, Wayback Machine vietnē., tūrisma informācija latviešu valodā portālā visitestonia.com Igaunijas Statistikas aģentūras dati par Kerdlu (igauniski)