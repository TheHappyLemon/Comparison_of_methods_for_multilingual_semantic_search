Gistāfs Delors (nīderlandiešu: Gustaaf Deloor; dzimis 1913. gada 24. jūnijā De Klingē, miris 2002. gada 28. janvārī Mehelenā) bija profesionāls Beļģijas šosejas riteņbraucējs, kurš uzvarēja pirmo divu Vuelta a España sacensību kopvērtējumā 1935. un 1936. gadā. 1936. gada sacensību rezultāts (150:07:54) joprojām ir ilgākais uzvarētāja laiks Vuelta vēsturē, sacensības sastāvēja no 22 posmiem 4 407 km kopgarumā. Gistāfs finišēja pirmais un viņa vecākais brālis Alfonss finišēja otrais. Delors bija profesionālis no 1932. līdz 1939. gadam, kad Otrais pasaules karš izbeidza viņa karjeru. Delors dienēja Beļģijas armijā netālu no Māstrihtas pie Eben-Emael cietokšņa, kad 1940. gada 10. maijā iebruka Vācijas armija. Delors kopā ar citiem 1200 beļģiem tika saņemts gūstā. Stalag II-B karagūstekņu nometnē Delors tika pie darba virtuvē, jo iepazinās ar vācu virsnieku, kuram interesēja sports. Kad Delors atgriezās no kara, viņa māja bija nopostīta un 1949. gadā viņš izlēma sākt jaunu dzīvi ASV. Pēc desmit gadiem Ņujorkā viņš pārcēlās uz Losandželosu. 1956. gadā viņš zaudēja savu sievu, bet apprecējās vēlreiz. 1980. gadā Delors atgriezās uz dzīvi Beļģijā. «Gustaaf Deloor». de wielersite. Arhivēts no oriģināla, laiks: 2011. gada 27. jūlijā. Skatīts: 2007. gada 15. decembrī. The Sport.org profils (angliski) ProCyclingStats profils (angliski) Cycling Archives profils (angliski) CycleDatabase profils (angliski) Oficiālie Delora Tour de France rezulāti