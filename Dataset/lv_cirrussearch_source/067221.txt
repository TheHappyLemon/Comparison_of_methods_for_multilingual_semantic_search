Bratskas ūdenskrātuve (krievu: Братское водохранилище) ir ūdenskrātuve Angaras upes vidustecē, Krievijā. Pēc tilpuma otra lielākā, bet pēc platības sestā lielākā ūdenskrātuve pasaulē. Ūdenskrātuve stiepjas 570 km garumā un administratīvi ietilpst Irkutskas apgabalateritorijā. Uzbūvēta Bratskas HES darbināšanai un nodēvēta pēc Bratskas pilsētas, kas izaugusi pie būvējamās hidroelektrostacijas. Ūdenskrātuves aizsprosts izbūvēts no 1954. līdz 1961. gadam, bet ūdenskrātuves aizpildīšana turpinājās līdz 1967. gadam. Ūdenstilpe tiek izmantota arī kuģošanai, zvejniecībai un koksnes pludināšanai. Lielākās Angaras pietekas, kas ietek ūdenskrātuvē un kuru ielejas daļēji applūdinātas, ir Oka un Ija. Lejpus Bratskas ūdenskrātuves aizsprosta uzreiz sākas Ustjiļimskas ūdenskrātuve. Bratskas hidroelektrostacijas jauda ir 4500 MW un gadā tiek saražotas 22,6 TW/h enerģijas. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 210. lpp. Vikikrātuvē par šo tēmu ir pieejami multivides faili. Skatīt: Bratskas ūdenskrātuve. Encyclopædia Britannica raksts (angliski) Krievijas Lielās enciklopēdijas raksts (krieviski)