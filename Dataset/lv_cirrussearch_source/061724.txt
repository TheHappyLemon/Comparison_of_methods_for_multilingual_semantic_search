Tianzhou 4 (ķīniešu: 天舟四号, piņjiņs: Tiān Zhōu 4 — "Debess kuģis 4") bija Ķīnas Tianzhou sērijas automātiskais kravas kosmosa kuģis orbitālās stacijas Tiangong apgādei. Tas orbītā tika palaists 2022. gada 9. maijā; no orbītas novadīts 14. novembrī. Tianzhou 4 kravā (masa aptuveni 6000 kg) bija krājumi un iekārtas stacijai un nākamajai apkalpei, to skaitā stacijas iekārtas, zinātniskās kravas, pārtika. Kuģis uz staciju nogādāja arī apmēram 750 kg degvielas. Tianzhou 4 tika palaists 2022. gada 9. maijā 17:56:37 UTC ar nesējraķeti Chang Zheng 7 no Venčanas pavadoņu palaišanas centra 201. starta laukuma. 10. maijā 00:54 UTC kravas kuģis saslēdzās ar orbitālo staciju Tiangong pie tās pirmā moduļa Tianhe pakaļgala pieslēgvietas. 9. novembrī 06:55 UTC Tianzhou 4 atvienojās no stacijas. 13. novembrī 22:02 UTC no kravas kuģa brīvā lidojumā tika palaists nanopavadonis Zhixing 3A. 14. novembrī Tianzhou 4 novadīts no orbītas, un 23:21 UTC sadega Zemes atmosfērā virs Klusā okeāna. China launches Tianzhou 4 cargo ship for space station Stephen Clark, spaceflightnow.com, 2022-05-09 The Zhixing-3A satellite was ejected from the Tianzhou-4 cargo spacecraft of the China space station FTT World, 2022-11-14 Tianzhou 1, 2, 3, 4 (TZ 1, 2, 3, 4) Gunter Dirk Krebs