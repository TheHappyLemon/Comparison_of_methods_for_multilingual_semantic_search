BinckBank Tour (līdz 2016. gadam zināma kā Eneco Tour) ir daudzdienu šosejas riteņbraukšanas sacensības, kas notiek Nīderlandē un Beļģijā. To nosaukumā ir galvenā sponsora BinckBank, tiešsaistes brokeru uzņēmuma nosaukums. Iepriekš tūri sponsorēja enerģijas kompānija Eneco Energie. Sacensības ir daļa no UCI Pasaules tūres kalendāra. Ronde van Nederland sacensības pirmoreiz notika 1948. gada 6. maijā, bet par ikgadēju pasākumu kļuva tikai 1975. gadā. No 2000. gadā to nosaukums bija Eneco tour. Līdz ar 2005. gadā izveidoto UCI ProTour sacensību organizēšana tika pārveidota un uzlabota. Eneco Tour aizvieto iepriekšējās vāji organizētās Ronde van Nederland sacensības, kuras UCI prezidents Heins Verbrugens uzskatīja par nepieciešamām saglabāt mārketinga iemeslu dēļ. Organizatori piesaistīja jaunu sponsoru (ENECO Energie), bet tā kā sacensības nebija pietiekami sarežģītas, tās nevarēja iekļaut jaunajā ProTour. Šajā brīdī organizatori meklēja palīdzību no Tour of Belgium un Tour de Luxembourg organizatoriem. Tika plānota kopīga Beniluksa valstu tūre, kura aizvietotu šīs trīs sacensības. Tā rezultātā par līdzorganizatoru kļuva Tour of Belgium organzatori, bet Beļģijas un Luksemburgas tūres turpināja savu darbību. Tour de Luxembourg sacensību iekļaušana nerealizējās un kopš Eneco Tour izveides sacensību trase vēl nav šķērsojusi Luksemburgas teritoriju. Plānots, ka nākotnē oficiālais sacensību nosaukums varētu kļūt par Tour of the Benelux. 2008. gada sacensību pēdējā posmā, individuālajā braucienā, uzvarēja Latvijas sportists Raivis Belohvoščiks. Graat, John (3. augusts, 2005). 'Fantastische' Pro Tour zegen voor profronde. Trouw (Nīderlandes laikraksts), 13. lpp. Vikikrātuvē par šo tēmu ir pieejami multivides faili. Skatīt: BinckBank Tour. Oficiālā tīmekļa vietne