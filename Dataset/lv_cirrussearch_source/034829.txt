Frīdrihs Georgs fon Bunge (vācu: Friedrich Georg von Bunge, krievu: Фёдор Андреевич Бунге; dzimis 1802. gada 13. martā, miris 1897. gada 9. maijā) bija vācbaltiešu izcelsmes krievu/vācu tiesībvēsturnieks. Botāniķa Aleksandra Bunges brālis. Dzimis Kijivā. Studēja tiesības Tērbatas Universitātē, kur vēlāk strādāja par pasniedzēju. 1826. gadā aizstāvēja doktora grādu Heidelbergas Universitātē. 1864. gadā Krievijas impērijas ķeizars Aleksandrs II oficiāli apstiprināja Bunges sastādīto Baltijas provinču tiesību kodifikācijas privāttiesību nodaļu – Livonijas, Igaunijas un Kurzemes privāttiesības (vācu: Liv-, Est- und Curländisches Privatrecht, krievu: Сводъ гражданскихъ узаконенiй губернiй Остзейскихъ). Latvijā šis likumu sakopojums darbojās līdz 1938. gada Latvijas Republikas Civillikuma ieviešanai, kurš koncentrētā un modernizētā veidā turpināja šī likumu sakopojuma pamatprincipus. 1865. gadā Bunge pārcēlās uz Vāciju, iesākumā uz Gotu, vēlāk Vīsbādeni, kur turpināja likumdošanas vēstures pētījumus. Vikikrātuvē par šo tēmu ir pieejami multivides faili. Skatīt: Frīdrihs Georgs fon Bunge. Baltiešu biogrāfiskais leksikons digitāli. Frīdrihs Georgs fon Bunge Erik-Amburger-Datenbank[novecojusi saite] (vāciski) «Žurnāls "Jurista Vārds"». Arhivēts no oriģināla, laiks: 2016. gada 10. aprīlī. Skatīts: 2016. gada 2. augustā.