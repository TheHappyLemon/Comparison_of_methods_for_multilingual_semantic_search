Stokholmas pils (zviedru: Stockholms slott) ir Eiropā lielākā darbojošā pils, kas atrodas Stokholmā uz Stadsholmena salas, Ziemeļu straumes (Norrström) ziemeļu pusē Vecpilsētā. Stokholmas pils ir karaliskā pils un oficiālā Zviedrijas monarhu rezidence. Pašreizējā pils ir arhitekta Nikodema Tesīna projektēta, celta iepriekšējās pils vietā, kas nodega 1697. gada 7. maijā, kad gandrīz gāja bojā visa monarha ģimeme. Pils bija gatava dzīvošanai 1754. gadā un tās pirmie saimnieki bija karalis Ādolfs Frederiks un karaliene Luīze Ulrika. Pilī bez karaliskās ģimenes apartementiem atrodas reprezentāciju un Svētku rīkošanas zāles, lielais viesu uzņemšanas stāvs, Bernadotu stāvs.Pilī atrodas arī karalistes troņa zāle, pils baznīca, Gustava III antīkais muzejs, dārgumu glabātuve ar regālijām, muzejs "Trīs kroņi" un sadzīves lietu kambaris "Livrustkammaren" (zviedru valodā).Sākotnēji pilī atradās arī Zviedrijas valdība un līdz 1878. gadam Karaliskā bibliotēka, kuras vietā pašlaik ir Bernadotu bibliotēka. Arhektoniski pils ir baroka stila, 230 metrus gara un 125 metrus plata, būvēta no akmeņiem un ķieģeļiem, tai ir 28 statujas, 717 balasterfigūras un 242 konsolu volūtas. Pils fasādi klāj tēsti akmeņi 9500 kvadrātmetru platībā un apmetums 11 000 kvadrātmetru platībā. Pils fasādēm ir atšķirīgas iezīmes — rietumu jeb karaļa fasādei ir raksturīgi kara un vīrišķību simbolizējoši atribūti, austrumu fasādes puse jeb karalienes fasādei raksturīgi milzīgi pīlastri, bet dienvidu jeb nācijas fasādei raksturīgi agrīnā baroka iedvesma ar triumfa arku kā galveno atribūtu. Pili un karalisko ģimeni kopš 1523. gada apsargā sardze. 2009. gadā uzsākta pils fasādes renovācija, kuru pilnībā paredzēts veikt divdesmit gadu laikā, plānotās izmaksas tiek prognozētas 240 miljonu Zviedrijas kronu apmērā. Zviedrijas karaliskā ģimene Kāpņu telpas interjers Sardzes maiņa Pils naktī Pils fragments Pils no Šepsholmena salas Pils Stokholmas karaļpils Pils Arhivēts 2010. gada 10. jūlijā, Wayback Machine vietnē. Pils vēsture TT - Tidningarnas Telegrambyrå. «Stockholms slott renoveras i 20 år» [The Stockholm Palace renovated during 20 years]. www.dn.se. Dagens Nyheter, 2011. gada 26. maijs. Skatīts: 2014. gada 27. novembris.