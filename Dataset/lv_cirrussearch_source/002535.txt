Vitālijs Atjušovs (krievu: Виталий Георгиевич Атюшов, dzimis 1979. gada 4. jūlijā Penzā) ir krievu hokejists, aizsargs, Krievijas hokeja izlases dalībnieks. Pašlaik (2019) Atjušovs spēlē Kontinentālās hokeja līgas kluba Ņižņekamskas "Ņeftehimik" sastāvā. Profesionāļa karjeru Atjušovs sāka 1996.—97. gada sezonā Krievijas Superlīgas kluba Maskavas "Krylia Sovetov" rindās. Komandas sastāvā aizsargs aizvadīja vēl vienu sezonu, taču tad pārcēlās uz Permas "Molot-Prikamie" vienību. 2002.—03. gada sezonu hokejists aizvadīja Kazaņas "Ak Bars" rindās. 2003. gada vasarā Atjušovs pievienojās Magņitogorskas "Metallurg" rindām, tās sastāvā 2006.—07. gada sezonā izcīnot Krievijas čempiona titulu. Sākot ar nākamo sezonu aizsargs pildīja arī "Metallurg" kapteiņa funkcijas. Magņitogorskā Atjušovs spēlēja līdz pat 2011. gada starpsezonai, kurā pārgāja uz Ufas "Salavat Julajev" vienību. Ufā aizsargs spēlēja līdz 2013. gadam. Krievijas hokeja izlases rindās spēlējis piecos Pasaules čempionātos, 2009. gadā izcīnot zelta, 2010. gadā - sudraba, bet 2007. gadā bronzas medaļas. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)