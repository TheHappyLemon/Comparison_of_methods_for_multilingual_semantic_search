Pēters Āčs (ungāru: Ács Péter; dzimis 1981. gada 10. maijā Egerā) ir Ungārijas starptautiskais lielmeistars šahā (1998). 1992. gadā Rimavska Sobotā uzvarējis Eiropas jauniešu šaha čempionātā. 1996. gadā Menorkā izcīnījis bronzas medaļu Pasaules junioru šaha čempionātā U16 vecuma grupā. 1999. gadā uzvarējis Budapeštas Agro starptautiskajā šaha turnīrā. 2001. gadā Atēnās uzvarējis Pasaules junioru šaha čempionātā U20 vecuma grupā. 2002. gadā uzvarējis starptautiskajos šaha turnīros Hogevēnā (Nīderlande) un Pardubicē. Šajā pašā gadā kļuvis arī par Ungārijas šaha čempionāta vicečempionu. 2004. gadā Tripolē piedalījies Pasaules šaha čempionātā pēc izslēgšanas sistēmas, kurā 1. kārtā uzvarējis Predragu Nikoliču, bet 2. kārtā zaudējis un izstājies. 2007. gadā kopā ar Pentalu Harikrišnu dalījis pirmo vietu starptautiskajā šaha turnīrā Ungārijas pilsētā Pakšā. Pārstāvējis Ungārijas komandu lielākajos komandu šaha turnīros: Pasaules šaha olimpiādē piedalījies 2 reizes (2002-2004). Komandu vērtējumā izcīnījis sudraba (2002) medaļu; Eiropas komandu šaha čempionātā piedalījies 2003. gadā; Pasaules komandu šaha čempionātā piedalījies 2001. gadā. Par panākumiem turnīros FIDE 1997. gadā Āčam piešķīrusi starptautiskā meistara (IM), bet 1998. gadā - starptautiskā lielmeistara (GM) nosaukumu. Hungarian Championships 2002 «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 3. novembrī. OlimpBase :: Men's Chess Olympiads :: Péter Ács OlimpBase :: European Men's Team Chess Championship :: Péter Ács OlimpBase :: World Men's Team Chess Championship :: Péter Ács Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)