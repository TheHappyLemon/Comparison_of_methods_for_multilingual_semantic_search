Triglifs (sengrieķu: τρίγλυφος, no tri — 'trīs' un glyphō — 'griežu') — arhitektūrā doriskā ordera frīzes elements, kas būtībā ir vertikāli stāvoša akmens plātne ar trīsstūrveida (šķērsgriezumā) gareniskiem iedobumiem. Triglifi mijās ar metopām, kas varēja tikt dekorētas ar bareljefiem vai apgleznojumiem. Triglifi parasti ir izvietoti pa kolonnu un interkolumniju asīm, un frīzes galos ēkas stūros. Mūsdienās triglifi var papildināt vienkāršo dekoratīvo joslu (frīžu) ornamentējumu. Triglifi laicīgajā arhitektūrā bieži vien tiek izmantoti kā samērā vienkāršs, bet izteiksmīgs fasādes dekoratīvā noformējuma elements. Tādus var redzēt uz atjaunotā Rīgas rātsnama, vai arī izstāžu zāles "Arsenāls" fasādes. «Ilustrētā vārdnīca». www.artermini.lv. Skatīts: 2019-03-08.