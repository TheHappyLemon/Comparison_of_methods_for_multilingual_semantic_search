Akmens, šķēres, papīrīt's ir spēle, kurā piedalās divi vai vairāki cilvēki. To parasti spēlē, lai noskaidrotu uzvarētāju starp tiem. Šī spēle bieži tiek lietota kā atlases metode, lai pēc nejaušības principa tiktu noskaidrota persona kādam īpašam uzdevumam, līdzīgi, kā monētas mešana vai salmiņu vilkšana. Tikai, atšķirībā no patiešām nejaušas atlases, šo spēli spēlējot vairākas reizes, var jau iepriekš paredzēt, kuru no elementiem (akmeni, šķēres vai papīrīti) uzliks pretinieks. Spēle ir radusies Ķīnā un izplatījusies, pieaugot saskarsmei ar Austrumāziju, laika gaitā izveidojoties dažādiem spēles variantiem. «Akmens, šķēres, papīrīt’s! Māci bērnam spēļu klasiku». Latvijas Sabiedriskais medijs. 2018. gada 3. oktobris. Skatīts: 2020. gada 22. jūnijā.