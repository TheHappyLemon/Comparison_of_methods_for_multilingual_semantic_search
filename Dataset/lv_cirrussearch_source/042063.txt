FreeBSD ir UNIX veida operētājsistēma, atzars no BSD (UNIX versijas, kas tika radīta Bērkli Universitātē, Kalifornijā). FreeBSD ir savs kodols, atšķirībā no Linux sistēmām, kurām kodols tiek izstrādāts atsevišķi no pašiem distributīviem. FreeBSD ir stabila un droša operētājsistēma, bieži tiek izmantota kā serveru operētājsistēma. FreeBSD izstrāde sākās 1993. gadā, tas tika izveidots uz 386BSD bāzes, 1. versija iznāca 1993. gada 1. novembrī. 2. versijā, kura iznāca 1995. gadā, parādījās FreeBSD portu sistēma, kura ļoti atvieglo citu izstrādātāju programmatūras instalēšanu. 7.X versiju sērijā iekļauts atbalsts ZFS failu sistēmai. Šobrīd jaunākā ir versija 8.0. GEOM ietvars piedāvā uzglabāt datus RAID masīvā (RAID-0, RAID-1 vai RAID-3), pilnu diska šifrēšanu. Kā noklusējuma failu sistēma tiek izmantota UFS2, taču lietotājs var izmantot arī ZFS failu sistēmu FreeBSD strādā uz šādām arhitektūrām x86, Xbox, kā arī uz DEC Alpha, UltraSPARC, IA-64, AMD64, PowerPC, NEC PC-98, ARM. Dru Lavigne. BSD Hacks. O'Reilly Media, 2004. 309. lpp. ISBN 9780596006792. Supported Platforms Oficiālā FreeBSD vietne (angliski) FreeBSD software (angliski)