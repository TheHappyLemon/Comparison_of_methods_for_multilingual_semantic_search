"Vakari ciematā pie Dikaņkas" (krievu: Вечера на хуторе близ Диканьки) ir 1961. gada padomju Ziemassvētku filma, kuras režisors un scenārija autors ir Aleksandrs Rou. Filmas sižets veidots pēc Nikolaja Gogoļa stāsta "Nakts pirms Ziemassvētkiem" no krājuma "Vakari ciematā pie Dikaņkas". Filmu veidoja M. Gorkija kinostudija un Otrā radošā apvienība. Galvenās lomas filmā atveido Aleksandrs Hviļa (Čubs), Ludmila Mizņikova (Oksana), Jurijs Tavrovs (Vakula), Ludmila Hitjajeva (Soloha), Sergejs Martinsons (ķesteris Osips), Anatolijs Kubackis (krusttēvs Panass) un Georgijs Miļars (Velns). Filmas pirmizrāde PSRS notika 1962. gada 8. janvārī. Filmā Velns, vēloties atriebties kalējam Vakulam, nozaga Mēnesi, lai viņa mīļotās Oksanas tēvs nevarētu pamest savu māju. Vakula nosegloja Velnu un devās uz Pēterburgu, no kurienes atveda Osksanai ķeizarienes kurpes. IMDb profils (angliski) AllMovie profils (angliski) Turner Classic Movies profils (angliski) Rotten Tomatoes profils (angliski)