Goodbye Lullaby ir kanādiešu dziedātājas Avrilas Laviņas ceturtais studijas albums. Ticis izdots 2011. gada 2. martā sadarbībā ar RCA Records ierakstu kompāniju. Albuma ierakstīšana tika uzsākta 2008. gada novembrī, tā ilga divus gadus līdz 2010. gada oktobrim. Albuma vadošais singls What the Hell tika izdots 2011. gada janvārī. Pirmajā nedēļā pēc tā izdošanas albums ASV tika pārdots 87 tūkstošos kopiju, Billboard 200 topā debitējot 4. vietā. Šis ir pirmais mūziķes albums, kas nav debitējis Billboard 200 topa pirmajā trijniekā. Albuma koncerttūra The Black Star Tour ilga no 2011. gada aprīļa līdz 2012. gada februārim. Visu dziesmu sarakstīšanā ir piedalījusies arī pati mūziķe. Mūziķes oficiālā mājaslapa (angliski)