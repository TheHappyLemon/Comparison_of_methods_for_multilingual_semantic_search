Šis raksts ir par terminu "Allāhs". Par musulmaņu skatījumu uz Dievu skatīt rakstu Dievs islāmā. Allāhs (arābu: الله, Allāh, izrunā: [ʔalˤˈlˤɑːh]) ir standarta arābu vārds Dieva apzīmēšanai. Rietumu pasaulē šo terminu vairāk saista ar musulmaņiem un viņu Dievu, bet arābvalodīgie šādi sauc ne tikai islāmā, bet arī kristietībā, jūdaismā un citās reliģijās esošo Dievu. Arābu pasaulē izplatīts cilvēku vārds ir Abdulla (عبد الله, Abdullah), kas burtiskā tulkojumā nozīmē ‘Allāha kalps’ vai ‘Allāha vergs’. Vārds ‘Allāhs’ ir radies no arābu valodas vārda الله‎ (Allāh), kuru veido noteiktais artikuls al- un vārds ilāh, kas nozīmē ‘dievība’, ‘dievs’. Kopīgas cilmes vārdi atrodami arī citās semītu valodās, piemēram, ivritā vai aramiešu valodā. Seno semītu valodās dievs tika saukts par Eloh, un tā dievu svētajos rakstos ir nosaukuši arī Mozus un Jēzus Kristus. Unikodā vārds Allāhs tiek attēlots ar simbolu ﷲ un tā kods ir U+FDF2. Pirms 7. gadsimtā radās islāms, arābi, kas tajā laikā ticēja vairākām dievībām, ar vārdu Allāhs apzīmēja dievību, kas radīja pasauli, vai arī visu dievību galveno dievu. Allāhs nebija viens vienīgais dievs, kā tas mūsdienās ir islāmā. Islāmā Allāhs ir īpašvārds ar kuru apzīmē vienīgo dievu. Allāham nav dzimuma, kā arī šo terminu nelieto daudzskaitlī. Atsevišķi musulmaņu speciālisti uzskata, ka vārdu Allāh tādā nozīmē, kādā to lieto islāmā, nedrīkst tulkot, jo šis vārds esot ārkārtēji svēts un īpaši aizsargājams termins.[nepieciešama atsauce] Arī citās reliģijās Dievu nedrīkst saukt par Allāhu. Islāmā Allāham ir 99 tā sauktie skaistie vārdi, kuri katrs izceļ kādu Dieva īpašību. Visizplatītākie no tiem ir Žēlīgais un Līdzjūtīgais. Daudzās Eiropas valstīs ar vārdu Allāhs saista tikai Dievu islāmā, kas tādā veidā ir iesakņojies kā aizguvums. «Allah» (angliski). Encyclopædia Britannica. Skatīts: 2015. gada 1. decembrī. (angliski) Encyclopedia of the Modern Middle East and North Africa, Allah (angliski) Columbia Encyclopedia, Allah «Allah» (angliski). encyclopedia2.thefreedictionary.com. Skatīts: 2015. gada 1. decembrī. «Allahs». Vēstures enciklopēdiskā vārdnīca. Skatīts: 2015. gada 3. decembrī. «Unicode Standard 5.0, p.479, 492». unicode.com. Arhivēts no oriģināla, laiks: 2014. gada 28. Aprīlis. Skatīts: 2015. gada 1. decembrī. L. Gardet, Allah, Encyclopaedia of Islam, ed. by Sir H.A.R. Gibb Zeki Saritopak, Allah, The Qu'ran: An Encyclopedia, ed. by Oliver Leaman, p. 34 LETA--REUTERS. «Malaizijas tiesa aizliedz lietot vārdu Allāhs kā tulkojumu vārdam Dievs». Diena, 2013. gada 14. oktobris. Skatīts: 2015. gada 3. decembrī.