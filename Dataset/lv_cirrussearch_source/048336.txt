Džordans Biningtons (angļu: Jordan Binnington; dzimis 1993. gada 11. jūlijā) ir kanādiešu hokejists, vārtsargs. Pašlaik (2022) spēlē Nacionālās hokeja līgas kluba Sentluisas "Blues" sastāvā. 2009. gadā Biningtons uzsāka spēlēt Ontārio hokeja līgas vienībā Ouensaundas "Attack". 2010.—11. gada sezonā kopā ar komandu kļuva par līgas čempionu, un tika iekļauts Memoriālā kausa simboliskajā izlasē. 2013.—14. gada sezonu aizvadīja ECHL, taču 2014.—15. gada sezonā kļuva par AHL vienības Čikāgas "Wolves" pamatvārtsargu. 2016. gada 14. janvārī Biningtons Sentluisas "Blues" sastāvā aizvadīja savu debijas spēli NHL. 2018.—19. gada sezonas vidū Biningtons atgriezās NHL, pirmajā spēlē komandas rindās neielaižot nevienus vārtus. Biningtons ātri nostiprinājās komandas rindās, februārī un martā tiekot atzīts par visas līgas mēneša labāko debitantu. 2019. gadā kopā ar Sentluisas "Blues" izcīnīja Stenlija kausu. Stenlija kausa izcīņā Biningtons uzstādīja jaunu rekordu, kļūstot par pirmo vārtsargu, kas savā debijas sezonā uzvarējis 16 spēlēs. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)