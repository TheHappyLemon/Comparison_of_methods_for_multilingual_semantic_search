Elsvērta (angļu: Ellsworth Station, spāņu: Estación Científica Ellsworth) bija ASV un Argentīnas vissezonas polārstacija Antarktīdā. Stacija bija izvietota uz Filhnera šelfa ledāja Vedela jūras krasta. Staciju 1957. gada 11. februārī Starptautiskā ģeofizikas gada programmā atklāja ASV ekspedīcija Finna Ronnes vadībā. Nosaukta par godu amerikāņu Arktikas pētniekam Linkolnam Elsvērtam. Pētniecības programmā bija iekļauta meteoroloģija, radiācijas un oglekļa dioksīda mērījumi, jonosfēras novērojumi, kā arī šelfa ledāja pētījumi. 1959. gada 17. janvārī stacija tika nodota Argentīnas Antarktikas institūta pārziņā un stacijā pētījumus veica abu valstu zinātnieki. 1962. gada janvārī Argentīnas Jūras spēku kapteinis Ermess Kihada (Hermes Quijada) no Elsvērtas stacijas veica lidojumu uz Dienvidpolu. 1962. gada 30. decembrī stacija tika slēgta. Fundación Marambio. Estación Científica Ellsworth