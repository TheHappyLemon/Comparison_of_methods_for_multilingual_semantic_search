Bruno Parma (slovēņu: Bruno Parma; dzimis 1941. gada 30. decembrī, Ļubļanā) ir Slovēnijas starptautiskais lielmeistars šahā (1963). 1950. gadu beigās un 1960. gadu sākumā bijis viens no Dienvidslāvijas talantīgākajiem jaunajiem šahistiem. 1959. gadā dalījis otro vietu Pasaules jauniešu šaha čempionātā, bet divus gadus vēlāk Hāgā kļuvis par šī turnīra uzvarētāju. Divas reizes (1959, 1961) uzvarējis Slovēnijas šaha čempionātos. Par panākumiem turnīros FIDE 1961. gadā Parmam piešķīrusi starptautiskā meistara (IM), bet 1963. gadā - starptautiskā lielmeistara (GM) nosaukumu. Bijis trešais slovēņu tautības šahists pēc Milana Vidmara (1950) un Vasjas Pirca (1953), kas kļuvis par šaha lielmeistaru. 1964. gadā Polaņicazdrojā bijis 2. Akibas Rubinšteina memoriāla uzvarētājs. 1965. gadā Titogradā kopā ar Borislavu Ivkovu dalījis otro vietu Dienvidslāvijas šaha čempionātā. Savas šahistas karjeras laikā sekmīgi piedalījies daudzos starptautiskajos šaha turnīros. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādēs piedalījies 8 reizes (1962-1970, 1974, 1978-1980). Komandu vērtējumā izcīnījis 4 sudraba (1962, 1964, 1968, 1974) un 2 bronzas (1970, 1980) medaļas; Eiropas komandu šaha čempionātos piedalījies 4 reizes (1965-1977). Komandu vērtējumā izcīnījis 2 sudraba (1965, 1973) un bronzas (1977) medaļas. Individuālajā vērtējumā izcīnījis 2 sudraba (1970, 1973) un 2 bronzas (1965, 1977) medaļas; Pasaules studentu šaha čempionātā piedalījies 1963. gadā un komandu vērtējumā izcīnījis sudraba medaļu; Balkānu valstu komandu šaha čempionātos piedalījies 3 reizes (1976, 1978, 1980). Komandu vērtējumā izcīnījis 3 zelta (1976, 1978, 1980) medaļas, bet individuālajā - sudraba (1976) un bronzas (1978) medaļas. Pēc izglītības žurnālists, vairāku šaha grāmatu autors. «II Memoriał Akiby Rubinsteina Polanica Zdrój 1964». Arhivēts no oriģināla, laiks: 2016. gada 14. martā. Skatīts: 2016. gada 5. maijā. YUG-ch Titograd 1965 OlimpBase :: Men's Chess Olympiads :: Bruno Parma OlimpBase :: European Men's Team Chess Championship :: Bruno Parma OlimpBase :: World Student Team Chess Championship :: Bruno Parma OlimpBase :: Men's Chess Balkaniads :: Bruno Parma Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)