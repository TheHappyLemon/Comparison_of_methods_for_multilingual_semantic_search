Marija Prevolaraki (grieķu: Μαρια Πρεβολαρακη ; dzimusi 1991. gada 21. decembrī) ir grieķu brīvā stila cīkstone. Marija Prevolaraki sāka ar cīņas sportu nodarboties pusaudzes vecumā. Viņa startē no sporta kluba Ethniko Athens un viņas treneris ir Panagiotis Argoudea. Kā juniore, laikā no 2006. līdz 2011. gadam viņa piedalījās astoņos pasaules un Eiropas čempionātos un viņas starts tur bija veiksmīgs. 2011. gadā viņa pirmo reizi startēja starptautiskajās pieaugušo sacensībās. Viņa piedalījās Eiropas čempionātā Dortmundē svara kategorijā līdz 55 kg, pēc zaudējuma Moldovas cīkstone Ludmilai Kristjai, viņa uzvarēja vācieti Kristīnu Kniteli un zaudēja polietei Katažinai Kravčikai, iegūstot 7. vietu. Labāk viņai veicās 2012. gada Eiropas čempionātā Belgradā. Tur viņa uzvarēja Eilēnu Frīdrihu no Vācijas un Lenku Martinakovu no Čehijas, tad zaudēja zviedrietei Sofiju Matsonei un cīņā par bronzas medaļu arī Marijai Gurovai no Krievijas, iegūstot 5.vietu. 2012. gada aprīlī turnīrā Sofijā Marija Prevolaraki ieguva 2. vietu aiz Jūlijas Ratkevičas no Azerbaidžānas un kvalificējās Olimpiskajās spēlēs Londonā. Pašās Olimpiskajās spēlēs, startējot viegla svarā (līdz 55 kg), viņa zaudēja jau pirmajā cīņā pret Jūliju Ratkeviču un no tālākām cīņām izstājās. Rezultātā viņa palika 15. vietā. Arī starts 2013. gada Eiropas čempionātā Tbilisi Marija Prevolaraki bija veiksmīgs. Tur viņa uzvarēja bulgārieti Violetu Atanasovu, Katažinu Kravčiku un ukrainieti Irinu Husjaku, bet finālā zaudēja pieredzējušai Sofijai Matsonei. Tā paša gada vasarā viņa uzvarēja Vidusjūras spēlēs Mersinā. 2014. gada Eiropas čempionātā Marija Prevolaraki arī iekļuva finālā, bet cīņā par zelta medaļu atkal zaudēja, šoreiz Marijai Gurovai. 2016. gada olimpiskajās spēlēs Rio Marija zaudēja ceturtdaļfinālā, ierindojoties 10. vietā. Abos nākamajos gados pēc olimpiādes viņa ieguva bronzas medaļas Eiropas čempionātā un 2018. gadā vēlreiz uzvarēja Vidusjūras spēlēs. «Prevolaraki, Maria (GRE)» (angļu). iat.uni-leipzig.de. Skatīts: 2019-04-27. «MARIA PREVOLARAKI» (angļu). .olympicchannel. Skatīts: 2019-04-26. «Maria Prevolaraki won the bronze medal at the European Wrestling Championship» (angļu). sbs. 2017. gada 4. maijs. Arhivēts no oriģināla, laiks: 2019-04-27. Skatīts: 2019-04-27. Olympedia profils (angliski) FILA profils (angliski)