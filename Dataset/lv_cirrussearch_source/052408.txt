Liudžou (ķīniešu: 柳州; piņjiņs: Liǔzhōu; džuanu: Liujcouh) ir prefektūras līmeņa municipalitāte Guansji Džuanu autonomajā reģionā Ķīnas dienvidos. Izvietojusies reģiona ziemeļu daļā Liudzjanas krastos. Robežojas austrumos ar Guiliņu, dienvidos — ar Laibiņu, rietumos — ar Heči, bet ziemeļos — ar Guidžou un Hunaņas provincēm. Netālu no Liudžou 1958. gadā tika atrastas vienas no agrīnākajām Homo sapiens fosilijām — ap 67 000 gadus senais Liudzjanas cilvēks. Pilsēta dibināta 111. gadā p.m.ē. ar nosaukumu Taņdžuna (潭中, Tánzhōng). 742. gadā tā bija zināma kā Lunčena (龙城, Lóngchéng — ‘Pūķu pilsēta’), bet 1736. gadā pārdēvēta tagadējā vārdā, kas burtiskā tulkojumā nozīmē ‘Vītolu prefektūra’. Galvenās rūpniecības nozares ir autorūpniecība un celtniecības mašīnbūve. http://tjj.gxzf.gov.cn/syyw/t8851196.shtml; Ķīnas Tautas Republikas Septītā nacionālā tautskaite. Liuzhou's History