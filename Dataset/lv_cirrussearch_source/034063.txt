Sietla (angļu: Seattle) ir piekrastes ostas pilsēta un lielākā pilsēta Amerikas Savienoto Valstu Klusā okeāna ziemeļu štatos. Sietla atrodas Vašingtonas štata rietumos, Kinga apgabalā starp Klusā okeāna Pudžetsoundas līci (Puget Sound) un Vašingtona ezeru. Statistiski pilsētas iedzīvotājiem ir viens no augstākajiem izglītības līmeņiem ASV.[nepieciešama atsauce] Pilsēta ir pazīstama kā liels kafijas ražošanas un patērēšanas centrs. Populārajā mūzikā pazīstama kā Džimija Hendriksa dzimtā pilsēta un grandžmūzikas rašanās vieta. Pirms eiropiešu ierašanās apkārtni apdzīvoja davamišu (Duwamish) tautas indiāņi. 1851. gadā radās pirmās eiropiešu apmetnes. Jaunā pilsēta tika nosaukta indiāņu virsaiša Sietla vārdā. 1889. gadā pilsēta gandrīz pilnīgi nodega ugunsgrākā. Klondaikas zelta drudža laikā pilsēta kļuva par galveno transportpunktu ceļā uz Aļasku. 1916. gadā Sietlā radās kompānija Boeing un līdz 2001. gadam šeit atradās kompānijas galvenā mītne, kad to pārcēla uz Čikāgu. XX gadsimta beigās Sietla kļuva par vienu no moderno tehnoloģiju attīstības centriem. Pazīstamas kompānijas, kuru galvenās mītnes atrodas Sietlā — Washington Mutual, Amazon.com, Nordstrom, Starbucks, Expeditors International. Citās aglomerācijas pilsētās — Costco, Microsoft, Nintendo (viena no galvenajām mītnēm), Weyerhaeuser, PACCAR. No augtskolām Sietlā pazīstamākā ir Vašingtonas Universitāte. Pilsēta ir mājvieta beisbola līgas MBL komandai Sietlas "Mariners", amerikāņu futbola līgas NFL komandai Sietlas "Seahawks" un hokeja līgas NHL komandai Sietlas "Kraken". Agrāk bijusi pārstāvēta basketbola NBA līgā ar komandu Sietlas "SuperSonics". Mūzikas grupas, kuras radušās pilsētā — Pearl Jam, Soundgarden, Alice in Chains, Green River, Mudhoney, Nevermore, The Presidents of the United States of America, Sunny Day Real Estate, Foo Fighters. Grupa Nirvana radās tuvējā Eberdīnā. Sietlā dzimuši: Pols Allens (Paul Allen, 1953) — uzņēmējs; Linda Baka (Linda B. Buck, 1947) — bioloģe; Geila Dīversa (Gail Devers, 1966) — vieglatlēte; Frensisa Fārmere (Frances Farmer, 1913—1970) — aktrise; Kenijs G (Kenny G, 1956) — saksofonists; Bils Geitss (Bill Gates, 1955) — uzņēmējs; Ričards Gordons (Richard F. Gordon, Jr., 1929) — astronauts; Stouns Gosārs (Stone Gossard, 1966) — mūziķis; Alekss Heilijs (Alex Haley, 1921—1992) — rakstnieks; Džimijs Hendrikss (Jimi Hendrix, 1942—1970) — ģitārists; Braians Herberts (Brian Herbert, 1947) — rakstnieks; Česters Karlsons (Chester Carlson, 1906—1968) — fiziķis; Ērika Kristiansena (Erika Christensen, 1982) — aktrise; Dafs Makagans (Duff McKagan, 1964) — mūziķis; Sir Mix-a-Lot (1963) — reperis; Frenks Markovskis (Frank Murkowski, 1933) — politiķis; Steisija Oriko (Stacie Orrico, 1986) — dziedātāja; Neits Robinsons (Nate Robinson, 1984) — basketbolists; Džeisons Terijs (Jason Terry, 1977) — basketbolists. Sietlas latviešu kopiena https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Latest estimate: Seattle has 608,660 people». Puget Sound Business Journal. 2010. gada 22. jūnijs. Skatīts: 2010. gada 22. jūnijs. «Alphabetically sorted list of Census 2000 Urbanized Areas» (TXT). United States Census Bureau, Geography Division. Arhivēts no oriģināla, laiks: 2010. gada 27. martā. Skatīts: 2009. gada 12. jūlijs. «Annual Estimates of the Population of Metropolitan and Micropolitan Statistical Areas: April 1, 2000 to July 1, 2008 (CBSA-EST2008-01)» (CSV). United States Census Bureau, Population Division. Arhivēts no oriģināla, laiks: 2009. gada 29. jūnijā. Skatīts: 2009. gada 12. jūlijs. «Demographia World Urban Areas & Population Projections» (PDF). Demographia. April 2009. 35, 91. lpp. Skatīts: 2009. gada 18. aprīlis. Vikikrātuvē par šo tēmu ir pieejami multivides faili. Skatīt: Sietla. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne