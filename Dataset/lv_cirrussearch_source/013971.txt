Porcelāna tintene (latīņu: Coprinus comatus) ir ēdama tinteņu ģints bazīdijsēne. Lapiņas sākumā baltas, vēlāk pelēkas, beidzot paliek mitras, melnas un kopā ar cepurīti izšķīst un pārvēršas melnā, pilošā šķidrumā, ko sauc par tinti. No tā arī cēlies savdabīgais nosaukums. Sastopama diezgan bieži trūdvielām bagātā augsnē, tai skaitā pilsētu zālājos. Laba ēdama sēne, kamēr lapiņas ir baltas. Viena no retajām sēnēm, kuru var ēst svaigu, taču šādi tā ir gandrīz bezgaršīga un parasti iesaka cept. Agrāki avoti apgalvoja, ka, tāpat kā pelēkā tintene, arī porcelāna tintene kopā ar alkoholu ir indīga, jo abas sugas — pelēkā un porcelāna tintene saturot koprīnu. Turklāt sēnes saglabājot savu iedarbību 3 dienas pēc ēšanas. Pašlaik šādu efektu kā pierādītu piemin tikai pelēkajai tintenei, kura kopā ar tai līdzīgajām pārcelta uz jaunu ģinti Coprinopsis, un koprīns porcelāna tintenē nav atrasts, tomēr daudzi avoti pieļauj, ka šāds efekts arī porcelāna tintenei arī bez koprīna reizēm varētu būt un iesaka alkoholu kopā ar šīm sēnēm nelietot. Daļa avotu savukārt šo efektu vairs nepiemin. Š.Evansa, Dž.Kibijs, “Sēnes”, Zvaigzne ABC, 2004., 39. lpp. ISBN 9984-37-648-6. E.Mūkins, "Padoms rokā 8(308) - Sēnes", izdevniecība "Latvijas Mediji", Rīga, 2020, 25. lpp. I.Dāniele, D.Meiere "Lielā Latvijas sēņu grāmata", Karšu izdevniecība Jāņa sēta, Rīgā, 2020, 250. lpp. Vikikrātuvē par šo tēmu ir pieejami multivides faili. Skatīt: Porcelāna tintene. Encyclopædia Britannica raksts (angliski) Encyclopædia of Life raksts (angliski) Pagatavošanas recepte Arhivēts 2013. gada 3. novembrī, Wayback Machine vietnē.