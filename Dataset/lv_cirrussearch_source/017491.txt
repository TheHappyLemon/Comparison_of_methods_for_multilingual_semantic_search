Aterezers (vācu: Attersee) vai Kammerezers (Kammersee) ir ezers Austrijā, Augšaustrijas zemē. Nosaukums, iespējams, cēlies no ilīriešu valodas Ata vai Ada, kas nozīmē ‘ūdens’. Dienvidrietumos no ezera atrodas Alpu kalnu grēda Zalckammergūts. Augstākā virsotne ezera krastā sasniedz 1862 m augstumu. 1870. gadā ezera ziemeļu daļā atklātas aizvēsturisku, 3—4 tūkstošus gadu vecu pāļu būvju atliekas. 19. gadsimta vidū ezerā sāka kursēt tvaikoņi, kas pārvadāja preces, pastu, pasažierus. Uz ezera pie Liclbergas atrodas saliņa ar pili. Šo saliņu labprāt apmeklēja gleznotājs Gustavs Klimts — šeit tapušas vairākas viņa gleznas. Mūsdienās Aterezers ir nozīmīga pilsētnieku atpūtas vieta; joprojām kursē kuģi. Ezerā ar burāšanas sportu nodarbojas Austrijas un Bavārijas entuziasti — šajā ezerā raksturīgi noturīgi, spēcīgi vēji. Vikikrātuvē par šo tēmu ir pieejami multivides faili. Skatīt: Aterezers. Brockhaus Enzyklopädie raksts (vāciski) Informācija tūristiem Aterezera niršanas klubs