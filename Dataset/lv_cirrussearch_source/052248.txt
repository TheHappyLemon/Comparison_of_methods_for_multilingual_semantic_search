Zapions (grieķu: Ζάππειον Μέγαρο) ir ēka Atēnu Nacionālajā dārzā Grieķijas galvaspilsētas Atēnu centrā. Ēku izmanto gan oficiālajām, gan privātajām sanāksmēm un ceremonijām. 1869. gadā Grieķijas parlaments atvēlēja 80 000 km2 publiskās zemes starp Pils dārziem un seno Olimpisko Zeva templi ēkas būvniecībai. Zapions bija pirmā ēka, kas tika uzcelta speciāli olimpiskajām spēlēm. Ēkas pamatakmens pēc nelielas kavēšanās tika ielikts 1874. gada 20. janvārī. Šo ēku projektēja dāņu arhitekts Teofils Hansens. Zapiona atvēršana notika 1888. gada 20. oktobrī. Zapions 1896. gada vasaras olimpiskajās spēlēs tika izmantots kā paukošanas sacensību norises vieta. Pēc desmit gadiem, 1906. gada neoficiālajās olimpiskajās spēlēs ēkas teritoriju izmantoja kā olimpisko ciematu. No 1998. gada līdz 1999. gadam un 2004. gada olimpisko spēļu laikā ēka kalpoja kā rīkotājkomitejas (ATHOC) atrašanās vieta, kā arī 2004. gada spēļu laikā bija centrālais sakaru centrs. 1938. gadā Zapiona telpās sāka darboties Atēnu radiostacija, kas ir valsts pirmā nacionālā raidorganizācija. Ēkā turpināja darboties Nacionālais radio fonds līdz Radio nama atklāšanai 1970. gadā. Zapionā ir notikuši arī vairāki vēsturiski notikumi, tostarp svarīgu dokumentu parakstīšana, piemēram, par Grieķijas pievienošanos Eiropas Kopienai 1979. gada maijā. Dimitri Iatridi, Grigori Ksirogianni, Georgio Andreaki, Konstantino Zappa, Iaonni Joachimidi, Panagioti Samartzi, Georgio Tsiami. Arhivēta kopija Επιτροπή Ολυμπίων και Κληροδοτημάτων, Ζάππειο 1888–1988 (Greek). Economic Ministry of the Olympic Committee and Legacy at the Zappeion Megaro, 1988. Arhivēts no oriģināla, laiks: 2011. gada 21. jūlijā. Skatīts: 2020. gada 24. martā. David C. Young. The Modern Olympics – A Struggle for Revival. The Johns Hopkins University Press, 1996. ISBN 0-8018-5374-5. «Building the Zappeion Exhibition Hall». The Zappeion Megaron Hall of Athens. Arhivēts no oriģināla, laiks: 2008. gada 21. septembrī. Skatīts: 2008. gada 11. novembris. «The Zappeion Exhibition Hall over time». The Zappeion Megaron Hall of Athens. Arhivēts no oriģināla, laiks: 2008. gada 21. septembrī. Skatīts: 2008. gada 11. novembris. Official Zappeion Megaron Website Virtual Tour of the Zappeion Zappeion Remodelling Project, 2000 Old Photos of Zappeion