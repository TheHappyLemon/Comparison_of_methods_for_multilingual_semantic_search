1964. gada ASV prezidenta vēlēšanas bija 45. ASV prezidenta vēlēšanas, kas notika 1964. gada 3. novembrī. Izvēle bija starp esošo prezidentu Lindonu Džonsonu, kurš kļuva par prezidentu pēc Džona Kenedija nogalināšanas, un toreizējo Arizonas senatoru Beriju Goldvoteru. Vēlēšanās uzvarēja Lindons B. Džonsons un Hjūberts Hamfrijs, saņemot 486 elektoru balsis, Berijs Goldvoters un Viljams E. Millers saņēma 52 elektoru balsis.