Aleksandrs Pētersons (islandiešu: Alexander Petersson; dzimis 1980. gada 2. jūlijā Rīgā) ir profesionāls latviešu izcelsmes Islandes handbolists. Pašlaik (2014) pārstāv Vācijas handbola Bundeslīgas klubu Manheimas "Rhein-Neckar Löwen" un ir Islandes handbola izlases dalībnieks. Pirms pilsonības maiņas 40 spēles ir aizvadījis arī Latvijas izlases sastāvā. Kopā ar Islandes izlasi 2008. gada Vasaras Olimpiskajās spēlēs izcīnīja sudraba medaļu, tāpat startējis 2012. gada vasaras olimpiskajās spēlēs. Vēl ir izcīnījis 3. vietu 2010. gada Eiropas čempionātā, 8. vietu 2007. gada Pasaules čempionātā un 7. vietu 2006. gada Eiropas čempionātā. Profesionāļa karjeru uzsāka 1998. gadā Islandes klubā Grotta KR, kopš 2003. gada spēlējis Vācijas līgu klubos: HSG Düsseldorf, TV Großwallstadt, SG Flensburg-Handewitt, bet kopš 2010. gada pārstāv Berlīnes klubu "Füchsen". 2010. gadā tika atzīts par Islandes gada handbolistu, kā arī par valsts gada sportistu. No 2013. gada pārstāv Manheimas klubu "Rhein-Neckar Löwen". Islandes gada handbolists — Aleksandrs Pētersons Vikikrātuvē par šo tēmu ir pieejami multivides faili. Skatīt: Aleksandrs Pētersons. Olympedia profils (angliski) Munzüger Sport profils (vāciski) EHF handbolista(-es) profils (angliski) Berlīnes "Füchsen" profils[novecojusi saite] (vāciski) NBC Olympics profils (angliski) Topix.com profils (angliski)