Ježijs Levi (poļu: Jerzy Lewi; 1949. gada 22. aprīlis, Vroclava - 1972. gada 30. oktobris, Lunda) bija Polijas un Zviedrijas šahists. Levi bija viens no talantīgākajiem junioriem Polijas šaha vēsturē. No 1965. līdz 1969. gadam viņš piecas reizes pēc kārtas uzvarēja Polijas junioru šaha čempionātā. 1967. gadā Eiropas šaha čempionātā junioriem viņš ieņēma 3. vietu aiz Anatolija Karpova un Andrāša Adorjāna, bet pirms Jana Timmana. 1960. gados tas bija lielākais Polijas juniora panākums starptautiskajās šaha sacensībās. 1969. gadā Levi uzvarēja starptautiskā turnīrā Ļubļinā (apsteidzot Aivaru Gipsli) un Polijas šaha čempionātā. Kā Polijas čempions viņš piedalījās Pasaules šaha čempiona nosaukuma izcīņas cikla zonas turnīrā Atēnās, kur ieņēma 12. vietu. Pēc šī turnīra Levi nolēma neatgriezties dzimtenē un pārcēlās dzīvot uz Zviedriju, kur sāka studēt matemātiku. Polijā viņa vārds tika iekļauts tā saucamajā "melnajā sarakstā" un ilgu laiku bija noklusēts. 1972. gada rudenī Levi gāja bojā autoavārijā Zviedrijā. Apglabāts ebreju kapsētā Malmē. Zonals 1969-1972 (C08) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)