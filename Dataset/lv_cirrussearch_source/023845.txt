Lēdija Mārgarita Natālija "Megija" Smita (angļu: Dame Margaret Natalie "Maggie" Smith; dzimusi 1934. gada 28. decembrī) ir angļu aktrise. Teātrī debitējusi 1952. gadā un kopš tā laika viņai ir bijusi plaša, daudzveidīga karjera teātrī, kino un televīzijā, kas ilgusi vairāk nekā 60 gadus. Smita ir piedalījusies vairāk nekā 75 filmās un TV seriālos, tiek uzskatīta par vienu no pazīstamākajām britu aktrisēm. 1990. gadā saņēmusi britu impērijas ordeni (Britu impērijas Goda dāmas tituls; DBE). Par darbu teātrī ir saņēmusi piecas Evening Standard balvas kā labākā aktrise (rekords), kā arī trīs reizes tikusi nominēta Tony balvai un vienu reizi to arī ieguvusi. Kino pirmo ievērību guvusi ar lomu filmā Nowhere to Go (1958), par ko pirmoreiz tika nominēta BAFTA kino balvai. Ar lomu 1965. gada filmā "Otello" pirmoreiz tika nominēta Amerikas Kinoakadēmijas balvai. Ir ieguvusi divas Amerikas Kinoakadēmijas balvas, kā labākā aktrise par lomu filmā The Prime of Miss Jean Brodie (1969) un kā labākā otrā plāna aktrise par lomu filmā California Suite (1978). Smita ir viena no nedaudzajām aktrisēm, kas saņēmušas Amerikas Kinoakadēmijas balvu abās šajās kategorijās. Smita 11 reizes nominēta Zelta globusa balvai, no kurās trīs reizes to saņēma — par lomām filmās California Suite (1978), "Istaba ar skatu" (A Room with a View, 1985) un TV seriālā "Dauntonas abatija" (2010—2014). Saņēmusi piecas BAFTA kino balvas un trīs Emmy balvas. Nowhere to Go (1958) "Otello" (1965) The Prime of Miss Jean Brodie (1969) Travels with My Aunt (1972) Murder by Death (1976) California Suite (1978) Death on the Nile (1978) Clash of the Titans (1981) Evil Under the Sun (1982) A Private Function (1984) A Room with a View (1985) The Lonely Passion of Judith Hearne (1987) "Āķis" (Hook, (1991) "Māsa uzdarbojas" (Sister Act, 1992) "Māsa Uzdarbojas 2 : Atgriešanās" (Sister Act 2: Back in the Habit, 1993) "Pirmo sievu klubs" (The First Wives Club, 1996) Tea with Mussolini (1999) "Gosforda parks" (Gosford Park, 2001) Ladies in Lavender (2004) "Visi mēmi" (Keeping Mum, 2005) "Džeinas stāsts" (Becoming Jane, 2007) Capturing Mary (TV filma, 2007) From Time to Time (2009) "Harijs Poters" (filmu sērija, 2001-2011) "Dauntonas abatija" (Downton Abbey, TV seriāls, 2010—2014) "Vislabākā eksotiskā viesnīca „Kliņģerīte”" (The Best Exotic Marigold Hotel, 2011) "Kvartets" (Quartet, 2012) "Amerikānis Parīzē" (My Old Lady, 2014) "Vēl viena vislabākā eksotiskā viesnīca Kliņģerīte" (The Second Best Exotic Marigold Hotel, 2015) The Lady in the Van (2015) "Dauntonas abatija" (Downton Abbey, 2019) A Boy Called Christmas (2021) "Dauntonas abatija: jauna ēra" (Downton Abbey: A New Era, 2022) «Film in 1959». awards.bafta.org. Skatīts: 2014. gada 1. janvāris. The British. «Celebrating: Award-Winner Maggie Smith». The British TV Place, 2013. gada 23. februāris. Arhivēts no oriģināla, laiks: 2014. gada 2. janvārī. Skatīts: 2013. gada 7. augusts. Megija Smita Britu Kinoinstitūta mājaslapa (angliski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Megija Smita (TCM Tērnera Klasiskās filmas) (angliski) Encyclopædia Britannica raksts (angliski) Encyclopædia Universalis raksts (franciski)