2015.—2016. gada Latvijas čempionāta sezona bija 25. Latvijas Virslīgas hokeja čempionāta sezona. Sezona sākās 2015. gada 5. septembrī. Starpsezonā līgai pievienojās HS Rīga, savukārt HASC pārcēlās no Jūrmalas uz Tukumu. Līgas dalībnieču pulkā vairs nebija Ogre/Sāga 18, kas pārtrauca darbību. Pēc pirmā regulārās sezonas riņķa finansiālu problēmu dēļ no turnīra tika atsaukta HASC Tukums dalība. HK Tukums sezonu turpināja kopā ar HS Rīga 99. Par čempioniem kļuva HK Liepāja, kas finālsērijā ar 4:3 uzvarēja HK Kurbads. Regulārajā sezonā tiek aizvadīti pieci spēļu riņķi, kas nozīmē, ka katra no komandām aizvadīs 30 spēles. Regulārās sezonas uzvarētāja automātiski nodrošina vietu izslēgšanas kārtas pusfinālā, kamēr pārējās sešas komandas spēlēs ceturtdaļfinālā. Izslēgšanas kārtas cīņas tiks aizvadītas sērijā līdz trim uzvarām, savukārt finālsērijā komandas mērosies spēkiem sērijā līdz četrām uzvarām. Čempionāta vērtīgākais spēlētājs: Bruno Zabis Labākie hokejisti: Labākais vārtsargs: Vadims Miščuks Labākais aizsargs: Toms Bluks Labākais uzbrucējs: Aleksandrs Macijevskis Līgas oficiālā mājaslapa