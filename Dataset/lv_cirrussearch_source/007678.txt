C4P ir Polijas armijas artilērijas vilcējs, ko izmantoja Otrajā pasaules karā. Universālais artilērijas vilcējs spēja pārvietot gan vieglos lielgabalus, gan smago artilēriju. To izveidoja uz automobiļa Fiat 621 bāzes. Dzinēju veidoja pēc franču tanku Citroën-Kegresse P17/P14/P19 un angļu tanku Vickers 6-Ton parauga. Pirmo vilcēju partiju izgatavoja 1935. gadā, bet no 1936. gada to sāka ražot sērijveidā. Kopā saražotas aptuveni 400 mašīnas. Smagās artilērijas vilcējs: paredzēts 1878. gada parauga 120 mm lielgabala vai 105 mm lielgabala Schneider vilkšanai. Ražoti vilcēji ar vaļējo kabīni un ar kabīni, kas pārklāta ar brezentu. Vieglās artilērijas vilcējs: paredzēts 1897. gada parauga 75 mm lielgabala Schneider vai 1914./1919. gada parauga 100 mm haubices Škoda vilkšanai. Papildu auto aprīkots ar diviem soliņiem, kas paredzēti trīs cilvēku vešanai uz katra. Zenītartilērijas vilcējs: paredzēts 75 mm zenītlielgabala Strar vilkšanai. Papildu auto aprīkots ar diviem soliņiem (aiz vadītāja sēdekļa), kas paredzēti divu cilvēku vešanai uz katra. 1. artilērijas pulks. Vilcējus izmantoja, lai pārvietotu 1897. gada parauga 75 mm lielgabalu Schneider, 1914./1919. gada parauga 100 mm haubici Škoda un 120 mm lielgabalus. 10. motorizētā kavalērijas brigāde (16. vienības). Vilcējus izmantoja, lai pārvietotu četras 100 mm haubices un četrus 75 mm prettanku lielgabalus. Varšavas motorizētā brigāde (2. vienības). Vilcējus izmantoja, lai pārvietotu astoņus 75 mm lielgabalus. Lodzas armijas grupa (6. vienības). Vilcējus izmantoja, lai pārvietotu divpadsmit 1878. gada parauga 120 mm lielgabalus. C4P vilcēja apraksts Arhivēts 2011. gada 15. maijā, Wayback Machine vietnē. (poliski)