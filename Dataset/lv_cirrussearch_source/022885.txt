Matiass Lange (vācu: Mathias Lange; dzimis 1985. gada 13. aprīlī) ir bijušais austriešu hokejists, vārtsargs, Austrijas hokeja izlases dalībnieks. Karjeras laikā aizvadījis septiņas sezonas Vācijas hokeja līgā. Austrijas izlases sastāvā aizvadījis trīs spēles 2014. gada olimpisko spēļu turnīrā. Profesionāļa karjeru Lange sāka 2001.—02. gada sezonā Austrijas hokeja līgas kluba HK Klāgenfurte sastāvā. Turpmākās sezonas hokejists aizvadīja Ziemeļamerikā, no 2005. līdz 2009. gadam spēlējot NCAA. 2009.—10. gada sezonu Lange aizvadīja Vācijas hokeja līgas vienībā Diseldorfas "Metro Stars", taču tad trīs sezonas aizvadīja Vācijas 2. Bundeslīgā. 2013. gada vasarā pievienojās Īzerlonas "Roosters" vienībai. Tās rindās aizvadīja nākamās sešas sezonas, līdz 2019. gada rudenī paziņoja par karjeras beigšanu. Austrijas hokeja izlases rindās spēlējis 2014. gada olimpisko spēļu turnīrā, kā arī 2013. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)