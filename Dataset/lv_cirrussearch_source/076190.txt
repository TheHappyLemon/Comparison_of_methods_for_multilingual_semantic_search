Aigars Fadejevs (dzimis 1975. gada 27. decembrī Valkā) ir bijušais latviešu vieglatlēts, kas piedalījās soļošanas sacensībās un maratonskrējienā. 2000. gada vasaras olimpisko spēļu un 1998. gada Eiropas čempionāta sudraba medaļas ieguvējs. Pēc sportista karjeras beigām — sporta rehabilitologs un fizioterapeits. Piedalījies trīs olimpiskajās spēlēs (1996, 2000, 2004), četros pasaules čempionātos (1997, 1999, 2001, 2003) un trijos Eiropas čempionātos (1994, 1998, 2002). 1997. gadā uzvarēja Eiropas U23 čempionātā 20 km soļošanas distancē. 1998. gadā A. Fadejevs izcīnīja sudraba medaļu 20 km soļojumā Eiropas čempionātā, savukārt 2000. gadā viņš izcīnīja sudraba medaļu 50 km soļojumā Sidnejas olimpiskajās spēlēs. 2000. gadā Aigars Fadejevs ieguva „Gada labākā sportista” nosaukumu. Pēc soļošanas karjeras beigām pievērsās garo distanču skriešanai — maratonam. Personisko rekordu maratona skrējienā sasniedzis 2008. gadā Vīnē (2.18:19). Ar šo rezultātu A. Fadejevs bija tuvu Pekinas olimpisko spēļu normatīva izpildei maratona skrējienā, tomēr to neizdevās sasniegt. A. Fadejevs līdz 2005. gadam rīkoja ikgadēju soļošanas festivālu. Pēc sportista karjeras beigām strādā paša izveidotajā sporta rehabilitācijas klīnikā AF Workout Rīgā. Ir strādājis ar tādiem sportistiem kā Valters Dikss, Malakais Deiviss, Berijs Bondss, Kobe Braiants, Džons Stefensens. «Ar plakātiņu nestāv». www.diena.lv. Skatīts: 2019-02-28. «Aigara Fadejeva soļošanas festivāls». Arhivēts no oriģināla, laiks: 2005. gada 27. augustā. Skatīts: 2009. gada 9. aprīlī. Arhivēts 2005. gada 27. augustā, Wayback Machine vietnē. «Aigars Fadejevs: Ķīna demonstrēja varenību, ne sirsnību». Diena. 08.08.2008. Raimonds, Rudzāts. "Ķīlnieks". Sporta Avīze 2015. gada oktobris (10.): 20.–32. lpp. ISSN 1691-0451. Olympedia profils (angliski) LOK profils IAAF profils (angliski) Trach and Field vieglatlēta profils (angliski) Latvijas vieglatlēta(-es) profils