4. Kinoakadēmijas balvas ceremonija norisinājās 1931. gada 10. novembrī Losandželosas viesnīcā Biltmore Hotel. Balvas pasniedza Kino mākslas un zinātnes akadēmija filmām, kas izdotas laika posmā no 1930. gada 1. augusta līdz 1931. gada 31. jūlijam. Cimarron ir pirmā vesterna filma, kas ieguvusi balvu kategorijā "Labākā filma", un turpmākos 59 gadus arī paliks vienīgais vesterns, kas to ieguvis. Filma saņēma līdz šim nepieredzēti rekordlielu nomināciju skaitu (7) un ir pirmā filma, kas ieguva vairāk nekā divas balvas; vēl šī filma un A Free Soul ir pirmās filmas, kas saņēma vairākas nominācijas labāko aktieru kategorijās. Deviņus gadus vecais Džekijs Kūpers ir pirmais bērnu aktieris, kurš saņēma nomināciju kategorijā "Labākais aktieris", un bija jaunākais nominētais gandrīz 50 gadus. Viņš joprojām ir otrais visu laiku jaunākais Oskara nominants un vienīgais labākā aktiera kategorijas nominants, kas jaunāks par 18 gadiem. Ceremonijā viņš aizmiga uz "Labākās aktrises" kategorijas nominantes Marī Dresleres pleca; kad Dreslerei bija jādodas saņemt balva, Kūperu iesēdināja mātes klēpī. Kategorijā "Labākais aktieris" balvu ieguva Laionels Berimors, kas kļuva par pirmo cilvēku, kas saņēmis nominācijas vairākās kategorijās, 2. Kinoakadēmijas balvas pasniegšanas ceremonijā viņš bija nominēts kategorijā "Labākais režisors par filmu Madame X, tāpat viņš ir vienīgais labākā aktiera balvas ieguvējs, kurš dzimis 1870. gados. "Labākā filma" — Cimarron "Labākais režisors" — Normans Taurogs par filmu Skippy "Labākais aktieris" — Laionels Berimors par Stīvena Eša lomu filmā A Free Soul "Labākā aktrise" — Marī Dreslere par Minas Divo lomu filmā Min and Bill "Labākais literatūras oriģinālavots" — Džons Manks Sonders par scenāriju filmai The Dawn Patrol "Labākā adaptācija" — Hauards Estabuks par scenāriju filmai Cimarron pēc Ednas Ferberes tāda paša nosaukuma romāna motīviem "Labākā skaņas ieraksts" — Paramount Publix Studio Sound Department "Labākais mākslinieka darbs" — Makss Re par darbu filmā Cimarron "Labākais operatora darbs" — Floids Krosbijs par darbu filmā Tabu