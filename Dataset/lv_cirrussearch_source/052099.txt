Čandžou (ķīniešu: 常州, piņjiņs: Chángzhōu), ir prefektūras līmeņa municipalitāte Dzjansu provincē Ķīnas austrumos. Izvietojusies provinces dienvidos starp Jandzi upi ziemeļos un Taihu ezeru dienvidos. Robežojas rietumos ar provinces galvaspilsētu Naņdzjinu, ziemeļos — ar Džandžou un Lunjaņu, ziemeļos — ar Džeņdzjanu un Taidžou, rietumos — ar Usji, bet dienvidos — ar Džedzjanas provinci. Mūsdienu Čandžou apkārtne bijusi apdzīvota senā pagātnē. Udzjinas priekšpilsētā atrodas Rietumu Džou dinastijas laika (1045.—771. p.m.ē.) pilsētas drupas (Jaņčenas drupas). Senākās zināmās rakstiskās liecības ir kopš 221. gada p.m.ē. par komandērijas dibināšanu Cjinu dinastijas sākumposmā. Savu tagadējo nosaukumu, kas nozīmē ‘parasta prefektūra’, pilsēta ieguva 589. gadā. Pēc Lielā kanāla izbūves 609. gadā Čandžou kļuva par nozīmīgu graudaugu pārkraušanas punktu. Taipinu sacelšanās laikā Čandžou bija viena no piecām pilsētām, kurās uzcēla Debešķā Miera Templi. 20. gadsimta sākumā Čandžou apkārtnē attīstījās kokvilnas industrija. Tradicionāli Čandžou ir nozīmīgs tekstilrūpniecības un pārtikas rūpniecības centrs. Pēdējos gados ievērojami attīstījusies mašīnbūve (lokomotīvju un vagonu būve, dīzeļdzinēju būve). http://tj.jiangsu.gov.cn/art/2021/5/18/art_80066_9819836.html; Ķīnas Tautas Republikas Septītā nacionālā tautskaite. «常州市历史沿革». Arhivēts no oriģināla, laiks: 2021. gada 2. augustā. Skatīts: 2020. gada 8. martā. Vikikrātuvē par šo tēmu ir pieejami multivides faili. Skatīt: Čandžou. Encyclopædia Britannica raksts (angliski) Brockhaus Enzyklopädie raksts (vāciski)