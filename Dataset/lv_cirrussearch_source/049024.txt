Jākobs Berglunds (zviedru: Jacob Berglund, dzimis 1991. gada 17. novembrī) ir zviedru hokejists, spēlē uzbrucēja pozīcijā. 2019. gadā J. Berglunds īslaicīgi pārstāvēja KHL komandu Rīgas "Dinamo". Savu karjeru Berglunds sāka Allsvenskan komandā Malmes "Redhawks". Vēlāk divas sezonas pavadīja Rietumu hokeja līgas klubos. 2011. gadā atgriezās Zviedrijā Allsvenskan komandā IF Troja-Ljungby. Vēlāk sekoja divas sezonas Norvēģijas hokeja līgas komandā Storhamar Dragons. 2016. gadā pievienojās NLB līgas klubam HC Red Ice. 2017. gadā Berglunds pievienojās DEL līgas klubam ERC Ingolstadt, bet sezonu pabeidza Storhamar Dragons, kur kļuva par Norvēģijas čempionu. 2018. gadā Berglunds atgriezās DEL un pievienojās Krēfeldes "Pinguine", kuras sastāvā kļuva par līgas labāko vārtu guvēju. 2019. gadā noslēdza līgumu ar KHL komandu Rīgas "Dinamo", taču, nospēlējis vien 9 spēles, pārcēlās uz Ņižņekamskas "Ņeftehimik". «"Dinamo" pievienojas divi rezultatīvi leģionāri, ar Biļalovu vēl runā». Sportacentrs.com (latviešu). 2019-05-01. Skatīts: 2019-05-29. Eliteprospects profils (angliski) Internet Hockey Database profils (angliski) Eurohockey profils (angliski)