Gunnars Frīdemanis (igauņu: Gunnar Friedemann; 1909. gada 22. septembris Tallina — 1944. gada 2. februāris) bija vācbaltiešu izcelsmes Igaunijas šahists. Ar šahu sācis nodarboties vienpadsmit gadu vecumā. 1933. gadā uzvarējis Igaunijas šaha čempionātā. 1935. gadā gandrīz atkārtojis šo panākumu, kad dalījis pirmo vietu ar Paulu Keresu, taču zaudējis papildu mačā par čempiona nosaukumu ar 1:2. Vēl trīs reizes Igaunijas šaha čempionātos izcīnījis bronzas medaļas (1932, 1934, 1939). Pārstāvējis Igaunijas komandu lielākajos komandu šaha turnīros: Pasaules šaha olimpiādēs piedalījies 3 reizes (1935-1939). 1939. gadā komandu vērtējumā izcīnījis bronzas, bet individuālajā vērtējumā — zelta medaļas; neoficiālajā Pasaules šaha olimpiādē piedalījies 1936. gadā. Otrā pasaules kara laikā kā etniskais vācietis iesaukts vērmahtā un kritis kaujās Austrumu frontē. OlimpBase :: Men's Chess Olympiads :: Gunnar Friedemann OlimpBase :: unofficial Chess Olympiads :: Gunnar Friedemann «Eesti spordi biograafiline leksikon ESBL Gunnar Friedemann». Arhivēts no oriģināla, laiks: 2019. gada 29. augustā. Skatīts: 2016. gada 16. jūnijā. Šahista profils chessgames.com mājaslapā (angliski) Šahista profils 365chess.com mājaslapā (angliski)