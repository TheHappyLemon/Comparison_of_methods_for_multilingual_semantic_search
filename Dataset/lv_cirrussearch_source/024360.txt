Jūiči Nišimura (japāņu: 西村 雄一, Nishimura Yūichi, dzimis 1972. gada 17. aprīlī) ir Japānas futbola tiesnesis. Kopš 1999. gada tiesā Japānas J. League Division 1 līgā. Kopš 2004. gada ir FIFA starptautiskās kategorijas tiesnesis. Pirmā tiesātā starptautiskā spēle bija Taizemes un AAE spēle 2004. gada 13. oktobrī. Tiesājis vairākos starptautiskos futbola turnīros, tai skaitā 2010. gada FIFA Pasaules kausā, 2012. gada vasaras olimpiskajās spēlēs, bija 2014. gada FIFA Pasaules kausa tiesnesis, kur tiesāja arī atklāšanas spēli 12. jūnijā. 2010. gada FIFA Pasaules kausā Nišimura bija fināla ceturtais tiesnesis. Olympedia profils (angliski) 2014. gada Pasaules kausa profils Arhivēts 2014. gada 18. jūnijā, Wayback Machine vietnē. (angliski)