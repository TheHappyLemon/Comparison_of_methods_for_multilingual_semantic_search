Džuzepe Konte (itāļu: Giuseppe Conte, izrunā: [dʒuˈzɛppe ˈkonte], dzimis 1964. gada 8. augustā) ir Itālijas jurists un politiķis. No 2018. līdz 2021. gadam viņš bija Itālijas premjerministrs. Pēc daudzu žurnālistu un politisko komentētāju domām, Kontes kabinets bija pirmā populistiskā valdība Rietumeiropā. 2019. gada 20. augustā iesniedza demisiju, bet turpināja pildīt premjerministra pienākumus. 5. septembrī Konte izveidoja jaunu valdību un saglabāja savu amatu. 2021. gada 26. janvārī Džuzepe Konte paziņoja par atkāpšanos no premjerministra amata. 3. februārī pēc neveiksmīgām partiju apspriedēm, lai izvirzītu aizstājēju, prezidents Serdžo Matarella uzticēja Mario Dragi izveidot tehnokrātisku valdību. 13. februārī Dragi nodeva premjerministra zvērestu. «Italia primo governo populista in Europa occidentale». www.adnkronos.com (itāļu). Skatīts: 2019. gada 25. augustā. «Giuseppe Conte: Italy's next PM to form western Europe's first populist government» (angļu). Skatīts: 2019. gada 25. augustā. Vikikrātuvē par šo tēmu ir pieejami multivides faili. Skatīt: Džuzepe Konte.