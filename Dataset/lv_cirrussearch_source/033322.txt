Nils Bergkvists (zviedru: Nils Bergkvist; 1915. gada 14. jūnijs Sēdertelje — 1993. gada 27. oktobris) bija Zviedrijas šahists. No 1930. gadu sākuma līdz 1950. gadu sākumam bijis starp Zviedrijas vadošajiem šahistiem. 1933. gadā dalījis pirmo vietu nacionālajā šaha turnīrā Lundā. 1937. gadā bijis 5. vietā Stokholmas starptautiskajā šaha turnīrā (uzvarējis Rubens Fains). 1937. gadā Stokholmā nospēlējis maču ar Salo Landaus. 1938. gadā dalījis 3.-4. vietu šaha turnīros Kalmarā (uzvarējis Ēriks Lundīns) un Stokholmā (uzvarējis Gēsta Štolcs). 1939. gadā Zviedrijas šaha čempionātā dalījis otro vietu ar Rūdolfu Špīlmanu (uzvarējis Gideons Štālbergs). 1940. gadā Stokholmā uzvarējis Zviedrijas neoficiālajā šaha čempionātā. Pārstāvējis Zviedrijas komandu lielākajos komandu šaha turnīros: Pasaules šaha olimpiādē piedalījies 2 reizes (1939-1950). Individuālajā vērtējumā izcīnījis bronzas (1950) medaļu; neoficiālajā Pasaules šaha olimpiādē piedalījies 1936. gadā. OlimpBase :: Men's Chess Olympiads :: Nils Bergkvist OlimpBase :: unofficial Chess Olympiads :: Nils Bergkvist Šahista profils chessgames.com mājaslapā (angliski) Šahista profils 365chess.com mājaslapā (angliski)