Pitsburgas "Penguins" (angļu: Pittsburgh Penguins) ir profesionāls ASV hokeja klubs, kas ir bāzēts Pitsburgā, Pensilvānijas štatā, ASV. Klubs spēlē Nacionālās hokeja līgas Austrumu konferences Metropolitēna divīzijā. Tas tika dibināts 1967. gadā un kopš dibināšanas brīža spēlē NHL. Savas pastāvēšanas vēsturē "Penguins" ir piecas reizes izcīnījusi Stenlija kausu, sešas reizes kļuvusi par konferences uzvarētāju un astoņas reizes — par divīzijas čempioni. Mājas spēles komanda aizvada PPG Paints Arena hallē. Stenlija kauss: 5 1990.—91., 1991.—92., 2008.—09., 2015.—16., 2016.—17. Konferences čempioni: 6 1990.—91., 1991.—92., 2007.—08., 2008.—09., 2015.—16., 2016.—17. Divīzijas čempioni: 9 1990.—91., 1992.—93., 1993.—94., 1995.—96., 1997.—98., 2007.—08., 2012.—13., 2013.—14., 2020.-21., Prezidenta balva: 1 1992.-93., 1965. gadā štata senators Džeks Makgregors uzsāka kampaņu ar mērķi, lai panāktu NHL franšīzes izveidošanu Pitsburgā. Jau 1966. gadā kļuva zināms, ka sākot ar 1967.—68. gada sezonu Pitsburgas komanda varēs startēt NHL. Komandas nosaukums tika izvēlēts pēc pilsētas iedzīvotāju balsojuma. Tā kā līgas jaunpienācējām bija mazas iespējas piesaistīt pieredzējušus NHL spēlētājus, tās pirmajā sezonā komandu pamatā veidoja iepriekš zemākās līgās spēlējuši hokejisti. Lai gan pirmās sezonas "Penguins" nebija sekmīgas, gan 1970., gan 1972. gadā komandai izdevās iekļūt Stenlija kausa izcīņā. 1969. gada NHL draftā komanda izvēlējās Mišelu Brjēru, kurš jau nākamajā sezonā bija viens no vadošajiem komandas spēlētājiem un Kaldera balvas balsojumā piekāpās vienīgi Tonijam Espozito. Brjērs guva uzvaru nesošos vārtus Stenlija kausa izcīņas pirmajā kārtā, taču pāris dienas pēc sezonas beigām cieta autoavārijā. Brjērs nonāca komā un pēc gada mira. 1975. gadā "Penguins" tika pasludināts bankrots, izskanēja dažādas runas par franšīzes pārcelšanu uz citu pilsētu, taču šo procesu pārtrauca jauna investoru grupa, kas pārņēma komandu. Arī turpmākajās sezonās komanda regulāri iekļuva Stenlija kausa izcīņā, taču pie lieliem panākumiem nespēja tikt. 1980. gados komanda kļuva par vienu no vājākajām visā līgā, gan 1983., gan 1984. gadā sezonu noslēdzot pēdējā vietā. 1983.—84. gada sezonas otrajā pusē komanda izdarīja vairākas aizdomīgas spēlētāju maiņas, kas šķietami tās sastāvu padarīja vājāku. Sezonas pēdējā 21 spēlē komanda piedzīvoja 18 zaudējumus. Vēlāk tā laika komandas galvenais treneris Lū Angoti atzina, ka tā bijusi apzināta rīcība, lai 1984. gada NHL draftā "Penguins" iegūt pirmās izvēles tiesības, ar kurām tā izvēlējās ļoti perspektīvo uzbrucēju Mario Lemjē. Mario Lemjē guva vārtus jau savā pirmajā maiņā NHL, izdarot pirmo metienu pa pretinieku vārtiem. Par spīti Lemjē sniegumam, komanda arī turpmākos četrus gadus nespēja iekļūt Stenlija kausa izcīņā. 1980. gadu vidusdaļā uz komandu tika atmainīti aizsargs Pols Kofijs, vārtsargs Toms Barazo, iespēlēti jaunie uzbrucēji Kevīns Stīvenss, Robs Brauns un Džons Kalens. Tiesa, gan 1985., gan 1986., gan 1987. gadā komandai pietrūka burtiski pāris punktu, taču tā palika ārpus Stenlija kausa izcīņas. 1988.—89. gada sezonā "Penguins" izdevās iekļūt izslēgšanas kārtā, pirmajā kārtā pārspējot Ņujorkas "Rangers", taču otrajā kārtā komanda piekāpās Filadelfijas "Flyers" vienībai. 1989.—90. gada sezonā Lemjē muguras traumas dēļ nācās izlaist virkni spēļu, kā rezultātā komanda palika ārpus Stenlija kausa izcīņas. 1990. gada vasarā komanda nolēma tās rindas pastiprināt ar brīvo aģentu Braienu Trotjē, maiņas ceļā komandai pievienojās Džo Malens, Lerijs Mērfijs, Rons Frensiss un Ulfs Samuelsons, draftēts tika Jaromīrs Jāgrs. Šis solis "Penguins" nākamajā sezonā ļāva izcīnīt pirmo Stenlija kausu tās pastāvēšanas vēsturē. Gadu vēlāk, 1991.—92. gada sezonā, komanda sasniegumu izdevās atkārtot. Turpmākajos gados komanda demonstrēja arvien pārliecinošāku sniegumu regulārajās sezonās, 1992.—93. gada sezonā noslēdzot to pirmajā vietā visā NHL, taču izslēgšanas kārtā komanda piedzīvoja vairākas neveiksmes. Komandai pievienojās jauni līderi, piemēram, uzbrucēji Aleksejs Kovaļovs, Martins Straka, Aleksejs Morozovs, Roberts Langs, Petrs Nedveds, aizsargi Sergejs Zubovs, Darjuss Kasparaitis, Kevins Hečers. Šajos gados komandas augstākais sasniegums bija 1995.—96. gada sezonā sasniegtā konferences finālsērija. 1998. gadā Mario Lemjē paziņoja par savas spēlētāja karjeras beigām. 1990. gadu sākumā lielo iekrāto parādo dēļ 1998. gada novembrī komanda otro reizi tās pastāvēšanas vēsturē paziņoja par bankrotu. Mario Lemjē, kā lielākais kreditors, ierosināja pārņemt komandu savās rokās, ko viņš kopā ar uzņēmēju Ronaldu Bērklu pēc nepilna gada arī īstenoja. 2000. gada nogalē Lemjē paziņoja par savu atgriešanos hokejā, tādējādi kļūstot par pirmo spēlētāju, kurš vienlaicīgi ir arī NHL kluba īpašnieks. Lemjē palīdzēja komandai sasniegt Austrumu konferences finālsēriju, kurā tā piekāpās Ņūdžersijas "Devils" rindām. Spēļu apmeklētība šajā periodā bija ievērojami kritusies un, lai samazinātu kluba tēriņus, vairāki vadošie spēlētāji tika aizmainīti uz citiem klubiem. Viņu vidū nozīmīgākā bija Jaromīra Jāgra aizmainīšana uz Vašingtonas "Capitals". Gadu vēlāk aizmainīts tika Aleksejs Kovaļovs, savukārt Roberts Langs kļuva par brīvo aģentu. 2002.—03. gada sezonu komanda noslēdza jau priekšpēdējā vietā konferencē. Komanda ieguva NHL drafta pirmās izvēles tiesības, ar kurām izvēlējās vārtsargu Marku Andrē Flerī. 2003.—04. gada sezonā traumas dēļ spēlēt nevarēja Lemjē, aizmainīts tika Martins Straka. Komanda cerēja iegūt drafta pirmās izvēles tiesības, lai iegūtu Aleksandru Ovečkinu, taču izlozē pirmo numuru ieguva Vašingtonas "Capitals", savukārt "Penguins" ar otro numuru izvēlējās Jevgeņiju Malkinu. 2004.—05. gada NHL sezonas lokauta dēļ sezonas nenotika, taču "Penguins" izcīnīja pirmo numuru drafta loterijā, ar kuras palīdzību draftēja Sidniju Krosbiju. Līdz ar Krosbija iegūšanu, komanda uzsāka aktīvu darbu pie sastāva komplektācijas. Komandai pievienojās Sergejs Gončars, Džons Leklērs, Žigmunds Pālfijs. Līdz ar Krosbija pievienošanos komandai ievērojami auga spēļu apmeklētība. Sezonas gaitā par karjeras beigšanu paziņoja Pālfijs, un arī "Penguins" sniegums nebija pārlieku sekmīgs. Lai gan ar 102 rezultativitātes punktiem Krosbijs sezonu noslēdza kā "Penguins" rezultatīvākais debitants, pārspējot arī Mario Lemjē, līgas labākā debitanta balvu ieguva Aleksandrs Ovečkins, kuram lokauta dēļ 2005.—06. gada sezona arī bija pirmā NHL. 2006.—07. gada sezonā "Penguins" sastāvā debitēja Jevgeņijs Malkins, kurš guva vārtus katrā no savām pirmajām sešām NHL spēlēm, tādējādi uztstādot jaunu līgas rekordu. Sezonu komanda noslēdza piektajā vietā Austrumu konferencē, taču jau pirmajā Stenlija kausa izcīņas kārtā "Penguins" ar 1—4 piekāpās Otavas "Senators". 2008. gada februārī "Penguins" rindām pievienojās Marians Hosa. Komandai izdevās sasniegt Stenlija kausa finālsēriju, kurā gan tā piekāpās Detroitas "Red Wings" hokejistiem. Gadu vēlāk komandai izdevās izcīnīt Stenlija kausu. Kona Smita balvu kā izslēgšanas kārtas vērtīgākais spēlētājs ieguva Jevgeņijs Malkins. Arī turpmākajos gados "Penguins" turpināja demonstrēt pārliecinošu sniegumu, taču dažādas traumas un neveiksmes liedza komandai atkārtoti pietuvoties Stenlija kausam. 2010.—11. gada sezonas otrajā pusē smadzeņu satricinājumu guva Sidnijs Krosbijs, traumas dēļ spēlēt nevarēja arī Malkins. Krosbijs komandas rindās atgriezās vien nākamās sezonas gaitā. 2015.—16. gada sezonā "Penguins" vēlreiz izcīnīja Stenlija kausu, finālsērijā ar 4—2 pārspējot Sanhosē "Sharks". Pēdējoreiz atjaunots 2024. gada 9. martā. 35 Tristans Džerijs 39 Alekss Nedeļkovičs 02 Čeds Rūvedels 08 Braiens Dumolins 24 Tajs Smits 26 Džefs Petri 28 Markuss Petešons 44 Jans Ruta 52 Marks Frīdmens 58 Kriss Letangs (Kapteiņa palīgs) 65 Ēriks Kārlsons 09 Evans Rodrigess 15 Džošs Arčibalds 16 Džeisons Zakers 17 Braiens Rasts 19 Railijs Smits 23 Broks Makgins 25 Raiens Pūlings 42 Kasperi Kapanens 43 Dentons Heinens 59 Džeiks Gencels 67 Rikards Rakels 71 Jevgeņijs Malkins (Kapteiņa palīgs) 77 Džefs Kārters 87 Sidnijs Krosbijs (Kapteinis) Kluba logo no 1967. līdz 1968. gadam Kluba logo no 1968. līdz 1972. gadam Kluba logo no 1972. līdz 1992. gadam Kluba logo no 1992. līdz 2001. gadam Saīsinājumi: S - spēles, V - vārti, RP - rezultatīvas piespēles, P - punkti, * - pašlaik spēlē "Penguins". Visvairāk vārtu sezonā: Mario Lemjē, 85 (1988-89) Visvairāk rezultatīvu piespēļu sezonā: Mario Lemjē, 144 (1988-89) Visvairāk punktu sezonā: Mario Lemjē, 199 (1988-89) Visvairāk soda minūšu sezonā: Pols Baksters, 409 (1981-82) Visvairāk punktu sezonā (starp aizsargiem): Pols Kofijs, 113 (1988-89) Visvairāk punktu sezonā (starp debitantiem): Sidnijs Krosbijs, 102 (2005-06) Visvairāk uzvaru sezonā: Toms Berezo, 43 (1992-93) Kluba oficiālā mājaslapa (angliski)