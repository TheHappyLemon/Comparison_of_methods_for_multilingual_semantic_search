Spensers Treisijs (angļu: Spencer Bonaventure Tracy; dzimis 1900. gada 5. aprīlī Milvoki, miris 1967. gada 10. jūnijā Beverlihilsā) bija amerikāņu aktieris. No 1930. līdz 1967. gadam piedalījies 74 filmās. Deviņas reizes nominēts Amerikas Kinoakadēmijas balvai, no kurām balvu ieguva divas reizes kā labākais aktieris galvenajā lomā par lomām filmās "Drošsirdīgie kapteiņi" (Captains Courageous, 1937) un "Zēnu pilsēta" (Boys Town, 1938). Spensers Treisijs piedalījies vairākās kinorežisora Stenlija Kreimera filmās 20. gadsimta vidū, piemēram, 1960. gada filmā "...tas vētru pļaus" (Inherit the Wind), 1961. gada filmā "Nirnbergas prāva" (Judgment at Nuremberg) un 1963. gada filmā "Šī trakā, trakā, trakā, trakā pasaule". Arī savu pēdējo lomu atveidoja režisora Kreimera filmā "Uzmini, kas atnāks uz pusdienām?" (Guess Who's Coming to Dinner, 1967). Par šo lomu jau pēc nāves aktierim piešķīra BAFTA kino balvu. Me and My Gal (1932, režisors Rauls Volšs) "Niknums" (Fury, 1936, režisors Frics Langs) Libeled Lady (1936, režisors Džeks Konvejs) "Sanfrancisko" (San Francisco, 1936, režisors V. S. Van Daiks) "Drošsirdīgie kapteiņi" (Captains Courageous, 1937, režisors Viktors Flemings) "Zēnu pilsēta" (Boys Town, 1938, režisors Normans Taurogs) "Doktora Džekila un mistera Haida dīvainais stāsts" (Dr. Jekyll and Mr. Hyde, 1941, režisors Viktors Flemings) Woman of the Year (1942, režisors Džordžs Stīvenss) State of the Union (1948, režisors Frenks Kapra) "Ādama riba" (Adam's Rib, 1949, režisors Džordžs Kjūkors) Father of the Bride (1950, režisors Vinsente Minelli) "Peta un Maiks" (Pat and Mike, 1952, režisors Džordžs Kjūkors) Bad Day at Black Rock (1955, režisors Džons Stērdžiss) Desk Set (1957, režisors Volters Langs) "Sirmgalvis un jūra" (The Old Man and the Sea, 1958, režisors Džons Stērdžiss) The Last Hurrah (1958, režisors Džons Fords) "...tas vētru pļaus" (Inherit the Wind, 1960, režisors Stenlijs Kreimers) "Nirnbergas prāva" (Judgment at Nuremberg, 1961, režisors Stenlijs Kreimers) "Šī trakā, trakā, trakā, trakā pasaule" (It's a Mad, Mad, Mad, Mad World, 1963, režisors Stenlijs Kreimers) "Uzmini, kas atnāks uz pusdienām?" (Guess Who's Coming to Dinner, 1967, režisors Stenlijs Kreimers) Vikikrātuvē par šo tēmu ir pieejami multivides faili. Skatīt: Spensers Treisijs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski)