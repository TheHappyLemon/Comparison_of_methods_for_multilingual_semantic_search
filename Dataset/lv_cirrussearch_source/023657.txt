Čašņiki (baltkrievu: Чашнікі, krievu: Чашники) ir pilsēta Baltkrievijā, Vitebskas apgabalā, Čašņiku rajona centrs. Rakstos pirmoreiz minēta 1504. gadā. Atradās Lietuvas lielkņazistes sastāvā. Livonijas kara laikā pie Čašņikiem notika divas kaujas (1564. un 1567. gadā), kurās Lietuvas karaspēks sakāva krievu spēkus. Pilsēta pievienota Krievijai pēc Polijas Otrās dalīšanas 1793. gadā. 1812. gada kara laikā 1812. gada 31. oktobrī pie pilsētas notika kauja, kurā krievi ģenerāļa Vitgenšteina vadībā sakāva frančus maršala Perēna vadībā. 19. gadsimtā Čašņiki kļuva par ievērojamu ebreju centru, absolūtais vairākums pilsētas iedzīvotāji bija ebreji. Otrā pasaules kara laikā no 1941. gada jūlija līdz 1944. gada jūnijam - vācu okupācijā. Holokaustā gandrīz visi pilsētas ebreju iedzīvotāji tika iznīcināti. Pilsētā atrodas papīrfabrika "Krasnaja zvezda". Čašņiki ir ebreju rakstnieka S. Anska (С. Ан-ский, 1863-1920) dzimtā pilsēta. Q125194897. Vikikrātuvē par šo tēmu ir pieejami multivides faili. Skatīt: Čašņiki. Krievijas Lielās enciklopēdijas raksts (krieviski) Čašņiki vietnē "Baltkrievijas globuss" Arhivēts 2010. gada 14. augustā, Wayback Machine vietnē. (krieviski) papīrfabrika "Krasnaja zvezda"