Latviju 1928. gada vasaras olimpiskajās spēlēs pārstāvēja 15 sportisti (vēl divi sportisti startēja arī mākslas sacensībās). Šīs bija otrās vasaras olimpiskās spēles, kurās piedalās Latvijas komanda. Latvijas sportisti neizcīnīja nevienu medaļu, bet lielākos panākumus guva svarcēlājs Kārlis Leilands, kas ieņēma 4. vietu. Latvijas olimpisko komandu vadīja Jānis Dikmanis, kas tad jau bija kļuvis arī par SOK locekli. Latvijas karognesējs atklāšanas ceremonijā bija cīkstonis Alberts Zvejnieks, bet plakātu ar Latvijas vārdu nesa Jānis Jordāns. Latvijas izlases tērps bija baltas bikses (dāmām svārki) un balts svīteris, rotāts ar mazo valsts ģerboni un nacionālajām krāsām. Smagsvars Kārlis Leilands, paceļot trīscīņā 355 kg, ieņēma 4. vietu. Staņislavs Petkēvičs izcīnīja 7. vietu 5000 m skrējienā un 10000 m – 15. vietu. Diska metējs Jānis Jordāns ieņēma 12. vietu, Elfrīda Karlsone 14. vietu. 100 m startēja Zinaīda Liepiņa.  Maratonskrējiena 38. vietā finišēja Arturs Motmillers, bet Vilis Cimmermanis izstājās. Burāšanā 11. vietā ierindojās Kurts Klāsens. Grieķu romiešu cīņā piedalījās Alberts Zvejnieks – 9./10.vieta,  Kārlis Pētersons - 9./13.vieta.   Riteņbraukšanā Ernests Mālers, Roberts Ozols, Roberts Plūme, Zenons Popovs 4000 m iedzīšanā ierindojas 9/12.vietā, R. Plūme sprintā 11./18. vietā. Kārlis Leilands Staņislavs Petkēvičs Jānis Jordāns Alberts Zvejnieks Elfrīda Karlsone Sports-Reference profils (angliski) www.latvijassports.lv