Arvīds Immermanis (dzimis 1912. gada 9. septembrī (pēc vecā stila — 27. augustā), miris 1947. gadā) bija latviešu riteņbraucējs. Dzimis 1912. gadā Rīgā Friča Imermaņa un Marijas, dzimušas Šteinblūmas, ģimenē. Strādāja G. Ērenpreis velosipēdu fabrikā. Piedalījās individuālajā un 100 kilometru grupas braucienā 1936. gada vasaras olimpiskajās spēlēs Berlīnē. Četrkārtējs Latvijas meistars riteņbraukšanā: sprintā (1934), grupas braucienā šosejā (1935, 1937), aizmotora braukšanā trekā. Trīskārtējs Vienības brauciena uzvarētājs (1936—1938). Pārstāvējis riteņbraukšanas sporta klubus "Mars", ASK. Pēc Otrā pasaules kara okupācijas iestādes 1945. gada 25. janvārī Arvīdu Immermani apcietināja un izsūtīja uz Sibīriju. Miris ieslodzījuma nometnē 1947. gada jūlijā Sibīrijā. Rīgas Jēzus ev. lut. draudzes dzimušo reģistrs. - 1912.g. - Nr.116. Arvīds Immermanis - latviešu olimpietis. http://olimpiade.lv/lv/latvijas-olimpiesi/arvids-immermanis-231?ref=vasara-1936 Arhivēts 2016. gada 4. martā, Wayback Machine vietnē. Liepiņš Edvīns, Seregins Jānis (2009), No Leitnera līdz Ērenpreisam. Publisher Latvijas Industriālā mantojuma fonds, ISBN 9934805006. No NKVD līdz KGB. Politiskās prāvas Latvijā: 1940-1986. Noziegumos pret padomju valsti apsūdzēto Latvijas iedzīvotāju rādītājs. - 1999. - 281.lpp. «Arhivēta kopija». Arhivēts no oriģināla, laiks: 2016. gada 4. martā. Skatīts: 2015. gada 5. februārī. Olympedia profils (angliski) LOK profils ProCyclingStats profils (angliski)