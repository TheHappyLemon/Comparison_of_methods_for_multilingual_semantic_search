Mežābele (latīņu: Malus sylvestris) ir rožu dzimtas koks. Ilgu laiku tika uzskatīts, ka tā ir dārza ābeles priekštecis. Taču saskaņā ar DNS analīzi noskaidrots, ka 2500 dārza ābeles šķirnes nāk no Malus sieversii. Tomēr cita DNS analīze parādīja, ka arī savvaļas mežābele sniegusi nozīmīgu ieguldījumu dārza ābeles izcelsmē. Mežābeles koks ir ar blīvu, izplestu vainagu un līkumainiem zariem. Pavasarī zied ar sārti baltiem ziediem. Īsvasas var būt ar ērkšķiem. Mazie zaļganie, retāk iesarkanie augļi parādās vasaras beigās. Koks mēdz būt līdz 10 metriem augsts, zari ir ērkšķaini, lapas ir kailas un līdz 8 centimetriem garas un augļi līdz 4 centimetriem diametrā. Suga ir cēlusies no Vidusāzijas, apmēram no Kazahstānas teritorijas. Mūsdienās koks sastopams ir samērā reti, taču tas ir sastopams gandrīz visās Eiropas valstīs, kā arī Kaukāzā un Krievijas Eiropas daļā. Parasti, koki aug izkaisīti, atsevišķi vai nelielās grupās. «Mežābele | Tēzaurs». tezaurs.lv. Skatīts: 2022-07-27. «Прародительница всех яблок • Социальная блог-платформа Horde.me». Arhivēts no oriģināla, laiks: 2013-11-14. Skatīts: 2013-03-19. Coart, E., Van Glabeke, S., De Loose, M., Larsen, A.S., Roldán-Ruiz, I. 2006. Chloroplast diversity in the genus Malus: new insights into the relationship between the European wild apple (Malus sylvestris (L.) Mill.) and the domesticated apple (Malus domestica Borkh.). Mol. Ecol. 15(8): 2171-82. Rasels Tonijs. Rokasgrāmata dabā. Koki. 57. lpp. «Wayback Machine». web.archive.org. 2016-10-20. Arhivēts no oriģināla, laiks: 2016-10-20. Skatīts: 2022-11-19. Vikikrātuvē par šo tēmu ir pieejami multivides faili. Skatīt: Mežābele. Encyclopædia of Life raksts (angliski)