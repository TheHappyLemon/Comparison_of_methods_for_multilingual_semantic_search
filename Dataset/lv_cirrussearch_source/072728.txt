Stīvens Holkombs (angļu: Steven Holcomb; dzimis 1980. gada 4. aprīlī Pārksitijā, Jūtas štatā, ASV, miris 2017. gada 6. maijā Leikplesidā, Ņujorkas štatā, ASV) bija ASV bobslejists, kas piedalījās sacensībās no 1998. gada līdz savai nāvei 2017. gadā. Pirms karjeras bobslejā astoņus gadus trenējās kalnu slēpošanā. S. Holkombs ir 4 Pasaules čempionāta zelta medaļu īpašnieks (2009. gadā četriniekos un 2012. gadā visos veidos, arī komandu sacensībās). Izcīnījis arī vairākas cita kaluma medaļas Pasaules čempionātos. Kļuvis par pasaules kausa ieguvēju visās trijās disciplīnās: 2007. gadā divniekos, 2010. gadā četriniekos, abās šajās sezonās guvis arī apvienotās ieskaites titulu. Ievērojamāko panākumu guvis savās otrajās Olimpiskajās spēlēs 2010. gadā Vankūverā, kur pārliecinoši uzvarēja četrinieku konkurencē, kopā ar stūmējiem Stīvu Mesleru, Kērtisu Tomaševiču un Džastinu Olsenu izcīnot ASV pirmo zelta medaļu bobslejā četriniekiem pēc 62 gadu pārtraukuma. 6. maijā S. Holkombu atrada mirušu olimpiskajā centrā Leikplesidā, bet par viņa nāves cēloņiem sākotnēji informācijas nebija. Vēlāk tika izplatīta informācija, ka sportista nāvi ir izraisījusi alkohola un miegazāļu kombinācija. Saīsinājumi: OS — Olimpiskās spēles, PČ — Pasaules čempionāts, PK — Pasaules kauss, V. — Vieta. Bobsleja čempiona Holkomba nāvi izraisījusi alkohola un miegazāļu kombinācija LSM Vikikrātuvē par šo tēmu ir pieejami multivides faili. Skatīt: Stīvens Holkombs. Olympedia profils (angliski) The Sport.org profils (angliski) Munzüger Sport profils (vāciski) IBSF profils (angliski)