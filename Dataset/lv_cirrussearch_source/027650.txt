Malnavas pagasts ir viena no Ludzas novada administratīvajām teritorijām tā ziemeļaustrumos, Krievijas pierobežā. Robežojas ar Kārsavas pilsētu un Salnavas, Mežvidu, Mērdzenes un Goliševas pagastiem. Malnavas pagasta lielākā daļa atrodas Mudavas zemienē. Ziemeļrietumu daļu aizņem Abrenes nolaidenums, ko no austrumiem un dienvidiem apņem Zilupes līdzenums. Dienvidrietumu stūri aizņem Austrumlatvijas zemienes Adzeles pacēlums. Reljefs ir lēzeni viļņots, ar nelieliem plakanvirsmas pauguriem, morēnu līdzenumiem un pārpurvotiem līdzenumi. No Salnavas pagasta iestiepjas Žurlavas-Malnavas grēda, kurā nedaudz uz rietumiem no Malnavas ir pagasta augstākais paugurs - Žurilovas kalns (120 m). Upes: Rītupe Ījovkas strauts Strauja Šņitka Purvi: Salinīku purvs Mihaļčenku purvs 1945. gadā Kārsavas pagastā izveidoja Bozaukas ciema padomi. 1954. gadā Bozaukas ciemam pievienoja likvidēto Nesteru ciemu, 1965. gadā — Kārsavas ciema padomju saimniecības «Malta» teritoriju, 1975. gadā — vēl daļu Kārsavas ciema teritorijas. 1975. gadā Bozaukas ciemu pārdēvēja par Malnavas ciemu. 1990. gadā ciemu reorganizēja par pagastu. 2009. gadā pagastu kā administratīvo teritoriju iekļāva Kārsavas novadā. 2021. gadā Kārsavas novadu iekļāva Ludzas novadā. Muižas apbūves komplekss: muižas ēka, saimniecības ēkas un 19.. gadsimts pēc regulāra plānojuma stādītais muižas parks ( 18,6 ha). Esošajās robežās, pēc CSP datiem. Lielākās apdzīvotās vietas ir: Malnava (pagasta centrs; 323 iedz. 2021, gadā), Bozova (87 iedz.), Lemešova (75 iedz.), Soldoni (73 iedz.), Novoselki (71 iedz.), Lielā Zeļčeva (64 iedz.), Nesteri (45 iedz.). «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latvijas PSR mazā enciklopēdija Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP