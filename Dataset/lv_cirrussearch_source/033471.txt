2. šaha olimpiāde notika no 1928. gada 21. jūlija līdz 6. augustam Nīderlandes konstitucionālajā galvaspilsētā Hāgā. Pēc britu delegāta prasības, 1927. gada FIDE kongress pieņēma nepopulāru lēmumu Nāciju turnīros (olimpiādēs) varēs startēt tikai amatieri. Pie tam tiesības izlemt, ko pieskaitīt pie profesionāļiem, deleģēja nacionālajām šaha federācijām. Par pamatu šim lēmumam kalpoja fakts, ka Nāciju turnīrs notika vienlaicīgi ar Amsterdamā notikušajām 9. Vasaras olimpiskām spēlēm, kurās tolaik startēja tikai amatieri. Šis lēmums izsauca vairāku federāciju neapmierinātību, dažas valstis pat atteicās piedalīties turnīrā, nepiedalījās arī paši angļi. Tāpēc olimpiādes laikā notikušā FIDE kongresa delegāti vienbalsīgi pieņēma lēmumu turpmāk šahistus vairs nedalīt amatieros un profesionāļos. Spēles notika Nīderlandes parlamenta ēkā. Spēles reglaments: trīs kārtas divās dienās, apdomas laiks: stundā 20 gājieni. Olimpiādē piedalījās 17 komandas. Visas komandas spēlēja vienā grupā pēc apļa sistēmas, tas ir, katra ar katru. Turnīra rezultāti apkopoti nākamajā tabulā: Apzīmējumi: V — vieta; P — komandas dalībnieku iegūto punktu summa; KP — komandas iegūto punktu summa (2 punkti — uzvarēts, 1 — neizšķirts, 0 — zaudēts mačs); + (uzvarēto), = (neizšķirto), - (zaudēto) maču skaits. Godalgoto komandu dalībnieku individuālie rezultāti apkopoti nākamajās trīs tabulās: Neatkarīgi no galdiņiem, apbalvoti tika seši spēlētāji, kas sasnieguši labākos individuālos rezultātus. Latvijas komandas sastāvā bija iekļauts arī Kārlis Bētiņš, bet viņš Hāgā nevarēja ierasties ģimenes apstākļu dēļ, un viņa vietā spēlēja Arvīds Taube. Latvijas komandas (14. vieta) dalībnieku rezultāti apkopoti nākamajā tabulā: Reizē ar ielūgumu uz olimpiādi nacionālās federācijas saņēma arī uzaicinājumu vienam no šahistiem piedalīties pasaules amatieru čempionātā. Līdz ar to katrai komandai vajadzēja "ziedot" vienu spēcīgu spēlētāju individuālajam turnīram. Latvija šim turnīram pieteica Hermani Matisonu. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 72. lpp. ISBN 5-85 270-005-3. (krieviski) Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 270.—271. lpp. Andris Frīde, Alnis Auziņš. Latvija pasaules šaha olimpiādēs. Rīga : Latvijas sporta muzejs, 1993. 28.—35. lpp. Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 14.—15. lpp. 2nd Chess Olympiad: The Hague 1928 OlimpBase (angliski) Frank Große: Die Geschichte der Schacholympiade – Teil 2: Vor dem Zweiten Weltkrieg (1928 – 1930) (vāciski)