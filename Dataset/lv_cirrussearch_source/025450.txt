Portvīns (portugāļu: Vinho do Porto — 'vīns no Portu') ir portugāļu stiprinātais vīns, ko īpaši ražo Douru ielejā Portugāles ziemeļu provincēs. Portvīna gatavošanas īpatnība ir, ka sulas rūgšanas laikā tai pievieno spirtu, kas pārtrauc rūgšanu, tā saglabājot daļu sulā esošā cukura, kas vīnam sniedz saldu garšu. Portvīnam var izdalīt divas pamatkategorijas, kas lielākoties atšķiras vien ar krāsu un izturēšanas ilgumu: Tawny portvīni, ko vismaz 8—10 gadus nogatavina koka mucās un kuri ir zeltaini brūnā krāsā, Ruby portvīni, ko 5 gadus iztur tērauda tvertnēs un kas ir rubīnsarkanā krāsā. Portvīna veida stiprinātos vīnus ražo arī ārpus Portugāles — Austrālijā, Francijā, Dienvidāfrikā, Kanādā, Indijā, Argentīnā un ASV. Saskaņā ar Eiropas Savienības aizsargāto izcelsmes vietu vadlīnijām, tikai produkti no Portugāles drīkst tikt apzīmēti kā port vai Porto. ASV nopērkamie vīni ar apzīmējumu "port" var nākt no jebkuras vietas pasaulē, bet vārdi "Dão", "Oporto", "Porto" un "Vinho do Porto" ir atzīti kā Portugāles produktus apzīmējoši. Daina Kārkliņa, Inga Ciproviča. Pārtikas produktu tehnoloģija. Rīga : LU Akadēmiskais apgāds, 2008. 81.—82. lpp. ISBN 978-9984-45-156-5. Labelling of wine and certain other wine sector products Europa.eu «"Office of the Law Revision Counsel, U.S. House of Representatives"». Arhivēts no oriģināla, laiks: 2013. gada 11. maijā. Skatīts: 2009. gada 16. jūlijā. United States Code of Federal Regulations[novecojusi saite]