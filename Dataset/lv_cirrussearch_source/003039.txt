1904. gada vasaras olimpiskās spēles bija trešās vasaras olimpiskās spēles. Tās no 1904. gada 1. jūlija līdz 23. novembrim notika ASV pilsētā Sentluisā. Oficiāli spēles atklāja Deivids Frensiss. Šīs bija pirmās olimpiskās spēles, kuras nenotika Eiropā. Sentluisas olimpiskajās spēlēs piedalījās 12 valstis, kuras pārstāvēja 651 sportists, pie kam Austroungārijas dubultmonarhiju pārstāvēja atsevišķas Austrijas un Ungārijas komandas. Kopā tika sadalīts 91 medaļu komplekts 17 sporta veidos. Peldētāji sacentās mākslīgā ūdenstilpē. SOK prezidents pasniedza ASV prezidentam Teodoram Rūzveltam olimpisko spēļu diplomu (tagad ir nodibināts Olimpiskais ordenis) par īpašiem nopelniem olimpiskās kustības attīstībā. ASV sprinteris Džordžs Peidžs bija pirmais melnādainais olimpisko spēļu uzvarētājs (uzvarēja 200 m un 400 m barjerskrējienā). uzvarētāji boksā drīkstēja startēt arī nākamajā svara kategorijā. Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi ASV notikušās olimpiskās spēles 1904. gada vasaras olimpiskās spēles — Sentluisa 1932. gada vasaras olimpiskās spēles — Losandželosa 1932. gada ziemas olimpiskās spēles — Leikplesida 1960. gada ziemas olimpiskās spēles — Skvoveli 1980. gada ziemas olimpiskās spēles — Leikplesida 1984. gada vasaras olimpiskās spēles — Losandželosa 1996. gada vasaras olimpiskās spēles — Atlanta 2002. gada ziemas olimpiskās spēles — Soltleiksitija Vikikrātuvē par šo tēmu ir pieejami multivides faili. Skatīt: 1904. gada vasaras olimpiskās spēles. Encyclopædia Britannica raksts (angliski) Encyclopædia Universalis raksts (franciski) SOK jumtalapa par Sentluisas olimpiskajām spēlēm (angliski) Sports-Reference profils (angliski)