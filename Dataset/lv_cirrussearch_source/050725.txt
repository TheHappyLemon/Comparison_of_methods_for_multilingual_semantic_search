Agnese Logina (dzimusi 1990. gada 25. jūnijā) ir Latvijas kultūras pētniece, kino kuratore un kritiķe, kultūras politikas eksperte un politiķe. Šobrīd A. Logina ir Latvijas Republikas kultūras ministre. Bijusi Rīgas domes deputāte, Latvijas Kultūras akadēmijas lektore kultūras teorijā un Rīgas Kino muzeja vadītāja. Ieguvusi bakalaura grādu humanitārajās zinātnēs Amsterdamas Universitātes koledžā (2013) un Humanitāro zinātņu maģistra grādu mākslās Latvijas Kultūras akadēmijā (2016). Brīvi pārvalda angļu un latviešu valodu, sarunvalodas līmenī arī franču un nīderlandiešu. No 2021. gada līdz 2023. gada rudenim (kļūšanai par ministri) vadījusi Rīgas Kino muzeju. Darbojas kā Latvijas Kultūras akadēmijas lektore un bijusi kuratore ikgadējā filmu festivālā Rīga IFF. Lēmumu iesaistīties politikā pieņēmusi, redzot, kā toreizējais ministrs Kaspars Gerhards ar mašīnu braucis cauri katoļu misei Vecrīgas laukumā, uzbraucot uz kājas sievietei, pēc tam padomnieka taisnošanās dēļ sodu nesaņemot. Iepriekš nesekmīgi kandidējusi 13. Saeimas vēlēšanās kā partijas "Progresīvie" Latgales saraksta līdere, kā arī 2019. gada Eiropas parlamenta vēlēšanās. 2020. gadā ievēlēta par Rīgas domes deputāti no "Progresīvie" un "Attīstībai/Par!" kopīgā saraksta. Rīgas domē līdz 2022. gada novembrim darbojās arī kā Satiksmes un transporta lietu komitejas vadītāja vietniece, strādājusi Pilsētas attīstības un Izglītības, kultūras un sporta komitejās. 2022. gadā kandidējusi 14. Saeimas vēlēšanās, par savām prioritātēm izvirzot Stambulas konvencijas ratifikāciju, lai mazinātu vardarbību pret sievietēm un vardarbību ģimenē, kā arī Civilās savienības likuma pieņemšanu. 2023. gada 15. septembrī ievēlēta par kultūras ministri Evikas Siliņas Ministru kabinetā. «Agnese Logina». «Sievietes vieta ir politikā! | Partija Progresīvie» (lv-LV). 2020-07-24. Arhivēts no oriģināla, laiks: 2020-08-08. Skatīts: 2020-08-19. «LKA Rīgas Kino muzeja jaunā vadītāja – Agnese Logina – kinomuzejs» (lv-LV). Skatīts: 2022-05-23. «Agnese Logina - Eiroparlamenta vēlēšanas». www.lsm.lv (latviešu). Skatīts: 2019-10-26. «Agnese Logina - "PROGRESĪVIE" / 14. Saeimas vēlēšanas - LSM.lv». www.lsm.lv (latviešu). Skatīts: 2023-02-05. «https://twitter.com/ms_logina/status/1471907269281468421?s=20&t=Uvq4_p8nAPM987w95X0LOg». Twitter (angļu). Skatīts: 2023-02-05. «Par Satiksmes un transporta lietu komitejas priekšsēdētāja vietniekiem ievēlē Loginu un Kodi». riga.lv (latviešu). 2020-10-12. Skatīts: 2020-10-13. «Agnese Logina | Rīgas valstspilsētas pašvaldība». www.riga.lv (latviešu). Skatīts: 2023-02-05. Twitter profils