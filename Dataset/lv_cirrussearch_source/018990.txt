Tūmass Junsons (zviedru: Tomas Jonsson; dzimis 1960. gada 12. aprīlī) ir bijušais zviedru hokejists, aizsargs, Zviedrijas hokeja izlases dalībnieks. Savas karjeras laikā astoņas sezonas aizvadījis Nacionālajā hokeja līgā, divreiz izcīnot arī Stenlija kausu. Jonsons ir neformālā Trīs zeltu kluba biedrs. Pašlaik (2014) Junsons ir Dānijas hokeja izlases galvenā trenera palīgs. Profesionāļa karjeru Junsons sāka Zviedrijā, 1977.—78. gada sezonā debitējot Zviedrijas Elitsērijas kluba MODO sastāvā. Tā rindās 1979. gadā viņš izcīnīja Zviedrijas čempiona titulu. Pēc 1980.—81. gada sezonas aizsargs pārcēlās uz NHL, pievienojoties Ņujorkas "Islanders" rindām, jau savās pirmajās divās sezonās kopā ar klubu izcīnot Stenlija kausu. 1989. gadā Junsons tika aizmainīts uz Edmontonas "Oilers" vienību, taču pēc sezonas beigām aizsargs atgriezās Zviedrijā. No 1989. gada līdz pat savas profesionāļa karjeras beigām 1997. gadā Junsons spēlēja Zviedrijas Elitsērijas kluba Leksands IF sastāvā, pildot arī tās kapteiņa funkcijas. 1995. gadā Jonsons ieguva līgas labākā spēlētāja titulu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)