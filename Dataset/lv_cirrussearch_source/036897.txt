Kamerons Tomass Atkinsons (angļu: Cameron Thomas Atkinson; dzimis 1989. gada 5. jūnijā) ir amerikāņu hokejists, labās malas uzbrucējs. Pašlaik (2023) Atkinsons spēlē Nacionālās hokeja līgas kluba Filadelfijas "Flyers" sastāvā. Pēc vairākām NCAA čempionātā aizvadītām sezonām, profesionāļa karjeru Atkinsons uzsāka 2010.—11. gada sezonas otrajā pusē, kad debitēja AHL vienības Springfīldas "Falcons" sastāvā. Jau 2011.—12. gada sezonā uzbrucējs aizvadīja 27 spēles NHL vienībā Kolumbusas "Blue Jackets", sezonas noslēgumā atzīmējoties arī ar savu pirmo hat-trick NHL karjerā. Gan 2011.—12., gan 2012.—13. gada sezonās daļu laika uzbrucējs pavadīja AHL, taču sākot ar 2013.—14. gada sezonu kļuva par "Blue Jackets" pamatsastāva spēlētāju. 2013.—14. un 2014.—15. gada sezonas Atkinsons noslēdza ar 40 rezultativitātes punktiem, savukārt 2015.—16. gada sezonā uzbrucējam izdevās atzīmēties ar 53 punktiem, tādējādi dalot komandas rezultatīvākā spēlētāja godu ar Brendonu Sādu. 2021. gada 24. jūlijā Atkinsonu Blue Jackets aizmainīja uz Filadelfijas Flyers apmaiņā pret Jakubu Vorāčeku. ASV hokeja izlases rindās spēlējis 2012. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.nhl.com/flyers/news/flyers-acquire-forward-cam-atkinson-from-columbus-for-jakub-voracek/c-325778666