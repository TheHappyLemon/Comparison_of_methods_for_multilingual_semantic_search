Mazkrievija, jeb Mazā Krievija (krievu: Малороссия, Малая Русь, Малая Россия; kalks no viduslaiku grieķu: Μικρὰ ΏΡωσσία) ir dažādu Ukrainas zemju vēsturisks nosaukums. Mūsdienās šo terminu oficiāli nelieto, bet to mēģina atjaunot Ukrainas vienotības pretinieki. 1253. gadā Romas pāvests Inocents IV izsludināja krusta karu pret Mongoļu impērijas iebrukumu Krievzemē un 1254. gadā piešķīra Galīcijas-Volīnijas lielkņazam Danielam Romanovičam titulu Krievijas karalis (rex Rutheniae). Pēc Krievijas ortodoksās baznīcas sadalīšanās divās metropolijās 1303. gadā Konstantinopoles patriarhātā ieviesās Mazkrievijas apzīmējums, ar Lielkrieviju apzīmējot Kijivas metropolīta daļu Zelta Ordai pakļautajā Krievzemē. Zināms, ka 1335. gadā Galīcijas-Volīnijas kņazs Jurijs Boļeslavs (Юрій-Болеслав Тройденович, valdīja 1324—1340) vēstulē Vācu ordenim sevi dēvēja par "Visas Mazkrievijas hercogu" (latīņu: dux totius Rusiæ Minoris). Laikā no 15. līdz 16. gadsimtam Polijai un Lietuvai pakļautās austrumslāvu zemes dēvēja par Krievzemi, bet Maskavas lielkņaziem pakļautās zemes par Maskaviju. Pēc Krievijas caristes izveidošanās 17. gadsimtā Mazkrievijas nosaukumu attiecināja uz senkrievu zemēm, kas atradās Žečpospolitas sastāvā. Pēc 1654. gada Perejaslavas radas lēmuma, ar "Mazkrieviju" ("Kreisā krasta Ukraina") apzīmēja tobrīd Krievijas okupētās Ukrainas ziemeļu un сentrālo daļu, kas kā Ukrainas hetmanāta daļa tika pakļauta Krievijas caristes protektorātam. Pēc Andrusova pamiera līguma Krievijas cars Aleksejs I Romanovs un viņa pēcnācējs Fjodors III Romanovs savam titulam pievienoja nosaukumu "visas Lielās un Mazās un Baltās Krievijas patvaldnieks" (krievu: всея Великия и Малыя и Белыя России Самодержец). Krievijas Impērijas ķeizars Aleksandrs I Romanovs 1802. gadā Dņepras kreisā krasta Ukrainā lika izveidot Mazkrievijas ģenerālgubernatūru ar pārvaldes centru Poltavā. 1835. gadā to pārdēvēja par Čerņigovas, Poltavas un Harkivas ģenerālgubernatūru ar centru Poltavā (1835—1837), vēlāk Harkivā (1837—1856). Pēc ģenerālgubernatūras likvidēšanas 1856. gadā vārds "Mazkrievija" pakāpeniski kļuva par visas Ukrainas sinonīmu. No 1922. gada PSRS sastāvā kopā ar Ukrainas PSR. Jaunkrievija 1347. gadā. 17. gadsimtā. No 1649. līdz 1667. gadam. Pēc 1667. gada. 19. gadsimtā. Малороссия — Этимологический словарь русского языка Макса Фасмера (krieviski) Малорусская Народная Историческая Библиотечка (krieviski) Р. Храпачевский. Русь, Малая Русь и Украина (krieviski) А. В. Стороженко. Малая Россия или Украина Arhivēts 2011. gada 20. oktobrī, Wayback Machine vietnē. (krieviski) П. М. Богаевский. Присоединение Малороссии к Московскому царству Arhivēts 2009. gada 29. janvārī, Wayback Machine vietnē. (krieviski)