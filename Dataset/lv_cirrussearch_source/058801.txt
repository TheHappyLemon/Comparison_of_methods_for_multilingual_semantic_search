KIWIE ir pseidonīms latviešu māksliniekam, kurš pazīstams ar resnā briesmoņa (Fat Monster) attēlošanu pilsētvidē. Kopš 2006. gada KIWIE nodarbojas ar grafisko dizainu, produktu un modes dizainu, specializējas ielu mākslā un košos, bieži lielformāta zīmējumos. 2007. gadā KIWIE piedalījās Latvijas Nacionālā mākslas muzeja izstāžu zālē "Arsenāls" organizētajā laikmetīgās mākslas izstādē "Candy Bomber / Našķu bumba". 2009. gadā Rīgas Mākslas telpā notika ielu mākslas izstāde Beneath, kurā piedalījās ielu mākslinieki KIWIE, AMC un SAKI. 2011. gadā KIWIE mākslas darbi bija apskatāmi izstādē Wood morning. 2012. gadā KIWIE organizēja interaktīvu mākslas izstādi Steal Me!, kurā apmeklētājus aicināja sekot norādēm un nozagt mākslinieka darbus. 2012. gadā Velsā KIWIE piedalījās projektā "Lenkasteras melnais hercogs" (The Black Duke of Lancaster), kā ietvaros izveidoja grafiti uz pamesta kruīza kuģa sāniem. 2013. gadā Alauksta ielā radīja lielformāta grafiti Gray Rainbow, kas tobrīd bija lielākais ielu mākslasdarbs Latvijā. Šis gleznojums bija daļa no izstādes Kiwie Solo Exhibition, kas vienlaikus notika piecās valstīs: Latvijā, Igaunijā, Polijā, Vācijā un Francijā. 2014. gadā viņš Tallinas ielā Rīgā sadarbībā ar ielu mākslinieku Rudens Stencil izveidoja lielāko grafiti ielu gleznojumu Baltijas valstīs ar nosaukumu "Saule, Pērkons, Daugava", tas ir aptuveni 800 m2 liels. Tajā pašā gadā elektroniskās mūzikas festivāla Urban Soulz laikā organizēja KIWIE izstādi Street Noise, kas notika Preses namā. 2016. gadā Rīgas Mākslas telpā notika mākslinieka soloizstāde “MIMIK”. 2019. gadā viņš piedalījās Amsterdamas Ielu mākslas asociācijas organizētā izstādē 28 Stars Exhibition, kurā Latviju pārstāvēja KIWIE. 2021. gadā KIWIE izveidoja digitālo izstādi, kurā bija iespējams iegādāties tiesības uz KIWIE darbiem, izmantojot blokķēžu tehnoloģiju (NFT). Mākslinieks sadarbojas ar skeitborda apģērbu ražotāju Vans, vegānu restorānu Frost Burgers, alkoholisko dzērienu ražotāju Jägermeister, privāto mākslas muzeju Zuzeum un citiem. KIWIE ielu māksla ir demonstrēta dažādos grafiti festivālos Latvijā, Igaunijā, Polijā, Vācijā un Kiprā: Baltic Graffiti Festival 2006 (Rīga, Latvija) Baltic Graffiti Festival 2007 (Rīga, Latvija) Baltic Session 2013 (Tallina, Igaunija) Ielu mākslas festivāls Blank Canvas (Rīga, Latvija) Street Life Festival 2015 (Limasola, Kipra) Street Life Festival 2019 (Limasola, Kipra) «Grafiti mākslas noslēpumi». jauns.lv. Skatīts: 2021-10-28. «"Candy Bomber / Našķu bumba". Jaunie Latvijas glezniecībā». apollo.lv. Skatīts: 2021-10-28. ««Rīgas mākslas telpā» atklās ielu mākslas izstādi «Beneath»». apollo.lv. Skatīts: 2021-10-28. «Rīgas centrā 'nozog' vairākus gleznotāja Kiwie darbus». delfi.lv. Skatīts: 2021-10-28. «Izstādes 'Wood morning' atklāšana». delfi.lv. Skatīts: 2021-10-28. «Graffiti artists turn abandoned luxury liner into giant, psychedelic canvas». cnn.com. Arhivēts no oriģināla, laiks: 2021-11-05. Skatīts: 2021-10-28. «Fotoreportāža: Grafiti mākslinieka Kiwie fani pulcējas izstādes 'Gray Rainbow' atklāšanā». delfi.lv. Skatīts: 2021-10-28. «Riga to have the largest graffiti in the Baltic States». bnn-news.com. Skatīts: 2021-10-28. «Preses namā notiks elektroniskās mūzikas festivāls un tiks atklāta KIWIE jaunākā izstāde». skaties.lv. Skatīts: 2021-10-28. «Grafiti mākslinieks KIWIE piedāvās iegādāties kriptomākslas darbus». satori.lv. Skatīts: 2021-10-28. «Real-world data comes to NFTs as street artists geotag their work». cointelegraph.com. Skatīts: 2021-10-28. «NFTs Combat Bubble Burst Claims As Real Life Use Cases Push Forward». forbes.com. Skatīts: 2021-10-28.