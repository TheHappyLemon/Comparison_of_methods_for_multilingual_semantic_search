Panajotis Paraskevopuls (grieķu: Παναγιώτης Παρασκευόπουλος; dzimis 1875. gadā, miris 1903. gada 9. jūlijā) bija grieķu vieglatlēts, divu vasaras olimpisko spēļu (1896. gada Atēnu un 1900. gada Parīzes spēles) dalībnieks un olimpiskās sudraba medaļas ieguvējs. 1896. gada vasaras olimpiskajās spēlēs Atēnās Panajotis Paraskevopuls startēja diska mešanas disciplīnā. Paraskevopuls disku aizmeta 28,95 metru attālumā. Ar šo rezultātu viņš izcīnīja sudraba medaļu, piekāpjoties ASV sportistam Robertam Garetam, kurš disku bija aizmetis 29,15 metru attālumā. 1900. gada vasaras olimpiskajās spēlēs Parīzē viņš startēja divās vieglatlētikas disciplīnās — diska mešanā un lodes grūšanā. Lodes grūšanā kvalifikācijas kārtā viņš lodi aizgrūda 11.29 metru attālumā un ar šo rezultātu kā pēdējais, 4. sportists, kvalificējās fināla kārtai. Fināla kārtā viņš lodi aizgrūda 11,52 metru attālumā un izcīnīja 5. vietu kopvērtējumā. Viņš startēja arī diska mešanā, kurā kvalifikācijas kārtā disku aizmeta 34,04 metru attālumā un kā 4. labākais sportists kvalificējās fināla kārtai. Fināla kārtā viņš rezultātu uzlaboja un disku aizmeta 34,50 metru attālumā, kopvērtējumā ieņemot 4. vietu. Līdz trešajai vietai, bronzas medaļai, pietrūka 10 centimetru. Panagiotis Paraskevopoulos Arhivēts 2020. gada 17. aprīlī, Wayback Machine vietnē. Sports Reference «Athletics at the 1896 Athina Summer Games: Men's Discus Throw». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 22. aprīlis. «Athletics at the 1900 Paris Summer Games: Men's Shot Put». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 22. aprīlis. «Athletics at the 1900 Paris Summer Games: Men's Discus Throw». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 22. aprīlis. Panajotis Paraskevopuls (SOK profils) (angliski) Trakstans Heirs (Olympedia profils) (angliski) Panajotis Paraskevopuls (Sports Reference profils) (angliski)