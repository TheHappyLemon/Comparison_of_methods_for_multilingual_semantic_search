Parana (spāņu: Río Paraná, portugāļu: Rio Paraná) ir upe centrālajā dienvidu Dienvidamerikas daļā, tā tek caur Brazīliju, Paragvaju un Argentīnu. Tās kopējais garums sasniedz apmēram 4880 km. Tā ir otra garākā upe Dienvidamerikā pēc Amazones. Tā izveidojas, apvienojoties Paranaibas un Rio Grange upei. Parana un Urugvaja veido Laplatas upi, kas ietek Atlantijas okeānā. 1984. gadā upes posmā uz Brazīlijas un Paragvajas robežas tika izbūvēts Itaipu aizsprosts. Tā ir otra lielākā hidroelektrostacija pasaulē pēc saražotās elektroenerģijas daudzuma. Izbūvējot aizsprostu, 1982. gadā tika pilnībā appludināts viens no pasaulē lielākajiem ūdenskritumiem - Gvairas ūdenskrituma komplekss. Lejpus Itaipu aizsprosta atrodaas 1965. gadā uzbūvētais Draudzības tilts. Vikikrātuvē par šo tēmu ir pieejami multivides faili. Skatīt: Parana. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)