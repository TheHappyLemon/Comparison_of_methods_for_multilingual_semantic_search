Lietuvas Padome bija 1917. gada septembrī Viļņas konferencē izveidota pārstāvniecība, kas 1918. gada 16. februārī pieņēma Lietuvas Neatkarības aktu. 1917. gadā vācu okupācijas iestādes atbalstīja atkarīgu bufervalstu veidošanos okupētajās Krievijas impērijas rietumu teritorijās un pieļāva Lietuvas konferences sanākšanu 1917. gada septembrī, kuras laikā izveidoja Lietuvas Padomi. 1917. gada 11. decembrī Lietuvas Padome pieņēma vācu varas iestāžu sagatavotu deklarāciju par Lietuvas valsts veidošanu ciešā aliansē ar Vācijas impēriju. 1918. gada 8. janvārī Lietuvas Padome publiskoja jaunu deklarāciju, kas paziņoja par demokrātiskas Lietuvas valsts izveidošanu un vairs nepieminēja aliansi ar Vāciju. 1918. gada 16. februārī Lietuvas Padome pieņēma Lietuvas Neatkarības aktu. 1918. gada 3. martā tika parakstīts Brestļitovskas miera līguma parakstīšanas starp Vācijas impēriju un Padomju Krieviju. 1918. gada 23. martā Vācija atzina Lietuvas neatkarību balstoties uz 11. decembra deklarācijas tekstu. Lai īstenotu Lietuvas aliansi ar Vāciju, 1918. gada vasarā tika izveidota Lietuvas karaliste. Reāla Lietuvas Republikas neatkarība aizsākās tikai 1918. gadā novembrī, pēc Novembra revolūcijas Vācijas impērijā. Salimons Banaitis (Saliamonas Banaitis) Jons Basanavičs (Jonas Basanavičius) Nikolajs Biržiška (Mykolas Biržiška) Kazimirs Bizausks (Kazimieras Bizauskas) Prans Dovidaitis (Pranas Dovydaitis) Petrs Klimas (Petras Klimas) Donats Maļinausks (Donatas Malinauskas) Vlads Mirons (Vladas Mironas) Staņislavs Narutavičs (Stanislovas Narutavičius) Alfonss Petrulis (Alfonsas Petrulis) Antans Smetona (Antanas Smetona) Jons Smilgevičs (Jonas Smilgevičius) Justins Staugaitis (Justinas Staugaitis) Aleksandrs Stulginskis (Aleksandras Stulginskis) Jurģis Šaulis (Jurgis Šaulys) Kazimirs Šaulis (Kazimieras Šaulys) Jokubs Šerns (Jokūbas Šernas) Jons Vailokaitis (Jonas Vailokaitis) Jons Vileišis (Jonas Vileišis) Kurzemes Zemes padome Vidzemes Zemes padome Vidzemes, Igaunijas, Sāmsalas un Rīgas Apvienotā Zemes padome