Šis raksts ir par putnu ģinti. Par citām jēdziena Dzērves nozīmēm skatīt nozīmju atdalīšanas lapu. Dzērves (Grus) ir dzērvju dzimtas (Gruidae) ģints, kas apvieno 8 mūsdienās dzīvojošas sugas. Tās sastopamas Eirāzijā, Āfrikā un Ziemeļamerikā. Latvijā sastopama viena dzērvju ģints suga — pelēkā dzērve (Grus grus), kura iekļauta Latvijas Sarkanās grāmatas 3. kategorijā. Lielākā daļa dzērvju sugu ir gājputni, bet sekstainā dzērve (Grus carunculata) ir nometniece. Dzērves ir slaidi, lieli putni ar gariem kakliem, knābjiem un kājām, un lieliem, noapaļotiem spārniem. Ārēji tēviņi un mātītes neatšķiras, bet tēviņi ir nedaudz lielāki nekā mātītes. Lielākā dzērvju ģintī ir Japānas dzērve (Grus japonensis), kuras ķermeņa garums sasniedz 160 cm, svars pirms migrācijas sākuma 12 kg. Mazākā mazā dzērve (Grus virgo), kuras ķermeņa garums ir 90—100 cm, svars 2—3 kg. Visas šīs ģints sugas lielākā vai mazākā mērā ir sasistītas ar ūdeņiem. Visas dzērves ir visēdājas, tās barojas ar bezmugurkaulniekiem, maziem mugurkaulniekiem, augiem, riekstiem un graudiem. Ligzdu būvē uz zemes. Dzērvju ģints (Grus) Amerikas dzērve (Grus americana) Japānas dzērve (Grus japonensis) Mazā dzērve (Grus virgo) Melnā dzērve (Grus monacha) Melnkakla dzērve (Grus nigricollis) Paradīzes dzērve (Grus paradisea) Pelēkā dzērve (Grus grus) Sekstainā dzērve (Grus carunculata) IOC World Bird List: Flufftails, finfoots, rails, trumpeters, cranes, limpkin, 2019 «BBC Nature: Grus cranes». Arhivēts no oriģināla, laiks: 2013. gada 29. oktobrī. Skatīts: 2013. gada 22. decembrī. Putni (Aves): Dzērvjveidīgie Archibald, George; Meine, Curt (1996), "Family Gruidae (Cranes)", in del Hoyo, Josep; Elliott, Andrew; Sargatal, Jordi, Handbook of the Birds of the World. Volume 3, Hoatzin to Auks, Barcelona: Lynx Edicions, pp. 60–81, ISBN 84-87334-20-2 «15 crane species». Arhivēts no oriģināla, laiks: 2019. gada 11. decembrī. Skatīts: 2019. gada 11. decembrī. «Birds of East Asia». Arhivēts no oriģināla, laiks: 2016. gada 10. augustā. Skatīts: 2013. gada 22. decembrī. «Demoiselle crane». Arhivēts no oriģināla, laiks: 2019. gada 11. decembrī. Skatīts: 2019. gada 11. decembrī. Dabas dati: Dzērve Ticējumi: Dzērves