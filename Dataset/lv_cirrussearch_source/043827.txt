Igors Tudors (horvātu: Igor Tudor; dzimis 1978. gada 16. aprīlī) ir horvātu futbola treneris un bijušais futbolists, spēlējis aizsarga pozīcijā, bijis Horvātijas futbola izlases dalībnieks. Kopš 2024. gada marta ir Itālijas A sērijas kluba Romas "Lazio" galvenais treneris. Profesionāla futbolista karjeru sācis dzimtās pilsētas Splitas komandā Hajduk. 1998. gadā pievienojās Itālijas A sērijas klubam Turīnas "Juventus", tajā arī aizvadīja lielāko daļu no savas spēlētāja karjeras. Tā sastāvā divreiz kļuva par Itālijas čempionu. 2003. gadā spēlēja UEFA Čempionu līgas finālā, kurā Juventus piekāpās citam Itālijas klubam AC Milan. Karjeru noslēdza 2008. gadā savā pirmajā komandā Hajduk. 2001. gadā ir ticis atzīts par Horvātijas gada futbolistu. Horvātijas izlasē debitēja 1997. gada 15. novembrī 1998. gada FIFA Pasaules kausa kvalifikācijas spēlē pret Ukrainu. 1998. gada Pasaules kausa finālturnīrā piedalījās trīs spēlēs, palīdzot komandai izcīnīt 3. vietu. Izlases sastāvā piedalījies arī 2004. gada Eiropas čempionāta un 2006. gada FIFA Pasaules kausa finālturnīros. Karjeru izlasē noslēdza pēc 2006. gada Pasaules kausa. Izlases rindās nospēlējis 55 spēles un guvis trīs vārtus. Pēc spēlētāja karjeras beigām kļuva par treneri. Trenera karjeru sāka Hajduk. Vēlāk trenēja arī Saloniku PAOK, Turcijas klubus Karabükspor un Galatasaray. 2018. gadā neilgu laiku bija Itālijas A sērijas kluba Udinese galvenais treneris, palīdzot komandai saglabāt vietu A sērijā. 2019. gada martā atgriezās Udinese galvenā trenera amatā, bet tā paša gada 1. novembrī tika atbrīvots no amata. 2020. gada janvārī atgriezās Splitas Hajduk galvenā trenera amatā. 2020. gada augustā kļuva par Turīnas "Juventus" trenera asistentu. Pēc 2020.—2021. gada sezonas darbu Turīnas klubā atstāja kopa ar galveno treneri Andrea Pirlo. 2021. gada septembrī kļuva par Hellas Verona galveno treneri. Viņa vadībā komanda noslēdza A sērijas sezonu 9. vietā. Pēc sezonas atstāja Veronas klubu un 2022. gada jūlijā kļuva par Francijas vienības Marseļas "Olympique" galveno treneri. Tajā nostrādāja tikai vienu sezonu, izcīnot trešo vietu Ligue 1. 2024. gada martā tika iecelts par Romas "Lazio" galveno treneri, stājoties amatā Maurīcio Sarri vietā. Juventus Itālijas Serie A: 2001–02, 2002–03 Supercoppa Italiana: 2002, 2003 Itālijas Serie B: 2006–07 UEFA Intertoto kauss: 1999 Individuālie sasniegumi Horvātijas gada futbolists Hajduk Split Horvātijas kauss: 2012–13 «Player of the year » Croatia». worldfootball.net (angļu). Skatīts: 2018. gada 9. jūlijā. «Igor Tudor - national football team player». eu-football.info (angļu). Skatīts: 2018. gada 9. jūlijā. «Igor Tudor nommé entraîneur de l'OM». lequipe.fr (franču). 2022. gada 4. jūlijs. Skatīts: 2022. gada 13. jūlijā. «Lazio announce Tudor as new coach». football-italia.net (angļu). 2024. gada 18. marts. Skatīts: 2024. gada 19. martā. Vikikrātuvē par šo tēmu ir pieejami multivides faili. Skatīt: Igors Tudors. WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)