Grāfs Dukū jeb Dārts Tirānuss (angļu: Count Dooku, Darth Tyranus) ir tēls Džordža Lūkasa zinātniskās fantastikas filmu sērijā "Zvaigžņu kari". Galvenais antagonists sērijas filmās "Klonu uzbrukums" un "Situ atriebība". Abās filmās viņu atveido Kristofers Lī, bet 2003. gada un 2008. gada animācijas seriālos "Zvaigžņu kari: Klonu kari" tēlu ieskaņojis ir Korijs Bērtons. Grāfa īstais vārds nav zināms. Būdams cienījams džedu meistars, Jodas māceklis, Dukū pārgāja Tumsas pusē pēc sava mācekļa Kvaigona Džina nāves un kļuva par Dārta Sidiosa otro mācekli kā Dārts Tirānuss. Esot Neatkarīgo sistēmu konfederācijas līderis, viņam ir svarīga loma Klonu karos, līdz brīdim, kad filmā "Situ atriebība" viņu nogalināja Anakins Debesgājējs, nocērtot viņam abas rokas un galvu. Admin. «Star Wars: Episode II - Attack of the Clones». Sir Christopher Lee Web, 2011. gada 25. februāris. Arhivēts no oriģināla, laiks: 2014. gada 9. jūlijā. Skatīts: 2018. gada 17. jūnijs. Arhivēts 2014. gada 9. jūlijā, at Archive.is