The Baltic Times ir Latvijā izdots ikmēneša laikraksts, kas apraksta jaunākos politiskos, ekonomiskos, uzņēmējdarbības un kultūras notikumus Igaunijā, Latvijā un Lietuvā. Laikraksts izveidots 1996. gadā, apvienojot izdevumus Baltic Independent un Baltic Observer. Abi šie laikraksti uzsāka darbību 1992. gadā un pirms apvienošanās bija jau sasnieguši plašu lasītāju loku un popularitāti Baltijā. The Baltic Times galvenā redakcija atrodas Rīgā. Laikrakstam ir pārstāvniecība Viļņā.Tas ir vienīgais angliski izdotais drukātais laikraksts, kas aptver visas trīs Baltijas valstis. No 1996. līdz 2012. gadam The Baltic Times tika izdots reizi nedēļā, pēc tam līdz 2013. gada septembrim divreiz mēnesī. Mērķauditorija ir Baltijas jūras reģions. Laikraksts The Baltic Times arī tūristu vidū ir uzskatāms par primāro informācijas avotu par notikumiem, jaunumiem šajā reģionā. Vienu The Baltic Times laikraksta eksemplāru lasa 4–6 cilvēki. Laikraksta The Baltic Times kopējā lasītaju auditorija – 40 000 cilvēku nedēļā. Mājaslapas apmeklētāju skaita procentuālais sadalījums 2016. gada jūnijā: Sadaļas Ziņas Estonia; Latvia; Lithuania Q & A (Questions and Answers) Business section (2 lpp.) Special report Culture Art & Event guide Commentary Outlook The Baltic Times