Līza Terēza Hauzere (vācu: Lisa Theresa Hauser; dzimusi 1993. gada 16. decembrī) ir austriešu biatloniste. Sākumā nodarbojusies ar distanču slēpošanu, biatlonam pievērsusies 2011. gadā. Pirmās sacensības starptautiskā līmenī Hauzerei bija 2012. gada Eiropas čempionāts, kur viņa startēja junioru konkurencē, sprintā ieņemot 18. vietu, bet iedzīšanā finišējot 21. vietā. 2012. gada Pasaules čempionātā jauniešiem Kontiolahti izcīnīja divas bronzas medaļas — sprintā un stafetē. Pēc gada, kad Pasaules čempionāts junioriem norisinājās Obertilliahā, ieguva bronzu sprintā, bet 12,5 km individuālajā distancē izcīnīja sudraba medaļu. Pasaules kausa sacensībās debitēja 2012. gada 9. decembrī Hohfilcenē stafetē. Pasaules čempionātā pirmoreiz piedalījās 2013. gadā, startējot tikai stafetē. Pirmos punktus PK ieskaitē ieguva 2013.—2014. gada sezonas 3. posmā Ansī, ieņemot 33. vietu sprintā. 2014. gada Pasaules čempionātā junioriem izcīnīja sudraba godalgu individuālajā disncē un bronzu stafetē. Savās pirmajās ziemas olimpiskajās spēlēs 2014. gadā Sočos labāko individuālo rezultātu sasniedza sprintā, ieņemot 27. vietu, bet stafetes komandas sastāvā izcīnīja devīto vietu. Piedalījusies arī 2018. gada ziemas olimpiskajās spēlēs Phjončhanā. Pasaules kausa posmos pirmo reizi vietu uz goda pjedestāla izcīnīja 2021. gada 8. janvārī Oberhofā, ieņemot 3. vietu sprinta sacensībās. 3. vietu ieguva arī iedzīšanas sacensībās nākamajā dienā un nākamā posma sprintā. 2021. gada Pasaules čempionātā Pokļukā kļuva par čempioni distancē ar kopēju startu un ieguva divas sudraba medaļas — jauktajā stafetē un iedzīšanā. 2020.—2021. gada Pasaules kausa sezonā uzvarēja individuālās distances ieskaitē. 2022. gada ziemas olimpiskajās spēlēs Pekinā labāko rezultātu sasniedza sprintā, ieņemot 4. vietu. 2021.—2022. gada sezonā izcīnīja 3. vietu Pasaules kausa kopvērtējumnā. «Oberhof Sprint Win for Tiril Eckhoff». biathlonworld.com (angļu). 2021. gada 8. janvāris. Skatīts: 2021. gada 15. janvārī. Vikikrātuvē par šo tēmu ir pieejami multivides faili. Skatīt: Līza Terēza Hauzere. Olympedia profils (angliski) The Sport.org profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)