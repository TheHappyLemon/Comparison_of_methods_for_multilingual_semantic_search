Šis raksts ir par pilsētu Indonēzijā. Par pilsētu Turcijā skatīt rakstu Palu (Turcija). Palu (indonēziešu: Kota Palu) ir pilsēta un osta Indonēzijā, Centrālās Sulavesi provinces galvaspilsēta un lielākā pilsēta. Izvietojusies Sulavesi salas rietumos pie Makasaras šauruma garā un šaurā Palu līča krastā. Lielākā daļa iedzīvotāju ir musulmaņi (80,0%), bet 15,2% kristieši un 2,4% hinduisti. Vēl 20. gadsimta vidū Palu bija mazs lauksaimniecisks miestiņš, bet pēc Centrālās Sulavesi provinces izveidošanas 1953. gadā tā tika izvēlēta par provinces galvaspilsētu. Izaugusi par Sulavesi trešo lielāko pilsētu (pēc Makasaras un Manado) ar attīstītu transporta un izglītības infrastruktūru. Pilsēta izvietojusies Palu-Koro lūzumzonā un tā bieži cieš zemestrīcēs. Pēc 2018. gada 7,5 magnitūdu zemestrīces, kad tika iznīcināta ievērojama daļa pilsētas infrastruktūras, pašvaldība izvērtē variatu par pilsētas pārcelšanu uz mazāk bīstamu vietu. Dipindahkan, Ini Tiga Alternatif Lokasi Kota Palu Baru Vikikrātuvē par šo tēmu ir pieejami multivides faili. Skatīt: Palu. Encyclopædia Britannica raksts (angliski)