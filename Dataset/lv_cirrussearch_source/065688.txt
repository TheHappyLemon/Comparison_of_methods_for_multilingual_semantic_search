Emma Rīboma (zviedru: Emma Ribom; dzimusi 1997. gada 29. novembrī) ir zviedru distanču slēpotāja. 2013. gadā uzvarēja Ungdomsvasan, kas ir Vasaloppet jauniešu sacensības. 2016. gada Pasaules čempionātā junioriem izcīnīja zelta medaļu stafetē. Pasaules kausa sacensībās debitēja 2019. gada 10. martā ar 26. vietu 30 km distancē klasiskajā stilā. 2020. gada Pasaules U-23 čempionātā izcīnīja trīs medaļas: zeltu sprintā un divas bronzas (10 km distancē klasiskajā stilā un 15 km brīvajā stilā ar kopēju startu). Pirmo reizi vietu uz goda pjedestāla Pasaules kausā izcīnīja 2021. gada 9. janvārī sprinta sacensībās Itālijā vienā no Tour de Ski posmiem. Savā pirmajā Pasaules čempionātā 2021. gadā Oberstdorfā labāko vietu ieguva 30 km distancē klasiskajā stilā ar kopēju startu, finišējot 14. Piedalījās arī skiatlonā, kurā ieņēma 18. vietu. 2022. gada ziemas olimpiskajās spēlēs Pekinā labāko rezultātu sasniedza sprintā, iekļūstot finālā un ieņemot 6. vietu. 10 km distancē klasiskajā stilā ierindojās 19. vietā. Startēja arī 30 km distancē ar kopēju startu un finišēja 29. vietā. Pirmo uzvaru Pasaules kausa posmos izcīnīja 2022. gada 25. novembrī sprinta sacensībās Rukā, Somijā. Tā paša gada 3. decembrī uzvarēja arī sprintā Lillehammerē. 2023. gada Pasaules čempionātā Planīcā izcīnīja sudraba medaļu sprintā, kurā visu goda pjedestālu aizņēma Zviedrijas sportistes. Komandu sprintā kopā ar Jonnu Sundlingu ieguva zeltu. «New Season, Same Swedes: Ribom Notches First Career World Cup Win, Kern Strong into Semis». fasterskier.com (angļu). 2022. gada 25. novembrī. Skatīts: 2023. gada 24. februārī. «Lillehammer (NOR): Emma Ribom strikes again». fis-ski.com (angļu). 2022. gada 3. decembrī. Skatīts: 2023. gada 24. februārī. «Sundling defends her world title as Sweden secure women’s sprint sweep». fis-ski.com (angļu). 2023. gada 23. februārī. Skatīts: 2023. gada 24. februārī. Olympedia profils (angliski) FIS profils (distanču slēpošana) (angliski)