Jaunbērzes pagasts ir viena no Dobeles novada administratīvajām teritorijām tā ziemeļaustrumos. Robežojas ar sava novada Bērzes un Dobeles pagastiem, Tukuma novada Džūkstes pagastu un Jelgavas novada Kalnciema un Līvbērzes pagastiem. Pienava, Vecslampe. Vēsturiski mūsdienu Jaunbērzes pagasta teritorijā atradās Apšupes muiža (Apschuppen, Apšupe), Ērzeļu (Ersel) muiža, Lustes muiža (Friedrichslust), Meža muiža (Klein-Buschhof), Kazupes muiža (Kasuppen, Kazupe), Sprigauļu muiža (Wilhelminenhof). 1920. gada agrārās reformas rezultātā Bērzu muižu 348 ha platībā sadalīja 26 vienībās, Meža muižu 317 ha platībā sadalīja 22 vienībās, Udzes muižu 241 ha platībā sadalīja 23 vienībās, Sīpeles mežkunga muižu 139 ha platībā sadalīja 13 vienībās. 1927. gadā pagastā dzīvoja 2229 iedzīvotāji, tajā bija 111 vecsaimniecības, 63 jaunsaimniecības un 127 sīksaimniecības. 1935. gadā Jelgavas apriņķa Bērzmuižas pagasta platība bija 133,3 km² un tajā dzīvoja 2009 iedzīvotāji. 1939. gadā pagastu pārdēvēja par Bērzes pagastu. 1945. gadā pagastā izveidoja Bērzes un Mežinieku ciema padomes, bet pagastu 1949. gadā likvidēja. 1962. gadā Dobeles rajona Bērzes ciemam tika pievienota Džūkstes ciema padomju saimniecības «Bērze» teritorija un daļa likvidētā Pienavas ciema teritorijas. 1971. gadā Bērzes ciemam pievienoja vēl daļu Džūkstes ciema teritorijas, bet daļu Bērzes ciema pievienoja Kalnciema ciemam. 1977. gadā daļa teritorijas pievienota Austrumu ciemam. 1990. gadā ciemu reorganizēja par pagastu un vienlaicīgi pārdēvēja par Jaunbērzes pagastu. 2009. gadā pagastu kā administratīvo teritoriju iekļāva Dobeles novadā. Latvijas brīvības cīņu Bateru kaujas piemiņas vieta pie Batariem Lustes muižas pils Lielākās apdzīvotās vietas ir Jaunbērze (pagasta centrs), Apšupe, Kazupe, Sīpele, Mežinieki. Nikolajs Grundmanis (1896—1919), latviešu strēlnieku virsnieks, Atsevišķās studentu rotas komandieris. Lāčplēša Kara ordeņa kavalieris. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīcas II. sējuma 2257-2259 slejas Rīkojums par dažu Latvijas pagastu nosaukumu pārdēvēšanu Arhivēts 2013. gada 31. decembrī, Wayback Machine vietnē. Valdības Vēstnesis - 1939.gada 30.decembris Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Valsts kultūras pieminekļu aizsardzības inspekcija. Valsts aizsargājamo nekustamo kultūras pieminekļu saraksts[novecojusi saite]