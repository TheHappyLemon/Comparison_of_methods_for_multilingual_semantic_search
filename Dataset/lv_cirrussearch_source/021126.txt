Rokasas atols (portugāļu: Atol das Rocas) ir Brazīlijai piederošs neapdzīvots atols Atlantijas okeānā. Atrodas ap 230 km no Dienvidamerikas piekrastes un 145 km no Fernandu di Noronjas salas. Administratīvi ietilpst Riugrandi du Norti štatā. Atols ir ovālas formas, tajā divas nelielas saliņas ar kopējo sauszemes platību 0,36 km². Atola atklāšanas vēsture ir neskaidra; tiek uzskatīts, ka pirmais to atklājis portugāļu jūrasbraucējs Manuels Luiss 1501. gadā. 1933. gadā uz vienas no atola salām tika uzbūvēta bāka, kas 1960. gados tika nomainīta ar jaunāku. 2001. gadā atols kopā ar Fernandu di Noronjas salu tika iekļauts UNESCO Pasaules mantojuma sarakstā. «Das einsame Riff im Südatlantik: Atol das Rocas». Arhivēts no oriģināla, laiks: 2004. gada 16. decembrī. Skatīts: 2004. gada 16. decembrī. Brazilian Atlantic Islands: Fernando de Noronha and Atol das Rocas Reserves