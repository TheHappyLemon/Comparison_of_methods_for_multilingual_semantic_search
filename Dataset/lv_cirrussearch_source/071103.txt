NG-20 jeb S.S. Patricia “Patty” Hilliard Robertsonir ASV uzņēmuma Northrop Grumman kravas kosmosa kuģa Cygnus (S.S. Laurel Clark) Starptautiskās kosmosa stacijas (SKS) apgādes misija NASA programmā Commercial Resupply Services 2 (CRS-2). Kravas kuģis orbītā tika palaists 2024. gada 30. janvārī, pirmo reizi ar SpaceX raķeti Falcon 9. Kosmosa kuģis nosaukts par godu ASV kosmonautei Patrīcijai Robertsonei, kura gāja bojā 2001. gadā aviokatastrofā, gadu pirms viņas plānotā pirmā lidojuma kosmosā. Kopējā kravas masa bija 3726 kg. 3712 kg krava bija izvietota kosmosa kuģa hermētiskajā nodalījumā: lietas apkalpei (1129 kg), krava zinātniskajiem pētījumiem (1369 kg), rezerves daļas stacijas iekārtām (1131 kg), datoru iekārtas (67 kg), ārpuskuģa aktivitāšu aprīkojums (16 kg). Cygnus NG-20 tika palaists 2024. gada 30. janvārī 17:07:13 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Nesējraķetei izmantoja pirmo pakāpi (sērijas numurs В1077), kas bija lidojusi deviņas reizes. Pēc derīgās kravas atdalīšanas raķetes pirmā pakāpe nolaidās uz nosēšanās zonas LZ-1 Kanaveralas zemesraga Kosmisko spēku stacijā. 1. februārī Cygnus pietuvojās stacijai. 09:59 UTC kosmosa kuģi satvēra ar stacijas manipulatoru. 12:14 UTC Cygnus bija pievienots pie Unity moduļa apakšējās pieslēgvietas. SpaceX launches Northrop Grumman Cygnus spacecraft on its way to the Space Station Will Robinson-Smith, spaceflightnow.com, 2024-01-30 Vikikrātuvē par šo tēmu ir pieejami multivides faili. Skatīt: NG-20. NASA Commercial Resupply Mission NG-20 Northrop Grumman Cygnus-PCM (enhanced) Gunter Dirk Krebs