Čonsijs Rejs Billapss (angļu: Chauncey Ray Billups; dzimis 1976. gada 25. septembrī Denverā, Kolorādo štatā, ASV) ir bijušais amerikāņu basketbolists, pēc spēlētāja karjeras beigām — treneris. Šobrīd (2022) ir Nacionālās basketbola asociācijas (NBA) kluba Portlendas "Trail Blazers" galvenais treneris. Spēlēja saspēles vadītāja pozīcijā. 2004. gada NBA čempions Detroitas "Pistons" sastāvā. Bijis ASV basketbola izlases dalībnieks, kuras sastāvā kļuvis par Pasaules čempionu 2010. gadā. Viņa jaunākais brālis Rodnijs Billapss arī ir bijis profesionāls basketbolists, vienu sezonu spēlējis Latvijas basketbola līgā, pārstāvot BK Rīga (2005—2006). Pēc karjeras beigām agri pievērsies trenera darbam un 2021. gadā apstiprināts par brāļa Č. Billapsa asistentu Portlendas "Trail Blazers" treneru komandā. 1997. gada NBA draftā viņu izraudzījās Bostonas "Celtics" ar kopējo 3. kārtas numuru. 2004. gadā Detroitas "Pistons" sastāvā kļuva par NBA čempionu, finālsērijā uzvarot Losandželosas "Lakers", Č. Billapss tika atzīts par finālsērijas vērtīgāko spēlētāju. Vēl ir spēlējis Toronto "Raptors", Denveras "Nuggets", Orlando "Magic" un Minesotas "Timberwolves" sastāvā. Uz "Knicks" viņš pārgāja 2011. gada 21. februārī kā daļa no maiņas darījuma starp "Nuggets", "Knicks" un Minesotas "Timberwolves". Pirms 2011.—2012. gada sezonas pārgāja uz Losandželosas "Clippers". 2013. gadā atgriezās "Pistons", kuras sastāvā pēc vienas sezonas beidza profesionālā basketbola karjeru, par ko paziņoja 2014. gada septembrī pēc 17 NBA aizvadītām sezonām. Kopā ar ASV izlasi izcīnīja uzvaru 2007. gada Amerikas čempionātā un 2010. gada Pasaules čempionātā. 2020. gada novembrī kļuva par Losandželosas "Clippers" galvena trenera Tairona Lū asistentu. 2021. gada jūnijā tika paziņots, ka Č. Billapss kļūs par Portlendas "Trail Blazers" galveno treneri. Tom Friend. «The Disposable Superstar». Outside the Lines (ESPN.com), 2009. gada 11. maijs. (angliski) Steve Aschburner. «Back home after trade, Billups has something to prove with Nuggets». Sports Illustrated, 2008. gada 3. novembris. (angliski) «Knicks, 'Melo get their wishes with blockbuster deal». NBA.com. 2011. gada 21. februāris. Arhivēts no oriģināla, laiks: 2014. gada 27. decembrī. Skatīts: 2011. gada 22. februāris. (angliski) Jānis Celmiņš. «Entonijs pievienojies "Knicks"». sportacentrs.com, 2011. gada 22. februāris. Skatīts: 2011. gada 22. februāris. USA beat hosts Turkey to land first World Championshp title since 1994 (angliski) ASV pēc 16 gadu pārtraukuma triumfē pasaules čempionātā Vikikrātuvē par šo tēmu ir pieejami multivides faili. Skatīt: Čonsijs Billapss. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) RealGM Basketball profils (angliski)