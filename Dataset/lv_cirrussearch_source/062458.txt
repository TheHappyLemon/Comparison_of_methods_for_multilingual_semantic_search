Jehegisa (armēņu: Եղեգիս, izrunā: [jɛʁɛˈɡis]) ir ciems Armēnijas Vajocdzoras marzē. Atrodas Jehegisas upes ielejā reģiona ziemeļu daļā netālu no Smbataberdas cietokšņa un Cahackaras viduslaiku klostera. Attālums līdz reģiona galvaspilsētai Jehegnadzorai ir 12 kilometri. Viduslaikos Jehegisa bija nozīmīga tirdzniecības pilsēta un Orbeljanu kņazu dinastijas rezidence. 13. un 14. gadsimtos tur dzīvoja ebreju kopiena, kura, visticamāk, bija pārcēlusies uz turieni no Persijas. 1910. gadā mācītājs un pētnieks Garegins Ovsepjans Jehegisas upes krastā atklāja vecus ebreju kapus. Vēlāk kapsēta tika sakopta, un tagad ir atvērta svētceļniekiem. Pēc 2011. gada tautskaites datiem Jehegisā bija 369 iedzīvotāji, pārsvarā etniskie armēņi. Q110751466. «Searching for Traces of Jews in Medieval Armenia: A Field Trip to the Jewish Cemetery of Yeghegis». JewsEast (angļu). «Հայաստանի 2011 թ. մարդահամարի արդյունքները». Armstat (armēņu).