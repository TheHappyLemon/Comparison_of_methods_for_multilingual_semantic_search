Aleksandars Prijovičs (serbu: Александар Пpиjoвић; dzimis 1990. gada 21. aprīlī) ir Serbijas futbolists, uzbrucējs, Serbijas futbola izlases dalībnieks. Prijovičs ir Šveices kluba St. Gallen audzēknis, bet par pirmo profesionālo klubu viņa karjerā kļuva Itālijas vienība Parma. Karjeras turpinājumā spēlējis arī Anglijā, Norvēģijā, Zviedrijā, Turcijā un Polijā. 2011. gadā kļuva par Šveices kausa ieguvēju FC Sion sastāvā. 2015.—2016. gada sezonā ar Varšavas "Legia" uzvarēja gan Ekstraklasa čempionātā, gan Polijas kausā. 2017. gada janvārī pārgāja uz Saloniku PAOK, divreiz ir kļuvis par Grieķijas kausa ieguvēju. Jauniešu līmenī ir pārstāvējis gan Serbiju, gan Šveici. Serbijas futbola izlasē debitēja 2017. gada 11. jūnijā 2018. gada FIFA Pasaules kausa kvalifikācijas spēlē pret Velsu. Pirmos un līdz šim vienīgos vārtus izlases labā guva tā paša kvalifikācijas cikla pēdējā spēlē 2017. gada 9. oktobrī pret Gruziju. Tika iekļauts izlases sastāvā dalībai 2018. gada FIFA Pasaules kausa finālturnīrā. «Aleksandar Prijović - national football team player». eu-football.info (angļu). Skatīts: 2018. gada 18. jūnijā. Vikikrātuvē par šo tēmu ir pieejami multivides faili. Skatīt: Aleksandars Prijovičs. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)