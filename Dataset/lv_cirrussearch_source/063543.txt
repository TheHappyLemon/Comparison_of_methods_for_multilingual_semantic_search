Kristofs Galtjē (franču: Christophe Galtier, dzimis 1966. gada 23. augustā) ir Francijas futbola treneris un bijušais futbolists, spēlēja aizsarga pozīcijā. 2022.—2023. gada sezonā Galtjē bija Francijas 1. līgas komandas Paris Saint-Germain galvenais treneris. Kopš 2023. gada Galtjē ir Kataras Zvaigžņu līgas kluba Al-Duhail galvenais treneris. Savas 15 gadus ilgās spēlētāja karjeras laikā pārstāvējis vairākus klubus, lielākoties Francijā. Karjeras noslēgumā spēlējis arī Itālijā un Ķīnā. No 2009. līdz 2017. gadam vadījis Francijas komandu Saint-Étienne. 2013. gadā ticis atzīts par līgas sezonas labāko treneri, šo titulu dalot ar Karlo Ančeloti. Otro reizi šo titulu ieguvis 2019. gadā, vadot Lille komandu, kad tā finišēja otrajā vietā. Savukārt trešo reizi apbalvojumu saņēmis 2021. gadā, kad viņš palīdzēja Lille izcīnīt komandai ceturto Ligue 1 titulu kluba pastāvēšanas vēsturē. No 2021. līdz 2022. gadam vadījis Nice. 2022. gada vasarā Galtjē kļuva par Paris Saint-Germain galveno treneri. 2022.—2023. gada sezonā uzvarēja Ligue 1. Tomēr 2023. gada 5. jūlijā atstāja galvenā trenera amatu. Saint-Étienne Coupe de la Ligue: 2012–13 Lille Ligue 1: 2020–21 Paris Saint-Germain Ligue 1: 2022–23 Trophée des Champions: 2022 Individuālie sasniegumi Francijas 1. līgas labākais treneris: 2012–13 (dalīti), 2018–19, 2020–21 «Le Paris Saint-Germain remercie Christophe Galtier». psg.fr (franču). 2023. gada 5. jūlijs. Skatīts: 2023. gada 5. jūlijā. Vikikrātuvē par šo tēmu ir pieejami multivides faili. Skatīt: Kristofs Galtjē. WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)