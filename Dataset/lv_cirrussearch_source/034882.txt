Antoņina Dragaševiča (serbu: Антонина Драгашевић; dzimusi kā Antoņina Georgijeva (bulgāru: Антонина Георгиева) 1948. gada 25. martā Varnā, arī Antoņina Georgijeva-Dragaševiča) ir Bulgārijā dzimusi Serbijas starptautiskā meistare šahā (1972). No 1960. gadu vidus līdz 1970. gadu beigām bijusi viena no Bulgārijas spēcīgākajām šahistēm. Četras reizes uzvarējusi Bulgārijas sieviešu šaha čempionātos (1968, 1970, 1971, 1977). Daudzu starptautisko šaha turnīru laureāte, tajā skaitā izcīnījusi 2. vietu Plovdivā (1974), uzvarējusi Belgradā (1975). 1978. gadā apprecējusies ar serbu šahistu un pārcēlusies uz dzīvi Dienvidslāvijā. Kopš tā laika šaha turnīros pārstāvējusi Dienvidslāviju, bet pēc tās sabrukuma - Serbiju. Pārstāvējusi Bulgārijas un Dienvidslāvijas izlases Pasaules šaha olimpiādēs, kurās piedalījusies 5 reizes (1966-1974, 1980). Bulgārijas izlases sastāvā komandu vērtējumā izcīnījusi bronzas (1974) medaļu, bet individuālajā vērtējumā izcīnījusi bronzas (1969) medaļu. Par panākumiem turnīros FIDE 1972. gadā Dragaševičai piešķīra starptautiskās meistares (WIM) nosaukumu. Aktīvi piedalījusies senioru šaha turnīros. 2005. gadā ieņēmusi 6. vietu Pasaules senioru šaha čempionātā sievietēm, bet 2006. gadā šajā turnīrā bijusi 5. vietā. 2008. gadā izcīnījusi 4. vietu Eiropas senioru šaha čempionātā sievietēm. OlimpBase :: Women's Chess Olympiads :: Antonina Dragašević 15. Senioren-Schachweltmeisterschaft 2005 World Senior Championship 2006 Senioren Europameisterschaft 2008 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)