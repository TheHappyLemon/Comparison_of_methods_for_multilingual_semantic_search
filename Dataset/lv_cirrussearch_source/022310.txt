Marlīsa Šilda (vācu: Marlies Schild; dzimusi 1981. gada 31. maijā) ir bijusī austriešu kalnu slēpotāja. Piedalījusies četrās Olimpiskajās spēlēs (2002, 2006, 2010, 2014). 2002. gadā Soltleiksitijā savā vienīgajā startā to nepabeidza (slaloms), 2006. gadā Turīnā izcīnīja sudrabu kombinācijā, bronzu slalomā un 17. vietu milzu slalomā, 2010. gadā Vankūverā izcīnīja sudrabu slalomā, sudrabu slalomā izcīnījusi arī 2014. gadā Sočos. Ar panākumiem startējusi Pasaules čempionātā, kur izcīnījusi divas zelta, trīs sudraba un divas bronzas medaļas. Pasaules kausā debitējusi 2006. gada 11. novembrī. Pirmo uzvaru guvusi 2001. gada 9. decembrī. Šeit lielākos panākumus guvusi slalomā, kur četras sezonas izcīnījusi mazo Kristāla globusu, atsevišķos posmos guvusi vairāk nekā 30 uzvaras. Kopvērtējumā augstāko vietu ieņēmusi 2006.—2007. gada sezonā (2. vieta). Šilda ir viena no uzvarām bagātākajām sportistēm Pasaules kausa vēsturē (otrā starp aktīvajām sportistēm), kā arī uzvaram bagātākā slaloma distancē. Šilda tika atzīta par 2012. gada Austrijas gada labāko sportisti. 2014. gada septembrī paziņojusi par karjeras beigšanu. Oficiālā tīmekļa vietne (vāciski) Olympedia profils (angliski) The Sport.org profils (angliski) Munzüger Sport profils (vāciski) FIS profils (kalnu slēpošana) (angliski) FIS profils (distanču slēpošana) (angliski)