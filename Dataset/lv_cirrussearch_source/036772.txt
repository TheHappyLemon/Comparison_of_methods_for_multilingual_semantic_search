Kaviārs (no vācu: Kaviar, kas savukārt no turku: havyar) ir 3% vārāmā sāls šķīdumā iesālīti storveidīgo vai lašveidīgo zivju ikri. Atkarībā no kaviāra gatavošanā izmantotajiem zivju ikriem, izšķir melno kaviāru un sarkano kaviāru. Lētāku kaviāra aizstājēju mēdz arī gatavot no jūraszaķa ikriem. Kaviārs ļoti ātri bojājas, tādēļ tas līdz ēšanai jāglabā ledusskapī. Pasterizētu kaviāru var arī neglabāt ledusskapī pirms atvēršanas. Viena kaviāra ēdamkarote dod cilvēkam nepieciešamo B12 vitamīna dienas devu, taču kaviāra sastāvā ir daudz holesterīna un sāls. 1 ēdamkarote (16 grami) kaviāra satur: Enerģija: 44 kalorijas Tauki: 2,86 grami Ogļhidrāti: 0,64 grami Šķiedrvielas: 0 gramu Olbaltumvielas: 3,94 grami Nātrijs: 0,24 grami Holesterīns: 0,094 grami Cinks: 0,0122 grami Svešvārdu vārdnīca (3. izd.). Jumava. 2007. 350. lpp. ISBN 978-9984-38-332-3. Zigurds Zariņš, Lolita Neimane, Edgars Bodnieks. Uztura mācība (6. pārstrādātais un papildinātais izd.). Rīga : LU Akadēmiskais apgāds, 2015. 270. lpp. ISBN 978-9984-45-932-5. Vikikrātuvē par šo tēmu ir pieejami multivides faili. Skatīt: Kaviārs. Encyclopædia Britannica raksts (angliski)