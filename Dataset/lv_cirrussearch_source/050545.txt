Kirēnijas pils (grieķu: Κάστρο της Κερύνειας, turku: Girne Kalesi) ir 16. gadsimta pils, kas atrodas Kipras pilsētas Kirēnijā. Kirēniju de facto kontrolē starptautiski neatzītā Ziemeļkipra. Pirmo pili 7. gadsimtā uzbūvēja Bizantija. 1191. gadā, Trešā Krusta kara laikā to ieņēma Ričards I Lauvassirds. Kipras karalistes laikā no 1208. līdz 1211. gadam pili stipri pārbūvēja. Venēcijas republikas valdīšanas laikā 1540. gadā pils tika stipri pārbūvēta un ieguva mūsdienu veidolu. Lielbritānijas valdīšanas laikā pils tika izmantota kā policijas ēka un cietums. No 1960. gada tā bija publiski pieejama, tomēr no 1963. līdz 1967. gadam tā bija Kipras Nacionālās gvardes kazarmas. Pilī atrodas muzejs, kurā eksponēts 1965. gadā atrastais 4. gs p.m.ē. Kirēnijas kuģis, kas ir viens no Kipras simboliem un attēlots Kipras eiro monētās. Kirēnijas kuģis Vikikrātuvē par šo tēmu ir pieejami multivides faili. Skatīt: Kirēnijas pils.