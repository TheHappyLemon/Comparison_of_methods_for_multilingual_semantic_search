Gerijs Emanuels Šendlings (angļu: Garry Emmanuel Shandling, dzimis 1949. gada 29. novembrī, miris 2016. gada 24. martā) bija amerikāņu aktieris. Plašākai sabiedrībai ir zināms kā producents un aktieris tādās filmās kā What Planet Are You From? (2000) un The Larry Sanders Show (1992). Viņš ir ierunājis bruņurupuci Vernu animācijas filmā "Otrpus žogam" (2006). Filmējies otrā plāna lomā Marvel Cinematic Universe filmās "Dzelzs vīrs 2" un "Kapteinis Amerika: Ziemas kareivis". Šendlinga pēdējā loma bija Ikki tēla ieskaņošana filmā "Džungļu grāmata", filma veltīta viņa piemiņai. Vēl filmējies tādās filmās kā "Mīlas romāns" (Love Affair, 1994), Mixed Nuts (1994), "Doktors Dūlitls" (Dr. Dolittle, 1998), "Paraugtēviņš" (2001), "Uzticies vīrietim" (2005) un "Diktators" (2012). Savā četras desmitgades ilgajā karjerā, Šendlings starp daudzām balvām un nominācijām bija 19 reizes nominēts Primetime Emmy balvai un divām Zelta globusa balvām. Viņš četras reizes ir vadījis Grammy balvu pasniegšanas ceremoniju un divas reizes Emmy balvas pasniegšanas ceremoniju. Brian McIver. «Close to the Edge to Over the Hedge; STAR TAKES TIME OUT FROM ACTION MOVIES TO MAKE A FILM FOR HIS KIDS Die Hard Star Bruce Goes Green and Cuddly». Daily Record (Glasgow), 2006. gada 27. jūnijs. Skatīts: 2023. gada 27. aprīlis. Vikikrātuvē par šo tēmu ir pieejami multivides faili. Skatīt: Gerijs Šendlings. Oficiālā tīmekļa vietne IMDb profils (angliski) AllMovie profils (angliski)