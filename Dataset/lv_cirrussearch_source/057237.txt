Marcels Nēbelss (vācu: Marcel Noebels, dzimis 1992. gada 14. martā) ir Vācijas hokejists, spēlē uzbrucēja pozīcijā. Nēbelss pārstāv Vācijas hokeja līgas komandu Berlīnes "Eisbären" (2023. gada informācija). Nēbelsu 2011. gada NHL draftā ar kopējo 118. numuru, 4. kārtā izvēlējās Filadelfijas "Flyers". Savu profesionālo karjeru Nēbelss sācka 2009. — 2010. gada sezonā DEL līgas kluba Krēfeldes "Pinguine" sastāvā. Nākamajā sezonā Nēbelss pārcēlās uz Rietumu hokeja līgas komandu Sietlas "Thunderbirds", kur spēlēja divus gadus. Vēlāk spēlējis citā WHL komandā Portlendas "Winterhawks", ECHL komandā Trentonas "Titans" un AHL komandā Adirondakas "Phantoms". 2014. gadā Nēbelss atgriezās Vācijā un pievienojās Berlīnes "Eisbären". Vācijas hokeja izlases sastāvā spēlējis astoņos pasaules čemionātos: 2013., 2014., 2016., 2018., 2019., 2021., 2022. un 2023. gadā. Izcīnījis sudraba medaļu 2023. gada čempionātā. Divreiz spēlējis ziemas olimpiskajās spēlēs. 2018. gadā Phjončhanā ieguva sudraba godalgu. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski)