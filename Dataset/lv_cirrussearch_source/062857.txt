Gabriela Kimberlija Garsija Leona (spāņu: Gabriela Kimberly García León; dzimusi 1993. gada 19. oktobrī Vankajo) ir Peru vieglatlēte, soļotāja. Piedalījusies 2010. gada vasaras jaunatnes olimpiskajās spēlēs, bija Peru delegācijas karognesēja. 5 km soļošanā meitenēm ieņēma 7. vietu. Piedalījusies divās olimpiskajās spēlēs. 2016. gadā Riodežaneiro ieņēma 14. vietu, bet 2020. gada spēlēs Tokijā nefinišēja. 2019. gada Panamerikas spēlēs izcīnīja sudraba medaļu 20 km soļošanā. Pasaules čempionātā pirmo reizi piedalījās 2013. gadā Maskavā, 20 km distancē ieņemot 31. vietu. 2022. gada Pasaules čempionātā izcīnīja zelta medaļu 20 km distancē. Tā bija pirmā Peru medaļa pasaules vieglatlētikas čempionātu vēsturē. Uzvarēja arī 35 km soļošanā, izcīnot otru zelta medaļu. 2023. gada Pasaules čempionātā Budapeštā ieguva sudraba medaļu 35 km distancē. «Flagbearers for 2010 Summer Youth Olympics». olympedia.org (angļu). Skatīts: 2022. gada 16. jūlijā. «Garcia ends Chinese dominance of 20km race walk with landmark Oregon triumph». worldathletics.org (angļu). 2022. gada 16. jūlijs. Skatīts: 2022. gada 16. jūlijā. «Dāmu soļošanā abās distancēs identisks goda pjedestāls - otrais triumfs Garsijai». sportacentrs.com. 2022. gada 22. jūlijs. Skatīts: 2022. gada 23. jūlijā. Olympedia profils (angliski) IAAF profils (angliski)