Francis Erdmanis Mērings, (vācu: Franz Erdmann Mehring, dzimis 1846. gada 27. februārī, miris 1919. gada 28. janvārī) bija marksistisks vācu vēsturnieks, žurnālists un politiķis. Iesākumā būdams vidusšķiras demokrāts, pamazām nosliecās kreisās politikas virzienā. No 1883. līdz 1888. gadam vadīja kreisi liberālo avīzi Berliner Volkszeitung. 1890. gadā pieslējās sociāldemokrātiem. Vadīja sociāldemokrātisko avīzi Leipziger Volkszeitung. Pirmā pasaules kara laikā kopā ar Rozu Luksemburgu un Kārli Lībknehtu nostājas pret Vācijas piedalīšanos karā. Miris no slimības divas nedēļas pēc Spartakistu sacelšanās sakāves. Pazīstamākie darbi - Geschichte der deutschen Sozialdemocratie (1897–98, četros sējumos) un Karl Marx: Geschichte seines Lebens (1918). Vikikrātuvē par šo tēmu ir pieejami multivides faili. Skatīt: Francis Mērings. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)