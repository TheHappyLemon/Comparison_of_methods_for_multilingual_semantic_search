Marvel Studios (sākotnēji zināma kā Marvel Films (no 1993. līdz 1996. gadam)) ir ASV kinostudija, kas atrodas Walt Disney Studios Bērbankā, Kalifornijā, un ir Walt Disney Studios meitas uzņēmums, kas pilnībā pieder The Walt Disney Company, ar kinoproducentu Kevinu Faigi studijas prezidenta amatā. Pirms tam studija bija Marvel Entertainment meitas uzņēmums, bet 2015. gada augustā The Walt Disney Company veica reorganizāciju. Studija veido filmas, kas balstītas uz Marvel Comics tēliem. Studija piedalījusies trīs Marvel tēlu filmu franšīzēs, kuru peļņa Ziemeļamerikā vien sastāda vairāk nekā 1 miljardu ASV dolāru: "X cilvēki", "Zirnekļcilvēks" un Marvel Cinematic Universe. Zirnekļcilvēka filmu franšīzes license pieder Sony Pictures. Kopš 2012. gada, Marvel Studios filmas izplata Walt Disney Studios Motion Pictures, iepriekš izplatītājs bija Paramount Pictures (no 2008. līdz 2011. gadam). Universal Pictures ir filmas "Nepārspējamais Halks" (2008) izplatītājs un tam ir pirmās atteikuma tiesības uz turpmāku Halka filmu izplatīšanu, ko veido Marvel Studios, kamēr Sony Pictures izplata "Zirnekļcilvēks: Atgriešanās mājās" (2017), "Zirnekļcilvēks: Tālu no mājām" (2019) un turpinās izplatīt arī turpmākās Zirnekļcilvēka filmas, kas tiks veidotas sadarbībā ar Marvel Studios. Marvel Studios kopš 2008. gada ir izdevusi 23 filmas, kas ietilpst Marvel Cinematic Universe, no filmas "Dzelzs vīrs" (2008) līdz filmai "Zirnekļcilvēks: Tālu no mājām" (2019). Filma "Atriebēji: Noslēgums" ir visu laiku ienesīgākā filma. Visas filmas un televīzijas seriāli, ko producē Marvel Television, veido vienu sižeta līniju turpinājumos. Šī filmu sērija visā pasaulē ir nopelnījusi vairāk kā 24,3 miljardus ASV dolāru, tādējādi kļūstot par visu laiku pelnošāko filmu franšīzi. Marvel Studios izstrādā televīzijas seriālus straumēšanas platformai Disney+. «About Marvel: Corporate Information». Marvel. Arhivēts no oriģināla, laiks: 2014. gada 3. maijs. Skatīts: 2013. gada 14. novembris. Rick DeMott. «Marvel Studios Promotes Louis D'Esposito to Co-President». Animation World Network, 2009. gada 13. novembris. Arhivēts no oriģināla, laiks: 2013. gada 4. oktobris. Skatīts: 2013. gada 2. oktobris. Brent Lang. «Marvel's Kevin Feige Will Now Report to Disney». Variety, 2015. gada 31. augusts. Arhivēts no oriģināla, laiks: 2015. gada 1. septembris. Skatīts: 2015. gada 1. septembris. In a shakeup in its command structure, Marvel Studios is being integrated into Walt Disney Studios with president Kevin Feige reporting to Alan Horn... «Sony Pictures Entertainment Brings Marvel Studios Into The Amazing World Of Spider-Man». Marvel. 2015. gada 9. februāris. Arhivēts no oriģināla, laiks: 2015. gada 10. februāris. «Marvel Cinematic Universe Movies at the Box Office : Worldwide (Unadjusted)». Box Office Mojo. 2019. gada 5. jūnijs. Arhivēts no oriģināla, laiks: 2015. gada 26. aprīlī. Skatīts: 2019. gada 15. jūnijā. Vikikrātuvē par šo tēmu ir pieejami multivides faili. Skatīt: Marvel Studios. Oficiālā tīmekļa vietne