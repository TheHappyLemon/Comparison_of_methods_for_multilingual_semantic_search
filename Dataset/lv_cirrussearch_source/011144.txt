Jauniešu koris BALSIS ir Rīgas Kultūras un tautas mākslas centra Mazā Ģilde kolektīvs, kas darbojas kopš 1987. gada. Tā diriģents un mākslinieciskais vadītājs kopš 1998. gada ir Ints Teterovskis. Korī dzied pieci desmiti skolēni un studenti no visas Latvijas. BALSIS koncertē gan Latvijā, gan ārzemēs un ir vairāku starptautisko konkursu laureāts, no kuriem kā nozīmīgākie panākumi minami Grand Prix iegūšana Starptautiskajā konkursā “Cantonigros” Spānijā 1995. gadā un Starptautiskajā Tolosas (Spānija) koru konkursā 2003. gadā, kā arī 2. vieta Eiropas koru Lielās balvas konkursā Gorīcijā (Itālija) 2004. gadā . Koris savas pastāvēšanas vēsturē izdevis jau 18 CD, kā arī vienu DVD , pie tam līdzās aktīvai koncertdarbībai un mūzikas ierakstiem, BALSIS nodarbojas arī ar dažādu labdarības akciju un sociālo projektu organizēšanu . Jauniešu kori BALSIS 1987. gada 8. aprīlī dibinājuši diriģenti Kaspars Putniņš un Māris Kupčs . Jau 1991. gadā tika izcīnīts pirmais starptautiskais kora panākums, iegūstot galveno balvu BBC koru ierakstu konkursā „Let the People Sing” . Turpmākajos gados tika iegūtas godalgas dažādos starptautiskos un vietēja mēroga koru konkursos, no kuriem kā nozīmīgākie panākumi minami 1. vieta IV Starptautiskajā konkursā Neišatelē (Šveice) 1992. gadā un Grand Prix Starptautiskajā konkursā “Cantonigros” Spānijā 1995. gadā . Tomēr šādā sastāvā koris BALSIS ilgi nepastāvēja, un 1996. gadā dažādu iemeslu dēļ kolektīvs izjuka. 1996. gada rudenī iniciatīvu turpmāk vadīt kori uzņēmās kora dziedātāja Agita Ikauniece, kura tolaik vēl studēja Latvijas Mūzikas akadēmijas kordiriģentu kursā. Neilgi pēc tam kā diriģents korim pievienojās arī Ints Teterovskis. Viņš par BALSU diriģentu kļuva pēc kāda mēģinājuma, ko kursabiedrene Agita Ikauniece nevarēja novadīt saaukstēšanās dēļ un lūdza viņu aizvietot . Jauno diriģentu vadībā sekoja arī turpmāki panākumi, no kuriem atzīmējams sasniegums pašu mājās bija uzvara kamerkoru kategorijā XXII Vispārējo latviešu Dziesmu un Deju svētku koru konkursā 350 koru vidū 1998. gadā . Nozīmīgs bija arī 2003. gadā iegūtais Grand Prix Starptautiskajā Tolosas (Spānija) koru konkursā , kas 2004. gadā kori aizveda uz Eiropas koru Lielās balvas konkursu Gorīcijā (Itālija), kad pasaules labāko koru konkurencē tika izcīnīta 2. vieta, piekāpjoties jauniešu korim Kamēr..... 2006. gada rudenī ievērojamas izmaiņas skāra kora sastāvu, nomainoties lielākajai daļai aktīvo dziedātāju, un diriģentes Agitas Ikaunieces vietā stājoties Valdim Tomsonam . Nākamo četru gadu laikā nozīmīgākos koncertceļojumus koris aizvadīja Austrālijā 2006./2007. gadu mijā, kur pēc BALSU viesošanās tika dibināts Austrālijas Apvienotais koris "Atbalsis" un Kanādā, 2009. gada vasarā piedaloties XII Latviešu Dziesmusvētkos Hamiltonā . 2010. gada rudenī diriģentu Valdi Tomsonu nomainīja Laura Leontjeva . Šī paša gada rudenī koris, pārstāvot visu Ziemeļeiropu, piedalījās Pasaules koru un vokālo ansambļu gadatirgū “Polyfollia” Francijas pilsētā Sentlo, kur BALSU sniegumus tika augsti novērtēts. 2011. gada rudenī diriģente Laura Leontjeva beidza darbu kolektīvā, un notika arī ievērojamas izmaiņas dziedātāju sastāvā. 2011. gada oktobrī BALSIS piedalījās 43. Starptautiskajā koru konkursā Tolosā, iegūstot 3. vietu tautas mūzikas kategorijā . BALSIS uzstājas ne tikai kā jauktais koris. Izveidojusies tradīcija koncertēt arī atsevišķos vīru un sieviešu koru sastāvos “Viņi” un “Viņas”. Abi sastāvi ieguvuši 1. vietas 2005. gada I Emīla Dārziņa koru konkursā un 2. vietas 2009. gada II Emīla Dārziņa koru konkursā . 2010. gadā no BALSU dziedātājiem tika izveidota arī vokālā grupa, kas pārstāvēja Latviju 2010. gada Pasaules koru olimpiādē Šaosjinā (Ķīna), iegūstot zelta medaļu tautas programmas kategorijā un sudraba medaļu jaukto kamerkoru kategorijā . Jauniešu koris BALSIS nodarbojas arī ar dažādu sociālu projektu organizēšanu. 2005. gadā koris organizēja labdarības akciju “Siltie Ziemassvētki” — piecu labdarības koncertu sēriju, kuros klausītāji tika aicināti ziedot pašadītus cimdus un zeķes bērnunamu bērniem. Savukārt ar 2009. gada Ziemassvētku koncertiem tika uzsākta akcija “Uzdāvini Pasauli”, kurā 60 uzcītīgākajiem Latvijas bērnunamu audzēkņiem tika rasta iespēja doties ceļojumā uz kādu no Eiropas kultūrvēsturiskajām pilsētām. Akcija noslēdzās 2010. gada rudenī ar kora organizētām sporta un kultūras dienām Limbažos, Bauskā un Tukumā, kurās piedalījās visu Latvijas bērnunamu audzēkņi. 2011. gadā koris uzsāka jaunu projektu, reizi mēnesī piedaloties kultūras braucienu organizēšanā maršrutā Rīga – Gulbene – Alūksne – Gulbene – Rīga sadarbībā ar AS “Pasažieru vilciens”, tā atdzīvinot tradīciju par Tautas ekskursiju vilcieniem, kas aizsākta pirmās Latvijas brīvvalsts prezidenta Kārļa Ulmaņa darbības laikā. Tā mērķis ir nodrošināt pasažieru interesi par vēsturisko šaursliežu dzelzceļa līnijas posmu Gulbene – Alūksne un nepieļaut šīs vēsturiskās dzelzceļa līnijas slēgšanu, kā arī rosināt iedzīvotājus aktīvāk apceļot Latviju, izmantojot dzelzceļa līnijas. Mūzai (1998) — XXII Vispārējo latviešu dziesmu svētku dziesmas Priecīgus Ziemassvētkus (1998) Latviešu, lietuviešu un igauņu kora mūzikas kompaktdisks (1999) Ziemassvētki pie Dzintarjūras (2000) "Balsis Pusnaktī" (2000) — Adventes un Ziemassvētku mūzikas kompaktdisks Bruno Skultes skaņdarbi (2001) Lolitas brīnumputns (2002) – mūzika muzikālajai izrādei pēc Annas Brigaderes lugas XXIII Vispārējie Dziesmu svētki (2003) — XXIII Vispārējo Dziesmu svētku Noslēguma koncertā skanējušās dziesmas Ziemas saulgrieži (2005) Ēriks Ešenvalds PASSION AND RESSURECTION, Rihards Dubra TE DEUM (2006) Ziemassvētki sabraukuši (2008) Sadedzinātu sinagogu melodijas (2009) — Jauniešu kora BALSIS vīru grupas pirmais mūzikas ieraksts Viktors Baštiks. Vokāli instrumentāli skaņdarbi. (2010) Georgs Frīdrihs Hendelis. Oratorija "MESIJA" (fragmenti) (2010) SARKANS (2010) – BALSU labāko dziesmu izlase "Missa a cappella 1" (2012) — Uģis Prauliņš "Missa Rigensis" un V. Miškinis "Missa Brevis Es dur" DVD „Top Latvijas Likteņdārzs!” (2010) — dziesmas no 2010. gada 23.augusta koncerta Kokneses pilsdrupās un citi Latvijas Televīzijas 2009. un 2010. gada ziedojumu akcijas „Top Latvijas Likteņdārzs!” video sižeti. Jauniešu korim BALSIS 25 (2012) — Programmā: 25 vecas, labas dziesmas, Piedalās: Jauniešu koris BALSIS, visasBALSIS, VIŅI, VIŅAS, Diriģenti: Māris Kupčs, Kaspars Putniņš, Agita Ikauniece, Valdis Tomsons, Laura Leontjeva, Ints Teterovskis, Solisti: Kristīne Gailīte, Nauris Indzeris Starptautiskā “Cantonigros” koru konkursa vēsture un uzvarētāju saraksts «Tolosas Starptautiskā koru konkursa uzvarētāju saraksts». Arhivēts no oriģināla, laiks: 2008. gada 4. augustā. Skatīts: 2008. gada 23. maijā. Jauniešu kora BALSIS godalgas «BALSU ierakstu saraksts». Balsis.lv. Skatīts: 2011-11-29. «Jauniešu kora BALSIS sociālie projekti». Arhivēts no oriģināla, laiks: 2011. gada 9. decembrī. Skatīts: 2011. gada 1. decembrī. Jauniešu kora BALSIS vēsture kora mājaslapā Let the People Sing galvenās balvas ieguvēju saraksts «Eiropas koru Lielās balvas konkursa uzvarētāju saraksts». Gpeuropa.com. Arhivēts no oriģināla, laiks: 2011-09-29. Skatīts: 2011-11-29. «Perjema M.2010. Vai gribas izstiept kājas un balsis? - Laikraksts Latvietis Nr. 77». Laikraksts.com. Skatīts: 2011-11-29. Jansons A. 2009. Jauniešu koris BALSIS iekaro torontiešu sirdis. - Latvija Amerikā[novecojusi saite] «Preses apskats par 2010. gada Starptautiskā koru un vokālo ansambļu gadatirgus "Polyfollia" norisi». Issuu.com. 2011-01-26. Skatīts: 2011-11-29. «43.Starptautiskā Tolosas koru konkursa uzvarētāju saraksts». Musicacoral.net. Arhivēts no oriģināla, laiks: 2011-11-08. Skatīts: 2011-11-29. II Emīla Dārziņa koru konkursa rezultāti[novecojusi saite] «2010.gada Šaosjinas (Ķīna) koru olimpiādes rezultāti». Arhivēts no oriģināla, laiks: 2012. gada 19. jūlijā. Skatīts: 2014. gada 6. februārī. «Preses relīze par labdarības akciju "Siltie Ziemassvētki"». Portalslv.lv. 1922-03-15. Skatīts: 2011-11-29.[novecojusi saite] «Prese relīze par akcijas "Uzdāvini pasauli" sporta un kultūras dienu Limbažos». Limbazi24.lv. Skatīts: 2011-11-29. «Preses relīze par akcijas "Uzdāvini pasauli" sporta un kultūras dienu Bauskā». 213.175.125.46. 2009-09-17. Skatīts: 2011-11-29.[novecojusi saite] «Preses relīze par akcijas "Uzdāvini pasauli" sporta un kultūras dienu Tukumā». Tukumabaznica.lv. Skatīts: 2011-11-29. «Raksts par Tautas ekskursiju vilcienu Latvijas dzelzceļnieku un satiksmes nozares arodbiedrības mājaslapā». Ldzsa.lv. Skatīts: 2011-11-29.