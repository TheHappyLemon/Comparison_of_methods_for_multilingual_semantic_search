Gēteborgas IFK (zviedru: IFK Göteborg) ir profesionāls Zviedrijas futbola klubs, kas ir bāzēts Gēteborgā, Zviedrijā. Klubs gandrīz visu savu pastāvēšanas laiku spēlē Zviedrijas augstākajā līgā Allsvenskan un nav to pametis kopš 1977. gada, kas ir labākais sasniegums starp visiem Zviedrijas klubiem. Gēteborgas IFK tika dibināts 1904. gada 4. oktobrī. Klubs ir 18 reizes uzvarējis nacionālajā čempionātā, 7 reizes ieguvis Zviedrijas kausu un divreiz uzvarējis UEFA kausa izcīņā (1982. un 1987. gadā). IFK ir uzskatāms par panākumiem bagātāko Zviedrijas futbola klubu. Kopš 2009. gada Gēteborgas IFK savas mājas spēles aizvada Gamla Ullevi stadionā, kura ietilpība ir 18 900 skatītāju vietas. «Meriter». IFK Göteborg. Arhivēts no oriģināla, laiks: 2017. gada 28. maijā. Skatīts: 2015. gada 15. decembrī. «Fakta om Gamla Ullevi». IFK Göteborg. Arhivēts no oriģināla, laiks: 2015. gada 20. decembrī. Skatīts: 2015. gada 15. decembrī. Vikikrātuvē par šo tēmu ir pieejami multivides faili. Skatīt: Gēteborgas IFK. Kluba oficiālā vietne (zviedriski) (angliski)