Rešons (tadžiku: қаторкӯҳи Рӯшон) ir viena no Pamira kalnu grēdām Tadžikistānā. Izvietojusies masīva dienvidrietumos, stiepjas 120 km garumā ziemeļaustrumu—dienvidrietumu virzienā. Atrodas starp Bartangas ieleju ziemeļos un Gundas ieleju dienvidos; austrumos robežojas ar Ziemeļaličuras grēdu, rietumos stiepjas līdz Pandžas ielejai. Augstākā virsotne ir Pathors (6080 m) grēdas vidusdaļā. Grēda veidota no granītoīdiem, slānekļiem, kvarcītiem, smilšakmeņiem, kaļķakmeņiem, gneisiem. Alpīnās reljefa formas, lejasdaļā kalnu tuksnesis, subtropu stepes. Pandžas un Bartangas upju ielejās dzīvo viena no pamiriešu tautām rušani, kas devuši vārdu grēdai. «Rušanas grēda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 611. lpp. Encyclopædia Britannica raksts (angliski) Topokarte J-42-96 ХОРОГ Topokarte J-42-84 РУШАН Topokarte J-43-73 ЧАРСЕМ Topokarte J-43-74 БУЛУНКУЛЬ