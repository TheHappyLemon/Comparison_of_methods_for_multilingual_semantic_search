Lilija Džeina Kolinsa (angļu: Lily Jane Collins; dzimusi 1989. gada 18. martā) ir angļu aktrise un modele. Dzimusi Gilfordā, Sari un uzaugusi Losandželosā, viņa savu karjeru uzsāka divu gadu vecumā BBC komēdijā Growing Pains. 2009. gadā piedalījusies finansiāli veiksmīgajā un kritiķu atzītajā sporta filmā "Neredzamā puse". Attēlojusi galvenās lomas zinātniskās fantastikas filmā "Priesteris" (Priest, 2011), psiholoģiskajā trillerī "Nolaupīšana" (Abduction, 2011), fantāzijas filmās "Spogulīt, Spogulīt: Sniegbaltītes stāsts" (Mirror Mirror, 2012) un "Kaulu pilsēta" (The Mortal Instruments: City of Bones, 2013), kā arī romantiskajās komēdijās Stuck in Love (2012), "Angļu valodas skolotāja" (The English Teacher, 2013) un "Ar mīlestību, Rozija" (Love, Rosie, 2014). Ieguvusi plašu kritiķu atzinību par lomu filmā Rules Don't Apply (2016), par ko viņa nominēta Zelta globusa balvai, kā arī par lomu Netflix filmā To the Bone (2017). Piedalījusies arī biogrāfiskajās filmās, kā "Pievilcīgs, ļauns un slikts" (2019), Tolkien (2019) un "Manks "(2020). Par lomu Netflix seriālā Emily in Paris viņa nominēta Zelta globusam. Lilijas Kolinsas tēvs ir angļu mūziķis Fils Kolinss. Kopš 2021. gada viņa ir precējusies ar amerikāņu režisoru Čārliju Makdauelu. Ariana Brockington. «Lily Collins Marries Charlie McDowell: “We Officially Became Each Other’s Forever”». The Hollywood Reporter (en-US), 2021-09-07. Skatīts: 2024-03-15. IMDb profils (angliski) AllMovie profils (angliski) Box Office Mojo profils (angliski)