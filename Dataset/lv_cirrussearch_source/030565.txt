Semjons Furmans (krievu: Семён Абрамович Фурман; 1920. gada 1. decembris, Pinska — 1978. gada 16. marts, Ļeņingrada) bija ebreju izcelsmes PSRS starptautiskais lielmeistars šahā (1966). Pēc Otrā pasaules kara kļuvis par vienu no spēcīgākajiem Ļeņingradas šahistiem. 1953. gadā uzvarējis pilsētas šaha čempionātā, bet 1957. gadā dalījis pirmo vietu ar Viktoru Korčnoju. Vairākkārt sekmīgi spēlējis PSRS šaha čempionātu finālos: 1948. gadā izcīnījis bronzas medaļu (aiz Dāvida Bronšteina un Aleksandra Kotova), 1949. gadā dalījis 4.-5. vietu ar Alekseju Suetinu, bet 1965. gadā dalījis 5.-7. vietu ar Isāku Boļeslavski un Aleksandru Kotovu. 1954. gadā FIDE Furmanam piešķīrusi starptautiskā meistara (IM), bet 1966. gadā - starptautiskā lielmeistara (GM) nosaukumus. Sekmīgi piedalījies dažādos komandu šaha turnīros. 1961. gadā PSRS izlases sastāvā uzvarējis Eiropas komandu šaha čempionātā, kā arī izcīnījis individuālo bronzas medaļu. PSRS komandu čempionātos divas reizes (1953, 1960) uzvarējis Ļeņingradas komandas sastāvā. 1954. gadā Rīgā PSRS sporta biedrības "Spartaks" komandas sastāvā kļuvis par PSRS komandu kausa šahā ieguvēju. No 1969. gada līdz sava mūža beigām bijis Anatolija Karpova treneris. Kopā ar savu audzēkni nogājis ceļu no Pasaules jauniešu šaha čempiona līdz Pasaules šaha čempiona nosaukumam. 1973. gadā par saviem nopelniem trenera darbā kļuvis par PSRS nopelniem bagāto treneri. Kopā ar Karpovu piedalījies vairākos starptautiskos šaha turnīros. 1973. gadā Madridē un 1977. gadā Badlauterbergā (Vācija) ieņēmis 3. vietu (abos turnīros uzvarējis Karpovs). Bijis pazīstams arī kā šaha teorētiķis un devis nozīmīgu ieguldījumu šaha atklātņu teorijā. Pāragri miris no sirdtriekas. Pēc daudzu laikabiedru domām, tieši ierastā trenera Furmana aiziešana bijusi par pamatu Anatolija Karpova ne visai pārliecinošai spēlei un tikai minimālai uzvarai pār Viktoru Korčnoju 1978. gada mačā par Pasaules šaha čempiona nosaukumu. 26 Championship of Leningrad - 1953 30 Championship of Leningrad - June 1957 USSR Championship (1948) USSR Championship (1965) USSR Championship (1949) Madrid (1973) Bad Lauterberg (1977) Semjons Furmans šahista profils vietnē chessgames.com Semjons Furmans šahista profils vietnē 365chess.com Semjons Furmans šahista profils vietnē chesstempo.com Semjons Furmans šahista profils vietnē olimpbase.org (Eiropas komandu šaha čempionāti) Semjons Furmans šahista profils vietnē olimpbase.org (PSRS komandu čempionāti) Semjons Furmans šahista profils vietnē olimpbase.org (PSRS komandu kausi)