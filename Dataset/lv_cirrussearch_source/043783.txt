Zvonimirs Bobans (horvātu: Zvonimir Boban; dzimis 1968. gada 8. oktobrī) ir bijušais horvātu futbolists, spēlējis pussarga pozīcijā, bijis Horvātijas futbola izlases dalībnieks. Futbolista karjeru sāka Zagrebas "Dinamo". 1991. gadā pārgāja uz Itālijas klubu AC Milan. Tā sastāvā četras reizes kļuva par A sērijas uzvarētāju un 1994. gadā uzvarēja UEFA Čempionu līgā. 2001. gadā tika izīrēts Spānijas klubam Celta Vigo, bet, nespējot iekļūt tā pamatsastāvā, nolēma beigt spēlētāja karjeru. Divas reizes (1991. un 1999. gadā) atzīts par Horvātijas gada futbolistu. Bobans ir nospēlējis septiņas spēles Dienvidslāvijas futbola izlasē, guvis arī vienus vārtus. Pirmo spēli Horvātijas izlasē aizvadīja 1990. gada 22. decembrī pret Rumāniju. Izlases sastāvā piedalījies 1996. gada Eiropas čempionātā, kā arī 1998. gada FIFA Pasaules kausā, kurā Horvātijas izlase izcīnīja 3. vietu. Karjeru izlasē noslēdza 1999. gada novembrī pret Franciju. Horvātijas izlases rindās aizvadījis 51 spēli un guvis 12 vārtus. AC Milan Itālijas Serie A: 1992–93, 1993–94, 1995–96, 1998–99 Supercoppa Italiana: 1992, 1993, 1994 UEFA Čempionu līga: 1993–94 UEFA Superkauss: 1994 Dienvidslāvija FIFA U-20 Pasaules kauss: 1987 «Player of the year » Croatia». worldfootball.net. Skatīts: 2018. gada 8. jūlijā. «Zvonimir Boban - national football team player». eu-football.info. Skatīts: 2018. gada 8. jūlijā. Vikikrātuvē par šo tēmu ir pieejami multivides faili. Skatīt: Zvonimirs Bobans. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)