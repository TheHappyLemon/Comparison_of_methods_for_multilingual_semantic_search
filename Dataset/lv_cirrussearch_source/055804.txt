Išmails Lerijs Smits (angļu: Ishmael Larry Smith; dzimis 1988. gada 5. jūlijā Šarlotā) ir amerikāņu basketbolists, spēlē saspēles vadītāja pozīcijā. 2024. gadā pārstāv Nacionālās basketbola asociācijas (NBA) klubu Šarlotas "Hornets". Karjeras laikā pārstāvējis 13 NBA komandas, kas ir rekords starp spēlētājiem. 2023. gada NBA čempions Denveras "Nuggets" sastāvā. Pēc visām četrām sezonām NCAA, kur pārstāvēja Veikforestas Universitātes komandu, I. Smits netika izvēlēts 2010. gada NBA draftā. Tomēr viņš noslēdza līgumu ar NBA komandu Hjūstonas "Rockets", daļu sezonu spēlējot arī tās D Līgas komandā. Sekojošajās sezonās I. Smits kļuva par pastāvīgu NBA spēlētāju, pārsvarā pildot rezerves saspēles vadītāja lomu kopumā dažādās komandās. Šajā laikā viņa pārstāvētās komandas gan tikai četras reizes spējušas kvalificēties NBA izslēgšanas spēlēm. Individuāli produktīvākā I. Smitam bija 2015.—2016. gada NBA sezona, kuras vidū viņš tika aizmainīts uz tolaik ļoti vājo Filadelfijas "76ers", kur nokļuva pamatsastāva saspēles vadītāja pozīcijā. Šajā sezonā uzstādījis karjeras rekordus vienā spēlē: 28 punkti un 16 rezultatīvas piespēles. 2019. gada jūlijā I. Smits noslēdza līgumu ar Vašingtonas "Wizards", kas kļuva par viņa 11. komandu 8 sezonās NBA. 2021. gada vasarā pievienojās dzimtās pilsētas klubam Šarlotas "Hornets". 2022. gada februārī I. Smits atgriezās savā iepriekšējā komandā, kad kopā ar Vernonu Keriju un otrās kārtas drafta izvēli tika aizmainīts pret Montrezu Harelu. 2022. gada aprīlī aizvadīja "Wizards" sastāvā produktīvāko spēli rezultatīvo piespēļu skaita ziņā, izdalot komandas biedriem 14 piespēles uzvarā pār Minesotas "Timberwolves" (132—114). 2022. gada jūlijā I. Smits kopā ar Kentaviusu Koldvelu-Poupu tika aizmainīts uz Denveras "Nuggets" pret Vilu Bārtonu un Monti Morisu. Nospēlējot pirmo spēli "Nuggets" sastāvā, viņš uzstādīja NBA rekordu kā spēlētājs, kurš vienīgais pārstāvējis tik daudzas komandas (13). 2023. gada noslēgumā I. Smits kļuva par NBA čempionu "Nuggets" sastāvā. Pēc sezonas sadarbība netika turpināta, un 2023. gada oktobrī viņš atgriezās Šarlotas "Hornets". «Lowry, DeRozan lead Raptors to 108-95 win over 76ers». NBA.com. Turner Sports Interactive, Inc. 2016. gada 9. janvāris. Arhivēts no oriģināla, laiks: 2016. gada 9. janvāris. Skatīts: 2016. gada 9. janvāris. «Anthony ties it in regulation, Knicks beat 76ers in 2 OTs». NBA.com. Turner Sports Interactive, Inc. 2016. gada 18. janvāris. Arhivēts no oriģināla, laiks: 2016. gada 19. janvāris. Skatīts: 2016. gada 18. janvāris. «Nuggets Acquire Kentavious Caldwell-Pope and Ish Smith». www.nba.com (angļu). Skatīts: 2022-07-08. Vikikrātuvē par šo tēmu ir pieejami multivides faili. Skatīt: Išs Smits. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)