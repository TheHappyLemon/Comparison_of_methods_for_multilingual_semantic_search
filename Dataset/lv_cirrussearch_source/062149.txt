Dzeltenā akmeņlauzīte (latīņu: Saxifraga hirculus) ir akmeņlauzīšu dzimtas suga, kas savvaļā sastopama ziemeļu reģionos pola tuvumā, dažas punktveida atradnes ir arī kalnu reģionos siltāka klimata apvidos. Dzeltenā akmeņlauzīte Eiropā ir viens no visstraujāk izzūdošajiem augiem biotopu pārveidošanas dēļ. Latvijā dzeltenā akmeņlauzīte ir sastopama ļoti reti, vairākumā 19. gadsimtā un 20. gadsimta pirmajā pusē konstatēto atradņu pēdējā laikā vairs nav atrasta. Mūsdienās zināmās atradnes savstarpēji attālas un izklaidus gandrīz visā Latvijā, tomēr pārsvarā Kurzemes ziemeļrietumu piejūrā. Suga ir ierakstīta Latvijas Sarkanajā grāmatā 1. kategorijā un Baltijas jūras reģiona Sarkanajā grāmatā. Atsevišķi eksemplāri un skrajas grupas zāļu un pārejas purvos, purvainās pļavās un mežu laucēs. Uz biotopa izmaiņām (nosusināšanu) strauji un jutīgi reaģējoša suga. Apdraud nosusināšana un kūdras izstrāde. Salīdzinājumā ar kādreizējo izplatību mūsdienās zināmo atradņu skaits Latvijā samazinājies vairākas reizes. Vikikrātuvē par šo tēmu ir pieejami multivides faili. Skatīt: Dzeltenā akmeņlauzīte. Encyclopædia of Life raksts (angliski) Latvijasdaba.lv «dzeltenā akmeņlauzīte - Saxifraga hirculus L. - Augi - Latvijas daba». www.latvijasdaba.lv. Skatīts: 2022-06-07.