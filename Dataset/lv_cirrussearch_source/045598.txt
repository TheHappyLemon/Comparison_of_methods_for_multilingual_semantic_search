Četru tramplīnu turneja (vācu: Vierschanzentournee) ir ikgadējas tramplīnlēkšanas sacensības, ko veido četri Pasaules kausa posmi, kas notiek Vācijā un Austrijā pirms un pēc gadu mijas. Sacensības pirmo reizi tika aizvadītas 1953. gadā. Turnejas posmi notiek Oberstdorfā, Garmišā-Partenkirhenē, Insbrukā un Bišofshofenē. Sacensību rezultāti tiek ieskaitīti arī Pasaules kausa ieskaitē. Visvairāk reizes (5) turnejā ir uzvarējis somu tramplīnlēcējs Janne Ahonens. 2005.—2006. gadā līdz šim vienīgo reizi uzvaru dalīja divi sportisti, iegūstot vienādu punktu skaitu: Janne Ahonens un čehu tramplīnlēcējs Jakubs Janda. Uzvara visos četros vienas turnejas posmos tiek saukta par Grand Slam. Līdz šim to ir paveikuši trīs tramplīnlēcēji: 2001.—2002. gadā vācietis Svens Hannavalds, 2017.—2018. gadā polis Kamils Stohs un 2018.—2019. gadā japānis Rjoju Kobajaši. «Ahonen and Janda in historic Four Hills tie». eurosport.com (angļu). 2006. gada 6. janvāris. Skatīts: 2018. gada 28. oktobrī. «Kamil Stoch soars to 4-Hills Grand Slam». fis-ski.com (angļu). 2018. gada 6. janvāris. Arhivēts no oriģināla, laiks: 2018. gada 13. martā. Skatīts: 2018. gada 28. oktobrī. «Četru tramplīnu turnejā absolūtais triumfs japānim Kobajaši». sportacentrs.com. 2019. gada 6. janvāris. Skatīts: 2019. gada 6. janvārī. Vikikrātuvē par šo tēmu ir pieejami multivides faili. Skatīt: Četru tramplīnu turneja. Oficiālā mājaslapa (vāciski) (angliski)