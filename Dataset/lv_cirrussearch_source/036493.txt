Deniss Vasiļjevs (dzimis 1999. gada 9. augustā Daugavpilī) ir Latvijas daiļslidotājs, 2022. gada Eiropas čempionāta bronzas medaļas ieguvējs un divu olimpisko spēļu dalībnieks. Izcīnījis divas medaļas 2016. gada jaunatnes ziemas olimpiskajās spēlēs: sacensībās vīriešiem izcīnīja sudraba medaļu, savukārt komandu sacensībās — bronzas medaļu (pārstāvot no vairāku valstu sportistiem sastādīto jaukto komandu). Kopš 2016. gada augustā D. Vasiļjeva treneris ir bijušais Šveices daiļslidotājs, divkārtējais pasaules čempions Stefans Lambjels. Grand Prix sacensībās debitējis 2016.—2017. gada sezonā Rostelecom Cup. 2018. gada Eiropas čempionātā ieguva 4. vietu, summā sasniedzot 243,52 punktus, kas uz to brīdi bija viņa karjeras rekords. D. Vasiļjevs piedalījās 2018. gada ziemas olimpiskajās spēlēs, kur ieņēma 19. vietu. Pēc olimpiskajām spēlēm viņš startēja arī Pasaules čempionātā, kur ieņēma augsto 6. vietu, kas bija līdz tam labākais Latvijas daiļslidotāju sasniegums pasaules čempionātos (līdz tam augstākā bija dueta Jeļena Berežnaja un Oļegs Šļahovs sasniegtā 7. vieta). 2022. gada Eiropas čempionātā Tallinā izcīnīja bronzas medaļu. Īsajā programmā ar 90,24 punktiem ierindojās sestajā vietā, bet izvēles jeb garajā programmā saņēma 181,84 punktus, kas deva trešo vietu. Gan abos programmas veidos, gan summā sasniedza savus personiskos rekordus. 2022. gada ziemas olimpiskajās spēlēs Pekinā īsajā programmā ieņēma 16. vietu, bet izvēles programmā bija 12. vietā, summā tas deva 13. vietu. 2022. gada Pasaules čempionātā Monpeljē īsajā programmā sasniedza personīgo rekordu (90,95 punkti), ierindojoties 11. vietā. Izvēles programmā nopelnīja 152,05 punktus, summā ieņēma 13. vietu. 2022. gada 12. novembrī Šefīldā pirmo reizi karjerā kāpa uz goda pjedestāla Grand Prix posmā, izcīnot sudraba godalgu. Trīs Zvaigžņu balvas ceremonijā atzīts par Latvijas 2022. gada labāko sportistu. 2023. gada Eiropas čempionātā ieņēma 5. vietu. Pēc īsās programmas bija trešajā vietā, bet izvēles slidojumā neizdevās četrkāršais Salhova lēciens, arī citos lēcienos bija neprecizitātes, kas deva sesto vietu slidojumā. 2023. gada Pasaules čempionātā Saitamā ar 243,15 punktiem summā ierindojās 13. vietā. Reut Golinsky. «Deniss Vasiļjevs: "Standing ovation is the highest award any sportsman can get"». Absolute Skating, 2016. gada 12. septembris. Arhivēts no oriģināla, laiks: 2016. gada 15. novembrī. Skatīts: 2016. gada 28. novembrī. Gatis Druvietis. «Vasiļjevs izcīna ceturto vietu Eiropas čempionātā». sportacentrs.com, 2018. gada 19. janvāris. Skatīts: 2018. gada 24. janvārī. «Vasiļjevs iegūst bronzas medaļu Eiropas čempionātā daiļslidošanā». sportacentrs.com. 2022. gada 14. janvāris. Skatīts: 2022. gada 15. janvārī. «Daiļslidotājs Vasiļjevs pakāpjas uz 13. vietu Pekinas olimpiskajās spēlēs». lsm.lv. 2022. gada 10. februāris. Skatīts: 2022. gada 13. novembrī. «Daiļslidotājam Vasiļjevam rekords un vieta labāko ducī īsajā programmā pasaules čempionātā». lsm.lv. 2022. gada 24. marts. Skatīts: 2022. gada 13. novembrī. «Izvēles slidojums atvirza Vasiļjevu uz 13.vietu pasaules čempionātā». lsm.lv. 2022. gada 26. marts. Skatīts: 2022. gada 13. novembrī. «Daiļslidotājam Vasiļjevam sudrabs un karjerā pirmais pjedestāls «Grand Prix» posmā». lsm.lv. 2022. gada 13. novembris. Skatīts: 2022. gada 13. novembrī. «Vasiļjevs un Graudiņa nopelna gada labāko sportistu Trīs zvaigžņu balvas». lsm.lv. 2023. gada 14. janvāris. Skatīts: 2023. gada 18. jūnijā. «Daiļslidotājs Vasiļjevs iegūst 5.vietu Eiropas čempionātā. Svarīgākie notikumi». lsm.lv. 2023. gada 27. janvāris. Skatīts: 2023. gada 18. jūnijā. «Daiļslidotājs Vasiļjevs pasaules čempionātā ierindojas 13. vietā. Spilgtākās epizodes». lsm.lv. 2023. gada 25. marts. Skatīts: 2023. gada 18. jūnijā. Vikikrātuvē par šo tēmu ir pieejami multivides faili. Skatīt: Deniss Vasiļjevs. Olympedia profils (angliski) ISU profils (angliski)