"Gudra cilvēka nelaime" (krievu: Горе от ума) ir Krievijas rakstnieka Aleksandra Gribojedova vārsmās sarakstīta luga, kas tika publicēta 1825. gadā. Luga ir satīra par 19. gadsimta sākuma Maskavas aristokrātiju. Uzvesta arī Latvijas teātros. Uzmanību! Turpmākajā tekstā var tikt atklātas nozīmīgas detaļas par grāmatas saturu! Jauns cilvēks, vārdā Aleksandrs Čackis, atgriežas no ārzemēm pie savas mīļotās Sofijas Famusovas. Abi bija draugi kopš bērnības un mīlēja viens otru, bet pēc negaidītās aizbraukšanas Sofija aizvainojās un vairs nemīlēja puisi. Tagad viņai ir romāns ar tēva sekretāru Alekseju Molčaļinu. Faktu, ka tieši Molčaļins ir Sofijas izredzētais, Čackis noliedz. Sofijas tēvs rīko balli, uz kuru tiek aicināta visa Maskavas inteliģence. Ballē Sofija izplata baumas, ka Čackis ir nojūdzies. Vēlāk Molčaļins atzīstas Sofijas istabenei Ļizai, ka viņš nemīl Sofiju, bet gan Ļizu. Šo sarunu dzird gan Čackis, gan Sofija. Uzzinot patiesību, Sofija patriec Molčaļinu no tēva nama. Čackis saprata, ka bija akls, un, izsmejot gan Sofiju, gan viņas tēvu, gan tēva domubiedrus, pamet Maskavu. «Virtuālā izstāde „Miniatūrgrāmatas”: Gudra cilvēka nelaime». lcb.lv. Arhivēts no oriģināla, laiks: 2021. gada 7. septembrī. Skatīts: 2018. gada 7. septembrī.