Meridian № 2 (Меридиан № 2), zināms arī kā Meridian № 12L, bija Krievijas sakaru sistēmas Meridian pavadonis. Tas tika palaists 2009. gada maijā, bet nesējraķetes kļūmes dēļ nebija ievadīts plānotajā orbītā un nebija izmantojams paredzētajiem mērķiem. Pavadoni bija plānots ievadīt augsti eliptiskā orbītā, kur tas nodrošinātu sakarus militāriem un civiliem lietotājiem. Meridian № 2 tika palaists 2009. gada 21. maijā 21.53 UTC ar nesējraķeti Sojuz-2.1a / Fregat no Pļeseckas kosmodroma starta laukuma 43/3. Nesējraķetes trešā pakāpe izslēdzās piecas sekundes agrāk nekā plānots. Dzinējbloks Fregat nespēja kompensēt neiegūto impulsu, jo tam izbeidzās degviela. Tā kā zemākā orbītā kosmisko aparātu nevarēja izmantot Molnija sakaru sistēmai, tas tika atzīts par zaudētu. 2021. gada 23. aprīlī aptuveni 04:47 UTC Meridian № 2 nogāja no orbītas un sadega Zemes atmosfērā. MERIDIAN 2 N2YO.com, REAL TIME SATELLITE TRACKING (angliski) Вывод на орбиту спутника связи Меридиан Проект Стратегическое ядерное вооружение России, (krieviski) MERIDIAN 2 orbītas parametri n2yo.com Meridian (14F112) Gunter Dirk Krebs