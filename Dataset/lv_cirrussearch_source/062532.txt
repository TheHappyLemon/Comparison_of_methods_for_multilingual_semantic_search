Sers Maikls Edvards Peilins (angļu: Sir Michael Edward Palin; dzimis 1943. gada 5. maijā) ir angļu aktieris, komiķis un rakstnieks. Bijušais britu humora trupas Monty Python dalībnieks. Kopš 1980. gada veidojis arī vairākus ceļojumu dokumentālos seriālus. Lielāko daļu Monty Python komēdiskā satura sarakstīja tieši Peilins un Terijs Džonss. Pirms Monty Python izveides viņš kopā ar Peilinu sarakstīja vairākus britu komēdijseriālus. No 1969. līdz 1974. gadam darbojies BBC seriālā Monty Python's Flying Circus. Piedalījies arī trupas filmās "Montijs Paitons un Svētais Grāls" (1975), "Braiena dzīve" (1979) un "Montijs Paitons un dzīves jēga" (1983). 1985. gadā attēlojis lomu Terija Giljama filmā "Brazīlija" (1985). Piedalījies arī filmās "Zivtiņa vārdā Vanda" (1988), Fierce Creatures (1997) un "Staļina nāve" (2017). Par lomu filmā "Zivtiņa vārdā Vanda" saņēmis BAFTA kino balvu kategorijā "Labākais aktieris otrā plāna lomā". Veidojis arī ceļojumu dokumentālās filmas BBC. To ietvaros apmeklējis Ziemeļpolu un Dienvidpolu, Sahāru, Himalajus, Austrumeiropu un Brazīliju. 2018. gadā viņš apmeklēja Ziemeļkoreju, savu vizīti izolētajā valstī dokumentējot Channel 5 pārraidītā seriālā. No 2009. līdz 2012. gadam bijis britu Karaliskās ģeogrāfu biedrības prezidents. 2013. gadā Peilins saņēma BAFTA Fellowship balvu. 2000. gadā kļuvis par Britu Impērijas ordeņa komandieri, bet 2019. gadā ticis iekļauts bruņinieku kārtā par ieguldījumu ceļojumu, kultūras un ģeogrāfijas jomā. «Michael Palin | British comedian | Britannica». www.britannica.com (angļu). Skatīts: 2022-06-30. «New Year Honours 2019: Twiggy, Michael Palin and Gareth Southgate on list». BBC News (en-GB). 2018-12-29. Skatīts: 2022-06-30. Vikikrātuvē par šo tēmu ir pieejami multivides faili. Skatīt: Maikls Peilins. IMDb profils (angliski) Internet Broadway Database profils (angliski) AllMovie profils (angliski)