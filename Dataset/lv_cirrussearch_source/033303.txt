Ķoņu pagasts ir viena no Valmieras novada administratīvi teritoriālajām vienībām, Rūjas kreisajā krastā. Robežojas ar sava novada Rūjienas pilsētu un Naukšēnu pagastu, Jeru, Vilpulkas un Lodes pagastiem, kā arī ziemeļaustrumos ar Igauniju. Augstākais virsmas punkts ir 92,6 m augstais drumlins Ķoņu kalns. Cauri pagastam tek Rūja, Raudava, Juldurga, Supučupīte. Ezeru pagastā nav, lielākās ūdenstilpes ir Zolmaņa dīķis (3,7 ha), Eriņu muižas dīķis (2,2 ha) un Ķoņu dzirnavezers (2 ha). Ķoņu pagasts vēsturiski veidojies uz Ķoņu un Dīķeru muižu zemes. Pagasts izveidots 1866. gadā. 1903. gadā tam pievienots Dīķeru pagasts. 1935. gadā Ķoņu pagasta platība bija 57,6 km². 1945. gadā pagastā izveidoja Ķoņu un Dīķeru ciema padomes, bet pagastu 1945. gadā likvidēja. 1954. gadā Ķoņu ciemam pievienoja Dīķeru ciemu, 1975. gadā - daļu Rūjienas lauku teritorijas. 1990. gadā ciemu reorganizēja par pagastu. 2009. gadā Ķoņu pagastu apvienoja ar Naukšēnu pagastu, izveidojot Naukšēnu novadu. 2021. gadā Naukšēnu novadu iekļāva Valmieras novadā. Esošajās robežās, pēc CSP un OSP datiem. Lielākās apdzīvotās vietas ir Eriņi, Ķoņi (pagasta centrs), Unguriņi, Dīķeri. Artūrs Dannebergs (1891—1941), Latvijas brīvības cīņu dalībnieks, Latvijas armijas ģenerālis (1931). Gustavs Klucis (1895—1938), latviešu plakātists, dizainers, gleznotājs. Heinrihs Paegle (1898—1981), Sarkanās armijas pulkvedis. Spricis Paegle (1876—1962), latviešu uzņēmējs, politiķis un sabiedriskais darbinieks. Alberts Ameriks (1899-1997), Lāčplēša kara ordeņa kavalieris. Pagastu šķērsoja dzelzceļa līnija Rīga - Ipiķi (slēgta 1997. gadā). «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP