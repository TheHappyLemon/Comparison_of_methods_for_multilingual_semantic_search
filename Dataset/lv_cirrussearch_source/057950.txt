Jūlija Beļajeva (igauņu: Julia Beljajeva; dzimusi 1992. gada 21. jūlijā) ir igauņu paukotāja, kas specializējas paukošanā ar špagu. Divas reizes piedalījusies olimpiskajās spēlēs (2016, 2020). 2016. gada olimpiskajās spēlēs Riodežaneiro individuālajās sacensībās ierindojās 29. vietā, taču komandu sacensībās Igaunijas komandas sastāvā tika izcīnīta 4. vieta. 2020. gada olimpiskajās spēlēs Tokijā individuālajās sacensībās sasniedza ceturtdaļfinālu, savukārt komandu sacensībās tika izcīnīta zelta medaļa (pirmā Igaunijas paukošanas olimpiskā zelta medaļa). Pasaules čempionātā divas reizes kļuvusi par čempioni: 2013. gadā individuālajās sacensībās un 2017. gadā komandu sacensībās. Vēl ir 2014. gada pasaules čempionāta sudraba medaļas ieguvēja komandu sacensībās un 2017. gada pasaules čempionāta bronzas medaļas ieguvēja individuālajās sacensībās. Divas reizes (2013, 2017) Beļajeva tikusi atzīta par Igaunijas gada sportisti. «ESBL». www.esbl.ee. Skatīts: 2021. gada 29. jūlijā. Vikikrātuvē par šo tēmu ir pieejami multivides faili. Skatīt: Jūlija Beļajeva. Olympedia profils (angliski) The Sport.org profils (angliski) FIE profils (angliski)