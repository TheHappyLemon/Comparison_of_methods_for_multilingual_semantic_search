Alcatel-Lucent S.A. bija Francijā reģistrēts telesakaru iekārtu ražošanas uzņēmums. Dibināts 2006. gadā, Alcatel apvienojoties ar Lucent. 2016. gadā tas apvienojās ar Nokia. Galvenais birojs atradās Parīzē. Uzņēmums bija specializējies fiksēto, mobilo un konverģento sakaru tīklu aparatūras ražošanā, IP tehnoloģijās, programmatūrā un apkalpošanā. Alcatel-Lucent pamatkodols bija Networks and Platforms grupa, kas sadalīta četrās nodaļās: Core Networks, Fixed Networks, Wireless un Platforms. Focused Businesses grupā bija apvienota specializētu jomu ražošana: Enterprise (risinājumi uzņēmumiem), Strategic Industries (sakaru risinājumi transportam, enerģētikai un publiskajam sektoram), kā arī Submarine (Alcatel-Lucent Submarine Networks; zemūdens sakaru kabeļi). Uzņēmuma pakļautībā bija Bell Labs — viena no lielākajām pētniecības un inovāciju laboratorijām pasaulē telesakaru jomā. Alcatel-Lucent akcijas līdz 2015. gada janvārim tika kotētas Euronext biržā (Eiropā) un Ņujorkas fondu biržā (ASV). Pamatraksts un citi raksti: Alcatel#Vēsture un Alstom#Vēsture 2006. gada 30. novembrī Francijas telesakaru uzņēmums Alcatel apvienojās ar ASV telesakaru iekārtu ražotāju Lucent, izveidojot uzņēmumu Alcatel-Lucent. Līdzšinējie Alcatel akcionāri jaunajā uzņēmumā ieguva 60 % kapitāldaļu, bet Lucent — 40 %. Gada beigās no Nortel nopirkts trešās paaudzes mobilo sakaru tehnoloģiju UMTS bizness. 2007. gadā Alcatel-Lucent iegādājās Kanādas WDM iekārtu ražotāju Tropic Networks, Inc., telesakaru konsultāciju uzņēmumu Thompson Advisory Group, Inc. un interneta televīzijas risinājumu uzņēmumu Tamblin. 2007. gadā Nīderlandes uzņēmumam Draka Holding pārdoti 49,9 % kopuzņēmuma Draka Comteq kapitāldaļu. 2007. gadā Alcatel-Lucent iekļauts Dow Jones ilgtspējības rādītājos. 2008. gadā nopirkts ASV programmatūras uzņēmums Motive, Inc. Paziņots par alianses veidošanu ar Japānas NEC, lai konkurētu ar Ericsson, Huawei un ZTE. 2009. gadā Francijas lidmašīnu būvētājam Dassault Aviation pārdotas Alcatel-Lucent piederošās Thales kapitāldaļas. 2010. gadā iegādāts mobilo lietojumprogrammu ražotājs OpenPlug. 2011. gadā datortelefonijas uzņēmums Genesys Telecommunications Laboratories pārdots privāto investīciju uzņēmumam Permira. 2015. gada 15. aprīlī paziņots, ka Alcatel-Lucent tiks pievienots Somijas telesakaru iekārtu ražotājam Nokia. Vienošanās paredzēja, ka Alcatel-Lucent akcionāriem par katru akciju tiks dotas 0,55 Nokia akcijas par kopējo summu 15,6 miljardi EUR. Pēc darījuma pabeigšanas Nokia akcionāriem piederētu 66,5 %, bet Alcatel-Lucent īpašniekiem - 33,5 % apvienotā uzņēmuma kapitāldaļu. Jūlijā šo apvienošanos atļāva Eiropas Komisija, septembrī saņemti visi ASV regulatoru apstiprinājumi, oktobrī iegūta Ķīnas regulatoru atļauja. 2015. gada 17. septembrī Alcatel-Lucent nopirka ASV uzņēmumu Mformation, kas mobilo sakaru tīklu operatoriem piedāvāja ierīču drošības un pārvaldības risinājumus lietu internetam. Alcatel-Lucent apvienošanās ar Nokia stājās spēkā 2016. gada 14. janvārī. 2. novembrī paziņots, ka tagad Nokia pieder 100 % Alcatel-Lucent kapitāldaļu, un biržā Euronext Paris pārtraukta Alcatel-Lucent akciju kotēšana. Pēc tam Alcatel-Lucent tika integrēts Nokia struktūrā. 2007. gada 7. jūnijā Alcatel meitas uzņēmumam SIA Alcatel Baltics mainīts nosaukums uz SIA Alcatel-Lucent Baltics. Uzņēmums nodarbojas ar elektronisko ierīču un telesakaru iekārtu vairumtirgošanu. Alcatel Alcatel-Lucent Deutschland «Company Overview». Arhivēts no oriģināla, laiks: 2013. gada 16. maijā. Skatīts: 2013. gada 9. maijā. Draka to pay 209 mln eur to Alcatel-Lucent for 49.9 pct stake in Comteq JV Alcatel-Lucent Listed in the Dow Jones Sustainability World Index Arhivēts 2016. gada 7. martā, Wayback Machine vietnē. Alcatel-Lucent, 10.09.2007 NOKIA AND ALCATEL-LUCENT TO COMBINE TO CREATE AN INNOVATION LEADER IN NEXT GENERATION TECHNOLOGY AND SERVICES FOR AN IP CONNECTED WORLD Arhivēts 2015. gada 16. aprīlī, Wayback Machine vietnē. Nokia, 15 April, 2015 Alcatel-Lucent acquires Mformation to accelerate technology innovation in Internet of Things security and device management - See more at: https://www.alcatel-lucent.com/press/2015/alcatel-lucent-acquires-mformation-accelerate-technology-innovation-internet-things-security-and#sthash.MjjAYMwn.dpuf Arhivēts 2015. gada 2. oktobrī, Wayback Machine vietnē. Alcatel-Lucent, September 17, 2015 Nokia celebrates first day of combined operations with Alcatel-Lucent Arhivēts 2016. gada 9. martā, Wayback Machine vietnē. Nokia, 14 January, 2016 Nokia to own 100% of Alcatel-Lucent following squeeze-out to occur today Arhivēts 2016. gada 5. novembrī, Wayback Machine vietnē. Nokia, 2 November, 2016 ALCATEL-LUCENT BALTICS, SIA Lursoft