Piespiedu nosēšanās ir lidaparāta nosēšanās lidostā vai ārpus lidostas tādu iemeslu dēļ, kas neļauj veikt lidojumu kā plānots. Nepieciešamība veikt piespiedu nosēšanos rodas tad, kad pilotam nav iespējams ietekmēt normālu lidojuma gaitu traucējošos faktorus, piemēram, dzinēju darbības traucējumus, lidaparāta sistēmu vai sastāvdaļu darbības traucējumus, ekstremālus laikapstākļus, kā rezultātā lidojumu turpināt nav iespējams. Šis termins apzīmē arī nosēšanos, kas saistīta ar pārtveršanu. Piespiedu nosēšanās ir viens no avārijas nosēšanās veidiem. Nosēšanās rezerves lidlaukā par piespiedu nosēšanos uzskatīta netiek. Pirms piespiedu nosēšanās avārijas frekvencēs tiek noraidīts trauksmes ziņojums, lidaparāta identifikācijas iekārtā un automātiskajā atbildētājā tiek ieslēgti signāli "Negadījums" un "Avārija", tiek ieslēgtas avārijas signālugunis. Lidaparāts var būt spiests veikt piespiedu nosēšanos, ja tas novirzījies no kursa un nokļuvis naidīgas valsts teritorijā, kura sakarā ar to pielietojusi vai draud pielietot spēku. Ierasta prakse šādos gadījumos ir militārās lidmašīnas pietuvošanās šādam lidaparātam no apakšas un kreisās puses, kur pārtvērējlidmašīna ir viegli redzama no pārtveramā lidaparāta kreisās puses sēdekļa, kurā sēž pilots. Pārtvērējlidmašīna sašūpo spārnus, tā parādot pieprasījumu veikt piespiedu nosēšanos. Starptautiskie likumi regulē izturēšanos šādu pārkāpumu gadījumos: ... lidmašīnas, kas nespēj sevi identificēt, iekļūst gaisa telpā bez nepieciešamās atļaujas, atsakās sekot noteiktajam maršrutam, dodas uz aizliegtu zonu vai pārkāpj lidojumu aizliegumu, var pārtvert, izmantojot pārtveršanu kā pēdējo līdzekli, stingri ievērojot attiecīgos standartus un procedūras, identificējot lidaparātu un to pavadot uz atbilstošu maršrutu vai ārpus aizliegtās zonas, vai arī piespiežot to nolaisties apdraudētās valsts teritorijā esošā militārā lidlaukā. «Федеральные авиационные правила «Производство полетов в гражданской авиации Российской Федерации»». Минтранс России. 1999-09-22. С. 4. lpp. Arhivēts no oriģināla, laiks: 2016-03-06. Skatīts: 2014-08-31. Наставление по авиационному поиску и спасанию в государственной и экспериментальной авиации (Приказ Министра обороны Российской Федерации и Министра промышленности и энергетики Российской Федерации от 12 июля 2004 г. N 206/37 г.) / опубликовано 8 сентября 2004 г, "Российская Газета" - Федеральный выпуск №3572. п. 41 ... the international requirements for making an intruding plane follow an air-force escort to the ground – moving in front and to the left, where the civilian pilot can see the escort, and waggling the fighter's wings. The Washingtonian November, 1985 – Page 153-154 «An Assessment of the Destruction of Rogue Civil Aircraft under International Law and Constitutional Law». Arhivēts no oriģināla, laiks: 2006. gada 24. oktobrī. Skatīts: 2007. gada 7. novembrī. The Shooting down of Korean Airlines Flight 007 by the USSR and the Future of Air Safety for Passengers Farooq Hassan – The International and Comparative Law Quarterly, Vol. 33, No. 3 (Jul., 1984), pp. 712–725 (angliski)