Tour de Ski (TdS) ir distanču slēpošanas sacensības, kas notiek Centrāleiropā katru gadu kopš 2006. gada, iespaidojoties no Tour de France riteņbraukšanas sacensībām. Katras no Tour de Ski sacensībām ir sastāvējušas no sešiem līdz deviņiem posmiem, kas notikuši decembra beigās un janvāra sākumā Čehijā, Vācijā, Itālijā un Šveicē. Sacensību kopējais balvu fonds ir 1 055 000 Šveices franku (844 000 Eiro), ņemot kopā vīriešu un sieviešu sacensības. Vīriešu un sieviešu sacensības notiek kopīgi, tajos pašos datumos, atšķiroties tikai sacensību distances garumam. 2017. gada janvārī par pirmo Tour de Ski startējušo un finišējušo Latvijas sportistu kļuva Indulis Bikše. «Arhivēta kopija». Arhivēts no oriģināla, laiks: 2012. gada 11. martā. Skatīts: 2012. gada 11. martā. Ivars Bācis. «Bikše pabeidz "Tour de Ski" labāko četrdesmitniekā, uzvar Ustjugovs». sportacentrs.com, 2017. gada 8. janvārī. Skatīts: 2017. gada 8. janvārī.