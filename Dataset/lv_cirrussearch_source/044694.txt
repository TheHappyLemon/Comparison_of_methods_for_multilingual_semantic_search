Ailīna Betsija Trenmere (angļu: Eileen Betsy Tranmer); 1910. gada 5. maijs Skarboro — 1983. gada 26. septembris Austrumsaseksa) bija Lielbritānijas starptautiskā meistare šahā (1950), daudzkārtējā Lielbritānijas sieviešu šaha čempione, kā arī pazīstama klarnetiste. No 1940. gadu beigām līdz 1960. gadu sākumam bijusi viena no vadošajām Anglijas šahistēm. Četras reizes uzvarējusi Lielbritānijas sieviešu šaha čempionātos (1947, 1949, 1953, 1961). Piedalījusies 1949.—50. gada Pasaules čempionātā šahā sievietēm Maskavā, kurā dalījusi 5.-7. vietu kopā ar Edīti Kelleri-Hermani un Šantalu Šodē de Silanu (uzvarēja Ludmila Rudenko). Piedalījusies arī 1952. gada pretendentu turnīrā šahā sievietēm Maskavā, kurā ierindojusies 7. vietā (uzvarēja Jeļizaveta Bikova). Ailīna Betsija Trenmere pārstāvējusi Angliju sieviešu šaha olimpiādē 1957. gadā Emenā 1. sieviešu šaha olimpiādē pie 2. galdiņa (+3, =8, -3). Par panākumiem turnīros FIDE 1950. gadā viņai piešķīra starptautiskās meistares (WIM) nosaukumu. Blakus savām šahistes gaitām Ailīna Betsija Trenmere bijusi pazīstama arī kā klarnetiste. 1940. gadā martā viņa koncertējusi kopā ar Skotijas orķestri (angļu: Scottish Orchestra). No 1950. gada strādājusi kopā ar Sadler's Wells Orchestra tāpat kā cita pazīstama britu klarnetiste Tea Kingu (angļu: Thea King; 1925–2007). «John Saunders's Chess Pages: British Chess Champions, 1904 to present». www.saund.co.uk. «1949-50 Title Tournament : World Chess Championship (women)». www.mark-weeks.com. «1952 Candidates Tournament : World Chess Championship (women)». www.mark-weeks.com. Wojciech Bartelski. «OlimpBase :: Women's Chess Olympiads :: Eileen Betsy Tranmer». www.olimpbase.org. June Emerson. «Obituary: Dame Thea King». the Guardian, 2007. gada 1. jūlijs. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)