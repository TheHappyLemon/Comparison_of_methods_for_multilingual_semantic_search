Heiberga salas (krievu: острова Гейберга) ir Krievijai piederoša neapdzīvotu salu grupa Ziemeļu Ledus okeānā. Administratīvi ietilpst Krasnojarskas novada Taimiras Dolganu—Ņencu rajonā. Salas izvietojušās Karas jūras dienvidaustrumos Viļkicka šaurumā starp Taimiras pussalu dienvidos un Severnaja Zemļas arhipelāgu ziemeļos. Salu grupā ietilpst četras galvenās salas (Sredņija, Zapadnija, Vostočnija un Severnija), kā arī vairākas saliņas un klintis. Salas atrodas arktiskā tuksneša dabas zonā. Augājs nabadzīgs, galvenokārt ķērpji un sūnas. Salas ietilpst Lielā Arktikas dabas rezervāta teritorijā. Salas 1893. gadā atklāja Fritjofa Nansena ekspedīcija ar kuģi Fram. Nosauktas par godu ekspedīcijas atbalsta komitejas loceklim, Norvēģijas konsulam Anglijā Akselim Heibergam. Vostočnijas salā no 1940. līdz 1995. gadam darbojās sezonālā Ostrovgejbergas polārstacija. «Большой Арктический государственный природный заповедник». Arhivēts no oriģināla, laiks: 2021. gada 12. jūlijā. Skatīts: 2022. gada 12. janvārī. ТОПОНИМИКА МОРЕЙ СОВЕТСКОЙ АРКТИКИ. 11. ОТ ТАЙМЫРСКОГО ЗАЛИВА ДО МЫСА ЧЕЛЮСКИН T-47-XXII,XXIII,XXIV topogrāfiskā karte 1:200 000