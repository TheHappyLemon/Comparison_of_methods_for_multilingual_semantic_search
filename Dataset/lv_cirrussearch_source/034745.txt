Kreigs Van Tilburi (angļu: Craig Van Tilbury; 1957. gada 30. jūlijs Sīdarrepidsa — 2010. gada 13. augusts Tampa) bija ASV mūziķis un FIDE meistars šahā (1986). Piedzimis Aiovas štatā, taču vēlāk ģimene pārvākusies uz Ārlingtonas apgabalu. Šeit Tilburi radusies interese par blūzu un roku, ko ietekmējusi Ērika Kleptona un Džimija Peidža daiļrade. 1978. gadā Tilburi pārcēlies uz dzīvi Santakrusā (ASV Virdžīnas). Bijis ģitārists tādās grupās Joey Dee and the Starliters, The Young Rascals, The Shirelles, St. Croix band, Green Flash, sniedzis koncertus ASV un Vācijā. Bijis pazīstams arī kā šahists. Pārstāvējis ASV Virdžīnu un Britu Virdžīnu komandas Pasaules šaha olimpiādēs, kurās piedalījies 10 reizes (1978-1984, 1990, 1994, 2002-2008). Individuālajā vērtējumā izcīnījis zelta (1984) medaļu. 1977. gadā uzvarējis Vašingtonas Open šaha turnīrā, bet 1981. gadā bijis labākais Jamaikas Open šaha turnīrā. 1986. gadā saņēmis FIDE meistara (FM) un starptautiskā arbitra nosaukumus. Pāragri miris no sirdslēkmes. OlimpBase :: Men's Chess Olympiads :: Craig Van Tilbury Craig Van Tilbury, Chess Master and Rock Musician, Is Dead Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)