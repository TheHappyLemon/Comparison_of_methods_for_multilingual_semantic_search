Dakara (franču: Dakar, volofu: Ndakaaru) ir Senegālas galvaspilsēta un lielākā pilsēta. Izvietojusies valsts rietumos uz Zaļā raga pussalas pie Atlantijas okeāna. Viena no lielākajām Rietumāfrikas ostām, ievērojams rūypniecības centrs. Pilsētu dibinājuši portugāļi 16. gadsimtā un tā vairākkārt mainījusi saimniekus, līdz 1677. gadā nonāca Francijas pārvaldē. Sākotnēji attīstījusies kā tirdzniecības centrs ar ievērojamu vergu tirdzniecības īpatsvaru. 1794. gadā Francijā formāli tika atcelta verdzība, bet Dakarā vergu tirdzniecība faktiski turpinājās līdz 1848. gadam. 19. gadsimta otrajā pusē sākās pilsētas strauja attīstība, tika izbūvēts dzelzceļs uz Senluī ziemeļos. 1902. gadā Dakara kļuva par Franču Rietumāfrikas galvaspilsētu. Otrā pasaules kara laikā Dakara bija Višī Francijas kontrolē. No 1959. līdz 1960. gadam Dakara bija Mali Federācijas galvaspilsēta, bet pēc tam — neatkarīgās Senegālas galvaspilsēta. Dakara ir ievērojams Rietumāfrikas finanšu dentrs, šeit atrodas arī vairāku starptautisku organizāciju ofisi. Dakarā dzimuši vai dzīvojuši: Patriks Vieira (Patrick Vieira; 1976), Francijas futbola treneris un bijušais futbolists https://www.ansd.sn/ressources/publications/Rapport_projection_version_12fev06.pdf; pārbaudes datums: 3 janvāris 2021. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 157. lpp. Vikikrātuvē par šo tēmu ir pieejami multivides faili. Skatīt: Dakara. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Dakaras oficiālā mājaslapa (franciski) Dakaras fotogrāfijas Dakaras rallijs