Čurājošais puisēns jeb Briseles Manekens (nīderlandiešu: Manneken Pis) ir skulpturāla strūklaka, viens no Briseles pilsētas simboliem un tūristu ievērojamākajiem apskates objektiem. Bronzas skulptūra ir 55,5 cm augsta, atrodas Briseles vecpilsētā, netālu no Lielā laukuma, ielu L'Etuve un du Chene krustojumā. Skulptūru izveidoja Žeroms Dikesnuā Vecākais, pirmo reizi skulptūra šajā vietā tika novietota 1619. gadā, attēlojot zobgalīgā veidā apvidus nepieciešamību pēc svaiga dzeramā ūdens. Skulptūra ātri kļuva populāra un 1770. gadā tai tika izveidota akmens niša, tādā veidā piešķirot Čurājošajam puisēnam svinīgumu. Bijuši vairāki mēģinājumi nozagt skulptūru, ko 18. gadsimta sākumā mēģināja veikt franču armija, bet vēlāk, 1745. gadā, angļu armija, līdz tas izdevās katordzniekam Antuānam Likā 1817. gadā, kurš neilgi pēc skulptūras iegūšanas to sasita. Taču jau 1818. gadā tika izgatavota skulptūras kopija un novietota atpakaļ tās goda vietā. Šī kopija ir saglabājusies līdz mūsu dienām. Nereti skulptūru var redzēt ietērptu kādā tērpā. Šī ir tradīcija, kuras sākums ir datējams ar 1698. gadu, kad pārvaldnieks Maksimiliāns Emanuels dāvāja uzvalku komplektu, kurā ietērpt skulptūru. Tradīcija turpinās līdz mūsu dienām un bieži Briseli apmeklējušie valstu vadītāji dāvina Čurājošam puisēnam tautastērpu miniatūru komplektus. 2006. gada Pasaules čempionāta hokejā laikā, kas norisinājās Rīgā, Latvijā, Čurājošais puisēns tika apģērbts Latvijas hokeja izlases formas kreklā. Briseles Pilsētas muzejā ir apskatāmi vairāk nekā 400 Čurājošā puisēna tērpu. Statujas iedvesmas avots ir nezināms, tāpēc, gadiem ritot, šis noslēpums radījis vairākus nostāstus un baumas, padarot šo skulptūru vēl pievilcīgāku. Viens no stāstiem apgalvo, ka 12. gadsimtā tika atrasts čurājam pret koku pašā kaujas karstumā hercoga dēls. Vēlāk kā valsts cīnītāju drosmes simbols tika atveidots bronzā. Ziemassvētku rūķa tērpā. Drakulas tērpā. Medicīnas studenta apģērbā. Bolīviešu karnevāla tērpā. Džudista tērpā. ASV gaisa drošības aizsardzības kadeta apģērbā. Slovēņu tautastērpā. Strādnieka apģērbā. Red. Miles, Rebeka. Brisele. Rīga: Zvaigzne ABC, 2005. 45. lpp. ISBN 9984-37-023-2 Vikikrātuvē par šo tēmu ir pieejami multivides faili. Skatīt: Čurājošais puisēns. Encyclopædia Britannica raksts (angliski) Brockhaus Enzyklopädie raksts (vāciski) Čurājošais puisēns uz kartes Panorāma pie strūklakas Čurājošā meitenīte