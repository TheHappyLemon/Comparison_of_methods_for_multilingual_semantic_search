Šis raksts ir par dekoratīvu veidojumu. Par 2006. gada filmu skatīt rakstu Strūklaka (filma). Strūklaka ir dekoratīvs veidojums, kurā vizuāla efekta radīšanai izmanto ūdeni vai citu šķidrumu. Strūklakas sākotnēji bija pārsvarā funkcionāli veidojumi, kas bija paredzēti dzeramā ūdens nodrošināšanai. Līdz 19. gadsimta beigām vairākumu strūklaku vadīja gravitācija, un bija vajadzīgs, lai ūdens uzkrāšanas vieta atrastos augstāk par strūklakas iztekas vietu, lai gravitācijas iespaidā notiktu ūdens kustība, bet pēc 19. gadsimta strūklakās lielākoties izmanto mehāniskos sūkņus. Papildus nodrošinot dzeramo ūdeni, strūklakas tika izmantotas dekoratīvā vai simboliskā nolūkā. Francijas karalis Luijs XIV izmantoja strūklakas Versaļas pils dārzos, lai ilustrētu cilvēka varu pār dabu. Mūsdienās strūklakas lielākoties tiek izvietotas pilsētu parkos vai laukumos, lai godinātu cilvēkus vai notikumus, kā arī tās kalpo atpūtai un izklaidei. Dzeršanas strūklakām ir utilitāra funkcija, nodrošinot lielāku higiēnas drošību, kad masu patērētājs veldzē slāpes. Modernās dzeršanas strūklakas spēj atdzesēt un attīrīt krāna ūdeni. Dzeramo strūklakas var atrasties gan ārā (īpaši karstā klimatā), gan iekštelpās (rūpniecības, izglītības iestādēs). Latvijā arī pastāv dzeršanas strūklakas. Populārākās no tām ir Rīgas Rātslaukumā pie Rolanda statujas, Centrāltirgū un Jūrmalas gatvē 133. «Strūklakas definīcija». tezaurs.lv. Mākslīgā intelekta laboratorija. Arhivēts no oriģināla, laiks: 2013. gada 26. februārī. Skatīts: 2018. gada 8. februārī. Katerina Bulovska. «The fountain – from functional necessity to urban decoration». wallswithstories.com. Walss with Stories, 2017. gada 5. jūlijā. Skatīts: 2018. gada 8. februārī. «How did public fountains, like those in Rome, work without any type of motor to pump the water?». science.howstuffworks.com. HowStuffWorks. Skatīts: 2018. gada 8. februārī. Stīvens Pikerings. «The Symbolic Meaning of a Water Fountain». stephenpickering.com, 2014. gada 20. novembrī. Skatīts: 2018. gada 8. februārī. «Palace of Versailles». britannica.com. Encyclopædia Britannica, Inc. Skatīts: 2018. gada 8. februārī. Управление коммуникациями Рижской думы. «В Риге работают десять питьевых фонтанчиков; этим летом планируется установить новые фонтанчики с питьевой водой - Рига - Latvijas reitingi». www.reitingi.lv (krievu). Skatīts: 2023-05-01.