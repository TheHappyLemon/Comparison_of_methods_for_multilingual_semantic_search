Matīss Miknis (dzimis 1992. gada 29. decembrī Liepājā) ir latviešu bobslejists, stūmējs, karjeras sākumā bijis arī pilots. Iepriekš nopietni nodarbojies ar basketbolu. Pirms bobslejista karjeras spēlējis basketbolu, pārstāvējis Latvijas Basketbola līgas (LBL) 2. divīzijas komandas "Liepājas Lauvas 2" un VEF-LSPA. 2010.—2011. gada sezonā aizvadījis vienu spēli arī "Liepājas Lauvas" galvenās komandas sastāvā LBL 1. divīzijā. 2022. gadā izcīnīja Reģionālās līgas (LBL3) čempiona titulu BK Grobiņa sastāvā, dodot iespēju komandai pirmo reizi iekļūt Nacionālajā basketbola līgā. Ar bobsleju nodarbojas kopš 2014. gada. Eiropas kausā bobslejā pirmoreiz piedalījās 2014. gada novembrī kā pilots kopā ar stūmēju Jāni Jansonu. 2015. gada Pasaules čempionātā junioriem izcīnīja sudraba medaļu Oskara Ķibermaņa pilotētā četrinieka sastāvā. Pasaules kausa sacensībās debitēja 2015. gada 25. janvārī Sanktmoricas trasē kā stūmējs Uģa Žaļima pilotētajā četriniekā, ieņemot 18. vietu. Vietu uz goda pjedestāla pasaules kausa posmā pirmo reizi izcīnījis 2017. gada 7. janvārī Altenbergas trasē divnieku sacensībās kopā ar pilotu O. Ķibermani. Vairākās sacensībās startējis arī Oskara Melbārža pilotētajās ekipāžās. 2017. gada Eiropas čempionātā izcīnījis bronzas medaļu divnieku sacensībās kopā ar pilotu O. Ķibermani. 2019. gada Eiropas čempionātā Kēnigszē izcīnīja sudraba medaļu Ķibermaņa pilotētajā četriniekā. Sudraba godalga iegūta arī četrinieku sacensībās 2019. gada Pasaules čempionātā Vistleras trasē. 2020. gada Eiropas čempionātā Siguldas tarsē kopā ar pilotu Ķibermani kļuva par Eiropas čempioniem. «Matīss Miknis». basket.lv. Skatīts: 2017. gada 30. novembrī. «Latvijas olimpiāde / Spēlētāji — Matīss Miknis». basket.lv. Skatīts: 2017. gada 30. novembrī.[novecojusi saite] «Bobslejists Miknis un "Grobiņa" kļūst par Reģionālās līgas čempioniem». Sportacentrs.com (latviešu). 2022-05-11. Skatīts: 2023-07-11. «Ķibermaņa divnieks ceturtajā vietā Eiropas kausa pirmajā posmā». sportacentrs.com. 2014. gada 12. novembrī. Skatīts: 2017. gada 30. novembrī. «Junior World Championship 2015» (angļu). IBSF. Arhivēts no oriģināla, laiks: 2016. gada 4. martā. Skatīts: 2017. gada 30. novembrī. «Ķibermanis pirmoreiz uz pjedestāla, Melbārdis atgriežas ar 13. vietu». sportacentrs.com. 2017. gada 7. janvārī. Skatīts: 2017. gada 30. novembrī. «Vinterberga turpina būt latviešiem veiksmīga - Ķibermanim Eiropas bronza». sportacentrs.com. 2017. gada 14. janvārī. Skatīts: 2017. gada 30. novembrī. «Ķibermanis ar Mikni kļūst par Eiropas čempioniem un izrauj otro vietu PK kopvērtējumā». sportacentrs.com. 2019. gada 16. februārī. Skatīts: 2020. gada 16. februārī. Vikikrātuvē par šo tēmu ir pieejami multivides faili. Skatīt: Matīss Miknis. Olympedia profils (angliski) LOK profils The Sport.org profils (angliski) IBSF profils (angliski) LOV profils