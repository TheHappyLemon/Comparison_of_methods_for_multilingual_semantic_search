Petavijs (latīņu: Petavius) ir triecienkrāteris Mēness redzamajā pusē. Tas atrodas uz dienvidaustrumiem no Pārpilnības jūras. Krāteris nodēvēts franču jezuītu teologa un hronologa Dionīsija Petavija vārdā. Nosaukumu 1935. gadā apstiprinājusi Starptautiskā Astronomijas savienība. Petavija krāteris izveidojies laikposmā pirms apmēram 3,75 – 3,85 miljardiem gadu. Krāterim ir plats, lēzens valnis ar nevienmērīgu augstumu. Dibens krāterim ir izliekts uz augšu, to klāj izplūdusī lava, krātera centrā atrodas ievērojama klinšu grēda, kuras augstākā virsotne sasniedz apmēram 5 km augstumu. Dibena virsmu šķeļ vairākas nozīmīgas plaisas ar kopējo nosaukumu Rimae Petavius, no kurām lielākā plaisa stiepjas no krātera ziemeļiem uz centru un tālāk DR virzienā, aptuveni 110 km garumā. Krāteris vislabāk redzams trešajā dienā pēc jauna mēness fāzes iestāšanās. Tad ēnas uz apkārtējā fona vislabāk izceļ stāvās krātera malas un klintis. Krātera ZR malā piekļaujas Rotslijs (Ø 57 km), uz ziemeļiem atrodas Vendelins (Ø 147 km), ZZA Holdens (Ø 48 km), uz ZA atrodas Balmers (Ø 136 km), uz DA Hāze (Ø 83 km), uz DA Paličs (Ø 41 km), uz DR Snellius (Ø 86 km). Uz Mēness kartēm šie krāteri tiek apzīmēti ar burtu uz krātera malas, kas ir tuvāk Petavija krāterim. Petavius on Moon Petavius I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Petavius «Arhivēta kopija». Arhivēts no oriģināla, laiks: 2018. gada 30. maijā. Skatīts: 2023. gada 5. novembrī. Petavija krātera apraksts the-moon.wikispaces.com lapā. (angliski) Petavius Petavius Rimae Petavius A guide to the Moon's Petavius Crater Vikikrātuvē par šo tēmu ir pieejami multivides faili. Skatīt: Petavijs.