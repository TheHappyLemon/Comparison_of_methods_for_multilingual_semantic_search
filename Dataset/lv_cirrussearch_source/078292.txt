A Perfect Circle ir amerikāņu roka supergrupa, izveidota 1999. gadā. To izveidoja ģitārists Billijs Hoverdels kopā ar Tool līderi Meinardu Džeimsu Kīnanu. Oriģinālajā grupas sastāvā spēlēja arī Paza Lenčantina (basģitāra), Trojs Van Leuvens (elektriskā ģitāra) un Tims Aleksandrs (bungas). Pēc pēdējām grupas satāva maiņām tās dalībnieki ir Marilyn Manson basists un bijušais Nine Inch Nails basists Džordijs Vaits; The Smashing Pumpkins bijušais ģitārists Džeimss Iha; bundzinieks Džošs Frīzs, kurš ir labāk zināms pēc savas sadarbības ar Nine Inch Nails un The Vandals. Neskatoties uz sastāva maiņām kopš grupas rašanās, dziesmu stilistiskais sastāvs ir palicis nemainīgs; Hoverdels ir komponists, bet Kīnans sacer dziesmu vārdus. A Perfect Circle ir izlaiduši trīs albumus: Mer de Noms, Thirteenth Step un Emotive. Papildus tam izlaists arī DVD Amotion kurā ir trīspadsmit mūzikas video un Denija Lonera veidoti dziesmu remiski. 2004. gadā sakās pārtraukums grupas darbībā, un kopš tā grupa nav koncertējusi un ierakstījusi vai izlaidusi neko jaunu. Pārtraukuma laikā grupas locekļi ir strādājuši pie citiem projektiem, no kuriem vispamanāmākie bijuši Meinarda darbs pie Tool albuma "10,000 Days" un Hoverdela grupas Ashes Divide izveide. Kādā intervijā 2008. gadā Kīnans paziņoja, ka viņš un Hoverdels strādā pie jauna materiāla, tādējādi oficiāli atsākot grupas darbību. Mer de Noms (2000) Thirteenth Step (2003) Emotive (2004) Eat the Elephant (2018) aMOTION (2000) Oficiālā mājas lapa (angliski) MySpace profils (angliski) Last.fm profils (angliski)