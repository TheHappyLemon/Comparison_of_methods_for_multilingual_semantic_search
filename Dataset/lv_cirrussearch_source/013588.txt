2014. gada FIFA Pasaules kausa kvalifikācija — AFC zonas kvalifikācijas turnīrs noteiks tās 4 vai 5 Āzijas valstu komandas, kuras dosies uz finālturnīru Brazīlijā. 4 komandas kvalificēsies automātiski, bet piektā aizvadīs papildus play-off spēles. Kvalifikācija norit 5 kārtās: 16 pēc reitinga zemākās AFC zonas komandas (28. - 43. vieta) izspēlē savstarpējus play-off pārus; 8 labākās komandas kvalificējas otrajai kārtai Nākamās 22 komandas (reitinga 6. - 27. vieta) un 8 pirmās kārtas uzvarētājas izspēlē savstarpējas play-off spēles; 15 labākās komandas kvalificējas trešajai kārtai Piecas labākās AFC komandas (reitinga 1. - 5. vieta) un 15 otrās kārtas labākās komandas tiek sadalītas 5 grupās un izspēlē savstarpēju turnīru - katras grupas 2 labākās komandas kvalificējas ceturtajai kārtai 10 labākās kvalifikācijas turnīra komandas tiek sadalītas divās grupās un izspēlē savstarpēju turnīru - abu grupu pirmo un otro vietu ieguvēji kvalificējas finālturnīram. Grupu trešo vietu ieguvēji kvalificējas piektajai kārtai. Ceturtās kārtas grupu turnīra trešo vietu ieguvēji izspēlē savstarpējas play-off spēles - uzvarētājs spēlē starpkonfederāciju play-off spēli ar CONMEBOL zonas 5. vietas ieguvēju. Kvalifikācijā piedalās 43 no 46 AFC valstīm - Guamas un Butānas izlases nepiedalās kvalifikācijai, bet Brunejas izlase uz laiku tika izslēgta no FIFA. Reitinga tabula tika publicēta 2011. gada 8. martā, tā noteica komandu sadalījumu pa kvalifikācijas kārtām. Pirmās kārtas spēļu izloze notika 2011. gada 30. martā Kualalumpurā. Spēles tika aizvadītas 2011. gada jūnijā un jūlijā. Otrās kārtas spēļu izloze tāpat kā pirmās kārtas notika 2011. gada 30. martā Kualalumpurā. Spēles notika 2011. gada jūlijā. 1Pirma Omānas - Mjanmas spēle beidzās 2:0 par labu Omānai, bet vēlāk tika piešķirta uzvara ar rezultātu 3:0. Atbildes spēle tika pārtraukta pēc 1. puslaika nekārtību dēļ arī otrajā spēlē tika piešķirta uzvara Omānai ar rezultātu 3:0 2Abās Sīrija - Tadžikistāna spēlēs tika piespriests rezultāts 3:0 par labu Tadžikistānai jo Sīrija spēlēja ar neatļautu spēlētāju 15 otrās kārtas uzvarētāji un 5 labākās AFC zonas komandas tika sadalītas 5 grupas pa 4 komandām un izspēlēja savstarpēju grupu turnīru. Trešās kārtas uzvarētāji tika sadalīti divās grupās pa piecām komandām un aizvadīs savstarpēju spēļu turnīru. Grupu uzvarētāji un otro vietu ieguvēji kvalificēsies finālturnīram, bet trešo vietu ieguvēji izspēlēs savstarpējas play-off spēles, kuras uzvarētājs spēlēs starpkonfederāciju spēli par kvalificēšanos finālturnīram. Kvalifikācijas piektajā kārtā pēc divu spēļu izspēlēšanas tiks noteikta tā AFC zonas komanda, kas ar CONMEBOL kvalifikācijas zonas piektas vietas ieguvēju cīnīsies par iekļūšanu finālturnīrā. Piektās kārtas uzvarētājs spēlēs ar CONMEBOL zonas piektās vietas ieguvēju starpfederāciju play-off spēles par ceļazīmi uz finālturnīru. Spēles notiks 2013. gada novembrī.