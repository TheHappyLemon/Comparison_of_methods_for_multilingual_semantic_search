Nejaukt ar valdības vadītājs. Valsts vadītājs, arī valsts galva, ir augstākā valsts amatpersona, kam ir īpašas tiesības reprezentēt valsti tās teritorijā un starptautiskajās attiecībās. Pēc savas formas valsts vadītājs var būt indivīds (kā fiziska persona) vai kolektīvs (kā publiskās varas orgāns). Valsts vadītāja forma dažādās valstīs vai zemēs var atšķirties pēc daudz dažādiem faktoriem, tostarp no valsts pārvaldes veida, valsts iekārtas, politiskās tradīcijas un vadošās klases politiskās filozofijas un citiem uzskatiem. Valsts vadītājs monarhijās ir monarhs (karalis, firsts, emīrs), bet republikās — prezidents. Prezidentālā republikā un pusprezidentālā republikā valsts galva ir prezidents. Dažās valstīs (piemēram, ASV) prezidents ir izpildvaras galva ar reprezentatīvajām funkcijām, savukārt citās valstīs (piemēram, Vācijas Federatīvajā Republikā) prezidentam ir tikai atsevišķas izpildvaras tiesības ar reprezentatīvajām funkcijām. Abos gadījumos konstitūcija nesauc prezidentu par valsts galvu. «head of State». EuroVoc (Eiropas Savienības daudzvalodu vārdnīca). Arhivēts no oriģināla, laiks: 2016. gada 7. martā. Skatīts: 2013. gada 23. jūlijā.