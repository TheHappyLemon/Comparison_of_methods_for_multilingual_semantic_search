Georgs Mihaeliss (vācu: Georg Michaelis; dzimis 1857. gada 8. septembrī, miris 1936. gada 24. jūlijā) bija Vācijas reihskanclers un Prūsijas premjerministrs 1917. gadā. Pirmais nedižciltīgas izcelsmes kanclers Vācijas vēsturē. Dzimis Hainvā, Silēzijā. Uzaudzis Frankfurtē pie Oderas. No 1876. līdz 1884. gadam studēja tiesību zinātnes Breslavā, Leipcigā un Vircburgā, iegūdams doktora grādu. No 1885. līdz 1889. gadam - tiesību pasniedzējs Tokijā. Pēc atgriešanās Vācijā strādāja Prūsijas valsts pārvaldē. No 1915. gada vadīja Reichsgetreidestelle - valsts iestādi, kas regulēja labības piegādi Pirmā pasaules kara laikā. Pēc Teobalda fon Betmaņa-Hollvega demisijas 1917. gada 14. jūlijā kļuva par kancleru un Prūsijas premjerministru. 1917. gada 31. oktobrī bija spiests atkāpties no amata. No 1918. gada 1. aprīļa līdz 1919. gada 31. martam Mihaeliss bija Prūsijas Pomerānijas provinces virsprezidents (Oberpräsident). Mainoties politiskajai situācijai bija spiests amatu atstāt. Pēc kara darbojās ekonomistu, studentu un baznīcas organizācijās. Miris 1936. gadā. Vikikrātuvē par šo tēmu ir pieejami multivides faili. Skatīt: Georgs Mihaeliss. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Pirmā pasaules kara enciklopēdijas raksts (angliski)