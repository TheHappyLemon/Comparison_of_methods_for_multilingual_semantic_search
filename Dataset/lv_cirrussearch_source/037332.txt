Ābrams Rabinovičs (krievu: Абрам Исаакович Рабинович; 1878. gada 20. decembris Viļņa — 1943. gada 7. novembris Maskava) bija Krievijas šahists. 20. gadsimta sākumā piedalījies Viskrievijas šaha čempionātos (1903, 1912). 1909. gadā ieguvis Krievijas šaha meistara nosaukumu. 1911. gadā Karlsbādes šaha turnīrā kopā ar Paulu Joneru un Boru Kostiču dalījis 19.-21. vietu (uzvarējis Rihards Teihmans). Pēc Pirmā pasaules kara pārcēlies uz Maskavu, kur 1920. un 1930. gados bijis viens no vadošajiem šahistiem. 1926. gadā uzvarējis Maskavas pilsētas šaha čempionātā. 1930. gadā uzvarējis Maskavas šaha meistaru turnīrā. Trīs reizes piedalījies PSRS šaha čempionātu finālos. Labāko rezultātu šajos turnīros sasniedzis 1920. gadā, kad ieņēmis 4. vietu (uzvarējis Aleksandrs Aļehins). Pēc profesijas bijis grāmatvedis. 1930. gados bijis Maskavas vakara laikraksta Вечерняя Москва šaha nodaļas redaktors. Otrā pasaules kara laikā miris no nepietiekama uztura. Karlsbad (1911) «7 Championship of Moscow - 1926». Arhivēts no oriģināla, laiks: 2017. gada 4. maijā. Skatīts: 2017. gada 3. februārī. National Tournament - Moscow February-March 1930 USSR Championship (1920) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)