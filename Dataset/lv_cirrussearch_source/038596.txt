Talkass (baškīru: Талҡаҫ) ir ezers, kas atrodas Urālu kalnu austrumu nogāzē, Baimakas rajonā Baškortostānā. Talkass ir, šaurā starpkalnu ielejā izveidojies, tektoniskas izcelsmes saldūdens ezers. Tas atrodas Irendikas kalnu grēdas rietumu nogāzē, 4 kilometrus uz dienvidaustrumiem no Tubinskas ciema. Gar ezera dienvidu krastu stiepjas Isjanovo sādža. Ziemeļu un dienvidu krasti lēzeni, vietām pārpurvojušies, rietumu un austrumu krasti stāvāki. Austrumu krasts dažviet klinšains, klāts ar alkšņu, bērzu un lapegļu mežiem, rietumu krastu arī klājis mežs, bet cirsmu dēļ, tagad tur atrodas atsevišķi bērzu puduri. Palu laikā ūdens pa vecu gultni noplūst Šuguras upē, kas ir Tanalikas pieteka. 1978. gadā Talkass tika pasludināts par dabas pieminekli. Ezerā mīt vēži, līņi, sīgas, līdakas, pliči, asari, raudas. Tā krastos ligzdo melnkakla gārgales, tumšās pīles. Pie austrumu krasta 8—10 metru dziļumā atrodami sapropeļa nogulumi, kurus izmanto ārstniecībā. Pateicoties tīrajam ūdenim un gleznainam apvidum ezers ir viena no populārākām atpūtas vietām Dienvidurālos un bieži tiek saukts par "Urālu pērli". Trīssimt metru no ezera, tā dienvidu krastā, atrodas 1931. gadā izveidotā sanatorija "Talkass". Ezera ūdenim ir dziednieciskas īpašības, tas veicina dažādu brūču sadzīšanu. Talkasa ezers. Attēli. Энциклопедия Башкирии → ТАЛКАС Arhivēts 2016. gada 4. aprīlī, Wayback Machine vietnē. (krieviski) Озеро Талкас и окрестности Arhivēts 2017. gada 30. martā, Wayback Machine vietnē. (krieviski) Талкас - жемчужина Урала Arhivēts 2017-03-14 Wayback Machine vietnē. (krieviski) Sanatorijas mājas lapa Arhivēts 2017. gada 1. jūnijā, Wayback Machine vietnē. (krieviski) Санаторий Талкас Arhivēts 2017. gada 17. maijā, Wayback Machine vietnē. (krieviski) Газета «Выбор» № 118—119 (10044-10045) от 11.08.2015. Статья «Край тысячи озёр». (krieviski) По тропам Южного Урала. Oзера Талкас (krieviski) Озеро Талкас, Южный Урал. Башкирия. (krieviski)