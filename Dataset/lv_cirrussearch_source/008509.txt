Taisnspārņi (Orthoptera) ir kukaiņu klases (Insecta) kārta, kas pieder pie jaunspārņu infraklases (Neoptera). Šī kārta apvieno vairāk nekā 20 000 sienāžu, circeņu, ķireļu un siseņu sugas, kas iedalītas 2 apakškārtās. Taisnspārņi, it īpaši salīdzinājumā ar kukaiņu vairākumu, ir lieli, retāk vidēji lieli kukaiņi. Kopumā visiem taisnspārņiem ir cilindrisks ķermenis, un to pakaļkāju ciskas ir labi attīstītas un muskuļotas, stilbi pagarināti, tāpēc taisnspārņi spēj labi lekt. Taisnspārņiem ir 2 pāri spārnu, kas sakļautā veidā nosedz ķermeni. Priekšspārni ir slaidi, šaurāki nekā pakaļspārni, tie ir arī stingrāki, īpaši pie spārnu pamatnes, lidošanai gandrīz nederīgi. Pakaļspārni ir plēvveidīgi, kas miera stāvoklī tiek salocīti zem priekšspārniem. Taisnspārņiem ir lielas fasetacis jeb saliktās acis, un atkarībā no sugas var būt vai nebūt vienkāršās actiņas. Visiem starp fasetacīm uz galvas ir 2 taustekļi, kas arī atkarībā no sugas var būt ļoti gari vai samērā īsi. Mutes orgāni - grauzēja tipa. Taisnspārņi pārtiek no augiem, retāk tie ir plēsīgi. Pamatdarbu par Latvijas taisnspārņu faunu 1943. gadā publicējis K.Princis, kurš apkopojis materiālus no 263 atradnēm. Tajā Latvijai minētas 38 savvaļas sugas, ieskaitot šad tad ieklīstošo klejotājsiseni (Locusta migratorio). Latvijā sastopamie taisnspārņi pieder abām apakškārtām, kas atšķiras ar taustekļu garumu, posmu skaitu pēdās, dējekļa veidu un sisināšanu. Sienāžu (Tettigonioidea) taustekļi ir ļoti gari, vismaz ķermeņa garumā. Visas pēdas ar 4 posmiem. Dējeklis garš, aptuveni zobenveida. Priekšspārni tiek sakļauti jumtveidā. Dzirdes orgāni uz priekškāju stilbiem (to atveres ir redzamas). Sisina, berzējot priekšspārnu pamatus vienu gar otru. Latvijā konstatētas 9 sugas. Ļoti bieži sastopams (parasti gan tikai dzirdams) parastais dziedātājsienāzis (Tettigonia cantans). Tas ir viens no lielākiem Latvijas taisnspārņiem. Tā ķermeņa garums bez dējekļa līdz 4 cm, krāsa viscauri zaļa. Dažas sugas ir retas un atbilst aizsargājamo dzīvnieku l. kategorijai, taču pagaidām nav ierakstītas Latvijas Sarkanajā grāmatā. Circeņi (Grylloidea) pēc daudzām pazīmēm ir līdzīgi sienāžiem, bet atšķiras ar mazāku pēdu posmu skaitu (Latvijas sugām visās pēdās 3 posmi), kā arī ar to, ka priekšspārnus uz vēdera novieto plakaniski. Arī circeņi sisina, trinot priekšspārnu pamatus. Latvijā savvaļā sastopamas 2 sugas un telpās l suga. Telpās agrāk bieži bija sastopams mājas circenis (Gryllus domesticus), bet par tā pašreizējo sastopamību ziņu nav. Savvaļā visai bieži sastopams racējcircenis jeb zemesvēzis (Gryllotalpa gryllotalpa), kas dzīvo augsnē alās. To raksturo par racējkājām pārveidotās priekškājas un dējekļa trūkums. Otra savvaļas suga lauku circenis (Liogryllus campestris) esot bijusi ļoti reti sastopama vēl 19. gadsimtā, taču vairāk kā 100 gadus nav atrasta. Siseņiem (Acridoidea) taustekļi īsi, augstākais pusķermeņa garumā. Pēdās parasti 3 posmi, retumis 2 (sīksiseņu dzimtā (Tetrigidae)). Dējeklis īss, nav uzkrītoši izvirzīts. Dzirdes orgāns parasti ir un atrodas vēdera pirmā posma sānos. Sisina, trinot pakaļkājas gar priekšspārniem. Visas sugas fitofāgas. Latvijā savvaļā 27 sugas. Pļavās un līdzīgās vietās ļoti bieži sastopam pļavsiseņus (Chorthippus) un zaļo zālājsiseni (Omocestus viridulus). Tie ir galvenie koncertētāji minētajās vietās vasarā karstā laikā. Ļoti interesanta ir sausās, galvenokārt smilšainās vietās dzīvojošu četru sugu grupa, ko raksturo vairāk vai mazāk krāsaini (sarkani vai zili) pakaļspārni, kas kļūst redzami lidojumā. Šīs sugas uzlūkojamas par siltāka un sausāka laikmeta reliktiem, tāpēc tās ierakstītas Latvijas Sarkanajā grāmatā. Trīs no tām (sarkanspārnu smiltājsisenis (Bryodema tuberculatum), zilspārnu smiltājsisenis (Sphingonotus coerulans), raibspārnu smiltājsisenis (Oediopoda coerulescens)) ir visai retas, bet viena - parkšķis (Psophus stridulus) sastopama samērā bieži. Taisnspārņu kārta (Orthoptera) Gartaustekļu taisnspārņu apakškārta (Ensifera) Circeņu virsdzimta (Grylloidea) Circeņu dzimta (Gryllidae) Zemesvēžu dzimta (Gryllotalpidae) dzimta Mogoplistidae dzimta Myrmecophilidae Sienāžu virsdzimta (Tettigonioidea) Sienāžu dzimta (Tettigoniidae) Siltumnīcu sienāžu virsdzimta (Rhaphidophoroidea) Siltumnīcu sienāžu dzimta (Rhaphidophoridae) virsdzimta Hagloidea dzimta Prophalangopsidae virsdzimta Schizodactyloidea dzimta Schizodactylidae virsdzimta Stenopelmatoidea dzimta Anostostomatidae dzimta Cooloolidae dzimta Gryllacrididae dzimta Stenopelmatidae Īstaustekļu taisnspārņu apakškārta (Caelifera) Konusgalvas siseņu virsdzimta (Pyrgomorphoidea) Konusgalvas siseņu dzimta (Pyrgomorphidae) Lapveida siseņu virsdzimta (Trigonopterygoidea) Lapveida krūmu siseņu dzimta (Xyronotidae) Lapveida siseņu dzimta (Trigonopterygidae) Mērkaķsiseņu virsdzimta (Eumastacoidea) Mērkaķsiseņu dzimta (Eumastacidae) Pigmejķireļu virsdzimta (Tridactyloidea) Dubļu pigmejķireļu dzimta (Rhipipterygidae) Pigmejķireļu dzimta (Tridactylidae) Smilšu pigmejķireļu dzimta (Cylindrachetidae) Pūšļsiseņu virsdzimta (Pneumoroidea) Pūšļsiseņu dzimta (Pneumoridae) Siseņu virsdzimta (Acridoidea) Andu bezspārnu siseņu dzimta (Tristiridae) Bezspārnu siseņu dzimta (Lentulidae) Dienvidamerikas krupjusiseņu dzimta (Ommexechidae) Dubultķīļa siseņu dzimta (Charilaidae) Krupjusiseņu dzimta (Pamphagidae) Lielo siseņu dzimta (Romaleidae) Siseņu dzimta (Acrididae) Smailkrūšu siseņu dzimta (Catantopidae) Tuksneša siseņu dzimta (Lathiceridae) dzimta Dericorythidae dzimta Lithidiidae dzimta Pyrgacrididae Sīksiseņu virsdzimta (Tetrigoidea) Ķīnas sīksiseņu dzimta (Batrachididae) Sīksiseņu dzimta (Tetrigidae) Tuksneša garūsu siseņu virsdzimta (Tanaoceroidea) Tuksneša garūsu siseņu dzimta (Tanaoceridae) Orthoptera Hoell, H.V., Doyen, J.T. & Purcell, A.H. (1998). Introduction to Insect Biology and Diversity, 2nd ed. Oxford University Press. pp. 392–394. ISBN 0-19-510033-6. Taisnspārņi «Orthoptera (Grasshoppers, Locusts, Katydids, Crickets) (Insects)». Arhivēts no oriģināla, laiks: 2012. gada 3. decembrī. Skatīts: 2013. gada 31. martā. superfamily Acridoidea MacLeay, 1821 «Family: Pamphagidae (toad grasshoppers)». Arhivēts no oriģināla, laiks: 2013. gada 27. februārī. Skatīts: 2013. gada 31. martā. Two Species of Melanoplinae (Orthoptera: Catantopidae) New to Korea Family Tanaoceridae - Desert Long-horned Grasshoppers Vikikrātuvē par šo tēmu ir pieejami multivides faili. Skatīt: Taisnspārņi. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Encyclopædia of Life raksts (angliski) Latvijas taisnspārņu saraksts Latvijas daba: Taisnspārņu kārta Taisnspārņu foto Order Orthoptera - Grasshoppers, Crickets, Katydids