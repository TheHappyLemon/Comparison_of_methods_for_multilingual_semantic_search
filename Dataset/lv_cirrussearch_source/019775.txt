Olga Rubcova (krievu: Ольга Николаевна Рубцова; 1909. gada 20. augusts, Maskava, Krievijas impērija - 1994. gada 13. decembris, Maskava) bija 4. Pasaules čempione šahā (1956—58), starptautiskā sieviešu lielmeistare (WGM, 1976). Šahu iemācījusies spēlēt mājās, jo viņas tēvs Nikolajs Rubcovs bija labs šahists un regulāri piedalījās amatieru turnīros. 17 gadu vecumā Rubcova uzvarēja sieviešu šaha masu turnīrā, kuru organizēja laikraksts «Комсомольская правда». 1927. gadā Rubcova lieliskā stilā kļuva par pirmo PSRS sieviešu šaha čempionāta uzvarētāju. Šo panākumu viņai izdevās atkārtot vēl trīs reizes (1931, 1937, 1949), kļūstot par četrkārtējo PSRS šaha čempioni. Tāpat Rubcova ir trīs reizes uzvarējusi Maskavas sieviešu šaha čempionātos (1947, 1950, 1953./1954). 1949./1950. gada Pasaules čempionātā sievietēm, kas notika Maskavā, Rubcova ieņēma 2. vietu aiz Ludmilas Rudenko, tādējādi apliecinot, ka viņa ir viena no spēcīgākajām tālaika šahistēm. Toties 1952. gada pretendentu turnīrs viņai atnesa sarūgtinājumu, jo izdevās ierindoties tikai 8. vietā. Tomēr jau nākamajā Pasaules čempiones nosaukuma izcīņas ciklā Rubcova sasniedza mērķi. Sākumā viņa pārliecinoši uzvarēja pretendentu turnīrā ar rezultātu 15 punkti no 19 iespējamajiem. Tas deva Rubcovai iespēju sacensties mačturnīrā par Pasaules čempiones nosaukumu, kurā viņa par puspunktu apsteidza toreizējo Pasaules čempioni Jeļizavetu Bikovu un par 5½ punktiem Pasaules eksčempioni Rudenko. 1957. gadā Rubcova PSRS izlases sastāvā kļuva par I Pasaules sieviešu šaha olimpiādes uzvarētāju, pie 1. galdiņa iegūstot 9½ punktus no 14 iespējamajiem. 1958. gada revanša mačā Rubcova zaudēja Pasaules čempiones titulu Bikovai ar 5½:8½ (+4 -7 =3). 1959. gadā pretendentu turnīrā Plovdivā Rubcova ierindojas tikai 9. vietā. 1971. gadā viņa vēl piedalījās starpzonu turnīrā, taču bez panākumiem, jo palika 10. vietā. Interesanti, ka 1965. gada PSRS sieviešu šaha čempionātā kopā ar Rubcovu spēlēja arī viņas meita Jeļena Fataļibekova. 1960. gados Rubcova aktīvi piedalījās korespondencšaha turnīros. Viņa kļuva arī šeit par Pasaules čempioni, uzvarot I Pasaules korespondencšaha sieviešu čempionātā 1972. gadā. Nākamajā čempionātā Rubcova palika otrā, bet aiznākamajā - ieņēma 5. vietu. Olga Rubcova bija vienīgā šahiste, kas ir ieguvusi Pasaules čempiones nosaukumu gan klasiskajā šahā, gan korespondencšahā. 1952. gadā par sasniegumiem šahā Olgai Rubcovai tika piešķirts PSRS Nopelniem bagātā sporta meistares nosaukums, bet 1957. gadā viņa tika apbalvota ar Darba Sarkanā Karoga ordeni. 1973. gadā Rubcova kļuva par Starptautiskās korespondencšaha federācijas (ICCF) starptautisko meistari, un 1976. gadā kā viena no pirmajām šahistēm saņēma FIDE sieviešu šaha lielmeistares nosaukumu. 1964. gadā viņai tika piešķirts arī FIDE starptautiskā arbitra nosaukums. 1949-50 Title Tournament 1952 Candidates Tournament «1955 Candidates Tournament». Arhivēts no oriģināla, laiks: 2016. gada 12. jūnijā. Skatīts: 2013. gada 12. jūnijā. «1956 Triangular Title Match». Arhivēts no oriģināla, laiks: 2017. gada 20. novembrī. Skatīts: 2013. gada 12. jūnijā. 1958 Bikova - Rubtsova Title Match 1959 Candidates Tournament 1971 Ohrid Interzonal Tournament «ICCF - 1st Ladies CC World Championship Final». Arhivēts no oriģināla, laiks: 2012. gada 28. jūlijā. Skatīts: 2013. gada 12. jūnijā. ICCF - 2nd Ladies CC World Championship Final ICCF - 3rd Ladies CC World Championship Final Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Olga Rubcova šahista profils vietnē olimpbase.org (Pasaules šaha olimpiādes) Olga Rubcova šahista profils vietnē olimpbase.org (PSRS komandu čempionāti)