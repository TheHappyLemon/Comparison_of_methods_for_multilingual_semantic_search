Almario Vernards "Mario" Čālmers (angļu: Almario Vernard "Mario" Chalmers; dzimis 1986. gada 19. maijā Ankoridžā, Aļaskas štatā, ASV) ir amerikāņu basketbolists, spēlē saspēles vadītāja pozīcijā. Pašlaik (2013) pārstāv NBA klubu Maiami "Heat", kurā aizvadījis visu savu profesionāļa karjeru. Pirms karjeras NBA viņš pārstāvēja Kanzasas universitātes basketbola komandu NCAA turnīrā trīs sezonas. Trešajā sezonā (2007.—2008.) viņš palīdzēja izcīnīt NCAA čempiona titulu. 2,1 sekundi pirms fināla beigām ar trīspunktnieku izlīdzināja rezultātu un spēles pagarinājumā uzvaru svinēja M. Čālmera komanda. Pats spēlētājs tika atzīts par vislabāko sniegumu uzrādījušo spēlētāju. 2008. gada NBA draftā viņu Minesotas "Timberwolves" izraudzījās ar kopējo 34. kārtas numuru otrajā kārtā, taču spēlētājs tika aizmanīts uz Maiami "Heat". Debijas sezonā NBA viņš piedalījās visās 82 regulārās sezonas spēlēs, viņš ierindojās pirmajā vietā starp debitantiem pārtvertajās bumbās un bija ceturtais starp visiem līgas spēlētājiem. "Heat" sastāvā ir četras reizes kvalificējies NBA izslēgšanas spēlēm. 2011. gadā kvalificējies finālsērijai, tomēr jau nākamajā sezonā izcīnīja NBA čempiontitulu. Arī 2013. gadā tika izcīnīts NBA čempiontituls, šoreiz finālā tika uzvarēta Sanantonio "Spurs" vienība. NBA profils (angliski)