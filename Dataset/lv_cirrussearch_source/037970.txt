Ivans Čeparinovs (bulgāru: Иван Чепаринов; dzimis 1986. gada 26. novembrī Asenovgradā) ir Bulgārijas starptautiskais lielmeistars šahā (2004). Kopš 2018. gada pārstāv Gruziju. Šahu iemācījies spēlēt piecu gadu vecumā. 2000. gadā kļuvis par Bulgārijas junioru šaha čempionu un izcīnijis trešo vietu vienā no Veikanzē (Nīderlande) šaha festivāla blakusturnīriem. 2002. gadā dalījis otro vietu Linaresas starptautiskajā šaha turnīrā un uzvarējis Mondarisas (Spānija) starptautiskajā šaha turnīrā. 2003. gadā Pančevas (Serbija) starptautiskajā šaha turnīrā dalījis pirmo vietu kopā ar Mihaju Šubi un atkārtoti uzvarējis Mondarisas starptautiskajā šaha turnīrā. 2004. gadā Sofijā uzvarējis Bulgārijas šaha čempionātā un vairākos starptautiskos šaha turnīros Spānijā. 2005. gadā atkārtoti uzvarējis Bulgārijas šaha čempionātā un starptautiskajā šaha turnīrā Linaresā. Tajā pašā gadā piedalījies Pasaules kausa izcīņā šahā pēc izslēgšanas sistēmas Hantimansijskā, kur 3. kārtā zaudējis Magnusam Karlsenam. 2006. gadā dalījis otro vietu Pamplonas starptautiskajā šaha turnīrā (uzvarējis Ruslans Ponomarjovs). 2007. gadā uzvarējis starptautiskajos šaha turnīros Malmē, Morēlijā (Meksika) un piedalījies Pasaules kausa izcīņā šahā, kur ceturtdaļfinālā atkal piekāpies Karlsenam. 2012. gadā trešo reizi kļuvis Bulgārijas šaha čempionu, kā arī dalījis 1. vietu Kopenhāgenas starptautiskajā šaha turnīrā Politiken Cup. 2014. gadā uzvarējis Albenas (Bulgārija) starptautiskajā šaha turnīrā. 2007. gadā Spānijas komandas CA Linex Magic Mérida sastāvā uzvarējis Eiropas šaha klubu kausā. 2021. gada novembrī Rīgā ierindojies 79. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 17. vietā "FIDE Grand Swiss" turnīrā. Pārstāvējis Bulgārijas komandu lielākajos komandu šaha turnīros: Pasaules šaha olimpiādēs piedalījies 7 reizes (2002-2014); Eiropas komandu šaha čempionātos piedalījies 6 reizes (1970-1980). Par panākumiem turnīros FIDE 2004. gadā Čeparinovam piešķīrusi starptautiskā lielmeistara (GM) nosaukumu. Bijis Veselina Topalova palīgs mačos par Pasaules šaha čempiona nosaukumu. Transfers in 2018 «FIDE World Chess Cup 2005». Arhivēts no oriģināla, laiks: 2016. gada 1. jūnijā. Skatīts: 2017. gada 30. martā. Ivan Cheparinov lifts the trophy in Albena OlimpBase :: 23rd European Chess Club Cup, Kemer 2007, CA Linex Magic Mérida 2021 FIDE Chess.com Grand Swiss 2023 FIDE Grand Swiss OlimpBase :: Men's Chess Olympiads :: Ivan Cheparinov OlimpBase :: European Men's Team Chess Championship :: Ivan Cheparinov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)