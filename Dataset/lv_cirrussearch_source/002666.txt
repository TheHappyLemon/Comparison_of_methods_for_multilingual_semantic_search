Gregs Čārlzs Popovičs (angļu: Gregg Charles Popovich; dzimis 1949. gada 28. janvārī Austrumčikāgā, ASV) ir amerikāņu basketbola treneris. 2022. gadā viņš ir Nacionālās basketbola asociācijas (NBA) kluba Sanantonio "Spurs" galvenais treneris. G. Popovičs ir visvairāk uzvaru izcīnījušais treneris NBA vēsturē, skaitot kopā regulāro sezonu un izslēgšanas spēles, gan arī, skaitot tikai regulārā čempionāta spēles (2022. gada martā viņš pēc šī rādītāja apsteidza Donu Nelsonu). ASV basketbola izlases galvenais treneris. Esot "Spurs" galvenā trenera amatā kopš 1996. gada, G. Popovičs ir visilgāk esošais galvenais treneris viena kluba vadībā NBA vēsturē, kā arī visās četrās lielajās Ziemeļamerikas sporta līgās (NBA, NFL, NHL, MLB). Vadījis Sanantonio "Spurs" visās piecās sezonās, kad komanda kļuva par NBA čempioni. Viņš ir viens no pieciem NBA treneriem, kas karjeras laikā izcīnījis vismaz četrus titulus (tāpat vienīgais aktīvais treneris). 2003., 2012. un 2014. gadā atzīts par NBA sezonas labāko treneri. G. Popovičs ir bijis trenera asistents ASV basketbola izlasē 2002. gada Pasaules čempionātā, 2003. gada Amerikas čempionātā un 2004. gada vasaras olimpiskajās spēlēs. 2015. gadā iecelts par ASV basketbola izlases galveno treneri, pārņemot amatu no Maika Kšiževska pēc 2016. gada vasaras olimpiskajām spēlēm. French connection (angliski) Devin Brown And Coach Pop Spread Message To Local Youth Arhivēts 2008. gada 27. jūlijā, Wayback Machine vietnē. (angliski) «Gregg Popovich». NBA.com. Arhivēts no oriģināla, laiks: 2013. gada 18. jūnijā. Skatīts: 2013. gada 28. jūnijā. «2012-13 San Antonio Spurs game notes». NBA.com. Skatīts: 2013. gada 28. jūnijā. NBA.com profils (angliski) Basketball-Reference profils Arhivēts 2015. gada 9. decembrī, Wayback Machine vietnē. (angliski)