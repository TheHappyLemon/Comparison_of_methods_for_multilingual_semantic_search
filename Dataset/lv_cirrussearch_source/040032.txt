"Velda" ir padomju kinorežisora Nazima Tuļahodžajeva 1987. gadā pēc Reja Bredberija darbu motīviem uzņemta fantastiska antiutopija. Tās pamatā ir Bredberija stāsts "Velda", taču sižetā iekļautas arī līnijas no citiem viņa darbiem ("Marsiešu hronikas", "Pieneņu vīns"). Lielā, drūmā savrupmājā dzīvo Stounu ģimene — Maikls, viņa sieva Linda un bērni Pīters un Vendija. Ģimenē nevalda savstarpēja sapratne — brīvo laiku bērni pavada īpašā elektroniskā bērnistabā, kurā tiek vizualizētas dažādas ainas. Īpaši tiem patīk skatīties Āfrikas lauvu medības. Maikls cenšas slēgt istabas durvis, taču tas tikai palielina bērnu naidīgumu. Nelielā namiņā jūras krastā dzīvo vecs zvejnieks Ernando un viņa neredzīgā sieva Kora. Visa viņu dzīves būtība ir atmiņas par mirušo dēlu Tomu. Un tad kādu dienu pie viņiem ierodas zēns, kas ir absolūti līdzīgs Tomam. Idile neturpinās ilgi — būdiņā ierodas karantīnas komanda, kas iznīcina radības, kas dzīvo kopā ar cilvēkiem kā viņu mirušie radinieki. Taču par karantīnas komandas upuriem kļūst ne tikai atnācēji — kādu nakti tie atnāk arī pie Maikla. Viņu aizved uz vecu gravu un tur pamet. Tik tikko dzīvs, Maikls nonāk pie baznīcas drupām, kur sastopas ar Ernando. Maikls cenšas ar ģimeni tikt prom no šīs murgainās dzīves, bet viņa bērniem tas nebūt nepatīk. Viņi iemāna vecākus bērnistabā, kur tos saplosa lauvas. Jurijs Beļajevs — Maikls Nellija Pšennaja — Linda Georgijs Gegenčkori — Ernando Tamāra Shirtladze — Kora Henrikas Kurauskas — pulkvedis Stouns Valentinas Masaļskis — Deivids Makklins Vladas Bagdonas — Bārtons Darjus Palekas — Pīters Sigute Larionovaite — Vendija Darjus Cicinas — Toms Gitis Padegimas — "Gandijs" Kristiona Andrejauskaite — kopēja «Вельд», Киностудия «Узбекфильм», 1987 IMDb profils (angliski) IMDb profils (angliski) (angliski)