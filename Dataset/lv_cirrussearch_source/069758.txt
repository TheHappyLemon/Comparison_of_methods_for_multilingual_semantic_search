Valsts galvaspilsētas reģions (filipīniešu: Pambansang Punong Rehiyon, angļu: National Capital Region), neformāli — Manilas metropole (filipīniešu: Kalakhang Maynila, angļu: Metropolitan Manila), ir viens no Filipīnu reģioniem valsts centrālajā daļā. Atrodas Lusonas salas dienvidrietumos un iekļauj 16 neatkarīgās pilsētas, tajā skaitā valsts galvaspilsētu Manilu, un vienu municipalitāti. Reģions izvietojies Lusonas salas dienvidrietumos starp Dienvidķīnas jūras Manilas līci rietumos un Bajas lagūnu dienvidaustrumos. Robežojas ziemeļos ar Centrālās Lusonas reģiona Bulakanas provinci un Kalabarsonas reģiona Risalas, Lagunas un Kavites provincēm austrumos un dienvidos. Reljefā dominē piekrastes zemiene, ziemeļdaļa — kalnaina; augstākā virsotne ir 796 m vjl Kesonsitijas pilsētas ziemeļos. Valda tropu klimats. Galvaspilsētas reģions dibināts 1975. gada 7. novembrī, nodalot no Risalas provinces četras pilsētas (Manilu, Kesonsitiju, Kalookanu un Pasaju) un 13 municipalitātes. Par pirmo Manilas metropoles gubernatori valsts prezidents Ferdinands Markoss iecēla savu sievu Imeldu Markosu. Reģiona administrēšanai nodibināja speciālu Manilas metropoles attīstības pārvaldi (Metropolitan Manila Development Authority), kādu nav nevienā citā reģionā; tā vairākas reizes tikusi reorganizēta. 1975. gadā valsts galvaspilsētu ar prezidenta dekrētu pārcēla atpakaļ no Kesonsitijas uz Manilu. Laika posmā no 1994. līdz 2007. gadam reģiona municipalitātēm (izņemot Paterosu) piešķirts pilsētas statuss; tiek plānots reģionu paplašināt, pievienojot pilsētas un municipalitātes no piekļautajām provincēm. Piezīmes AUP — augsti urbanizēta pilsēta Makati dati iekļauj ar Tagigu disputētās teritorijas Iedzīvotāju skaits bez disputētās Risalas provinces Sanisidro barangajas Iekļautas ar Makati disputētās teritorijas Census of Population (2020). Table B — Population and Annual Growth Rates by Province, City, and Municipality — By Region. Philippine Statistics Authority. «PSGC – Provinces». Philippine Statistics Authority. Skatīts: 2019. gada 9. augusts. Independent cities have been excluded from provincial land area and population figures. «PSGC – Cities». Philippine Statistics Authority. Skatīts: 2019. gada 9. augusts. For Pateros: «Land Use Classification». Arhivēts no oriģināla, laiks: 2008. gada 15. septembris. Skatīts: 2015. gada 5. septembris. Vikikrātuvē par šo tēmu ir pieejami multivides faili. Skatīt: Valsts galvaspilsētas reģions. Encyclopædia Britannica raksts (angliski)