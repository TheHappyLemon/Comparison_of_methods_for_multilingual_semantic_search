"Viesnīca "Transilvānija": Transformānija" (angļu: Hotel Transylvania: Transformania) ir 2022. gada ASV datoranimācijas piedzīvojumu kinokomēdija, ko veidojušas studijas Columbia Pictures un Sony Pictures Animation un izplata Amazon Studios. Šī ir ceturtā un noslēdzošā daļa "Viesnīca "Transilvānija"" filmu sērijā un turpinājums filmai "Viesnīca "Transilvānija" 3: Mošķu brīvdienas" (2018). Filmas režisori ir Dženifera Kluska un Dereks Draimons (abiem debija pilnmetrāžas filmas režijā), scenāristi Amoss Vernons, Nuncio Randaco un Gendijs Tartakovskis (iepriekšējo trīs filmu režisors). Galvenos tēlus ieskaņojuši Endijs Sembergs, Selīna Gomesa (kas ir arī līdzproducente), Ketrīna Hāna, Džims Gafigans, Stīvs Bušemi, Molija Šenona, Deivids Speids, Kīgans Maikls Kejs, Braiens Halls, Frena Drešere, Breds Eibrels, Ašers Blinkovs. Filmā Drakulam un Džonijam, kas pārvēršas par cilvēku un mošķi, Dienvidamerikā ir jārod veids pārvērsties atpakaļ, kamēr pārmaiņas vēl ir labojamas. Sākotnēji filmas pirmizrāde ASV bija plānota 2021. gada 1. oktobrī, bet turpinoties COVID-19 pandēmijai Sony Pictures Releasing atcēla filmas izrādīšanas plānus un par 100 miljoniem ASV dolāru pārdeva tās izplatīšanas tiesības Amazon Studios. Filmas pirmizrāde notika 2022. gada 14. janvārī straumēšanas kanālā Amazon Prime Video un tā saņēmusi dažādus kritiķu novērtējumus. Alex Billington. «Goofy First Trailer for Sequel 'Hotel Transylvania 4: Transformania'». FirstShowing.net, 2021. gada 17. maijs. Arhivēts no oriģināla, laiks: 2021. gada 17. maijs. Skatīts: 2021. gada 17. maijs. Lynn Hobson. «Lynn Hobson Lead Editor at Sony Pictures Animation». Linkedin. Arhivēts no oriģināla, laiks: 2021. gada 5. augusts. Skatīts: 2021. gada 15. jūlijs. IMDb profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Filmas treileris latviešu valodā