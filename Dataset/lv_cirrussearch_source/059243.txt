Pildīta rotaļlieta jeb mīkstā rotaļlieta ir bērnu mīkstā rotaļlieta, izgatavota no mākslīgās kažokādas, auduma vai cita materiāla. Pildījumam dažādos laikos izmantoti salmi, zāģu skaidas, skaidas, vate, kokvilnas šķiedras u.c.. Kopš 20. gadsimta beigām izmantoti sintētiskie materiāli. Senās rotaļlietas ir atraduši arheologi Ēģiptē. Agrākie pieminējumi attiecas uz trešo gadu tūkstoti pirms mūsu ēras. Šajā laikā sarežģītas metodes jau tika izmantotas rotaļlietu ar kustīgām ķermeņa daļām ražošanā. Mūsdienu mīksto rotaļlietu prototipi vai to attēli tika atrasti Pompeju izrakumos Itālijā. Sibīrijā, Ukrainā un citās vietās ir atrastas dažādas rotaļlietas dzīvnieku un putnu izskatā. Ķīnā ir sastopams liels skaits seno rotaļlietu. 19. gadsimtā Francijā izveidojās "Francijas rotaļlietu ražotāju sindikāts", ko var uzskatīt par rotaļlietu industrijas sākumu. 20. gadsimta sākumā sākās rotaļu lācīšu masveida ražošana un pieauga pieprasījums pēc šiem produktiem. Sākotnēji mīkstā rotaļlieta tika izgatavota ar rokām pēc autora skicēm, vēlāk parādījās specializēti ražotāji, kas slaveni ar savām rotaļlietu kolekcijām. Pirmā mīkstā rotaļlieta parādījās Vācijā 1903. gadā.[nepieciešama atsauce] Mīkstās rotaļlietas palīdz bērnam izzināt pasauli un uzkrāt zināšanas par priekšmetu krāsām, izmēriem un formām. Spēlējoties ar mīkstajām rotaļlietām, bērns attīsta svarīgas cilvēka īpašības, kas nepieciešamas visu mūžu: rūpes un atbildība par otru.