Erevānas dzelzceļa stacija (armēņu: Երևան երկաթուղային կայարան) ir Armēnijas galvaspilsētas Erevānas centrālā stacija. Atrodas Sasunas Dāvida laukumā. Blakus atrodas viena no Erevānas metropolitēna stacijām, kā arī lokomotīvju un vagonu depo. 1902. gadā Erevānā tika uzbūvēta pirmā dzelzceļa līnija, izveidojot savienojumus ar Aleksandropoli un Tiflisu. 1908. gadā uzbūvēja otru līniju, kas savienoja Erevānu ar Džulfu un Persiju. Stacijas ēka tika uzbūvēta 1956. gadā. 2009. gada 31. jūlijā stacijas ēkā tika atklāts Armēnijas dzelzceļa transporta muzejs. Pie stacijas stāv tvaika lokomotīve ar borta numuru 3ա705-46. 2010. gadā uzņēmums "Krievijas dzelzceļš" pārbūvēja stacijas kompleksu. Renovācijas gaitā tika veikta stacijas interjera restaurācija. Stacijā parādījās LCD ekrāni ar pasažieriem aktuālo informāciju. Turklāt, sakarā ar pasažieru skaita pieaugumu un nepieciešamību padarīt ērtāku biļešu pirkšanu, stacijas telpas sadalīja uz starppilsētu un starpvalstu satiksmes zālēm. Lai zāļu dizains nepārkāptu kopējo arhitektūras stilu, telpu izrotāšanai tika izmantoti sākotnējiem materiāliem identiskie dabīgie un mākslīgie materiāli. Stacijas ēkā uzbūvēja viesnīcu numurus, lai tajos varētu izvietot gan dzelzceļa darbiniekus, gan starpvalstu satiksmes pasažierus. Piepilsētas satiksmi veic ER2 sērijas vilcieni. Maršrutos numur 100/101 un 102/103 reisus veic EP2D sērijas vilcieni. Erevānas dzelzceļa stacija kļuva par vienu no retajām pasaules stacijām, kas tikušas attēlotas uz naudaszīmēm. Laikaposmā no 1993. līdz 2004. gadam skats uz staciju no Sasunas Dāvida laukuma tika attēlots uz 10 Armēnijas drahmu banknotes. Большая советская энциклопедия. Гл. ред. Б. А. Введенский, 2-е изд. Т. 16. Железо — Земли. 1952. 672 стр., илл.; 51 л. илл. и карт. «Arminfo: Armenian Railways Museum joining 2015 Museum Night» (angļu). Arhivēts no oriģināla, laiks: 2018. gada 15. jūnijā. Skatīts: 2020. gada 24. aprīlis. South Caucasus Railway news Vikikrātuvē par šo tēmu ir pieejami multivides faili. Skatīt: Erevānas dzelzceļa stacija. Erevānas stacijas fotogrāfijas[novecojusi saite]