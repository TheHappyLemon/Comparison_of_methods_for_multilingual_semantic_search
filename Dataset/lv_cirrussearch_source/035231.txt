Viktors Kāns (franču: Victor Kahn; krievu: Виктор Кан; 1889. gada 18. janvāris Maskava — 1971. gada 6. oktobris Nica) bija Krievijā dzimis Francijas šahists. Piedzimis Krievijā, taču 1912. gadā devies ilgstošā ceļojumā pa Zviedriju, Dāniju, Vāciju, līdz beigās vairs nav atgriezies dzimtenē, bet apmeties dzīvot Francijā. 1916. gadā uzvarējis Kopenhāgenas pilsētas šaha čempionātā. 1919. gadā uzvarējis starptautiskajā šaha turnīrā Hārlemā. Pēc Pirmā pasaules kara turpinājis piedalīties šaha turnīros. 1924. gada neoficiālajā šaha olimpiādē kopā ar citu krievu emigrantu Pjotru Potjomkinu pārstāvējis Krieviju. 1930. gadā kļuvis par Francijas pilsoni. 1934. gadā Parīzē uzvarējis Francijas šaha čempionātā. Pārstāvējis Francijas komandu Pasaules šaha olimpiādēs, kurās piedalījies 4 reizes (1931-1935, 1939). Pazīstams arī kā šaha žurnālists un vairāku šaha grāmatu autors, no kurām lielākos panākumus ir guvusi 1947. gadā kopā ar Žoržu Reno uzrakstītā šaha taktikas mācību grāmata "Māksla nomatot" (franču: "L'art de faire mat"). OlimpBase :: unofficial Chess Olympiads :: Victor Kahn Kahn Victor Championnats de France OlimpBase :: Men's Chess Olympiads :: Victor Kahn «Tactique: L'art de faire mat - G. Renaud, V. Kahn». Arhivēts no oriģināla, laiks: 2012. gada 12. jūlijā. Skatīts: 2016. gada 1. septembrī. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)