Vjačeslavs Dombrovskis (dzimis kā Vjačeslavs Goluščenko 1977. gada 27. decembrī Rīgā) ir Latvijas ekonomists, augstskolas pasniedzējs un politiķis, pārstāvējis partijas "Republika" (tās dibinātājs) un "Saskaņa", bet politisko karjeru sācis Reformu partijā. Šobrīd pievienojies partiju apvienībai "Attīstībai/Par!". Bijis vairāku Saeimas sasaukumu deputāts, kā arī Latvijas ekonomikas ministrs un izglītības un zinātnes ministrs. Dzimis 1977. gadā Rīgā krievu un ukraiņu izcelsmes ģimenē, no divu gadu vecuma viņu audzināja patēvs latvietis, pārgājis patēva uzvārdā. Mācījās Rīgas 88. vidusskolā. 1997. gadā, pēc skolas beigšanas, naturalizācijas kārtībā ieguva Latvijas pilsonību. Studēja Latvijas Universitātē, iegūstot bakalaura grādu ekonomikā un finansēs. Studiju laikā LU kļuvis par draugu ar žurnālistu un politiķi Nilu Ušakovu. Pēc tam V. Dombrovskis studēja Klārka Universitātē ASV (Clark University), iegūstot ekonomikas zinātņu doktora grādu. Strādāja Baltijas Starptautiskajā ekonomikas politikas studiju centrā kā pētnieks, bija Rīgas Ekonomikas augstskolas docents. 2011. gadā V. Dombrovski ievēlēja 11. Saeimā no Zatlera Reformu partijas saraksta Rīgas vēlēšanu apgabalā. Saeimā darbojās kā Tautsaimniecības, agrārās, vides un reģionālās politikas komisijas priekšsēdētājs un vadīja Reformu partijas frakciju. Priekšvēlēšanu laikā īslaicīgi, no 2011. gada 9. jūnija līdz 24. augustam, bija Sorosa fonda Latvijā valdes loceklis ar tiesībām pārstāvēt to kopā ar vismaz 5 citiem locekļiem. 2013. gada 2. maijā pēc Roberta Ķīļa demisijas V. Dombrovski apstiprināja par izglītības un zinātnes ministru Valda Dombrovska valdībā un jūnija sākumā uz amata pildīšanas laiku nolika Saeimas deputāta mandātu. 2014. gada janvārī kļuva par ekonomikas ministru Laimdotas Straujumas valdībā. 2014. gada martā tika ievēlēts par Reformu partijas valdes priekšsēdētāju. 2014. gadā kandidēja 12. Saeimas vēlēšanās no "Vienotības" saraksta, nebūdams šīs partijas biedrs, tomēr netika ievēlēts. Par 12. Saeimas deputātu V. Dombrovskis kļuva uz laiku, kamēr no tā paša saraksta ievēlētais Jānis Reirs pildīja ministra pienākumus. 2015. gada aprīlī V. Dombrovskis paziņoja par aiziešanu no aktīvās politikas un nolika Saeimas deputāta mandātu. Tomēr 2018. gadā viņš iestājās politiskajā partijā "Saskaņa", un viens no partijas vadītājiem Nils Ušakovs paziņoja, ka ir gatavs izvirzīt V. Dombrovski kā partijas kandidātu valdības vadītāja amatam. 13. Saeimas vēlēšanās ievēlēts Saeimā no "Saskaņas" saraksta. 2020. gada septembrī izstājās no partijas "Saskaņa" valdes, pamatojot to ar vilšanos tās darbībā. 2020. gada 15. septembrī izslēgts no partijas "Saskaņa". 2021. gada augustā V. Dombrovskis bija starp partijas "Republika" dibinātājiem. 2022. gada februārī pameta paša dibināto partiju, paziņojot, ka neredz par iespējamu sadarboties ar brāļiem Sandi un Kasparu Ģirģeniem, kas pārņēmuši partijas vadību. 2022. gada maijā V. Dombrovskis pievienojās partiju apvienībai "Attīstībai/Par!", kļūstot par vienas no apvienību veidojošajām partijām — "Latvijas attīstībai" biedru. 1. oktobrī notikušajās 14. Saeimas vēlēšanās kandidēja no apvienības "Attīstībai/Par!" saraksta, taču tas nepārvarēja 5% barjeru. «ZRP Dombrovskis: Ušakova rīcība ir nožēlojama». Delfi.lv. 2011. gada 10. novembrī. Skatīts: 2013. gada 29. aprīlī. «Ksenija Zagorovska: 98% Latvijas krievu nevēlas, lai šeit būtu Krievija». nra.lv (latviešu). Skatīts: 2022-07-11. "Mums ir vāja valsts, kas neuzklausa uzņēmējus". Diena 82 (6331): 4.—5. lpp. 2013. gada 29. aprīlī. Jūs jautājat, viņi atbild: kāpēc Vjačeslavs Dombrovskis CVK sarakstā nav norādījis tautību? tvnet.lv 2018. gada 20. augustā «Dombrovskis jauno amatu uzņem bez sajūsmas». Diena.lv. Skatīts: 2014. gada 21. janvārī. «Pietiek :: Kas ir Kremļa guļošais aģents Slava Dombrovskis?». pietiek.com. Skatīts: 2022-07-11. «BICEPS». Skatīts: 2023-08-17. Deputāta profils[novecojusi saite] «11.Saeimā ievēlētie deputāti». CVK. Arhivēts no oriģināla, laiks: 2018. gada 15. augustā. Skatīts: 2011. gada 11. novembrī. Saeimas Budžeta komisiju vadīs Reirs, Tautsaimniecības — Vjačeslavs Dombrovskis (plkst.16:10) «Vjačeslavu Dombrovski apstiprina par izglītības un zinātnes ministru (plkst.10.30)». Delfi.lv. 2013. gada 2. maijā. Skatīts: 2013. gada 2. maijā. «Par RP valdes priekšsēdētāju ievēlēts Vjačeslavs Dombrovskis». Apollo.lv. Skatīts: 2014. gada 30. martā. «Vjačeslavs Dombrovskis Saeimas vēlēšanās piedalīsies no Vienotības saraksta». Diena.lv. Skatīts: 2014. gada 6. novembrī. Jānis Kincis. «Saeimā ar "mīksto" mandātu strādās arī Abu Meri un Vjačeslavs Dombrovskis». Diena.lv, 2014. gada 5. novembrī. Skatīts: 2014. gada 6. novembrī. «Vjačeslavs Dombrovskis plāno pamest aktīvo politiku un nolikt deputāta mandātu». LSM.lv. Skatīts: 2015. gada 22. aprīlī. ««Saskaņa» premjera amatam varētu virzīt Vjačeslavu Dombrovski» (latviešu). Skatīts: 2018-06-04. «Vjačeslavu Dombrovski un Ļubovu Švecovu izslēdz no «Saskaņas»». www.lsm.lv (latviešu). Skatīts: 2020-09-15. jauns.lv. «Neredzot iespēju strādāt Ģirģena vadībā, Dombrovskis ar domubiedriem nolēmuši aiziet no "Republikas"». «LTV: Saeimas deputāts Vjačeslavs Dombrovskis pievienojies «Attīstībai/Par!»». www.lsm.lv (latviešu). Skatīts: 2022-05-28. Vjačeslavs Dombrovskis, visticamāk, iestāsies "Latvijas attīstībai" jauns.lv Vikikrātuvē par šo tēmu ir pieejami multivides faili. Skatīt: Vjačeslavs Dombrovskis. CVK profils Arhivēts 2011. gada 18. oktobrī, Wayback Machine vietnē. 11. Saeimas profils