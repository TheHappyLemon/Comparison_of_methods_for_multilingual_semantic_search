400 metri vīriešiem bija viena no vieglatlētikas disciplīnām, kas bija iekļautas 1896. gada vasaras olimpisko spēļu programmā. Šī bija viena no piecām skrejceļa disciplīnām vieglatlētikā. 400 metru sacensības notika 6. un 7. aprīlī. 6. aprīlī tika aizvadīti priekšskrējieni, bet 7. aprīlī notika fināla skrējiens. Priekšskrējienos startēja 8 sportisti no 5 valstīm. 5 sportisti bija startējuši arī 100 metru skrējienā. Priekšskrējienā sportisti tika sadalīti divās grupās un no katras divi labākie sportisti kvalificējās finālam. Par pirmo olimpisko čempionu 400 metru distancē kļuva ASV sportists Tomass Bērks. Vēlāk viņš izcīnīja arī zelta medaļu 100 metru skrējienā. Sudraba medaļu ieguva ASV sportists Herberts Džemisons, bet bronzas medaļu Lielbritānijas sportists Čārlzs Gmelins. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika pasniegtas sudraba un bronzas medaļas. Sākotnēji par olimpisko rekordu šajā distancē kļuva ASV sportista Herberta Džemisona rezultāts 1. priekšskrējienā — 56,8 sekundes. Taču fināla kārtā šo rezultātu laboja un jaunais olimpiskais rekords bija 54,2 sekundes, ko sasniedza ASV sportists Tomass Bērks. Šis rekords pastāvēja līdz nākamajām 1900. gada Parīzes vasaras olimpiskajām spēlēm. Pasaules rekords 400 metros (tajā laikā 400 jardi) piederēja Lielbritānijas sportistam Edgaram Bredinam — 48,5 sekundes. 1. Priekšskrējiens 2. Priekšskrējiens Iekavās norādīts sportistu skaits no attiecīgās valsts.  ASV (2)  Čīle (1)  Francija (2)  Lielbritānija (1)  Vācija (2) Pamatraksts: Sportistu uzskaitījums 1896. gada vasaras olimpiskajās spēlēs#Vieglatlētika «Athletics at the 1896 Athina Summer Games: Men's 400 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 13. aprīlī. «Athens 1896 400m Men». Starptautiskā Olimpiska komiteja. Lambros, S. P., Polites, N.G., De Coubertin, Pierre, Philemon, Timoleon J., Anninos, C. The Olympic Games: BC 776 – AD 1896. Athens and London : Charles Beck; H. Grevel, 1896–1897. OCLC 64612505. Arhivēts no oriģināla, laiks: 2008. gada 27. maijā. Skatīts: 2020. gada 25. septembrī. Mallon, Bill, Widlund, Ture. The 1896 Olympic Games: Results for All Competitors in All Events, with Commentary. Jefferson, NC : McFarland, 1998. ISBN 978-0-7864-0379-0. Excerpt available at [1] Arhivēts 2008. gada 11. aprīlī, Wayback Machine vietnē.. Michael Llewellyn Smith. Olympics in Athens 1896: The Invention of the Modern Olympic Games. London : Profile Books, 2004. ISBN 978-1-86197-342-9.