Elektra Natčjosa (angļu: Elektra Natchios), pārsvarā tiek saukta tikai vārdā Elektra, ir izdomāts tēls un varone (kaut arī iepriekš bija superļaundare un antivarone) Marvel Comics izdotajos komiksos. Elektru izveidoja Frenks Millers un pirmo reizi viņa parādījās Daredevil (Pārgalvja) #168 komiksā 1981. gada janvārī. Elektra ir nindzja un algotne, kura tradicionāli izmanto divus saijus. Pēc izcelsmes viņa ir grieķiete un tika nosaukta par godu Elektrai, grieķu traģēdiju varonei, Agamemnona un Klitemnestras meitai. 2003. gada filmā "Pārgalvis" Elektra Natčjosa (aktrise Dženifere Gārnere) bija Meta Mērdoka mīļotā sieviete. Filmas beigās viņa mirst Pārgalvja rokās. 2005. gadā tika izdota filma "Elektra, kas bija filmas "Pārgalvis" turpinājums. Elektru pēc viņas nāves atdzīvināja vecis Stiks un apmācīja viņu Komaguri Ceļa cīņas mākslā (spēja kontrolēt laiku, nākotni, dzīvi un nāvi). Lai aizsargātu meitenīti Ebiju un viņas tēvu, Elektra cīnās pret organizāciju "Roka". Elektra kopā ar citiem pazīstamajiem Marvel komiksu varoņiem ir viena no tēliem spēlē Marvel Nemesis: Rise of the Imperfects. Elektra ir viena no tēliem spēlē Marvel: Ultimate Alliance. Elektras biogrāfija portālā Marvel.com