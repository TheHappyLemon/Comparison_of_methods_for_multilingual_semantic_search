Pols Džozefs Šreiders (angļu: Paul Joseph Schrader, dzimis 1946. gada 22. jūlijā) ir amerikāņu kinorežisors un scenārists. Sarakstījis scenārijus vairākām Mārtina Skorsēzes filmām, kā "Taksists" (1976), "Satrakotais vērsis" (1980), "Kristus pēdējais kārdinājums" (1988) un "Augšāmceļot mirušos" (Bringing Out the Dead, 1999). Šreiders ir arī režisējis kopumā 19 filmas, tai skaitā krimināldrāmas Blue Collar (1978), Hardcore (1979) un "Amerikāņu žigolo" (American Gigolo, 1980), šausmu filmu Cat People (1982), drāmas Mishima: A Life in Four Chapters (1985), Patty Hearst (1988), Light Sleeper (1992) un Affliction (1997), biogrāfisko filmu Auto Focus (2002), erotisko trilleri "Kanjoni" (2013) un drāmas First Reformed (2018), "Kāršu skaitītājs" (2021) un "Meistars dārznieks" (2022). Par filmu First Reformed ticis nominēts Amerikas Kinoakadēmijas balvai kategorijā "Labākais oriģinālscenārijs". IMDb profils (angliski) AllMovie profils (angliski) Box Office Mojo profils (angliski)