Latvijas futbola Virslīga ir Latvijas futbola čempionāta augstākā divīzija. Kopš 2012. gada sezonas turnīru organizē biedrība "Latvijas futbola Virslīga", līdz tam to darīja Latvijas Futbola federācija. No 2019. gada līgas nosaukums bija Optibet Virslīga, jo galvenais sponsors bija uzņēmums Optibet. Kopš 2024. gada līgas nosaukums ir Tonybet Virslīga. Kopš 1992. gada, kad Latvija atguva neatkarību, 13 reizes pēc kārtas čempiona nosaukumu ieguva futbola klubs Skonto FC, 2005. gadā uzvaru sēriju pārtrauca Liepājas Metalurgs. Tad trīs reizes pēc kārtas par čempioniem kļuva FK Ventspils, bet 2009. gadā ventspilnieku uzvaru sēriju atkal pārtrauca Liepājas Metalurgs. Pirmais Latvijas čempionāts futbolā notika 1922. gadā, kad par čempioniem kļuva Rīgas "Kaiserwald". 1927. gadā tika izveidota Virslīga, par tās pirmajiem čempioniem kļuva Liepājas "Olimpija". Nākamajos divos gados klubs ieguva otro un trešo čempiona titulu. 1930. un 1931. gadā par čempioniem kļuva Rīgas FK. Turnīra izspēles formāts un klubu skaits ir vairākkārt mainījies. Sacensības notiek no marta līdz novembra sākumam. Virslīgā šobrīd piedalās 9 klubi, kas sezonas laikā savā starpā tiekas divas reizes — vienreiz mājās, vienreiz viesos, kas kopā sastāda 16 spēles. Sezonas beigās komanda, kas paliek pēdējā vietā, automātiski izkrīt uz 1. līgu un tās vietu ieņem 1. līgas uzvarētājkomanda. Savukārt komanda, kas paliek priekšpēdējā vietā, tiekas divās pārspēlēs par palikšanu Virslīgā ar 1. līgas 2. vietas ieguvēju. Kopumā 12 komandas ir kļuvušas par uzvarētājiem. treknrakstā iezīmēts klubs spēlē Virslīgā slīprakstā iezīmēts klubs vairs neeksistē vai ir apvienojies ar citu komandu Pamatraksts: Latvijas futbola Virslīgas rekordi Visvairāk spēļu Virslīgā (483) aizvadījis aizsargs Igors Korabļovs. Visvairāk titulus (14) izcīnījusi Skonto FC komanda (1992-2004, 2010). Niks Gaigalietis. «Latvijas Virslīgas futbola čempionātam jauns ģenerālsponsors». Tonybet Virslīga / Futbola Virslīga (latviešu), 2024-02-28. Skatīts: 2024-03-15. https://sportacentrs.com/futbols/virsliga/11112023-virsligas_cempiontitula_trofejas_cina «Skonto : Metalurgs». lff.lv. Skatīts: 2022-05-26. «Metalurgs : Skonto». lff.lv. Skatīts: 2022-05-26. «Saspringtā cīņā 'Liepājas Metalurgs' piekāpjas 'Skonto' futbolistiem». delfi.lv. Skatīts: 2022-05-26. «Skonto : LU/Daugava». lff.lv. Skatīts: 2022-05-26. «Riga : RFS». lff.lv. Skatīts: 2023-07-06. «Riga : RFS». lff.lv. Skatīts: 2022-05-30. «Skonto : Metalurgs». lff.lv. Skatīts: 2022-05-26. «Metalurgs : Ventspils». lff.lv. Skatīts: 2022-05-26. «Skonto : Ventspils». lff.lv. Skatīts: 2022-05-26. «Metalurgs : Ventspils». lff.lv. Skatīts: 2022-05-26. «Metalurgs : Ventspils». lff.lv. Skatīts: 2022-05-26. «Riga : RFS». lff.lv. Skatīts: 2022-05-26. «"Daugavpils" vēl ņems spēlētājus, Afanasjevs pēc rekorda». Sportacentrs.com (latviešu). 2023-02-20. Skatīts: 2023-02-21. Oficiālā tīmekļa vietne One Nil Up — Digital Magazine focusing on football in the Baltic States (angliski) Latvijas Futbola federācija LMT Virslīgas sadaļa portālā sportacentrs.com Rezultatīvākie spēlētāji