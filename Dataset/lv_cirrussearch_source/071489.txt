Viljams Augusts Velmans (angļu: William Augustus Wellman; dzimis 1896. gada 29. februārī, miris 1975. gada 9. decembrī) bija amerikāņu kinorežisors, scenārists, producents, aktieris un lidotājs. Veidojis kriminālfilmas, piedzīvojumu filmas un spraiga sižeta filmas, vairākas viņa filmas ir par aviācijas tēmu. Viena no šādām filmām Wings (1927) 1. Kinoakadēmijas balvu pasniegšanas ceremonijā saņēma balvu par labāko filmu. Savas karjeras laikā režisējis vairāk nekā 80 filmas gan mēmā kino ērā, gan Holivudas Zelta laikmetā. Par filmu "Zvaigzne ir dzimusi" (A Star Is Born, 1937) saņēmis Amerikas Kinoakadēmijas balvu kategorijā "Labākais literatūras oriģinālavots". Par filmām "Zvaigzne ir dzimusi", Battleground (1949) un The High and the Mighty (1954) Velmanu nominēja Kinoakadēmijas balvai kategorijā "Labākais režisors". Režisējis arī tādas filmas kā "Sabiedrības ienaidnieks" (1931), Night Nurse (1931), Wild Boys of the Road (1933), Nothing Sacred (1937), The Ox-Bow Incident (1943), Yellow Sky (1948) un Track of the Cat (1954). Bijis kaujas pilots Franču Ārzemnieku leģiona rindās Pirmā pasaules kara laikā. Vikikrātuvē par šo tēmu ir pieejami multivides faili. Skatīt: Viljams A. Velmans. IMDb profils (angliski) AllMovie profils (angliski) Encyclopædia Britannica raksts (angliski) Encyclopædia Universalis raksts (franciski)