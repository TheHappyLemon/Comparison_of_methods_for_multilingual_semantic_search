Šis raksts ir par standartizācijas organizāciju. Par citām jēdziena OMA nozīmēm skatīt nozīmju atdalīšanas lapu. Open Mobile Alliance (OMA) ir Apvienotajā Karalistē reģistrēts uzņēmums, kas nodarbojas ar atvērtu standartu izstrādāšanu mobilajām ierīcēm. Tas dibināts 2002. gadā. Galvenais birojs atrodas ASV pilsētā Sandjego. Open Mobile Alliance dibināta 2002. gada jūnijā, lai vienoti izstrādātu standartus mobilajiem telefoniem. OMA pārņēma protokolu attīstību: WAP Forum (satura pārlūkošana), Wireless Village (tūlītēja ziņojumapmaiņa un klātbūtnes attēlošana), The SyncML Initiative (datu sinhronizācija), Location Interoperability Forum, Mobile Games Interoperability Forum un the Mobile Wireless Internet Forum. Tie līdz tam darbojās atsevišķi, nekoordinēti, reizēm dublējot darbu. OMA darbībā iesaistījās daudzas organizācijas, kas iesaistītas bezvadu sistēmās; lielākie: ierīču ražotāji (Ericsson, Thomson, Siemens, Reti Radiotelevisive Digitali, Nokia, Openwave, Sony Ericsson, Philips, Motorola, Samsung, LG Electronics, Texas Instruments, Research In Motion), mobilo sakaru operatori (Telefónica, Vodafone, Orange, T-Mobile, LG Telecom), kā arī programmatūras izstrādātāji (Microsoft, Sun Microsystems, IBM, Oracle Corporation, Symbian, Celltick, Expway, Mformation, InnoPath, Motive). Open Mobile Alliance uztur vairāk nekā 200 standartu un specifikāciju. Nozīmīgākie no tiem: pārlūkošanas specifikācijas, ko tagad sauc par Browser and Content (pārlūks un saturs), bet agrāk dēvēja par WAP browsing; pašreizējā redakcijā šīs specifikācijas attiecas uz XHTML Mobile Profile; MMS specifikācijas multivides pārsūtīšanai; OMA DRM (Digital Rights Management) specifikācijas autortiesību pārvaldībai; OMA Instant Messaging and Presence Service (OMA IMPS) specifikācijas, kas standartizē tūlītējo ziņojumapmaiņu un klātbūtnes attēlošanu (bijušais Wireless Village); OMA SIMPLE IM — tūlītēja ziņojumapmaiņa, kas bāzēta uz SIP-SIMPLE; OMA CAB Converged Address Book — sociālo adrešu grāmatu pakalpojuma standarts; OMA CPM — konverģēto IP ziņojumapmaiņa; OMA Client Provisioning (OMA CP), specifikācija klientu provizionēšanai (iekārtas sagatavošana jaunu pakalpojumu iegūšanai); OMA Data Synchronization (OMA DS), specifikācija datu sinhronizēšanai ar SyncML. OMA Device Management (OMA DM), specifikācija ierīču pārvaldībai ar SyncML. OMA BCAST, specifikācija mobilo televīzijas pārraižu pakalpojumiem; OME RME, specifikācija bagātu grafikas un mediju lietotņu nodrošināšanai; OMA PoC, specifikācija Push to talk (jānospiež poga, lai runātu) nodrošināšanai mobilajiem telefoniem; OMA Presence SIMPLE, specifikācija klātbūtnes attēlošanai, kas bāzēta uz SIP-SIMPLE. OMA Service Environment — OMA vides arhitektūra; FUMO — aparātprogrammatūras atjaunināšana; SUPL — IP bāzēts pakalpojums Assisted GPS; MLP — IP bāzēts pakalpojums, lai noteiktu mobilās ierīces atrašanās vietu; WAP1 (Wireless Application Protocol 1) — 5 slāņu protokolu steks. «OMA Releases». Arhivēts no oriģināla, laiks: 2013. gada 28. augustā. Skatīts: 2013. gada 2. augustā. Open Mobile Alliance