Rizārijas (Rhizaria) ir liela vienšūņu un koloniālu eikariotu grupa. Šīs grupas pārstāvjiem ir raksturīgas dažāda veida pseidopodijas (māņkājiņas): vienkāršas, sazarotas vai sietveidīgas. Mitohondriji ir ar cauruļveida kristām. Starp rizārijām ir gan heterotrofi, gan arī fotosintezējoši organismi. Kopā ar stramenopilām un alveolātām rizārijas apvieno kladā SAR (Stramenopiles + Alveolata + Rhizaria). Dažādos variantos pētnieki rizārijas ieskaita taksonos ne zemāk par apakštipu: no infravalsts līdz impērijai, vai arī vispār nepiešķir taksona rangu. Rizāriju klasifikācija pašlaik vēl nav pilnībā izveidota, no 2019. gada taksons iekļauj šādus tipus un kladas: Cercozoa Cavalier-Smith, 1998 emend. Cavalier-Smith, 2018 — Cerkozojas Endomyxa Cavalier-Smith, 2002 emend. Bass & Berney in Adl et al. 2019 Ascetosporea Sprague, 1979 emend. Cavalier-Smith, 2009 Phytomyxea Engler & Prantl, 1897 Vampyrellida West 1901, emend. Hess et al., 2012 ģints incertae sedis: Filoreta Bass & Cavalier-Smith, 2009 и Gromia Dujardin, 1835 Retaria Cavalier-Smith, 2002 Foraminifera d’Orbigny, 1826 — Foraminīferas Radiolaria Müller, 1858 sensu Adl et al., 2005 — radiolārijas jeb Starītes kladas incertae sedis Aquavolonida Bass & Berney, 2018 Gymnosphaerida Poche, 1913 emend. Mikrjukov, 2000 — gimnosferīdās saulenītes Tremulida Howe et al., 2011