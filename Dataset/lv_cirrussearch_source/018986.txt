Dubonta ezers (angļu: Dubawnt Lake) ir liels ezers Kanādas ziemeļos, uz Nunavutas un Ziemeļrietumu teritoriju robežas. Ziemeļu piekrasti aizsargā Telonas medību liegums. Ezers atrodas ziemeļos no mežu robežas, mazapdzīvotā reģionā. Dienvidu piekrastē retas egļu audzes. Aizsalis gandrīz visu vasaru. Ziemas laikā uz ledus apmetas nedaudzi ziemas zvejas entuziasti. Ezera krastus veido prekembrija ieži. Piekrastē redzamas pēcleduslaikmeta ezera terases, kas ir 73 m augstāk nekā tagadējais ezera līmenis. Pirmais eiropietis Semjuels Hērns ezeru sasniedza 1770. gadā un nosauca to pēc tam cauri tekošās Dubontas upes (agrāk Doobaunt no indiāņu Toobaung — ‘duļķainā’), taču ezers pirmoreiz pamatīgāk tika apsekots 1893. gadā. 1911 Encyclopædia Britannica/Dubawnt