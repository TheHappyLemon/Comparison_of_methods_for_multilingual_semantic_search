Rīgas Pasažieru osta (oficiālais nosaukums Rīgas Pasažieru termināls) ir pasažieru osta Latvijas galvaspilsētā Rīgā. Pasažieru ostas adrese ir Eksporta iela 3a. Kā atsevišķa, tikai pasažieru kuģiem, prāmjiem un kruīzu kuģiem domāta piestātne ar īpaši pasažieru uzņemšanai domātu ēku uzcelta 1965. gadā (arhitekti M.Ģelzis, V.Savisko, konstruktors A.Briedis). Sākotnējais nosaukums bija "Jūras pasažieru stacija". No 1995. gada līdz 2000. gadam Rīgas pasažieru ostas nosaukums bija A/S "Rīgas pasažieru osta", un tās funkcijas bija: pasažieru kuģu un prāmju apkalpošana, ostas un citi pakalpojumi, stividorpakalpojumi, kuģu kravu aģentēšana, kravu deklarēšana, sabiedriskās ēdināšanas pakalpojumi, vairumtirdzniecības un mazumtirdzniecības, starpniecības un noliktavu pakalpojumu sniegšana. Pēc tam uzņēmējdarbību sāka veikt SIA Rīgas pasažieru termināls, kas šim nolūkam iznomāja piestātni un tās iekārtas no A/S Rīgas brīvosta, tāpēc Rīgas pasažieru ostas oficiālais nosaukums ir Rīgas Pasažieru termināls. 2006. gadā prāmju satiksmi starp Rīgu un Stokholmu sāka kompānija Tallink, tomēr 2020. gada sākumā tā tika pārtraukta un kopš tā brīža Rīgas pasažieru ostā netiek veikti regulāri pasažieru pārvadājumi. Kopš 2006. gada Rīgas pasažieru ostas kopējais pārvadāto pasažieru skaits strauji pieauga. Galvenokārt tas bija saistīts ar Igaunijas kompānijas "Tallink" ienākšanu Rīgas ostā. tādu nav (2020—pašlaik) Rīga—Stokholma (Tallink) (2006—2020) A/s "Rīgas pasažieru osta" dibināšanas un likvidācijas dokumentācija Latvijas Valsts arhīvā - 2300. fonds, dokumentu krājums Nr 12.023 [1] Arhivēts 2017. gada 17. augustā, Wayback Machine vietnē., csb.gov.lv 2012 [2][novecojusi saite], csb.gov.lv Rīgas pasažieru ostu veidos trīs līmeņos (LETA) Arhivēts 2013. gada 3. jūlijā, at Archive.is Aksenoks: Līguma laušana ar "Rīgas pasažieru termināli" var negatīvi ietekmēt pasažieru ostas attīstību Arhivēts 2005. gada 4. novembrī, Wayback Machine vietnē. Intervija ar Rīgas pasažieru termināļa izpilddirektoru Didzi Krišjāni VK revizijas atzinums par Rīgas brīvostu pārvaldi[novecojusi saite] RD Apstiprina Andrejostai piegulošās teritorijas detālplānojumu (LETA) Valsts kontroles Pašvaldību revīzijas departamenta 17.07.2003. ziņojums par Rīgas brīvostas pārvaldes nomas līguma noslēgāanas un galvojuma izsniegāanas likumību sabiedrībai ar ierobežotu atbildību "Rīgas pasažieru termināls".[novecojusi saite]