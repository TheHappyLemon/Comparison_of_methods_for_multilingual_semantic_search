Parastais plakanstaipeknis (latīņu: Diphasiastrum complanatum) ir staipekņu dzimtas (Lycopodiaceae) augs, kas pieder plakanstaipekņu ģintij (Diphasiastrum). Parastais plakanstaipeknis aug sausos priežu mežos. Latvijā pirmās rakstiskās ziņas par parasto plakanstaipekni ir no 18. gadsimta. Kopumā Latvijā tas ir sastopmas reti. Parastais plakanstaipeknis galvenokārt sastopams Daugavas un Gaujas baseinā, un Rīgas līča kāpu joslā. Parastais plakanstaipeknis ir mūžzaļš, daudzgadīgs augs ar plakanu, ložņājošu stublāju un vertikāliem zariem, kas veido vēdekļveida pušķus. Zaru platums 3—4 mm. Virspuse zaļa, bez sarmas. Lapas zvīņveida, ļoti mazas un cieši piekļautas zariem. Zaru pušķī strobili veidojas uz malējiem zariem, bet vidējais zars ir neauglīgs. Sporas nogatavojas jūlija beigās un augustā. Eiropas lielākajā daļā, neiekļaujot rietumus un dienvidus, kā arī Āzijā un Ziemeļamerikā. Latvijā diezgan reti visā valstī, biežāk centrālajā daļā. [1] Dekoratīvs augs. Līdzīgs trejvārpu plakanstaipeknim (D. tristachyum). Atšķirams pēc vēdekļveidā izplestiem (nevis vairāk vai mazāk stāviem) zariem, zari salīdzinoši platāki, lapas zara apakšpusē sīkākas (nevis vienādas abās zara pusēs), sporu nesēji pa 1(2) uz malējiem zariem (nevis visbiežāk pa 3 uz centrālā zara). Ierakstīts Baltijas jūras reģiona Sarkanajā grāmatā un Latvijas Sarkanajā grāmatā komerciāli apdraudēto sugu kategorijā. [2] V.Baroniņa, I.Lodziņa "Populārzinātniskā Latvijas Sarkanā grāmata", 1992.g., ISBN 5-7966-0544-5 Staipekņu nodalījums «Staipekņi». Arhivēts no oriģināla, laiks: 2011. gada 4. aprīlī. Skatīts: 2010. gada 14. martā. Staipekņi Ko neplūkt un nepirkt Jāņu laikā?[novecojusi saite]