SES-1 ir Nīderlandē bāzētās kompānijas SES World Skies sakaru pavadonis. Kosmisko aparātu palaida 2010. gada 24. aprīlī ar nesējraķeti Proton-M/Briz-M. SES-2 sniedz sakaru pakalpojumus ASV teritorijā un Karību reģionā. To izgatavojusi kompānija Orbital Sciences Corporation. 2007. gadā kompānija SES AMERICOM noslēdza līgumu ar Orbital Sciences Corporation par piecu pavadoņu AMC būvi. Pirmo divu palaišana bija paredzēta 2009. gadā. Pirmā nosaukums bija AMC-5R, otrā — AMC-1R. 2008. gadā, kad sāka izgatavot trešo pavadoni AMC-1R pārsauca par AMC-4R. 2010. gadā, pēc SES AMERICOM apvienošanās ar SES NEW SKIES kā kompānija SES World Skies, AMC-4R tika pārdēvēts par SES-1. SES-1 tika palaists 2010. gada 24. aprīlī 11:19:00 UTC ar nesējraķeti Proton-M/Briz-M no Baikonuras kosmodroma. Dzinējbloks Briz-M pavadoni tieši ievadīja ģeostacionārajā orbītā. Sākotnēji bija paredzēts, ka SES-1 atradīsies ģeostacionārajā orbītā punktā 101° rietumu garuma, kur nomainīs nokalpojušos pavadoņus AMC-2 un AMC-4. Maijā SES-1 tika pārvietots uz 131° R pozīciju, lai uz laiku būtu rezerve pavadonim AMC-11 gadījumam, ja nekontrolējamais Galaxy 15 izraisītu interferences traucējumus. Bažas nepiepildījās, AMC-11 darbība netika traucēta. Pēc tam SES-1 tika pārvietots uz 101° R punktu. Pavadonis izgatavots uz platformas Star-2.4 bāzes. Tā izmēri ir 1,75 m × 1,7 m × 1.8m. SES-1 ir 24 C joslas un 24 Ku joslas raidītāji ar diviem 2,3 m diametra reflektoriem. Elektroenerģiju nodrošina divi saules bateriju paneļi. SES 1, 2, 3[novecojusi saite] Gunter Dirk Krebs (angliski) SES Details Plan To Avert Interference by Failed Intelsat Craft Peter B. de Selding, 2010-05-17 (angliski) SES-3 Communication Satellite aerospace-technology.com (angliski) SES-1 SES vietnē (angliski) SES-1 Orbital Sciences Corporation vietnē[novecojusi saite] (angliski)