HSBC Holdings plc ir Anglijā un Velsā reģistrēta atklāta akciju sabiedrība, kura galvenokārt nodarbojas ar finanšu pakalpojumiem. 2008. gada Forbes Global 2000 indeksā atzīta par lielāko pasaules uzņēmumu[nepieciešama atsauce], bet 2008. gadā žurnāls The Banker atzinis HSBC zīmolu par vērtīgāko bankas zīmolu.[nepieciešama atsauce] Bankas pirmsākumi meklējami 1865. gadā, kad skots Tomass Saterlends Honkongā un Šanhajā nodibināja banku Hongkong and Shanghai Banking Company Limited. Mūsdienu HSBC ieguva savu veidolu 1991. gadā pēc The Hongkong and Shanghai Banking Corporation apvienošanās ar britu Midland Bank un galvenās mītnes pārcelšanu no Honkongas uz Londonu pēc Ķīnas jurisdikcijas nodibināšanās pār Honkongu. Bankai ir ap 10 000 nodaļu 83 valstīs un ap 128 miljoni klientu.[nepieciešama atsauce] HSBC darbojas visā pasaulē un tās bizness aptuveni līdzīgi sadalās starp visiem galvenajiem trijiem pasaules finanšu centriem — Austrumāziju, ASV un ES. Latvijā HSBC tieši nav pārstāvēta. Argentīna — HSBC Bank Argentina (no 1997. gada) ASV — HSBC Bank USA (no 1998. gada, banku pirmajā piecdesmitniekā valstī) ASV — HSBC Finance (no 2003. gada, sestā lielākā Visa un Mastercard karšu izdevēja valstī) Austrālija — HSBC Bank Australia (no 1965. gada) Bermudas — Bank of Bermuda (no 2004. gada) Brazīlija — HSBC Bank Brasil (no 1997. gada, lielāko banku desmitniekā valstī) Centrālamerika — Primer Banco del Istmo (no 1973. gada, lielākā banka Panamā, darbojas vairākās Centrālamerikas valstīs) Ēģipte — HSBC Bank Egypt (no 2001. gada) Francija — HSBC (France) (no 2005. gada) Honkonga — The Hongkong and Shanghai Banking Corporation (no 1865. gada, lielākā Honklongas banka, vēsturiskais HSBC pamats) Honkonga — Hang Seng Bank (no 1933. gada, otra lielākā Honkongas banka, HSBC pieder 62.14%) Indija — The Hongkong and Shanghai Banking Corporation (no 1959. gada) Kanāda — HSBC Bank Canada (no 1981. gada, septītā lielākā valstī) Ķīna — HSBC Bank (China) (no 2007. gada, lielākā ārzemju banka valstī) Ķīna — HSBC Rural Bank Company Limited Lielbritānija — HSBC Bank (Europe) (no 1992. gada, pēc aktīviem lielākā banka valstī, īpaši spēcīga Anglijā un Velsā) Malaizija — HSBC Bank Malaysia (no 1994. gada, pirmā ārzemju banka valstī) Malta — HSBC Bank Malta (no 1999. gada, lielākā valsts banka) Meksika — HSBC Mexico (no 2002. gada, ceturtā lielākā valstī) Panama — HSBC Bank (Panama) (no 1973. gada) Polija — HSBC Bank Polska (no 2003. gada) Salvadora — HSBC El Salvador (trešā lielākā banka valstī) Singapūra — The Hongkong and Shanghai Banking Corporation (no 1959. gada) Šveice — HSBC Private Bank (Suisse) SA Šveice — HSBC Guyerzeller Bank AG Turcija — HSBC Bank (Turkey) (no 1990. gada, piektā lielākā valstī) Tuvie Austrumi — HSBC Bank Middle East (no 1959. gada) Tuvie Austrumi — SABB (no 1978. gada, darbojas 82 valstīs, islāma banka) Vācija — HSBC Trinkaus (73.5%) HSDC pieder arī first direct internetbanka Lielbritānijā un HSBC Direct internetbanka ASV, Kanādā, Taivānā un Dienvidkorejā. Tai pieder arī lieli servisa centri Indijā, Ķīnā un Brazīlijā. HSBC piederošā HSBC Bank International speciāli nodarbojas ar migrantu un ekspatriantu naudas līdzekļu apkalpošanu. HSBC sponsorēja Formula 1 komandu Stewart Grand Prix (1997-1999) un vēlāk tās pēcteci Jaguar Racing (2000—2004). Tā plaši sponsorē pazīstamas golfa sacensības, vairākas futbola, regbija, hokeja komandas. Par HSBC Google finance HSBC France