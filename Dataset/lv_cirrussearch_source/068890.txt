Visaju salas (angļu: Visayan Islands, tagalu: Kabisayaan, sebuāņu: Kabisay-an) ir salu grupa Filipīnu arhipelāga vidusdaļa starp Lusonu ziemeļos, Mindanao dienvidos un Palavanu rietumos. Administratīvi dalās trijos reģionos — Austrumu Visajas, Centrālās Visajas un Rietumu Visajas, kas savukārt dalās 16 provincēs. Apdzīvo galvenokārt visaju tautas. Lielākās pilsētas ir Sebu un Bakoloda. Arhipelāga salas izvietojušās galvenokārt ap Visaju, Kamotu un Samaras jūrām, izņemot Masbates salu, kas tiek pieskaitīta Lusonas grupai. Rietumos arhipelāgu apskalo Sulu jūra, austrumos — Filipīnu jūra, bet dienvidos — Boholas jūra. Lielākās salas ir Panaja, Negrosa, Sebu, Leite un Samara. Salu reljefs kalnains, augstākā virsotne ir Kanlaons Negrosas salā 2465 m vjl. Valda subekvatoriāls musonu klimats. Vikikrātuvē par šo tēmu ir pieejami multivides faili. Skatīt: Visaju salas. Encyclopædia Britannica raksts (angliski)