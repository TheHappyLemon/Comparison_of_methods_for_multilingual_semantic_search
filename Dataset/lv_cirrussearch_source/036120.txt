Volodimirs Baklans (ukraiņu: Володимир Олегович Баклан; dzimis 1978. gada 25. februārī Kijivā) ir Ukrainas starptautiskais lielmeistars šahā (1998). Pārstāvējis Ukrainu Pasaules un Eiropas junioru šaha čempionātos dažādās vecuma grupās. 1995. gadā izcīnījis 3. vietu Eiropas junioru šaha čempionātā U18 vecuma grupā. 1997. gadā uzvarējis Ukrainas šaha čempionātā, bet pēc gada šajā turnīrā dalījis 1.-3. vietu. 2000. gadā dalījis pirmo vietu starptautiskajā šaha turnīrā Atēnās Ano Liosia Open. Uzvarējis arī starptautiskajos šaha turnīros Kijivā (2006), Vroclavā (2009), Sidžesā (Spānija, 2014). 2011. gadā kopā ar Iļju Nižniku un Ivanu Sokolovu dalījis pirmo vietu starptautiskajā šaha turnīrā Reikjavikā. Divas reizes piedalījies Pasaules šaha čempionātos pēc izslēgšanas sistēmas un abas reizes izstājies 2. kārtā (2000, 2001). Pārstāvējis Ukrainas komandu lielākajos komandu šaha turnīros: Pasaules šaha olimpiādēs piedalījies 2 reizes (2000-2002). Komandu vērtējumā izcīnījis bronzas (2000) medaļu; Eiropas komandu šaha čempionātos piedalījies 2 reizes (2001-2003); Pasaules komandu šaha čempionātā piedalījies 2001. gadā un komandu vērtējumā izcīnījis zelta medaļu. Par panākumiem turnīros FIDE 1995. gadā Baklanam piešķīrusi starptautiskā meistara (IM), bet 1998. gadā - starptautiskā lielmeistara (GM) nosaukumu. Ano Liosia Open 2000 GM Vladimir Baklan tops Sunway Sitges Chess Festival 2014 2000 FIDE Knockout Matches 2001-02 FIDE Knockout Matches OlimpBase :: Men's Chess Olympiads :: Volodymyr Baklan OlimpBase :: European Men's Team Chess Championship :: Volodymyr Baklan OlimpBase :: World Men's Team Chess Championship :: Volodymyr Baklan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)