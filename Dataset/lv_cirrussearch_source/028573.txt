2014.—2015. gada Latvijas Kausa izcīņa futbolā sākās 2014. gada 1. jūnijā. Pirmā kārta norisinājās no 2014. gada 1. jūnija līdz 2014. gada 8. jūnijam. Tajā piedalījās 16 komandas, 8 no tām kvalificējās otrajai kārtai. Otrā kārta norisinājās no 2014. gada 12. jūnija līdz 2014. gada 21. jūnijam. Tajā piedalījās 16 komandas, astoņas no pirmās kārtas dueļu uzvarētājām un astoņas komandas, kas sāka šajā kārtā. Astoņas no tām kvalificējās trešajai kārtai. Trešā kārta norisinājās no 2014. gada 5. jūlija līdz 2014. gada 6. jūlijam. Tajā piedalījās 24 komandas, astoņas no otrās kārtas dueļu uzvarētājām un 16 komandas, kas sāka šajā kārtā. 12 no tām kvalificējās ceturtajai kārtai. Trešā kārta norisinājās no 2014. gada 12. jūlija līdz 2014. gada 13. jūlijam. Tajā piedalījās 12 komandas, visas ir trešās kārtas dueļu uzvarētājas. Sešas no tām kvalificējās ceturtajai kārtai. Astotdaļfināli norisinājās no 2014. gada 19. jūlija līdz 2014. gada 21. jūlijam, bet spēle starp FB Gulbene un FK Ventspils tika pārcelta uz 2014. gada 7. oktobrī FK Ventspils dalības Čempionu līgā dēļ. Tajā piedalījās 16 komandas, sešas no ceturtās kārtas dueļu uzvarētājiem. Ar šo kārtu turnīrā iesaistījās visas 10 2014. gada sezonas Virslīgas komandas. Ceturtdaļfinālam kvalificējās astoņi šo dueļu uzvarētāji. Ceturtdaļfināli norisinājās no 2015. gada 4. aprīļa līdz 2015. gada 5. aprīlim. Tajos piedalījās astoņas komandas, kuras uzvarēja savus astotdaļfināla dueļus. Četras komandas kvalificējās pusfināliem. Pusfināli norisinājās 2015. gada 25. aprīlī un 2015. gada 26. aprīlī. Tajos piedalījās četras komandas, kas uzvarēja savas ceturtdaļfināla spēles. Finālā iekļuva divas šo pusfinālu uzvarētājkomandas. Fināls norisinājās 2015. gada 20. maijā Olimpiskajā centrā "Ventspils". Tajā FK Jelgava ar rezultātu 2—0 pārspēja FK Ventspils, izcīnot savu trešo Latvijas kausu. Rēzeknes BJSS tika piešķirta tehniskā uzvara, jo Monarhs-Flaminko neieradās uz spēli. FK 1625 Liepāja tika piešķirta tehniskā uzvara, jo FK Auda neieradās uz spēli. FC Daugava šajā spēlē uzvarēja ar 1—3, tomēr vēlāk viņiem tika piešķirts tehniskais zaudējums, jo laukumā tika izlaists Aleksandrs Solovjovs, kam tad vēl bija spēkā trīs spēļu diskvalifikācija, kuru viņš ieguva iepriekšējā gadā. Tādējādi ceturtdaļfinālam kvalificējās FK Ogre. Spēle nenotika, jo FK Daugava Rīga netika piešķirta license dalībai Virslīgā 2015. gada sezonā, tāpēc pēc reglamenta, tai bija jāpiesakās 1. līgas vai 2. līgas turnīram, lai piedalītos kausa ceturtdaļfinālā. FK Daugava Rīga to neizdarīja, tāpēc šī spēle nenotika un kausa pusfinālā automātiski iekļuva FK Jelgava. Edmunds Novickis. «Kausa izcīņa: "Rīnūži" pārspēj "United"». sportacentrs.com, 2014. gada 7. jūlijā. Skatīts: 2015-04-05. Rolands Eliņš. «"Ventspils" ar 4:0 pārspēj "Gulbeni" un iekļūst Latvijas kausa 1/4 finālā». sportacentrs.com, 2014. gada 7. oktobrī. Skatīts: 2015-04-05. «LFF DK sēdes 12.augusta lēmumi». Biedrība "Latvijas futbola Virslīga". 2014. gada 12. augustā. Arhivēts no oriģināla, laiks: 2016-03-04. Skatīts: 2015-04-05. «LFF informē par FK Daugava Rīga dalību Latvijas kausa izcīņā». Latvijas Futbola federācija. 2014. gada 12. augustā. Skatīts: 2015-04-05.