Šis raksts ir par politiķi, Vienotības partijas locekli. Par citām jēdziena Liepiņa nozīmēm skatīt nozīmju atdalīšanas lapu. Liene Liepiņa (dzimusi 1957. gada 26. jūlijā Bonnā, Vācijā) ir latviešu sabiedriskā un politiskā darbiniece, politiķe. Bijusi vairāku Saeimas sasaukumu un Eiropas Parlamenta deputāte. L. Liepiņas tēvs Paulis Kļaviņš arī ir bijis politiķis, Saeimas deputāts. Viņa ir Latvijas un Zviedrijas pilsone. Laikā no 1965. līdz 1976. gadam L. Liepiņa (ar divu gadu pārtraukumu) mācījusies Minsteres latviešu ģimnāzijā. 1970. gadu beigās pārcēlās uz dzīvi no Vācijas pie vīra Zviedrijā, apguvusi medmāsas izglītību aprūpes augstskolā Sundsvalā. 1992. gadā kopā ar ģimeni pārcelusies dzīvot uz Latviju. Strādājusi par tulku, zviedru valodas skolotāju. 2000. gadu otrajā pusē studējusi sociālā darba un sociālās pedagoģijas augstskolā "Attīstība" un Latvijas Universitātē. 2002. gadā veiksmīgi kandidējusi 8. Saeimas vēlēšanās no partijas "Jaunais laiks" saraksta. 8. Saeimas darbības laikā kandidēja Eiropas Parlamenta vēlēšanās, kur netika ievēlēta. Pēc četriem gadiem kandidēja arī 9. Saeimas vēlēšanās, taču netika ievēlēta. Laikā no 2009. gada marta līdz jūlijam bija Eiropas Parlamenta deputāte (aizvietoja Valdi Dombrovski). 2009. gada Eiropas Parlamenta vēlēšanās netika ievēlēta, taču jūlijā kļuva par 9. Saeimas deputāti Eiropas Parlamentā ievēlētā Artura Krišjāņa Kariņa vietā. L. Liepiņa neveiksmīgi kandidēja arī 10. Saeimas vēlēšanās no "Vienotības" saraksta, tomēr vēlāk viņa kļuva par deputāti, kamēr viņas partijas biedrs V. Dombrovskis pildīja Ministru prezidenta pienākumus un no Saeimas aizgāja Guntars Galvanovskis. 2011. gada rudenī notikušajās 11. Saeimas ārkārtas vēlēšanās netika ievēlēta Latvijas parlamentā, taču 2013. gada rudenī ieņēma mandātu nolikušā deputāta Ingmāra Čaklā vietu. Pēc izmaiņām Saeimas sastāvā vietu parlamentā zaudēja, taču atkal atgriezās 2014. gada vasarā pēc Eiropas Parlamenta vēlēšanām. «Eiropas Parlamenta porfils». Europarl.europa.eu. Skatīts: 2012. gada 28. martā. «2009.gada 6.jūnija Eiropas Parlamenta vēlēšanas». CVK.lv. Skatīts: 2012. gada 28. martā.[novecojusi saite] «CVK profils». CVK.lv. Arhivēts no oriģināla, laiks: 2019. gada 26. maijā. Skatīts: 2012. gada 28. martā. «Liene Liepiņa uzsākusi darbu Eiropas Parlamentā». NRA.lv. Arhivēts no oriģināla, laiks: 2009. gada 4. decembrī. Skatīts: 2012. gada 28. martā. «9. Saeimas profils». CVK.lv. Skatīts: 2012. gada 28. martā. «10. Saeimas profils». Saeima.lv. Skatīts: 2012. gada 28. martā. CVK profils "Latvijas ļaudis" profils