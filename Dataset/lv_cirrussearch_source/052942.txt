Žoržs de la Nezjērs (franču: Georges de la Nézière) bija franču vieglatlēts. Startējis 1896. gada vasaras olimpiskajās spēlēs. Nezjērs ir dzimis 1878. gadā Francijas galvaspilsētā Parīzē. Viņam bija divi vecāki brāļi Jozefs de la Nezjērs (gleznotājs) un Raimonds de la Nezjērs (ilustrators). Viņš mācījās internātskolā, kur viņam bija izcili panākumi vieglatlētikā un kļuva par Parīzes skolu krosa čempionu. 19. gadsimta beigās Nezjēram bija liela interese par automašīnām. 1899. gadā viņš tika iesaukts valsts dienestā un viņam bija jāpalīdz būvēt automašīnas, kas varētu pārvadāt Maksima tipa ložmetējus. Sākoties Pirmajam pasaules karam, viņš tika iesaukts karadienestā. Viņš kā kaprālis dienēja 84. divīzijā. 1914. gada 9. oktobrī desmit jūdžu attālumā no Arrasas Nezjērs gāja bojā ložmetēja ugunī. 1896. gada vasaras olimpiskajās spēlēs Atēnās Žoržs de la Nezjērs startēja vieglatlētikas skriešanas disciplīnā — 800 metri. Viņš startēja otrajā priekšskrējienā kopā vēl ar četriem citiem skrējējiem. Viņa iegūtais rezultāts precīzi nav zināms. Taču ir zināms, ka viņš ir bijis lēnāks par 2 minūtēm un 17 sekundēm. Viņš varētu būt ieņēmis 3. līdz 5. vietu šajā priekšskrējienā. Nezjērs fināla skrējienam nekvalificējās. Georges de la Nézière Arhivēts 2020. gada 17. aprīlī, Wayback Machine vietnē. Sports Reference «Georges de la Nézière». delaneziere.free.fr. Skatīts: 2017. gada 15. jūlijs. Nigel McCrery. The Extinguished Flame: Olympians Killed in The Great War (angļu). Pen and Sword, 2016. 24. lpp. ISBN 9781473878006. Skatīts: 2017. gada 15. jūlijs. «Athletics at the 1896 Athina Summer Games: Men's 800 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 6. maijā. «Athens 1896 800m Men». Starptautiskā Olimpiska komiteja. Žoržs de la Nezjērs (Sports Reference profils) (angliski)