Fabio Kannavaro (itāļu: Fabio Cannavaro; dzimis 1973. gada 13. septembrī) ir Itālijas futbola treneris un bijušais futbolists. Kā futbolists viņš spēlēja centra aizsarga pozīcijā, aizvadījis 136 spēles Itālijas izlasē, 2006. gada FIFA Pasaules kausa uzvarētājs. 2006. gadā tika atzīts par FIFA Gada futbolistu un ieguvis arī Zelta bumbu (Ballon d'Or). Spēlētāja karjeras laikā pārstāvējis Itālijas klubus Napoli, Parma, Internazionale, Juventus. 1999. gadā kļuva par UEFA kausa ieguvēju Parma sastāvā. Spēlējis arī Real Madrid, ar ko divreiz uzvarēja La Liga (2007. un 2008. gadā). Futbolista karjeru noslēdza Apvienoto Arābu Emirātu klubā Al-Ahli. Pirmo spēli Itālijas izlasē aizvadīja 1997. gada 22. janvārī pret Ziemeļīriju. Piedalījies četros FIFA Pasaules kausa finālturnīros (1998, 2002, 2006, 2010) un divos Eiropas čempionāta finālturnīros (2000, 2004). Ilgus gadus bijis izlases kapteinis, tai skaitā arī 2006. gada Pasaules kausā, kad Itālija kļuva par pasaules čempioniem. Savu karjeru izlasē viņš beidza pēc 2010. gada Pasaules kausa finālturnīra, kur Itālijas izlase nespēja izkļūt no apakšgrupas. Kopā izlases rindās aizvadījis 136 spēles un guvis divus vārtus. Pēc spēlētāja karjeras beigām kļuva par treneri. 2013. gadā sāka strādāt Al-Ahli kā trenera asistents. 2014. gadā kļuva par Ķīnas kluba Guangzhou Evergrande galveno treneri. Karjeras turpinājumā strādājis arī Saūda Arābijā un ar citu Ķīnas klubu Tianjin Quanjian. 2017. gada atgriezās Guangzhou Evergrande. 2019. gada martā tika apstiprināts par Ķīnas izlases galveno treneri. Parma UEFA kauss: 1998–99 Coppa Italia: 1998–99, 2001–02 Supercoppa Italiana: 1999 Real Madrid Spānijas La Liga: 2006–07, 2007–08 Itālija FIFA Pasaules kauss: 2006 Individuālie sasniegumi Ballon d'Or: 2006 Itālijas Serie A gada labākais futbolists: 2006 Guangzhou Evergrande Ķīnas Superlīga: 2019 Ķīnas FA kauss: 2018 «FIFA World Cup South Africa 2010 – List of Players» (PDF). Fédération Internationale de Football Association (FIFA). Arhivēts no oriģināla, laiks: 2020. gada 17. maijā. Skatīts: 2013. gada 5. jūnijs. Arhivēts 2020. gada 17. maijā, Wayback Machine vietnē. «Player Profile: Fabio Cannavaro». UEFA. Skatīts: 2012. gada 25. maijs. «Fabio Cannavaro - national football team player». eu-football.info (angļu). Skatīts: 2019. gada 6. aprīlī. «Itālijas futbola leģenda Kannavaro kļuvis par Ķīnas izlases galveno treneri». sportacentrs.com. 2019. gada 15. martā. Skatīts: 2019. gada 6. aprīlī. Oficiālā vietne Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)