Portsaīda (arābu: بورسعيد, Borsaʿīd vai Porsaʿīd), arī Būrsaīda, ir pilsēta Portsaīdas muhāfazā, Ēģiptē. Atrodas Vidusjūras krastā pie Suecas kanāla. Pilsēta tikusi dibināta 1859. gadā Suecas kanāla izbūves laikā. No 1882. līdz 1922. gadam tā bija pakļauta Apvienotajai Karalistei, kuras karaspēks no pilsētas tika izvests vienīgi 1956. gadā. 1956. gadā pilsētas aizstāvēšana izjauca Ēģiptes un Suecas kanāla okupācijas plānus. Vairākas reizes stipri cietusi dažādu uzbrukumu un agresiju rezultātā. Ar vairāk nekā 588 tūkstošiem iedzīvotāju (2008. gada dati) tā ir piektā lielākā pilsēta Ēģiptē. http://portsaid.gov.eg/areas/Lists/23/DispForm.aspx?ID=1. Latvijas padomju enciklopēdija. 8. sējums. Rīga : Galvenā enciklopēdiju redakcija. 90. lpp. Vikikrātuvē par šo tēmu ir pieejami multivides faili. Skatīt: Portsaīda. Oficiālā tīmekļa vietne Encyclopædia Britannica ieraksts (angliski)