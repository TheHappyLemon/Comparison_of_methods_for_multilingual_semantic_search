1920. gadi, bija desmitgade, kas sākās 1920. gada 1. janvārī un beidzās 1929. gada 31. decembrī. Šie gadi Eiropā saukti par “zelta divdesmitajiem”, bet Ziemeļamerikā par “vētrainajiem divdesmitajiem” vai “džeza gadiem”. Tā bija modernisma desmitgade. 1920. gadā iedzīvotāju skaits pasaulē bija 1,86 miljardi. 1927. gadā iedzīvotāju skaits pārsniedza 2 miljardus, bet desmitgades beigās bija 2,07 miljardi. Pēc Pirmā pasaules kara politiskā situācija Eiropā izmainījās. Trīs tradicionālās lielvalstis līdz tam — Vācijas impērija, Austroungārija un Krievijas Impērija — bija stipri novājinātas. Eiropas politiskajā kartē parādījušās septiņas jaunas valstis: Somija, Igaunija, Latvija, Lietuva, Polija, Čehoslovākija un Dienvidslāvija. Vēlāk šajā desmitgadē izveidojās arī tādas valstis kā Turcija, Īrijas Brīvvalsts un Vatikāns. Turcijas neatkarības karš (1919. gada 19. maijs — 1923. gada 29. oktobris) Poļu—padomju karš (1919. gada februāris — 1921. gada marts) Īrijas neatkarības karš (1919. gada 21. jūnijs — 1921. gada 11. jūlijs) Īrijas pilsoņu karš (1922. gada 28. jūnijs — 1923. gada 24. maijs) 1922. gadā Ēģiptes karaliste ieguva patstāvību Britu impērijas ietvaros. 1921. gadā no Ķīnas atdalījās un tika proklamēta Mongolija. 1920. gados norisinājās piecas olimpiskās spēles — trīs vasaras olimpiskās spēles (1920. gadā Antverpenē, 1924. gadā Parīzē un 1928. gadā Amsterdamā) un divas ziemas olimpiskās spēles (1924. gadā Šamonī un 1928. gadā Sanktmoricā). 1920. gadā notika pirmais pasaules čempionāts hokejā. Amerikas Savienotajās Valstīs izveidojās tādi sporta veidi kā pludmales volejbols un ūdens slēpošana. 1920. gada janvārī notika Latgales atbrīvošanas operācija 1920. gada aprīlī notika Satversmes sapulces vēlēšanas 1920. gada 11. augustā tika noslēgts Latvijas—Krievijas miera līgums 1921. gada 18. martā Melngalvu namā parakstīts Rīgas miera līgums 1925. gada martā sākas radio pārraides no Kuģu ielas radiotelegrāfa raidītāja 1925. gadā darbību uzsāka lidmašīnu fabrika „Christine Backman” 1927. gadā darbību sāka „Ābrama Leibovica foto radio centrāle” (vēlākā „Radiotehnika (RRR)”) «Historical World Population Data» (angļu). johnstonsarchive.net. Skatīts: 2020. gada 2. jūnijā. «World population by year» (angļu). worldometers.info. Skatīts: 2020. gada 2. jūnijā. Vikikrātuvē par šo tēmu ir pieejami multivides faili. Skatīt: 1920. gadi.