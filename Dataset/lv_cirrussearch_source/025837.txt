Dzelzavas pagasts ir viena no Madonas novada administratīvajām teritorijām tā ziemeļaustrumos. Robežojas ar sava novada Sarkaņu, Cesvaines, un Indrānu pagastiem, kā arī Gulbenes novada Tirzas, Jaungulbenes un Līgo pagastu. Pagasts atrodas Vidzemes augstienes austrumdaļā, Adzeles pacēlumā un Gulbenes paugurvalnī, dienvidaustrumu stūrī iesniedzas Lubāna līdzenums. Augstākais paugurs ir 161,6 m vjl ziemeļaustrumos no Skutāneļmiem. Pagasta zemākais punkts atrodas Liedes upes ielejā (99 m vjl). Lielākie purvi ir Zosu purvs (495 ha) un Skuķu purvs (239 ha). Nozīmīgākā dabas bagātība ir kūdra. Gandrīz viss pagasts ietilpst Aiviekstes pietekas Liedes upes baseinā. Dokupīte iztek no lielākā pagasta ezera - Bakana, kura platība ir 7,6 ha. Uz robežas ar Cesvaines pagastu atrodas Lūšu ezers un Mazais Virānes ezers. Liede Ušurupe Lapenieku grāvis Padoma strauts Dokupīte Grīvupīte Kapupīte Apiņupīte Dzelzavas pagasts ietilpa Cesvaines draudzes novadā. 1920. gada zemes reformas gaitā Dzelzavas (Selsau) muižu ar Kroņa (Kronhof), Lobēnu un Sofijas pusmuižām (Sophienhof) sadalīja 100 vienībās 1428 ha kopplatībā un muižās pilī iekārtoja pagasta valdes kanceleju, tautas namu un aptieku. 1935. gadā Madonas apriņķa Dzelzavas pagasta platība bija 59,74 km² un tajā dzīvoja 1700 iedzīvotāji. 1945. gadā pagastā izveidoja Dzelzavas un Liedes ciema padomes, bet pagastu 1949. gadā likvidēja. Dzelzavas ciems ietilpis Gulbenes apriņķī (1947-1949) un Cesvaines (1949-1956) un Madonas (pēc 1956. gada) rajonos. 1954. gadā Dzelzavas ciemam pievienoja likvidēto Liedes ciemu un Virānes ciema kolhoza «Tērauds» teritoriju. 1990. gadā ciemu reorganizēja par pagastu. Administratīvi teritoriālo pārkārtojumu laikā Dzelzavas pagastam pievienota daļa bijušo Cesvaines un Virānes pagastu. 2009. gadā Dzelzavas pagastu kā administratīvo teritoriju iekļāva Madonas novadā. Dzelzavas muiža, muižas kungu māja celta 1767. gadā baroka stilā. Kopš 1940. gada muižas pilī darbojas Dzelzavas pamatskola, Obzerkalns (pilskalns), Gribažu pilskalns, Gribažu Velna akmens, augstums ir 1,7 m, garums 2,7 m, platums 2,0 m. Ar akmeni saistīta tradicionālā teika, kas vēsta, ka Velns nesis akmeni, iedziedājies gailis, un nelabais akmeni pametis. Iespējams, ka senatnē akmens bijusi svētvieta, Doku Ata muzejs, ierīkots latviešu bērnu literatūras pamatlicēja Doku Ata (1861-1903) dzimtajās mājās "Muceniekos". Esošajās robežās, pēc CSB datiem. Lielākās apdzīvotās vietas ir Dzelzava (pagasta centrs), Aizpurve, Bučauska, Jaunbakani, Kroņmuiža, Tūjāni. Pagastu šķērso valsts nozīmes 1. šķiras autoceļi Pļaviņas—Madona—Gulbene (P37), Lubāna—Dzelzava (P83) un vietējas nozīmes 2. šķiras autoceļi Bučauska—Virāne (V861), Dzelzava—Padoms (V862) un Biksēre—Aizkuja—Dzelzava (V864). Cauri pagastam iet arī dzelzceļa līnija Pļaviņas—Gulbene (celtniecība sākta 1903. gadā). Pagastā ir viena dzelzceļa stacija Dzelzava, agrāk bija arī stacija Degas, kas mūsdienās likvidēta. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzivotaju skaits pašvaldibas. Pilsonības un migrācijas lietu pārvalde. Latviešu konversācijas vārdnīca. IV. sējums. Rīga : Anša Gulbja izdevniecība. 6175. sleja. CSB