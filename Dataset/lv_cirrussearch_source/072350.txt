Rauls Gonsaless Blanko (spāņu: Raúl González Blanco; dzimis 1977. gada 25. jūnijā Madridē, Spānijā), pazīstams kā Rauls (Raúl), ir bijušais spāņu futbolists, spēlējis uzbrucēja pozīcijā. Bijis ilggadējs Madrides "Real" un Spānijas futbola izlases spēlētājs un kapteinis. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Sešpadsmit gadus spēlējis Madrides "Real", kura galveno komandu pārstāvēja kopš 1994. gada, bet jauniešu sistēmā bija jau kopš 1992. gada. 2003. gadā kļuva par komandas kapteini. Trīskārtējs UEFA Čempionu līgas uzvarētājs "Real" sastāvā, turklāt, viņš ir arī Čempionu līgas visu laiku rezultatīvākais spēlētājs ar 61 vārtu guvumu. "Real" sastāvā Rauls ir guvis vairāk nekā 200 vārtu. Spānijas futbola čempionātā viņš ir trešais visu laiku rezultatīvākais spēlētājs, bet starp "Real" spēlētājiem pats rezultatīvākais. Raula līgums ar "Real" beidzās 2011. gadā, tomēr tas automātiski tiktu pagarināts par gadu, ja viņš sezonā nospēlētu vismaz 30 spēles. Tika uzskatīts, ka Rauls Madrides "Real" rindās spēlēs līdz pat savas karjeras beigām, tomēr 2010. gada vidū spēlētājs paziņoja, ka pamet klubu, lai karjeru turpinātu Vācijas Bundeslīgas komandā Gelzenkirhenes "Schalke 04". Vācijā viņš nospēlēja līdz 2012. gada maijam, kad pārgāja uz Kataras klubu Dohas "Al Sadd", kurā bieži spēlē arī kā pussargs. 2013. gadā Rauls kļuva par Kataras čempionu. Spānijas izlasē Rauls ir nospēlējis 102 spēles laika posmā starp 1996. un 2006. gadu, iesitot 44 vārtus, kas padara viņu par visu laiku rezultatīvāko Spānijas izlases spēlētāju. Bijis arī Spānijas izlases kapteinis. Rauls parasti spēlē ar 7. numuru, tomēr 1998. gada FIFA Pasaules kausā un 2000. gada Eiropas futbola čempionātā viņš valkāja kreklu ar numuru 10. Rauls ir precējies ar bijušo modeli Mamenu Sansu un viņiem ir seši bērni. Real Madrid Spānijas La Liga: 1994–95, 1996–97, 2000–01, 2002–03, 2006–07, 2007–08 Supercopa de España: 1997, 2001, 2003, 2008 UEFA Čempionu līga: 1997–98, 1999–2000, 2001–02 UEFA Superkauss: 2002 Starpkontinentālais kauss: 1998, 2002 Schalke 04 DFB Pokal: 2010–11 DFL Supercup: 2011 Al Sadd Kataras Zvaigžņu līga: 2010–11 Kataras kauss: 2014 Individuālie sasniegumi La Liga labākais spānis: 1996–97, 198–99, 1999–2000, 2000–01, 2001–02 UEFA Čempionu līgas labākais vārtu guvējs: 1999–2000, 2000–01 UEFA Klubu labākais uzbrucējs: 1999–2000, 2000–01, 2001–02 FIFA 100 «Rauls un Kasiljass paraksta mūža līgumus ar "Real" (angliski)». RealMadrid.com. 14.02.2008. Arhivēts no oriģināla, laiks: 28.03.2008. Skatīts: 11.07.2008. Rauls oficiāli pamet Madrides Real Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)