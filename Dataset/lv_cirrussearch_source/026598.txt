Robērs Šapats (franču: Robert Chapatte; dzimis 1922. gada 14. oktobrī Neijī pie Sēnas, Francijā, miris 1997. gada 19. janvārī Parīzē) bija Francijas riteņbraucējs, vairākkārt piedalījies Tour de France, radio un televīzijas riteņbraukšanas pārraižu komentētājs un Šapata likuma autors. Šapats riteņbraukšanu uzsāka Vélodrome d'Hiver trekā Parīzē, kur viņš kļuva populārs medisona sacensībās. 1944. gadā viņš kopā ar Rožē Riolānu, Žanu Gigēnu un Andē Šasānu uzvarēja amatieru čempionātā komandu iedzīšanas braucienā. Viņa profesionālā karjea ilga 11 sezonas, no 1944. līdz 1954. gadam. No 1948. līdz 1952. gadam viņš piedalījās Tour de France, 1949. gadā finišējot 16. vietā. 1949. gadā viņš uzvarēja Circuit des Pyrénées un 1952. gadā Grand Prix d'Espéraza sacensībās. 1949. gadā, pārstāvot Franciju Tour de France, viņš kļuva par pirmo braucēju, kurš Francijas televīzijas tiešraidē atbildēja uz jautājumu. Šapata likums bija novērojums, kas pamatojās uz viņa pieredzi kā braucējam un komentētājam. Tas apgalvoja, ka, braucēju grupai ķerot atrāvienu, ir nepieciešami 10 kilometri, lai noķertu vienu braucēju. Tāpēc viena cilvēka atrāvienam ar pārsvaru vairāk kā minūti uz katriem atlikušajiem 10 kilometriem bija lielas izredzes uz uzvaru sacensībās. Šo likumu vēl joprojām bieži citē televīzijas un radio pārraidēs, un bieži vien tas izrādās patiess. Šapats apgalvoja, ka minūte ir precīzs aprēķins. Nedaudz mazāk un atrāviens neizdosies, gluži kā, kad Bjarne Rīss tika noķerts dažus simtus metru pirms finiša līnijas, kad viņam bija 56 sekunžu pārsvars Gapas posmā 1993. gada Tour de France. Šapats uzstāja arī, ka vienam braucējam ar minūtes pārsvaru ir lielāka iespēja kā braucēju grupai ar lielāku pārsvaru. Viens braucējs brauc līdz galam ar pilnu jaudu, bet braucēju grupa pirms finiša atvilks elpu, lai sagatavotos sprintam un nepieļautu konkurentiem veikt negaidītus uzbrukumus. Mūsdienās likumu ir ietekmējusi labāka komandu organizētība, ķerot atrāvienus, lai nogādātu savus sprinterus grupas priekšgalā. Šapata piedāvātā minūte ir palielinājusies līdz aptuveni 90 sekundēm. 1945: Génial-Lucifer-Hutchinson 1946: Génial-Lucifer 1947-1949: Mercier-Magne 1950: Olympia-Dunlop 1951: Helyett-Hutchinson 1952: Vanoli 1953-1954: Rochet-Dunlop ProCyclingStats profils (angliski) Cycling Archives profils (angliski)