Gemini 5 jeb Gemini V bija ASV NASA programmas Gemini kosmosa kuģa Gemini pilotējams lidojums. Palaists 1965. gada augustā. Gandrīz astoņu dienu misijā uzstādīts kosmiskā lidojuma rekords (iepriekšējo, gandrīz piecas dienas, 1963. gadā uzstādīja PSRS kuģis Vostok-5). Kuģa Gemini apkalpe augšupceļā un lejupceļā: Dublieru apkalpe: Nīls Ārmstrongs, komandējošais pilots Eliots Sī, pilots Gemini 5 vajadzēja dubultot Gemini 4 lidojuma ilgumu līdz astoņām diennaktīm, kas atbilstu lidojumam līdz Mēnesim un atpakaļ. Tas kļuva iespējams, izmantojot degvielas šūnas, kas ražo elektrību no ūdeņraža, pretstatā ķīmiskajām baterijām iepriekšējos kuģos. Astronautiem bija jāizmēģina tuvošanās operācijas mērķi REP (Radar Evaluation Pod), kas palaists no Gemini 5. Gemini 5 tika palaists 1965. gada 21. augustā 13:59:59 UTC ar nesējraķeti Titan II GLV no Kanaveralas zemesraga Gaisa spēku stacijas starta laukuma LC-19. 16:07:15 UTC no kuģa tika palaists bloks REP. Spiediens Gemini 5 degvielas šūnās bija nokrities tuvu minimumam, tādēļ Kūpers nolēma tās izslēgt. Vēlāk izrādījās, ka oksidētāja tvertnē noticis īssavienojums. Bez elektroenerģijas nevarēja veikt tuvošanās manevrus ar REP, kā arī būtu jāpārtrauc lidojums. Analīze uz zemes rādīja, ka degvielas šūnas var darboties arī ar zemu skābekļa spiedienu, un tās tika ieslēgtas atpakaļ. Trešajā dienā viņi veica četrus tuvošanās manevrus, kuriem netika izmantots reāls mērķis. Piektajā dienā parādījās problēma vienā no OAMS raķešblokiem, kurš darbojās ar pārtraukumiem. Lidojuma laikā no ieplānotajiem 17 eksperimentiem tikai viens netika izpildīts. Nolaišanās notika 1965. gada 29. augustā. Datora kļūdas dēļ nolaižamais aparāts nolaidās 130 km attālumā no plānotās vietas Atlantijas okeānā. Gemini 5 NASA Gemini 5 Press Kit On The Shoulders of Titans: A History of Project Gemini Arhivēts 2003. gada 7. decembrī, Wayback Machine vietnē. NASA