Inversija ir anomālas kaut kāda parametra izmaiņas atmosfērā atkarībā no augstuma. Parasti tas attiecas uz temperatūras inversiju, t.i. gaisa temperatūras paaugstināšanos atmosfēras augstākos slāņos — gaisa temperatūra kilometra augstumā virs zemes ir augstāka nekā pie zemes. Izšķir divus inversijas tipus: piezemes temperatūras inversija, kas sākas tieši no zemes virsmas, turklāt gaisa slāņa biezums ar inversiju ir tikai daži desmiti metru. temperatūras inversija brīvā atmosfērā, kur šāda gaisa slāņa biezums var sasniegt pāris kilometrus. Temperatūras inversija ir šķērslis gaisa vertikālai pārvietošanai un bieži vien inversijas laikā veidojas dūmaka, migla, smogs, mākoņi, mirāžas u.c. Inversija ir arī atkarīga no apkārtnes reljefa. Piemēram, virs lielām pilsētām, kuras atrodas kalnu ielejās, bieži veidojas smogs. Visstiprākās inversijas parasti novērojamas Sibīrijas austrumos un Antarktīdā ziemas periodā. Vikikrātuvē par šo tēmu ir pieejami multivides faili. Skatīt: Inversija. Encyclopædia Britannica raksts (angliski)