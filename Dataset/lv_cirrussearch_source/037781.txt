Krūmu šaurmutvaržu apakšdzimta (Asterophryinae) ir lielākā šaurmutvaržu dzimtas (Microhylidae) apakšdzimta, kas apvieno 312 sugas un kas tiek iedalītas 21 ģintī. Šīs grupas vardes mājo Malakas pussalas dienvidos, Borneo, Indonēzijā, Filipīnu dienvidos, Sulavesi, Bali, Jaungvinejā, Jaunbritānijā, Moluku salās un Austrālijas pašos ziemeļos. Lielākā sugu dažādība sastopama Jaungvinejā un tās tuvējās salās. Šīs grupas vardes morfoloģiski piemērojušās visdažādākajām meža vidēm un atkarībā no sugas mājvietu atrod, sākot ar koku galotnēm un beidzot ar trūdzemi un kritušajām lapām uz zemes. Krūmu šaurmutvaržu apakšdzimtas vardes kopumā ir neliela auguma. Lielāko sugu (Bulindžera zemesvardes (Callulops robustus), Fakfakas zemesvardes (Callulops valvifer), Dorija zemesvardes (Callulops doriae) un Jaungvinejas krūmvardes (Asterophrys turpicola)) pārstāvji pārsniedz 65 mm garumu. Toties Jaungvinejas mikrovardīšu ģints (Paedophryne) vardītes ir loti maziņas, no tām mazākā ir Amau vardīte (Paedophryne amauensis), kuras ķermeņa garums ir 7—8 mm. Arī pārējo sugu vardītes šajā ģintī nav daudz lielākas, pārsniedzot Amau vardīti tikai par dažiem milimetriem. Krūmu šaurmutvaržu apakšdzimta (Asterophryinae) Arhipelāga vardes (Mantophryne) Bezzobu vardes (Genyophryne) Fakfakas vardes (Oninia) Gvinejas vardes (Aphantophryne) Jaungvinejas kalnu vardes (Oxydactyla) Jaungvinejas kalnu zemesvardes (Pseudocallulops) Jaungvinejas krūmvardes (Asterophrys) Jaungvinejas mežu vardes (Metamagnusia) Jaungvinejas mikrovardītes (Paedophryne) Jaungvinejas rūķuvardes (Albericus) Jaungvinejas snuķvardes (Xenorhina) Jaungvinejas zemesvardes (Liophryne) Kritalu vardes (Austrochaperina) Krustavardes (Oreophryne) Lietus meža vardes (Cophixalus) Mavata vardes (Hylophorbus) Meheli vardes (Copiula) Papua vardes (Barygenys) Ragainās zemesvardes (Sphenophryne) Toričelli kalnu vardes (Choerophryne) Zemesvardes (Callulops) Amphibiaweb: Microhylidae Asterophryinae Günther, 1858 | Amphibian Species of the World At the lower size limit for tetrapods, two new species of the miniaturized frog genus Paedophryne (Anura, Microhylidae) «Asterophryinae Frogs». Arhivēts no oriģināla, laiks: 2016. gada 12. oktobrī. Skatīts: 2017. gada 13. martā. «Three new species of Callulops (Anura: Microhylidae) from western New Guinea». Arhivēts no oriģināla, laiks: 2017. gada 9. augustā. Skatīts: 2017. gada 13. martā. From a dwarf to a giant: Revalidation of Callulops valvifer (Barbour, 1910), (Amphibia, Anura, Microhylidae). EOL: Asterophrys turpicola New Guinea Bush Frog NCBI: Ecological Guild Evolution and the Discovery of the World's Smallest Vertebrate Journals: Ecological Guild Evolution and the Discovery of the World's Smallest Vertebrate