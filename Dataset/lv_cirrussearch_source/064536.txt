2022. gada FIFA Pasaules kausa fināls bija futbola spēle 2022. gada 18. decembrī, kas notika Lūseilas stadionā Katarā. Spēlē tika noskaidroti 2022. gada FIFA Pasaules kausa izcīņas uzvarētāji. Spēlē tikās Argentīnas un Francijas futbola izlases. Spēles pamatlaiks beidzās ar rezultātu 2:2. Otrajā papildlaikā katra no komandām guva vēl pa vieniem vārtiem (3:3). 11 metru pēcspēles sitienos par uzvarētājiem, ar rezultātu 4:2, kļuva Argentīnas izlase, trešo reizi izcīnot Pasaules kausu. Līdz šai spēlei komandas bija tikušās 12 reizes. FIFA Pasaules kausa finālturnīros komandas ir tikušās trīs reizes — 1930. gada Pasaules kausa grupu spēlē (Argentīnas uzvara), 1978. gada Pasaules kausa grupu spēlē (Argentīnas uzvara) un 2018. gada Pasaules kausa astotdaļfināla spēlē (Francijas uzvara). Spēle norisināsies Lūseilas stadionā (Lūseilā) apmēram 20 km uz ziemeļiem no Kataras galvaspilsētas Dohas centra. Par fināla norises vietu stadions tika apstiprināts 2020. gada 15. jūlijā. Stadionā notiks arī deviņas citas spēles, no kurām sešas grupu turnīrā un trīs izslēgšanas spēlēs. «Lusail Stadium». qatar2022.qa. Arhivēts no oriģināla, laiks: 2022. gada 1. novembrī. Skatīts: 2022. gada 4. decembrī. «FIFA World Cup™ match schedule confirmed: hosts Qatar to kick off 2022 tournament at Al Bayt Stadium ». fifa.com (angļu). 2020. gada 15. jūlijā. Skatīts: 2022. gada 4. decembrī. «FIFA World Cup Qatar 2022 – Match Schedule». FIFA.com. Skatīts: 2022. gada 4. decembrī.