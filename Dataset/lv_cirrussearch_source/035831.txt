Valērijs Loginovs (krievu: Валерий Александрович Логинов; dzimis 1955. gada 13. decembrī Sizraņā) ir Krievijas starptautiskais lielmeistars šahā (1991), kas no 1992. līdz 1995. gadam pārstāvēja Uzbekistānu. Pēc Ļeņingradas celulozes un papīra rūpniecības Tehnoloģiskā institūta beigšanas daudzus gadus strādājis Uzbekistānā. Trīs reizes uzvarējis Uzbekistānas šaha čempionātos (1976, 1982, 1984). 1991. gadā pēdējā PSRS komandu šaha čempionātā Uzbekistānas izlases sastāvā izcīnījis bronzas medaļu. Vairākkārt uzvarējis Budapeštas starptautiskajos šaha turnīros (1990, 1991), kā arī Budapeštas šaha turnīru sērijās First Saturday (1993, 1994) un Spring Open (1994). Tāpat uzvarējis starptautiskajos šaha turnīros Ļubļanā (1995), Grācā (1998), Sanktpēterburgā (1999). Pēc pārcelšanās uz Krieviju trīs reizes uzvarējis Sanktpēterburgas pilsētas šaha čempionātos (2000, 2004, 2005). Par panākumiem turnīros FIDE 1989. gadā Loginovam piešķīrusi starptautiskā meistara (IM), bet 1991. gadā - starptautiskā lielmeistara (GM) nosaukumu. Pārstāvējis Uzbekistānas komandu Pasaules šaha olimpiādēs, kurās piedalījies 2 reizes (1992-1994). 1992. gadā komandu vērtējumā izcīnījis sudraba medaļu. 19th Soviet Team Chess Championship: Azov 1991 «OlimpBase :: Men's Chess Olympiads :: Valery Loginov». Arhivēts no oriģināla, laiks: 2018. gada 28. martā. Skatīts: 2016. gada 14. oktobrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)