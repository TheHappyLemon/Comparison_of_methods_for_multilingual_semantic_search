Sopio Gvetadze (gruzīnu: სოფიო გვეტაძე; dzimusi 1983. gada 15. novembrī Tbilisi) ir Gruzijas starptautiskā lielmeistare šahā (2006). Vairākkārt pārstāvējusi Gruziju Eiropas un Pasaules junioru šaha čempionātā dažādās vecuma kategorijās, kurās lielāko panākumu guvusi 2001. gadā, kad uzvarējusi Pasaules junioru šaha čempionātā U18 vecuma grupā. Tajā pašā gadā uzvarējusi Gruzijas junioru šaha čempionātā U18 vecuma grupā. 2002. gadā kopā ar Nanu Dzagnidzi dalījusi pirmo vietu Gruzijas junioru šaha čempionātā U20 vecuma grupā un kopā ar Maiju Lomineišvili dalījusi 2. vietu Melnās jūras valstu individuālajā šaha čempionātā sievietēm. 2004. gadā Izmirā uzvarējusi Eiropas sieviešu šaha kausa izcīņā Tbilisi komandas NTN sastāvā. 2006. gadā ierindojusies 10. vietā Eiropas individuālajā šaha čempionātā. 2007. gadā izcīnījusi bronzas medaļu Gruzijas sieviešu šaha čempionātā. 2020. gada augustā ierindojusies 5. vietā Gruzijas sieviešu šaha čempionātā. 2008. gadā iekļuvusi Krievijas pilsētā Naļčikā notiekošajā Pasaules šaha čempionātā sievietēm pēc izslēgšanas sistēmas, taču Krievijas—Gruzijas kara dēļ kopā ar citām Gruzijas šahistēm šajā čempionātā piedalīties atteikusies. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā zaudējusi Nino Baciašvili. Pārstāvējusi Gruzijas komandu Pasaules komandu šaha čempionātā 2007. gadā. Par panākumiem turnīros FIDE 2001. gadā Gvetadzei piešķīra starptautiskās meistares (WIM), bet 2006. gadā — starptautiskās lielmeistares (WGM) nosaukumu. 2007. gadā saņēmusi starptautiskā meistara nosaukumu vīriešiem (IM). OlimpBase :: 9th European Chess Club Cup (women), Izmir 2004, NTN Tbilisi «7th European Individual Women's Chess Championship 2006». Arhivēts no oriģināla, laiks: 2016. gada 3. augustā. Skatīts: 2017. gada 10. februārī. GEO Women 77th Ch «Appeal to FIDE: move the Women's World Championship». Arhivēts no oriģināla, laiks: 2016. gada 4. martā. Skatīts: 2017. gada 10. februārī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. OlimpBase :: World Women's Team Chess Championship :: Sopio Gvetadze Title Applications (WGM): Gvetadze, Sopio Title Applications (IM): Gvetadze, Sopio Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)