Desti Inc. ir ASV uzņēmums, kas nodarbojas ar ceļojumu plānošanas programmatūras izstrādi. Dibināts 2011. gadā, atdaloties no SRI International. Kopš 2014. gada maija Nokia apakšvienības HERE sastāvā. Desti izveidojis viedu ceļojumu plānotāju, izmantojot SRI izstrādāto mākslīgā intelekta projektu CALO. Ceļojumu plānotājs ļauj lietotājiem atrast tieši to, ko viņš meklē: apmešanās vietas, pasākumus, ēdināšanas vietas u.c. Mākslīgais intelekts izsijā tūkstošiem vietu un atrod vislabāko sakritību pēc lietotāja dabiskā valodā dialogā ievadīta pieprasījuma. Atšķirībā no tradicionālajām meklētājprogrammām, kuras indeksē atslēgas vārdus, Desti analizē lietotāja uzdotā jautājuma kontekstu, mēģinot to saprast, uzdodot arī papildjautājumus, lai konkretizētu meklējamo mērķi. Desti Inc. dibināts 2011. gada 18. novembrī, atdaloties no bezpeļņas pētnieciskā institūta SRI International. Uzņēmums ieguva invstīcijas no Horizons Ventures un Carmel Ventures. 2012. gada novembrī izlaista ceļojumu plānotāja bēta versija. 2014. gada 30 maijā Desti iegādājās Somijas uzņēmums Nokia, lai iekļautu tā programmatūru kartogrāfijas platformā HERE. Desti programmatūra tika izņemta no Apple iTunes Store interneta veikala. Medio tika integrēts HERE, un izbeidza darbību kā patstāvīgs uzņēmums. 2015. gadā HERE pārdots Vācijas autobūves konsorcijam, kurā ietilpa Audi AG, BMW AG un Daimler AG. Creating location services that understand you with Desti Arhivēts 2014. gada 17. jūnijā, Wayback Machine vietnē. HERE, May 30, 2014 «Desti». CrunchBase. TechCrunch. Skatīts: 2014-06-18. SRI International Spin-Off Desti Acquired by HERE, a Nokia Company Arhivēts 2014. gada 3. jūlijā, Wayback Machine vietnē. SRI International, May 30, 2014 Nokia Buys Desti Personal Travel Planner for HERE Maps Ziff Davis, June 2, 2014 Desti vietne