Nikolajevska pie Amūras (krievu: Николаевск-на-Амуре) ir Krievijas Federācijas Tālo Austrumu pilsēta Habarovskas novadā. Pilsētā dzīvo 17,7 tūkstoši iedzīvotāju. Pilsēta atrodas Amūras kreisajā krastā 977 km uz ziemeļaustrumiem no Habarovskas un 80 km no Amūras ietekas Tatāru šaurumā. 1850. gadā Krievijas Amerikas kompānijas ekspedīcija mandžūru apmetnes vietā Ķīnas impērijas teritorijā nodibināja tirdzniecības punktu un nosauca to ķeizara Nikolaja I vārdā (Николаевский пост), 1856. gadā apmetnei piešķīra pilsētas tiesības. Pēc Aigunas līguma noslēgšanas 1858. gadā Amūras kreisā krasta zemes nonāca Krievijas impērijas pakļautībā. Līdz 1880. gadam Nikolajevska bija Piejūras apgabala centrs, tad par tādu kļuva Habarovska, bet 1888. gadā Vladivostoka. Vikikrātuvē par šo tēmu ir pieejami multivides faili. Skatīt: Nikolajevska pie Amūras. Encyclopædia Britannica raksts (angliski) Krievijas Lielās enciklopēdijas raksts (krieviski)