Jurijs Šuļmans (krievu: Юрий Маркович Шульман; angļu: Yury Shulman; dzimis 1975. gada 29. aprīlī, Minskā) ir ASV (agrāk PSRS un Baltkrievijas) starptautiskais lielmeistars šahā (1995). Piedzimis daudzkārtējā Baltkrievijas dambretes čempiona Marka Šuļmana ģimenē. Šahu iemācījies spēlēt 6 gadu vecumā. Pilnveidojies pie pazīstamā Baltkrievijas šaha trenera Alberta Kapenguta. 1994. gadā uzvarējis Baltkrievijas šaha čempionātā un Isāka Boļeslavska memoriālā. Pēc šiem panākumiem Šuļmans tika iekļauts Baltkrievijas izlases sastāvā 1994. gada Pasaules šaha olimpiādē. Tāpat viņš ir piedalījies divās nākamajās olimpiādēs (1996, 1998). 1995. gadā uzvarējis Eiropas jauniešu šaha čempionātā (U20). 1997. gadā piedalījies Eiropas komandu šaha čempionātā. Baltkrievijas Valsts sporta akadēmijas absolvents. 1999. gadā pārcēlies uz dzīvi ASV. Beidzis Teksasas universitāti Dalasā un ieguvis bakalaura grādu informātikā, kā arī maģistra grādu biznesa vadībā. ASV turpinājis sekmīgi piedalīties šaha turnīros. 2005. gada Pasaules kausā šahā iekļuvis trešajā kārtā. 2006. gadā Sandjego kļuvis par ASV vicečempionu šahā, bet 2010. gadā Sentluisā atkārtojis šo panākumu. 2007. gadā kopā ar Vadimu Milovu uzvarējis starptautiskajā šaha turnīrā Čikāgā. 2008. gadā Talsā kļuvis par ASV šaha čempionāta uzvarētāju. ASV izlases sastāvā 2008. gadā kļuvis par Pasaules šaha olimpiādes bronzas laureātu komandu kopvērtējumā. 2007. gadā nodibinājis starptautisku organizāciju «GM Shulman Chess Without Borders» («Lielmeistars Šuļmans: Šahs bez robežām»). Jurija Šuļmana dzīvesbiedre ir Latvijā dzimusi šahiste Viktorija Ni. Viņiem ir dēls Gabriels (dzimis 2011. gadā). 2005 World Cup US Championship 2010 – Kamsky wins the title in tiebreak Shulman wins US Championship 2008 «Shulman Chess». Arhivēts no oriģināla, laiks: 2012. gada 26. februārī. Skatīts: 2013. gada 19. decembrī. «WIM Viktorija Ni». Arhivēts no oriģināla, laiks: 2012. gada 28. maijā. Skatīts: 2012. gada 20. decembrī. Jurijs Šuļmans šahista profils vietnē fide.com Jurijs Šuļmans šahista profils vietnē chessgames.com Jurijs Šuļmans šahista profils vietnē 365chess.com Jurijs Šuļmans šahista profils vietnē chesstempo.com Jurijs Šuļmans šahista profils vietnē olimpbase.org (Pasaules šaha olimpiādes) Jurijs Šuļmans šahista profils vietnē olimpbase.org (Eiropas komandu šaha čempionāti) Jurijs Šuļmans šahista profils vietnē olimpbase.org (Pasaules komandu šaha čempionāti)