Sopota (poļu: Sopot, kašūbu: Sopòtë) ir pilsēta Polijas ziemeļos, Pomožes vojevodistē, Baltijas jūras krastā starp Gdaņsku un Gdiņu, ar ko kopā veido tā saukt Trīspilsētu (trojmiasto). Pazīstama kā kūrortpilsēta. Pilsētas robežās atrodas Sopotas mols — garākais koka mols Eiropā, kurš ir 515,5 metru garš. Rakstos ciematiņš pirmoreiz minēts 1283. gadā. Pirmā ārstniecības iestāde tika atklāta 1819. gadā, kad Sopota bija Prūsijas sastāvā. XX gadsimta sākumā Sopota bija ķeizara Vilhelma II iecienīts kūrorts. Pēc Pirmā pasaules kara Sopota bija Dancigas brīvpilsētas sastāvā. Tik izbūvēts liels kazino, kurš deva lielus ienākumus Dancigas brīvpilsētas kasē. Pilsētas Meža operā katru gadu notiek Sopotas Starptautiskais dziesmu festivāls, kas savulaik bija Intervīzijas organizēta alternatīva Eirovīzijas dziesmu konkursam. 1991. gadā par šī konkursa uzvarētāju kļuva grupa Jauns Mēness, bet 2006. gadā tajā piedalījās Brainstorm. Vācu aktiera Klausa Kinska (Klaus Kinski, 1926—1991) dzimtā pilsēta. Pilsētas basketbola komanda Sopotas "Prokom Trefl" spēlē Polijas basketbola augstākajā līgā. Sopotas Grand Hotel (Grand Hotel w Sopocie) Sopotas mols (Molo w Sopocie) Sopotas bāka (Latarnia Morska Sopot) Meža opera (Opera Leśna) Sopotas Grand Hotel Sopotas mols Sopotas bāka Meža opera Sopotas mols Sopotas bāka Meža opera Vikikrātuvē par šo tēmu ir pieejami multivides faili. Skatīt: Sopota. Encyclopædia Britannica raksts (angliski) Austrumeiropas enciklopēdijas raksts (vāciski) Sopotas mols Arhivēts 2018. gada 20. decembrī, Wayback Machine vietnē. https://bdl.stat.gov.pl/api/v1/data/localities/by-unit/042214364011-0934783?var-id=1639616&format=jsonapi; P2701: JSON; pārbaudes datums: 6 oktobris 2022.