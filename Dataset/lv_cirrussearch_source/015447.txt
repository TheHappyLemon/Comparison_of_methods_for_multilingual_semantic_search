Lana Jēkabsone (dzimusi 1974. gada 16. oktobrī Rīgā) ir bijusī latviešu vieglatlēte, startējusi 400 m barjerskrējienā un sprinta distancēs, pēc sportistes karjeras beigām — žurnāliste. Piedalījusies 1996. gada vasaras olimpiskajās spēlēs Atlantā, kur izcīnījusi 18. vietu, priekšskrējienu veicot 56,18 s. 1993. gada Eiropas čempionātā junioriem L. Jēkabsone izcīnīja bronzas medaļu (pirmā Latvijas sportistu medaļa Eiropas čempionātā junioriem pēc neatkarības atjaunošanas). Piedalījusies vairākos Eiropas čempionātos, 1998. gadā ar 52,76 s ātru skrējienu ierindojusies 11. vietā 400 m distancē, 1994. gadā izcīnījusi 20. vietu 400 m/b distancē. Vairāk nekā 15 reižu L. Jēkabsone ir izcīnījusi vairākas uzvaras Latvijas čempionātā dažādās distancēs gan stadionā, gan telpās, kā arī vairākas uzvaras izcīnījusi Latvijas PSR čempionātā. Kopš 1996. gada viņai pieder Latvijas rekords 400 m/b distancē — 55,46 s. Tāpat viņa ir otra labākā rezultāta īpašniece 200 m distancē (23,42 s) un trešā — 400 m distancē (52,24 s). Studējusi Dienviddakotas Universitātē ASV un LSPA. Kopējās Latvijas enciklopēdija. 3. sējums. Rīga : Valērija Belokoņa izdevniecība. 2005. 179. lpp. ISBN 9984-9482-3-4. Andris Staģis. Latvijas vieglatlēti olimpiskajos 100 gados. RaKa, 1998. 191. lpp. ISBN 9984558657. Kreipāns, Anatolijs (2011. gada 11. oktobrī). "Lana Jēkabsone gaida…". Sporta Avīze (Rīga: SIA "Mediju nams") 41 (816): 54. lpp. ISSN 1691-0451. «Latvijas Olimpiskās komitejas profils». Olimpiade.lv. Arhivēts no oriģināla, laiks: 2012. gada 18. septembrī. Skatīts: 2012. gada 9. septembrī. Olympedia profils (angliski) LOK profils IAAF profils (angliski)