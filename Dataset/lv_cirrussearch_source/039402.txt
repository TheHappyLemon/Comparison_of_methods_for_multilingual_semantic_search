Šis raksts ir par mītisku būtni. Par amerikāņu aktrisi skatīt rakstu Tīna Feja. Feja ir mītiska, fantastiska būtne, kas ir sastopama vairāku Eiropas tautu folklorā (tostarp ķeltu, slāvu, ģermāņu un franču folklorā). Mītiem un nostāstiem par fejām nav vienota izcelsme, tie drīzāk ir tautas ticējumu apkopojums no dažādiem avotiem. Kristīgajās tradīcijās fejas uzskata par "pazeminātiem" eņģeļiem vai par dēmoniem, pagānu ticības sistēmās par dievībām, cilvēku rases priekštečiem vai par dabas gariem. Fejām parasti ir cilvēcisks izskats, bet maģisks spēks vai iemaņas. To izmērs ir ļoti atkarīgs no mīta — tās var būt sākot no diezgan niecīgām līdz pat cilvēka izmēra. Fejas var arī mainīt savu izmēru, piemēram mazākas fejas var kļūt lielākas, lai atdarinātu cilvēkus. Orknejā fejas tika raksturotas kā maza auguma, ģērbušās tumši pelēkā krāsā un dažreiz bruņās. Dažās folklorās fejām ir zaļas acis. Dažos feju attēlojumos tās redzamas ar apaviem, citos ar basām kājām. Lai gan spārni ir izplatīti Viktorijas laikmeta un vēlāk tapušos mākslas darbos, tie folklorā ir sastopami reti ; fejas lidoja ar maģijas palīdzību, dažkārt uzsēdušās uz krustaiņu kātiem vai putnu mugurām. Mūsdienu ilustrācijās fejām bieži ir spāru vai tauriņu spārni. Katharine Mary Briggs. An encyclopedia of fairies : hobgoblins, brownies, bogies, and other supernatural creatures. New York : Pantheon Books, 1976. ISBN 978-0-394-40918-4. W. B. (William Butler) Yeats. Fairy and folk tales of the Irish peasantry. London : Walter Scott Pub., [1890?]. 2. lpp. ISBN 978-1-4179-7778-9. William Godwin. Lives of the necromancers: or, An account of the most eminent persons in successive ages, who have claimed for themselves, or to whom has been imputed by others, the exercise of magical power. London, F. J. Mason, 1834. 20. lpp. «Orkneyjar - Descriptions of the Fairy Folk». www.orkneyjar.com. Skatīts: 2023-11-25. Vikikrātuvē par šo tēmu ir pieejami multivides faili. Skatīt: Feja. Encyclopædia Britannica raksts (angliski)