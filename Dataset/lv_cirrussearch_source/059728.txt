2022. gada Tour de France bija 109. Tour de France velobrauciens, kas norisinājās no 2022. gada 1. līdz 24. jūlijam. Sacensību starts (Grand Départ) bija Kopenhāgenā, kur notika 13 km garš individuālais brauciens, kam sekoja divi posmi Dānijas dienvidos, atsevišķi posmi bija paredzēti arī Beļģijas un Šveices teritorijā. Tā bija pirmā reize, kad Tour de France noticis Dānijas teritorijā. Sacensības tradicionāli noslēdzās ar posmu Elizejas laukos Parīzē. Sacensību kopvērtējumā pirmo reizi uzvarēja Dānijas riteņbraucējs Jonass Vingegords (Jumbo–Visma). Viņš kļuva par otro dāni pēc 1996. gada Tour de France uzvarētāja Bjarnes Rīsa, kas triumfējis pasaules prestižākajā velobraucienā. Tā kā Tour de France ir UCI Pasaules tūres sacensības, visas 18 UCI WorldTeam komandas tika ielūgtas, un dalība tām bija obligāta. Vēl divas komandas, Alpecin–DeceuninckError un Arkéa–Samsic, saņēma automātisku ielūgumu kā iepriekšējās sezonas labākās UCI Profesionālās kontinentālās tūres komandas. Tūres organizatori, Amaury Sport Organisation (ASO), papildus uzaicināja divas UCI Profesionālās kontinentālās komandas, Team TotalEnergies un B&B Hotels–KTM, kas tika nosauktas 2022. gada 11. februārī. Pilns maršruts tika paziņots 2021. gada 14. oktobrī. (fr) Wout van Aert élu super-combatif du Tour de France, lequipe.fr. Retrieved 2022. gada 23. jūlijs. «Tour de France 2022 route revealed». 2021. gada 14. oktobris. «2022 ROUTE: ONE FOR THE ATTACKERS - Tour de France 2022». www.letour.fr (angļu). Skatīts: 2021-10-14. «Team TotalEnergies and B&B Hotels-KTM receive wild card Tour de France invites». CyclingTips (angļu). 2022-02-11. Skatīts: 2022-02-11. «Her er Tour de France-ruten med start i Danmark». 2021. gada 14. oktobris. Skatīts: 2021. gada 14. oktobris. Vikikrātuvē par šo tēmu ir pieejami multivides faili. Skatīt: 2022. gada Tour de France. Tour de France 2022