Intelsat III F-7 bija starpvalstu organizācijas Intelsat sakaru pavadonis. Orbītā tas tika palaists 1970. gada 23. aprīlī, izvietots ģeostacionārajā orbītā. Tas darbojās līdz 1972. gada maijam. Kosmisko aparātu izgatavoja ASV uzņēmums TRV. Tas bija cilindra formas, stabilizācija nodrošināta ar rotāciju ap centrālo asi. Intelsat III bija apgādāts ar diviem raidītājiem ar jaudu 183 W. Plānotais darbības laiks bija 5 gadi. Intelsat III F-7 tika palaists 1970. gada 23. aprīlī 00:46:12 UTC ar nesējraķeti Delta M no Kanaveralas zemesraga Gaisa spēku stacijas starta laukuma LC-17A. Nesējraķetes vadības sistēmas problēmas dēļ tas tika ievadīts zemākā ģeosinhronā pārejas orbītā nekā plānots, bet ģeostacionāro orbītu pavadonis sasniedza ar savu dzinēju SVM-2. Intelsat III F-7 tika izvietots virs Atlantijas okeāna, punktā 19° rietumu garuma. 1972. gada 1. maijā tas tika dekomisionēts. Joprojām Intelsat III F-7 ir ģeosinhronajā orbītā, tas nekontrolēti dreifē. Table 4-103. Chronology of Intelsat Development and Operations, 1969-1978 SP-4012 NASA HISTORICAL DATA BOOK: VOLUME III PROGRAMS AND PROJECTS 1969-1978 Intelsat-3 Gunter's Space Page, (angliski) Intelsat 3 Encyclopedia Astronautica, (angliski) INTELSAT 3-F7 Orbītas parametri