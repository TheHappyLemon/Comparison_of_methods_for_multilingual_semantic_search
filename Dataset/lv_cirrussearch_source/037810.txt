Tea Lančava (nīderlandiešu: Tea Lanchava; dzimusi 1974. gada 11. septembrī Kutaisi, arī Tea Bosboma-Lančava (nīderlandiešu: Tea Bosboom-Lanchava)) ir Gruzijā dzimusi Nīderlandes starptautiskā lielmeistare šahā (2001). Šahu iemācījusies spēlēt piecu gadu vecumā. Daudzsološo talantu pamanījusi Pasaules šaha eksčempione Nona Gaprindašvili, kura trenējusi Lančavu savā šaha skolā Tbilisi. 1988. gadā Timišoarā uzvarējusi Pasaules junioru šaha čempionātā U14 vecuma grupā. Gadu vēlāk Puertoriko izcīnījusi 2. vietu Pasaules junioru šaha čempionātā U16 vecuma grupā. 1990. gadā Singapūrā uzvarējusi Pasaules junioru šaha čempionātā U16 vecuma grupā. 1995. gadā pārcēlusies uz dzīvi Nīderlandē, vēl pēc gada apprecējusies. Kopš 1997. gada šaha turnīros pārstāv Nīderlandi. Vairākkārt piedalījusies Nīderlandes sieviešu šaha čempionātos, kuros izcīnījusi zelta (2012), piecas sudraba (1998, 1999, 2000, 2002, 2003) un četras bronzas (2001, 2006, 2008, 2013) medaļas. 2006. gadā Turcijā izcīnījusi sudraba medaļu Eiropas individuālajā sieviešu šaha čempionātā. Pārstāvējusi Nīderlandes komandu lielākajos komandu šaha turnīros: Pasaules šaha olimpiādēs piedalījusies 9 reizes (1998-2006, 2010-2016); Eiropas komandu šaha čempionātos piedalījusies 8 reizes (1999-2007, 2011-2015). Par panākumiem turnīros FIDE 1997. gadā Lančavai piešķīra starptautiskās meistares (WIM), bet 2001. gadā - starptautiskās lielmeistares (WGM) nosaukumu. 2005. gadā saņēmusi starptautiskā meistara nosaukumu vīriešiem (IM). «Individual Women's Chess Championship 2006». Arhivēts no oriģināla, laiks: 2016. gada 3. augustā. Skatīts: 2017. gada 15. martā. OlimpBase :: Women's Chess Olympiads :: Tea Lanchava OlimpBase :: European Women's Team Chess Championship :: Tea Lanchava Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)