Bads Holovejs (angļu: Bud Holloway; dzimis 1988. gada 1. martā) ir kanādiešu hokejists, malējais uzbrucējs. Pašlaik (2020) Hollovejs spēlē Austrijas hokeja līgas vienībā Zalcburgas "Red Bull". Pēc četrām Rietumu hokeja līgā aizvadītām sezonām, profesionāļa karjeru Holovejs sāka 2008.—2009. gada sezonā Amerikas hokeja līgas kluba Mančestras "Monarchs" rindās. Komandas sastāvā hokejists aizvadīja vēl nākamās divas sezonas. 2011.—12. gada sezonu Holovejs aizvadīja jau Šellefteo AIK rindās. 2012.—13. gada sezonu noslēdza kā Zviedrijas Elitsērijas rezultatīvākais spēlētājs, iegūstot arī līgas vērtīgākā spēlētāja balvu un kopā ar AIK izcīnot arī līgas čempiona titulu. 2013. gada aprīlī hokejists līgumu ar AIK pagarināja uz vēl vienu gadu. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)