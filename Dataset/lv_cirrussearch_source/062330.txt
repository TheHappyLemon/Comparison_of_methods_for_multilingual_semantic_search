"Trīs krāsas: baltā" (franču: Trois couleurs: Blanc) ir 1994. gada Francijas, Polijas un Šveices komēdijas filma, kuras režisors un viens no scenārija autoriem ir Kšištofs Keslovskis. Filmā galvenās lomas atveido Zbigņevs Zamahovskis, Žilija Delpī, Janušs Gajoss un Ježijs Šturs. Tā ir otrā no trim filmām "Trīs krāsas" triloģijā, kuras tēma ir franču revolūcijas ideāli — brīvība, vienlīdzība un brālība, pēc "Zilā" (1993) un pirms "Sarkanā" (1994), kura nosaukta Francijas karoga krāsā. Filmas galvenā tēma ir vienlīdzība, tā vēsta par poļu imigrantu Karolu — kautrīgu vīrieti, kurš Parīzē strādā par frizieri. Viņa sieva francūziete Dominika pieprasa šķiršanos un nepatiesi apsūdz viņu ļaunprātīgā dedzināšanā. Sievu pametot, paliek bez dzīvesvietas, naudas un draugiem. Karolam izdodas atgriezties Varšavā, kur viņš ātri atrod ienesīgu nodarbošanos un, būdams dziļi apkaunots ubags Parīzē, izplāno smalku atriebību Dominikai, cenšoties atjaunot vienlīdzību savā dzīvē. "Trīs krāsas: baltā" pirmizrāde notika 1994. gada 26. janvārī. Keslovskis par filmu saņēma Sudraba lāča balvu Berlīnes starptautiskajā kinofestivālā. "Trīs krāsas: baltā" tika izvēlēta kā Polijas kandidatūra par labāko filmu svešvalodā 67. Kinoakadēmijas balvai, bet filma netika pieņemta par kandidātu. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)