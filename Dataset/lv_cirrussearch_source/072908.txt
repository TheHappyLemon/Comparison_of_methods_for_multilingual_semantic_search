ATP World Tour Masters 1000 (līdz 2009. gadam - ATP Masters Series) ir deviņu turnīru sērija, kuru rīko ATP. Vīriešu tenisā Masters 1000 tiek uzskatīti par prestižākajiem uzreiz aiz Grand Slam turnīriem. ATP Masters Series tika izveidota vienlaicīgi ar ATP Tour - tas notika 1990. gadā. 2009. gada sākumā, notiekot izmaiņām ATP reitinga punktu skaitīšanas sistēmā, tika nolemts mainīt arī turnīru nosaukumu. Līdz pat 2007. gadam, tāpat kā Grand Slam turnīros, ATP Masters 1000 spēles tika aizvadītas līdz uzvarai trijos setos, bet tad tika izlemts spēlēt līdz uzvarai divos setos. Visvairāk - 19 uzvaras ATP Masters 1000 turnīros - ir izcīnījis šveicietis Rodžers Federers un spānis Rafaels Nadals. Viņiem ar 17 uzvarām seko amerikānis Andre Agassi. Sākot ar 2009. gadu, ATP Masters 1000 sērijas turnīru lokā vairs nav Hamburgas turnīra. Uz tā laiku tiks pārcelts Madrides turnīrs, bet Madrides turnīra laikā risināsies Šanhajas Masters turnīrs.