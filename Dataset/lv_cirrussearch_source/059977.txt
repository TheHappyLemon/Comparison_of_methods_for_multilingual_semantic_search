Cauruļvadu uzmavsavienojums ir cauruļvadu — ūdensvadu, gāzesvadu vai siltumvadu (apkures sistēmu) — savienojums. Uzmavsavienojums atkarībā no savienošanas metodes var būt neizjaucams (savieno metinot) vai izjaucams. Izjaucamu savienojumu veic ar veidgabaliem, kas ir speciālas standartizētas savienojumu detaļas. Tiem ir cilindriskas vai koniskas (pēdējās nodrošina hermētiskumu cauruļvados ar ievērojami augstu spiedienu) cauruļvītnes ar smalko soli. Pastāv dažāda veida veidgabali, kuri savā starpā atšķiras pēc formas, savienojamo cauruļu skaita, uzdevumiem: taisnā uzmava, līkums, trejgabals, krustgabals, pārejas uzmava un citi. Savienojumā tiek izmantots arī blīvējuma gredzens un pretuzgrieznis. Jānis Auzukalns, Modris Dobelis, Genevefa Fjodorova, Ieva Jurāne, Ella Leja, Veronika Stroževa, Gaļina Veide, Zoja Veide. Inženiergrafika. Rīgas Tehniskā universitāte, 2008. ISBN 978-9984-32-147-9. «Способ соединения сваркой трубы с муфтовым элементом». findpatent.ru. Skatīts: 01.02.2022.