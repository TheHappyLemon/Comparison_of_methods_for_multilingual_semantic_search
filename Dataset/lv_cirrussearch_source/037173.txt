Edvards Lēve (vācu: Edward Löwe, angļu: Eduard Loewe; 1794. gada 23. septembris Prāga — 1880. gada 22. februāris Londona) bija Lielbritānijas šahists. Piedzimis mūsdienu Čehijā, taču pārcēlies uz Angliju, kur kļuvis par veiksmīgu biznesmeni. 1830. gados uzņemts Britu pilsonībā. 1840. gadu beigās un 1850. gadu sākumā bijis pazīstams kā viens no vadošajiem Londonas šahistiem. 1847. gadā mačā uzvarējis Hauardu Stauntonu ar 5:2, kurā pretinieks devis priekšā bandinieku un divus gājienus. 1849. gadā bijis pārāks mačā pret Hjū Kenediju ar 7½:6½. 1849. gadā piedalījies Londonas šaha turnīrā pēz izslēgšanas sistēmas, kurā zaudējis 2. kārtā (turnīrā uzvarējis Henrijs Bakls). 1851. gadā zaudējis mačā Frederikam Dīkonam ar 2½:7½. 1851. gadā piedalījies pirmajā starptautiskajā šaha turnīrā Londonā, kurā pirmajā kārtā zaudējis Marmadjūkam Vaivilam ar 0:2 (turnīrā uzvarējis Ādolfs Andersens). Vēlākajos gados šaha turnīros piedalījies reti. Vienīgi 1858. gadā sev piederošajā Londonas viesnīcā Lowe's Hotel ticies mačā ar ASV šahistu un toreiz neoficiālo Pasaules šaha čempionu Polu Morfiju un cietis bezierunu sagrāvi ar 0:6. London (1851) Šahista profils chessgames.com mājaslapā (angliski) Šahista profils 365chess.com mājaslapā (angliski)