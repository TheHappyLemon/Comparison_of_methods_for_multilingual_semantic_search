Trinidāda un Tobāgo olimpiskajās spēlēs piedalās kopš 1948. gada, kad vasaras olimpiskās spēles notika Lielbritānijas galvaspilsētā Londonā. Kopš tā laika Trinidāda un Tobāgo ir piedalījusies gandrīz visās vasaras olimpiskajās spēlēs, izņemot 1960. gada Romas spēles, kad tā startēja Britu Vestindijas sastāvā. 1994. gada Lillehammeres spēlēs Trinidāda un Tobāgo pirmo reizi piedalījās arī ziemas olimpiskajās spēlēs. Tā ir piedalījusies arī nākamajās divās ziemas olimpiskajās spēlēs — 1998. un 2002. gadā —, taču pēc tam vairs nav startējusi ziemas olimpiskajās spēlēs. Lai gan Trinidāda un Tobāgo ir viena no mazākajām Karību reģiona salu valstīm, tā olimpiskajās spēlēs līdz šim ir izcīnījusi 19 olimpiskās medaļas (3 zelta, 5 sudraba un 11 bronzas medaļas). Visas šīs medaļas ir izcīnītas vasaras olimpiskajās spēlēs. Lielākais vairums medaļu — 15 medaļas — Trinidāda un Tobāgo sportisti ir izcīnījuši vieglatlētikā, vēl bez šī sporta veida 3 medaļas ir tikušas izcīnītas svarcelšanā un viena medaļa peldēšānā. Kopš 1996. gada Atlantas spēlēs Trinidādas un Tobāgo sportisti medaļas ir izcīnījuši katrās nākamajās vasaras olimpiskajās spēlēs. Ar medaļām bagātākie sportisti ir vieglatlēti Ato Boldons, kurš kopumā ir izcīnījis 4 medaļas, un Ričards Tompsons, kurš ir izcīnījis 3 medaļas. Skatīt arī: olimpisko medaļu skaits pēc valsts Pamatraksts: Trinidādas un Tobāgo olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Trinidādu un Tabāgo ir ieguvuši trīs vai vairāk olimpiskās medaļas. Pārējos sportistus skatīt uzskaitījumā. Pamatraksts: Trinidādas un Tobāgo karognesēji olimpiskajās spēlēs «Trinidad and Tobago». International Olympic Committee. «Olympic Medal Winners». International Olympic Committee. «Trinidad and Tobago». Sports-Reference.com. Arhivēts no oriģināla, laiks: 2008. gada 20. novembrī. Skatīts: 2019. gada 1. februārī. Trinidad and Tobago National Olympic Committee "Trinidad and Tobago at the Olympics", Trinidad and Tobago government website