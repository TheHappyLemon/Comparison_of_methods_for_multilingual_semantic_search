Dominiks Vindišs (Dominik Windisch; dzimis 1989. gada 6. novembrī) ir Itālijas bijušais biatlonists, divkārtējs pasaules čempions (2019), trīskārtējs ziemas olimpisko spēļu bronzas medaļas ieguvējs. Pasaules kausa sacensībās debitēja 2010.—2011. gada sezonā. 2012. gada 5. janvārī uzvarēja PK posma stafetē, bet individuāli pirmo uzvaru izcīnīja 2016. gada februārī Kenmorā distancē ar kopējo startu. Pasaules čempionātā piedalās kopš 2011. gada, labāko rezultātu individuāli (1. vieta masu startā) sasniedzis 2019. gadā. Ziemas olimpiskajās spēlēs pirmoreiz piedalījās 2014. gadā Sočos, kur Itālijas komandas sastāvā izcīnīja bronzas medaļu jauktajā stafetē. Individuāli labāko rezultātu sasniedza sprintā, uzrādot 11. rezultātu. 2018. gada ziemas olimpiskajās spēlēs Phjončhanā izcīnīja bronzas medaļas sprintā un jauktajā stafetē. Pēc 2021.—2022. gada sezonas noslēdza biatlonista karjeru. Vikikrātuvē par šo tēmu ir pieejami multivides faili. Skatīt: Dominiks Vindišs. Olympedia profils (angliski) IBU profils (angliski) biathlon.com.ua profils (ukrainiski) «Adieu, Auf Wiedersehen, Adjö, Good-Bye 2022 Retirees» (angļu). biathlonworld.com. 2022. gada 15. aprīlis. Skatīts: 2023. gada 23. februārī.