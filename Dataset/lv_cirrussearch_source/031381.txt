Aīda Niedra (dzimusi 1899. gada 23. martā, mirusi 1972. gada 23. novembrī), īstajā vārdā Ida Niedra (precējusies Salmiņa), bija latviešu rakstniece. Dzimusi 1899. gadā Tirzas pagasta Āžu krogā lauku tirgotāja un zemnieka ģimenē. Mācījās Tirzas pagastskolā, tad Utendorfas privātģimnāzijā Madonā (1913–1915). 1919. gadā pabeidza mācības Neijas ģimnāzijā Cēsīs un kopā ar ģimeni pārcēlās uz Rīgu, kur strādāja Rīgas miertiesā, 1920. gadā laikraksts "Latvijas Kareivis" publicēja viņas dzejoli "Tad...". Sākumā Niedra rakstīja dzeju, tomēr vēlāk pievērsās romānu rakstīšanai. 1929. gadā viņa apprecējās ar Rīgas apgabaltiesas tiesnesi Voldemāru Salmiņu, pēc dēla Andrieva piedzimšanas 1932. gadā nodevās vienīgi rakstniecībai. 1934. gadā Eduards Smiļģis Dailes teātrī iestudēja izrādi "Pie Azandas upes" pēc Aīdas Niedras romāna motīviem. Otrā pasaules kara laikā 1944. gadā viņa devās bēgļu gaitās uz Vāciju, kur pēc kara dzīvoja Eslingenes pārvietoto personu (DP) nometnē. 1949. gadā pārcēlās uz dzīvi ASV, dzīvoja Oregonas štatā. Mirusi 1972. gadā Santamonikā Kalifornijā. Aīda Niedra sarakstījusi 30 romānus un daudzus stāstu krājumus. Viņa bija viena no nozīmīgākajām latviešu romānu rakstniecēm. Erosa elēģijas, 1924 Dziesminiece, 1935 Svētais vīns, 1928 Vanagu ligzda, 1937 Azandas ļaudis, 1943 Pasaules plauksta, 1952 Melnās plūmes pie sarkanām lūpām, 1964 Sarkanā vāze, 1927 Cilvēks ar zelta acīm, 1928 Grēka ābols, 1931 Piektais bauslis, 1931 Pie Azandas upes, 1933 Salna, 1934 Ciema spīgana, 1935 Anna Dzilna, 1936 Mūžīgā pasaka, 1937 Vīndedze, 1937 Sieva, 1938 Rūžu Kristīne, 1939 Jēkabs Vilnis, 1939 No atzīšanas koka, 1939 Ugunī, 1940 Kārdinātāja, 1942 Maija Purene, 1944 Rožu pelni, 1946 Maija Purene, 1953 Trīs Cauņu sievietes, 1954 Pilsēta pie Daugavas, 1955 Melnā magone, 1956 Miera ielas cepurniece, 1957 Pērles Majores draugs, 1958 Zelta vārtu pilsēta, 1959 Ugunis pār Rata kalnu, 1959 Sieviete ar sarkaniem ērkšķiem, 1961 Tas trakais kavalieru gads..., 1962 Holivudas klauns, 1963 Līgava un sieva, 1963 Indrānes ozoli šalc, 1965 Trīs laimes meklētāji, 1966 Sastapšanās pie Operas kafejnīcas, 1967 Atkal Eiropā, 1968 Rīga dienās, nedienās, 1970 Ādams un Ieva, 1971 «Niedra Aīda». ltn.lv. Skatīts: 2015. gada 1. decembrī. Latvijas enciklopēdija. 4. sējums. Rīga : Valērija Belokoņa izdevniecība. 2007. 564. lpp. ISBN 978-9984-9482-4-9. LU Literatūras, folkloras un mākslas institūta datubāze