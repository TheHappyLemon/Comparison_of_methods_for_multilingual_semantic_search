Elihans Smaiilovs (kazahu: Әлихан Смайылов, Älihan Smaiylov; dzimis 1972. gada 18. decembrī) ir Kazahstānas politiķis. Kopš 2022. gada janvāra viņš ir Kazahstānas premjerministrs. Pirms tam viņš ir bijis Kazahstānas premjerministra pirmais vietnieks. No 2018. līdz 2020. gadam Smaiilovs bija finanšu ministrs. Elihans Smaiilovs piedzima 1972. gada 18. decembrī Alma-Ataā (tagad Almati). 1994. gadā viņš absolvēja Al-Farabi Kazahstānas Nacionālo universitāti lietišķās matemātikas specialitātē. 1996. gadā viņš Kazahstānas menedžmenta, ekonomikas un prognožu institūtā ieguva maģistra grādu valsts pārvaldē. 1993. gadā Smaiilovs sāka strādāt A-Invest Investīciju un privatizācijas fondā. 1995. gada viņš kļuva par Almati pilsētas administrācijas Tirdzniecības un rūpniecības nodaļas galveno speciālistu. 1996. gadā viņš bija Kazahstānas prezidenta pakļautības Augstākās ekonomikas padomes praktikants. No 1996. gada augusta līdz 1998. gada februārim Smaiilovs bija Kazahstānas Nacionālās statistikas aģentūras pārvaldes priekšnieka vietnieks un pēc tam pārvaldes priekšnieks. 1998. gadā viņš bija Kazahstānas Statistikas plānošanas un reformu aģentūras Statistikas un analīzes komitejas priekšsēdētāja vietnieks. No 1998. līdz 1999. gadam Smaiilovs bija Kazahstānas prezidenta administrācijas galvenais eksperts, sektora vadītājs. 1999. gadā no augusta līdz novembrim viņš bija Valsts prezidenta administrācijas Organizācijas un kontroles nodaļas valsts inspektors. 1999. gada novembrī viņš kļuva par Kazahstānas Statistikas aģentūras priekšsēdētāju. 2003. gada februārī Elihans Smaiilovs tika iecelts par ārlietu viceministru. 2003. gadā viņš kļuva par akciju sabiedrības "Valsts eksporta kredītu un investīciju apdrošināšanas sabiedrība" (Экспорттық несиелер мен инвестицияларды сақтандыру жөніндегі мемлекеттік сақтандыру компаниясы) valdes priekšsēdētāju. 2006. gada februārī viņš tika iecelts par finanšu ministra viceministru līdz 2007. gada janvārim, kad kļuva par pārvaldītājsabiedrības Kazagro (ҚазАгро) prezidentu. 2008. gada 21. novembrī Smaiilovs tika atkārtoti iecelts par finanšu ministra vietnieku. 2009. gada 27. oktobra viņš atkal kļuva par Kazahstānas Statistikas aģentūras priekšsēdētāju. 2014. gada augustā viņš kļuva par Kazahstānas Nacionālās ekonomikas ministrijas Statistikas komitejas priekšsēdētāju. 2015. gada 11. decembrī Smaiilovs tika iecelts par Kazahstānas prezidenta Nursultana Nazarbajeva palīgu. 2018. gada 18. septembrī viņš kļuva par finanšu ministru. 2019. gada 25. februārī Smaiilovs kļuva par Kazahstānas premjerministra pirmo vietnieku Askara Mamina valdībā. Vienlaikus Smaiilovs pildīja finanšu ministra pienākumus līdz 2020. gada 18. maijam, kad viņu nomainīja Erulans Žamaubajevs. No 2020. gada 27. maija Smaiilovs bija Kazahstānas pārstāvis Eirāzijas Ekonomikas komisijā. Pēc vardarbīgo 2022. gada Kazahstānas nemieru uzliesmojuma prezidents Kasims Žomarts Tokajevs 2022. gada 5. janvārī iecēla Smaiilovu par premjerministra pienākumu izpildītāju pēc Askara Mamina ministru kabineta atkāpšanās. 2022. gada 11. janvārī Kazahstānas parlamenta apakšpalāta Elihanu Smaiilovu apstiprināja par jauno premjerministru, 89 deputātiem no visām partijām vienbalsīgi nobalsojot par viņa kandidatūru. Әлихан Смайылов ҚР премьер-министрі болып тағайындалды stan.kz, 2022-01-11