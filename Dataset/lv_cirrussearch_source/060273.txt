500 metri sievietēm bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā, 2022. gada 12. februārī. Tajās bija pārstāvētas 30 sportistes no 15 valstīm. Olimpisko zelta medaļu šajā disciplīnā ieguva ASV sportiste Erīna Džeksone (finiša laiks — 37,04), sudraba medaļu ieguva Japānas sportiste Miho Takagi (finiša laiks — 37,12), bet bronzas medaļu ieguva Krievijas Olimpiskās komitejas sportiste Angelina Goļikova (finiša laiks — 37,21). Džeksone un Goļikova izcīnīja savas pirmās olimpiskās medaļas. Erīna Džeksone bija pirmā tumšādainā sieviete, kura izcīnīja olimpisko medaļu ātrslidošanā. Pamatraksts: Ātrslidošana 2022. gada ziemas olimpiskajās spēlēs — kvalifikācija Šajā disciplīnā bija pieejamas 30 dalībnieku kvotas, maksimāli trīs sportistes no vienas valsts. Pirmās 20 sportistes kvalificējās ar savu sniegumu 2021.–2022. gada ISU ātrslidošanas Pasaules kausa izcīņā, bet pārējās desmit ieguva kvotas, sasniedzot labākos laikus starp sportistēm, kuri vēl nebija kvalificējušās. Valsts varēja nopelnīt maksimālās trīs vietas Pasaules kausa reitingā. Disciplīnas kvalifikācijas laiks (39,50) tika paziņots 2021. gada 1. jūlijā un tas bija nemainīgs salīdzinot ar 2018. gada Phjončhana spēlēm. Sportisti disciplīnai varēja kvalificēties laika posmā no 2021. gada 1. jūlija līdz 2022. gada 16. janvārim, Starptautiskās Slidošanas savienības (ISU) pasākumu ietvaros. Datums — 2022. gada 13. februāris Sacensību sākuma laiks — 21:56 (pēc Ķīnas laika UTC+8) Atsauce — «Ātrslidošana 2022. gada ziemas olimpiskajās spēlēs — 500 metri sievietēm». Arhivēts no oriģināla, laiks: 2022. gada 13. februārī. Skatīts: 2022. gada 14. februārī.  TR   — trases rekords. Pamatraksts: Ātrslidotāji 2022. gada ziemas olimpiskajās spēlēs Sacensībās startēja 30 sportisti no 17 valstīm. Iekavās norādīts sportistu skaits no attiecīgās valsts.  Argentīna (1)  ASV (3)  Austrija (1)  Baltkrievija (1)  Beļģija (1)  Čehija (1)  Dienvidkoreja (1)  Japāna (3)  Kanāda (3)  Kazahstāna (1)  Krievijas Olimpiskā komiteja (3)  Ķīna (2)  Ķīnas Taipeja (1)  Nīderlande (3)  Norvēģija (2)  Polija (2)  Rumānija (1) «Pekinas ziemas olimpisko spēļu rezultāti ātrslidošanā sievietēm 500 m distancē (13.02.2022.)». Delfi.lv. Skatīts: 2022. gada 14. febrāris. «Džeksona kļūst par pirmo tumšādaino olimpisko čempioni ātrslidošanā». Delfi.lv. Skatīts: 2022. gada 14. febrāris. «Qualification Systems for XXIV Olympic Winter Games, Beijing 2022 Speed Skating». International Skating Union. Skatīts: 2022. gada 10. februāris. «Communication No. 2405 Qualifying competitions and qualifying times for Speed Skating events at the 2022 Olympic Winter Games». www.isu.org/. International Skating Union. 2021. gada 1. jūlijs. Skatīts: 2022. gada 10. februāris.