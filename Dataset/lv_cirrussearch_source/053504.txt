Krosrivera, arī Ojono un Manju, ir galvenā upe Nigērijas dienvidaustrumos, un tās angliskais nosaukums ir dots Nigērijas Krosriveras štatam. Tās izteka ir Kamerūnā, kur tā tiek saukta par Manju. Eiropieši upi sasniedza 15. gadsimta beigās, kad līdz tai nokļuva portugāļu jūrasbraucēji. Augštecē saukdamās par Manju, sākotnēji tā ir strauja kalnu upe, kas pie Mamfes kļūst par līdzenuma upi. Līdz Kamerūnas un Nigērijas robežai tā saglabā Manju nosaukumu. No Kamerūnas upe tek rietumu virzienā, līdz tajā no ziemeļiem ietek Okpoka. Tad Krosrivera pagriežas uz dienvidiem. Lai arī pēc Āfrikas standartiem tā nav gara, tās baseinā ir daudz nokrišņu un beigās tā kļūst ļoti plata. Mitrajā sezonā ap to veidojas īslaicīgi ezeri un lagūnas. Krosriveras baseins aptver trešdaļu Austrumu Nigērijas. Pēdējos 80 km līdz jūrai tā plūst cauri purvainam lietus mežam ar daudziem strautiem un veido grīvu — estuāru, kurā ietek Kalabaras upe. Estuārs ir apmēram 50 km garš un ap 20 km plats starp kaimiņu Akva Ibomas štatā esošo Oronas pilsētu rietumu krastā un Krosriveras štata galvaspilsētu Kalabaru austrumu krastā, vairāk nekā 30 km no okeāna. Estuārs Krosriverai ir kopīgs ar dažām mazākām upēm. Tās grīvā Atlantijas okeānā estuārs ir 24 km plats un tā austrumu puse pieder kaimiņvalstij Kamerūnai. Daļa estuāra krastu ir mangrovju klāti, kuras aizņem gandrīz 600 km². Krosriveras upe veido robežu starp diviem tropu mitru mežu ekoreģioniem: Krosriveras-Nigēras pārejas mežiem, kas atrodas uz rietumiem no upes starp Krosriveru un Nigēras upi, un Krosriveras-Sanagas-Bioko piekrastes mežiem, kas atrodas uz austrumiem starp Krosriveru un Sanagas upi Kamerūnā. Tiltu trūkuma dēļ Krosriverai un citām apkaimes upēm ir liela nozīme kā transporta ceļiem upes lejtecē. Attālums starp Oronu un Kalabaru ir 21 km ar laivu un apmēram 200 km pa štatus savienojošo šoseju ar tiltu pie Itu. Tomēr, tāpat kā citas Nigērijas upes, Krosrivera ir kuģojama tikai mitrajā sezonā. Upju pārplūšanas sezona Nigērijā ir no jūnija līdz oktobrim. Kalabara jau sen ir bijusi nozīmīga jūras osta pie Kalabaras upes apmēram 10 km no tās ieplūšanas Krosriveras upes estuārā un apmēram 55 km no jūras. Itu tilts pār Krosriveru tika pabeigts 1975. gadā un tiek uzskatīts par lielu tālaika administrācijas veikumu. Krosrivera (Manju) netālu no Mamfes pilsētas, Kamerūnā Vācu tilts pār upi Mamfē Krosrivera pie Ojengas upes vidustecē Krosriveras estuārs Palmu eļļas ražošana upes krastā Britannica: Cross River FAO: HYDROLOGY AND INLAND WATER RESOURCES OF NIGERIA «WSSSRP: Cross River». Arhivēts no oriģināla, laiks: 2020. gada 23. jūnijā. Skatīts: 2020. gada 21. jūnijā. Élisée Reclus. Africa 3 (reprint izd.). Forgotten Books, 1892. 341. lpp. ISBN 1-4400-9130-7. Latviskos avotos reti sastopams arī tulkojums — Krustupe. L. Zapfack, J. S. O. Ayeni, S. Besong, M. Mdaihli. «ETHNOBOTANICAL SURVEY OF THE TAKAMANDA FOREST RESERVE», November 2001. Arhivēts no oriģināla, laiks: 2011-07-08. Skatīts: 2011-02-05. Dž. Darels, "Bafutas pēddziņi" «A Directory of African Wetlands R. H. Hughes». Arhivēts no oriģināla, laiks: 2020. gada 22. jūnijā. Skatīts: 2020. gada 21. jūnijā. «Eastern Nigeria: A Geographical Review. Barry Floyd». Arhivēts no oriģināla, laiks: 2020. gada 22. jūnijā. Skatīts: 2020. gada 21. jūnijā. «Maritime Organisation of West and Central Africa, Nigeria». Arhivēts no oriģināla, laiks: 2010-05-05. Skatīts: 2009-01-25. Britannica: Nigeria/Finance/Shipping and air transport «ĀM: Nigērijas Federatīvā Republika». Arhivēts no oriģināla, laiks: 2020. gada 22. jūnijā. Skatīts: 2020. gada 21. jūnijā. Vikikrātuvē par šo tēmu ir pieejami multivides faili. Skatīt: Krosrivera. Encyclopædia Britannica raksts (angliski)