Videospēle ir elektroniska spēle, kas sevī ietver lietotāja saskarni ar videoierīci, kur tā ģenerē redzamu atbildes reakciju. Vārds video no videospēle parasti tiek attiecināts uz rastra grafikas displejierīci. Tomēr vārda videospēle plašā lietojuma dēļ tas tagad tiek attiecināts uz dažādu veidu displejierīcēm. Videospēles tiek spēlētas uz dažādām platformām, kā piemēram, spēļu konsoles. Šīs platformas var variēt no liela datora līdz rokā turamai ierīcei. Specializētās videospēles, kā arkādes spēles, lai gan agrāk bija izplatītas, tagad ir zaudējušas savu popularitāti. Ievadierīce tiek izmantota, lai vadītu videospēles, tā tiek saukta par spēļu vadāmierīci, un dažādām platformām tā mēdz atšķirties. Piemēram, tieši spēļu konsolei ievadierīce var būt tikai pogas un kursorsvira. Citai var būt viena vai vairākas kursorsviras un pāris taustiņi. Agrākajām datorspēlēm, lai tās varētu spēlēt, bieži vajadzēja tastatūru vai vēl biežāk atsevišķu kursorsviru ar vismaz vienu taustiņu. Platforma nosaka videospēļu spēlēšanas veidu. Pēc tās tiek noteikts izmantotās sistēmas programmatūras veids un tās lietošanas veids. Dažreiz tiek izmantots arī termins "sistēma". Videospēlēm paredzētās platformas ne vienmēr ir skaidras. Ir spēles, kuras var pārnest no vienas platformas uz otru un turpināt spēlēt to. Vienas no visbiežāk izmantotajām platformām ir personālie datori un spēļu konsoles. Pamatraksts: datorspēle Vispārīgi datorspēle ir jebkura spēle, kurā spēlētājs izmanto personālo datoru. Daļai spēļu ir nepieciešams interneta savienojums. Daudzas datorspēles var spēlēt tiešsaistes režīmā. Personālie datori nav paredzēti tikai un vienīgi spēļu spēlēšanai, tāpēc var būt atšķirības, ja tās pārnes no vienas programmatūras uz citu. Tas, vai spēle ir spēlējama, ir atkarīgs no datora videokartes un citiem parametriem. Pamatraksts: spēļu konsole Videospēļu spēlēšanai plaši izmanto dažādas spēļu konsoles. 2018. gadā tirgū atradās astotās paaudzes spēļu konsoles. No astotās paaudzes spēļu konsolēm izplatītākās ir Wii U, PlayStation 4, Xbox One un Nintendo Switch. Pastāv arī citu ražotāju astotās paaudzes spēļu konsoles. Agrāk plaši tika izmantoti rokas datori, bet mūsdienās to popularitāte ir stipri kritusies. Tas galvenokārt ir skaidrojams ar videospēļu spēlēšanas iespējām mobilajos telefonos. Tādu mobilo operētājsistēmu kā iOS vai Android ieviešana ir pavērušās lielākas iespējas videospēļu spēlēšanai mobilajos telefonos. Videospēlēm ir izveidotas arī citas platformas, piemēram, videospēļu automāti. Tajos parasti var spēlēt tikai vienu spēli un tie ir novietoti publiskās vietās. Parasti šie automāti tiek pielāgoti konkrētajai spēlei, piemēram, ja ir braukšanas spēle, tad šim automātam ir pievienota stūre un pedāļi. «Television gaming apparatus and method (angliski)». United States Patents. Skatīts: 2008-06-25. Vikikrātuvē par šo tēmu ir pieejami multivides faili. Skatīt: videospēles.