Centrālukraina (ukraiņu: Центральна Україна) ir kultūrvēsturiskais reģions, tajā ir iekļauti mūsdienu Vinnicas, Dņepropetrovskas, Kirovogradas, Poltavas un Čerkasu apgabali. No ekonomiskā viedokļa Centrālukraina sastāv tikai no Čerkasu un Kirovogradas apgabaliem. Vēsturiskajā kontekstā Centrālukraina ietver zemes, kas bija Kijivas Krievzemes centrs. 17. un 18. gadsimtā šeit izveidojās Ukrainas kazaku valsts — Hetmanāts. Dņepras upe sadala Ukrainu labajā un kreisajā krastā. 20. gadsimtā Centrālukraina kļuva par ukraiņu valstiskuma, kā arī ukraiņu etniskās nācijas veidošanās kodolu. 2016. gadā aptuveni 73,5 % centrālās Ukrainas iedzīvotāju atzina sevi par ticīgiem, 4,8 % par neticīgiem, bet 2,6 % par ateistiem. No kopējā iedzīvotāju skaita 86,5 % bija kristieši (76,7 % — pareizticīgie, 6,5 % — vienkārši kristieši, 1,9 % — katoļi, 1,0 % — protestanti un 0,4 % — Ukrainas grieķu katoļi), 0,3 % — ebreji un 0,1 % — musulmaņi. Nereliģiozi un citi ticīgie, kas neidentificējas ne ar vienu no lielākajām reliģijām, veidoja aptuveni 12,8 % iedzīvotāju. Centrālukrainas pilsētas ir vienas no vecākajām Ukrainā. Atšķirībā no valsts dienvidaustrumu daļas šis reģions ir lauksaimnieciskāks ar plašiem saulespuķu laukiem. Kijiva — Ukrainas galvaspilsēta un lielākā pilsēta, liels saimniecības un kultūras centrs. Vinnica — lielākā pilsēta vēsturiskajā Podolijas reģionā. Ģeogrāfiskā izvietojuma, vēsturisko un kultūras saišu ziņā pilsēta ieņem starpposmu starp Ukrainas rietumu un centrālo makroreģionu, kas nodrošina Vinnicas intensīvu attīstību. Kropivnicka — nozīmīgs vieglās rūpniecības un lauksaimniecības mašīnbūves centrs. Žitomira — nozīmīgs transporta mezgls. Poltava — viena no senākajā Kijivas Krievzemes pilsētām, ko 9. gadsimtā dibinājuši severieši. Kremenčuka — Kremenčukas aglomerācija ir viena no desmit lielākajām valstī. Krivijriha — liels ekonomikas centrs. Ukrainas prezidenta Volodimira Zelenska dzimtā pilsēta. Rietumukraina Austrumukraina Dienvidukraina «Інститут історії України». history.org.ua. Skatīts: 2023-04-11.