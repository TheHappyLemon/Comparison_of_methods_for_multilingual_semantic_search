Prievārds jeb prepozīcija (latīņu: praepositio, cēlies no latīņu: praeponere — ‘nolikt priekšā’) ir nelokāmu palīgvārdu vārdšķira. Prievārdi izsaka dzīvu būtņu, priekšmetu, norišu konkrētas un izsecinātas attieksmes, kā arī rāda pakārtojuma sakaru starp vārdiem. Ja prievārds tiek novietots locījuma priekšā, tad to sauc par prepozīciju, savukārt ja tas tiek novietots aiz locījuma — tad to sauc par postpozīciju. Prievārds viens pats neveido teikuma locekli, bet gan tas ietilpst tajā. Prievārdi ir saistīti ar noteiktām locījumu formām. Prievārds var mainīt vārdu savienojuma nozīmi (piemēram, "lidot uz Oslo" un "lidot virs Oslo"), tāpat vienam un tam pašam prievārdam var arī būt dažādas nozīmes, kas var atklāties vienīgi kontekstā (piemēram, "būvēt no cementa" un "baidīties no čūskām"). Latvijas padomju enciklopēdija. 8. sējums. Rīga : Galvenā enciklopēdiju redakcija. 138.—139. lpp. «Prievārdi». Valoda.ailab.lv. Arhivēts no oriģināla, laiks: 2014. gada 13. aprīlī. Skatīts: 2014. gada 16. aprīlī. Letonika ieraksts AILab ieraksts