"Lasītājs" (angļu: The Reader) ir 2008. gada romantiska drāma, kas balstīta uz Bernharda Šlinka tāda paša nosaukuma romānu. Filmas režisors ir Stīvens Doldrijs. Galvenās lomas atveido Keita Vinsleta, Reifs Fainss, Deivids Kross, Lena Olina un Bruno Gancs. Filmas pirmizrāde notika 2008. gada 12. decembrī ASV. Filmas sižets notiek Vācijā pēc Otrā pasaules kara. Maikls Bergs 1958. gadā ir piecpadsmit gadus vecs pusaudzis, kurš sāk mīlas dēku ar 21 gadu vecāko Hannu Šmicu. Drīz vien Hanna uzzina, ka viņa tiek paaugstināta darbā un pamet Maiklu. Astoņus gadus vēlāk, 1966. gadā, Maikls ir jurisprudences students, kurš kopā ar saviem studiju biedriem novēro tiesu, kurā vairākas sievietes, bijušās koncentrācijas nometņu sardzes, tiek apsūdzētas par saviem noziegumiem kara laikā. Viena no apsūdzētajām sievietēm ir arī Hanna, tomēr drīz vien Maikls uzzina Hannas noslēpumu, kas viņai var palīdzēt izvairīties no nepatiesas apsūdzības. Filma tika nominēta piecām Amerikas Kinoakadēmijas balvām: Labākā aktrise galvenajā lomā, Labākais režisors, Labākā filma, Labākais adaptētais scenārijs un Labākais operatora darbs; no šīm nominācijām balvu saņēma tikai Keita Vinsleta kā labākā aktrise. Tāpat Keita VInsleta par savu darbu filmā saņēma BAFTA kino balvu, Critics' Choice balvu, Zelta globusa balvu, Ekrāna aktieru ģildes balvu un Sandjego filmu kritiķu apvienības balvu. «The Reader». Britu filmu klasifikācijas padome. Arhivēts no oriģināla, laiks: 2016. gada 6. novembrī. Skatīts: 2019. gada 23. februāris. «The Reader (2008)». Box Office Mojo (Amazon.com). Skatīts: 2019. gada 23. februāris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)