Krasimirs Genčevs Balakovs (bulgāru: Красимир Генчев Балъков; dzimis 1966. gada 29. martā Veliko Tarnovā, Bulgārijā) ir bulgāru futbola treneris un bijušais futbolists. 1994. gadā Bulgārijas futbola izlases sastāvā ieguva 4. vietu FIFA Pasaules Kausa sacensībās. Viņš tiek uzskatīts par otru labāko bulgāru futbolistu aiz Hristo Stoičkova. Kopš 2023. gada Balakovs ir Bulgārijas kluba Septemvri Sofia galvenais treneris. Futbolista karjeru sāka dzimtās pilsētas Veliko Tarnovas klubā Etar. 1991. gadā pievienojās Portugāles klubam Sporting CP. Tā sastāvā 1995. gadā izcīnīja Portugāles kausu. 1995. gadā pārgāja uz Vācijas Bundeslīgas klubu VfB Stuttgart. Tā sastāvā 1997. gadā uzvarēja Vācijas kausa izcīņā un divreiz kļuva par UEFA Intertoto kausa uzvarētāju (2000, 2002). Bulgārijas izlasē spēlējis no 1988. gada līdz 2003. gadam (viens no visu laiku ilgākajiem periodiem). Aizvadījis 92 spēles un guvis 16 vārtus izlases labā. Piedalījies ne tikai 1994. gada FIFA Pasaules kausa izcīņā, bet arī 1996. gada Eiropas čempionātā un 1998. gada FIFA Pasaules kausa finālturnīrā. Pēc spēlētāja karjeras beigām kļuva par treneri. Sākumā bija trenera asistents VfB Stuttgart, 2005. gadā strādāja ar klubu VFC Plauen, kura sastāvā aizvadīja arī vienu spēli kā spēlētājs. Karjeras turpinājumā strādāja Šveicē ar klubiem Grasshopper un St. Gallen. 2008. gadā atgriezās Bulgārijā kļūstot par Burgasas "Chernomorets" galveno treneri. 2011.—2012. gada sezonā vadīja Horvātijas klubu Splitas "Hajduk". 2012. gadā neilgu laiku bija Kaiserslautern galvenais treneris, taču nespēja novērst kluba izkrišanu no Bundeslīgas. Turpinājumā bija arī Bulgārijas klubu Lovečas "Litex" un Veliko Tarnovas "Etar" galvenais treneris. 2019. gada maijā tika apstiprināts par Bulgārijas izlases galveno treneri. 2019. gada oktobrī pēc skandalozās spēles ar Angliju, kura tika divreiz apturēta līdzjutēju rasistiskās uzvedības dēļ un zaudēta ar 0:6, atkāpās no amata. 1994. gada FIFA Pasaules kauss: 4. vieta Portugāles kausa ieguvējs: 1995 UEFA Intertoto kausa ieguvējs: 2000 un 2002 Vācijas kausa ieguvējs: 1997 «Bulgaria name former midfielder Balakov as coach». reuters.com (angļu). 2019. gada 14. maijā. Skatīts: 2019. gada 8. jūnijā. «Pārmaiņas skandalozajā Bulgārijas izlasē turpinās – aiziet arī galvenais treneris». sportacentrs.com. 2019. gada 18. oktobrī. Skatīts: 2019. gada 16. novembrī. Vikikrātuvē par šo tēmu ir pieejami multivides faili. Skatīt: Krasimirs Balakovs. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)