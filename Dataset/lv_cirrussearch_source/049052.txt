Rietummaķedonijas perifērija (grieķu: Περιφέρεια Δυτικής Μακεδονίας) ir Grieķijas administratīvais apgabals (perifērija), kura sastāvā ietilpst Grevenas, Kastorijas, Kozanes un Florinas reģionālās vienības. Perifērijas administratīvais centrs ir Kozane. Rietummaķedonijas perifērija austrumos robežojas ar Centrālo Maķedoniju, dienvidos ar Tesāliju, dienvidrietumos ar Epīru, ziemeļrietumos ar Albāniju, bet ziemeļos ar Ziemeļmaķedoniju. Rietummaķedonijas perifērija ir vienīgā Grieķijas perifērija, kurai nav jūras robežas. Šī ir vismazapdzīvotākā valsts perifērija, kuras iedzīvotāju blīvums ir 30 cilvēki uz 1 km² (salīdzinājumam, visas Grieķijas iedzīvotāju blīvums sastāda 82 cilvēkus uz 1 km²). Rietummaķedonijas teritorijas lielāko daļu aizņem kalni un nogāzes (82%), kas ietekmē iedzīvotāju sadalījumu: 56% iedzīvotāju dzīvo lauku apvidū, nevis pilsētās. Kozane (Κοζάνη) Ptolemaīda (Πτολεμαΐδα) Kastorija (Καστοριά) Florina (Φλώρινα) Grevena (Γρεβενά) Siatista (Σιάτιστα) Amintaja (Αμύνταιο) Demographic and social characteristics of the Resident Population of Greece according to the 2011 Population - Housing Census revision of 20/3/2014