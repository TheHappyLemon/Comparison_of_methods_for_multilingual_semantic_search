"Menā čūska" (angļu: Blackadder) ir BBC veidots vēsturisks situāciju komēdijseriāls, kas pirmoreiz pārraidīts 1983. gadā ar Rovanu Atkinsonu galvenajā lomā. Seriāls parodē vēsturi un britu karalisko ģimeni. Seriālā galvenos varoņus atveido arī Tonijs Robinsons, Tims Makinernijs, Miranda Ričardsone, Stīvens Frajs un Hjū Lorijs. Seriāls ieguvis plašu atzinību un tā trešā un ceturtā sezona ir ieguvusi BAFTA televīzijas balvu kategorijā "Labākais komēdijseriāls", kā arī 1999. gada specizlaidums Blackadder: Back & Forth nominēts kategorijā "Labākā situāciju komēdija". Rovans Atkinsons to raksturoja kā "vismazāk saspringto lietu", kurā viņš piedalījies. Šis seriāls ir antoloģija. Katra seriāla sezona apskata citu vēstures notikumu ar citiem tēliem (lai gan seriālā tiek atkārtoti izmantoti tie paši aktieri un varoņu vārdi). Seriāla pirmā sezona stāsta par izdomātu Edinburgas hercogu Edmundu "Melno čūsku", kurš nejauši nogalina Ričardu III. Otrā sezona stāsta par Lordu Edmundu Blakaderu, kurš cenšas iegūt bērnišķīgās Elizabetes I labvēlību. Trešā sezona stāsta par prinča Džordža IV sulaini Edmundu Blakaderu un viņa centieniem ietekmēt vēlēšanas, atrast Džordžam sievu par spīti prinča neatjautībai un bēgšanas no Semjuela Džonsona, kura sarakstītās vārdnīcas oriģinālu seriāla galvenie varoņi nejauši ir sadedzinājuši. Ceturtās sezonas notikumi norisinās Pirmā pasaules kara laikā. Kapteinis Edmunds Blakaders izmisīgi dara visu iespējamo lai netiktu nosūtīts uzbrukumā pretinieku tranšejai. «Television in 1988 | BAFTA Awards». awards.bafta.org. Skatīts: 2023-01-05. Blackadder Goes Forth - IMDb. Atjaunināts: 2023-01-05 Blackadder Back & Forth - IMDb. Atjaunināts: 2023-01-05 Silvia Pingitore. «The shortest interview ever with Mr Bean star Rowan Atkinson» (en-GB), 2022-07-05. Skatīts: 2023-07-02. IMDb profils (angliski) TV.com profils (angliski)