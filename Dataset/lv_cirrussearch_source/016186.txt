Just5 ir Latvijā reģistrēta mobilo telesakaru ierīču uzņēmuma SIA Orbita Telecom zīmols. Uzņēmuma pirmie produkti bija mobilie telefoni ar vienkāršo un lielo pogu dizainu. No 2013. gada uzņēmums piedāvāja arī uz Android operētājsistēmas balstītus viedtālruņus. Produkcija tika izplatīta visā pasaulē. Kopš 2018. gada beigām par uzņēmuma darbību nav atrodama jauna informācija, un tā produkti vairs nav pārdošanā. Zīmols Just5 tika izveidots 2007. gadā. 2009. gadā Latvijā dibināts uzņēmums SIA Orbita Telecom. Pirmais mobilā telefona modelis CP09 tirdzniecībā parādījās pašā krīzes plaukumā, 2009. gadā, kā pirmais telefons tā mērķauditorijai – gados vecākiem cilvēkiem un maziem bērniem. Uzņēmums ir ieguvis nomināciju: EFFIE 2009. gadā kā gada zīmols IF Product Design Awards 2010. gadā gan par CP09, gan CP10, un arī Red Dot Design Award par telefonu CP11. 2014. gada oktobrī izlaists jauns modelis Spacer 2. Decembrī izlaista tā uzlabota versija Spacer 2S. 2015. gada februārī izlaists viedtālrunis Blaster. tam ir Mediatek MT6732 64 bitu procesors ar četriem kodoliem un Android 4.4.4 KitKat operētājsistēmu. Kopš 2018. gada beigām jauna informācija par zīmola produktiem publiskajā sfērā un uzņēmuma sociālo tīklu kontos vairs nav atrodama. Uzņēmumam Orbita Telecom 2021. gada decembrī bija uzrēķināts 3465,84 EUR liels nodokļu parāds. Just5 CP09 bija pirmais uzņēmuma telefons, ko prezentēja 2009. gada martā. Tas ir ieguvis iF Product Design Award apbalvojumu. Jaudīgs skaļrunis nodrošināja skaļu un skaidru skaņu. Lielas pogas un monohroms displejs rada komfortu lietošanā. SOS poga darbojas kā personīgā ārkārtas reaģēšanas sistēma. Just5 CP10 bija viens no uzņēmuma populārākajiem klasiskajiem tālruņiem. Pateicoties savam krāsainajam un ērtajam dizainam salīdzinoši neilgā laikā iekaroja ļoti lielu atsaucību pircēju vidū. Mobilais telefons Just5 CP10 ieguvis iF Product Design Award zelta apbalvojumu. Just5 CP11 no saviem priekštečiem atšķīrās ar lielāku ekrānu, bet tajā pašā laikā saglabājot tādu pašu izmēru. Tas izdevies pateicoties izbīdāmam ekrānam, kas arī ir lielākā šī tālruņa atšķirība. Telefons Just5 CP11 ieguvis Red Dot prēmiju. 2013. gada martā Just5 papildināja savu vienkāršo un lielo taustiņu mobilo telefonu klāstu un laida klajā jaunu modeļa CP10s paaudzi. Just5 CP10s modelī bija vairāki uzlabojumi: microUSB ports, jaudīgāks skaļrunis, jauni sānu taustiņi un krāsains displejs. 2013. gada jūlijā tika izlaists telefons Just5 Brick, kura dizainu izstrādāja Artemija Lebedeva studija. Telefona dizains bija pielīdzināts 1990. gadu ražotajiem, tā saucamiem "ķieģeļiem", ar taisniem stūriem, lieliem taustiņiem un lieliem burtiem. Just5 Surf bija jaunākais uzņēmuma "podziņtelefons". Tas bija vienkāršs un stilīgs monobloka tālrunis ar divu SIM karšu atbalstu. SURF apvienoja visu nepieciešamāko: ietilpīgu bateriju, jaudīgo skaļruni, ļoti mazu masu un izmērus. Tas bija ļoti lēts un ideāli piemērots ceļojumam. 2013. gada novembrī uzņēmums prezentēja savu pirmo viedtālruni Spacer, kas veidots uz platformas MediaTek MT6582M pamata, un to darbināja Android Jelly Bean 4.2.2 operētājsistēma. 2014. gada septembrī uzņēmums prezentēja savu otro viedtālruni Just5 SPACER 2. Viedtalrunis būvēts uz MTK6582 platformas, ko darbina 1.3 GHz četrkodolu procesors. Viedtālrunis ir aprīkots ar 5 collas lielu OGS tehnoloģijas kapacitīvo displeju. Telefonam ir divu SIM karšu atbalsts, kā arī Bluetooth, Wi-Fi, GPS un 3G datu apraide. Just5 SPACER 2 darbina ilgi gaidītā Android 4.4.2 KitKat operētājsistēma. Just5 Spacer ir viens no retajiem viedtālruņiem, kam pats lietotājs var mainīt tā vāciņu. Komplektācijā ietilpst divi aizmugurējie vāciņi - baltā un melnā krāsā. 2015. gada decembrī uzņēmums laida klajā viedtālruni SPACER 2s. Tas ir pirmais Just5 viedtālrunis ar 4G tīkla atbalstu. Tam ir pirmais Eiropā tik augsti vērtētais mikroshēmojums MTK6732 ar neticami augstu ANTUTU BENCHMARK rādītāju produktīvākam darbam. Viedtālrunis ir aprīkots ar 5 collas lielu IPS displeju īpaši dzīvām krāsām un patīkamai lietošanai. Telefonam ir divu SIM karšu atbalsts, kā arī Bluetooth, Wi-Fi, GPS un 4G datu apraide. Just5 SPACER 2s darbina Android 4.4.4 KitKat operētājsistēma un ilgu darbību nodrošina ietilpīgais Li-polymer 2700 mAh akumulators. 2015. gada februārī tika izlaists viedtālrunis Blaster. Tam ir Mediatek MT6732 64 bitu procesors ar četriem kodoliem un Android 4.4.4 KitKat operētājsistēmu. 4G LTE internets, efektīvs četrkodolu procesors, 2 GB RAM un 16 GB iebūvētā atmiņa. 64 GB microSD atmiņas kartes atbalsts, 13 MP kamera ar SONY sensoru, 5” HD displejs. Lieliska skaņa un grafika, "gudrā atmodināšana", 3 krāsu vāciņi mainīgiem garastāvokļiem. Turklāt, vēl baterija, kas var izturēt 20 h sarunu maratonu. 2015. gada jūnijā Just5 laida klajā uzreiz divus jaunus 4G viedtālruņu modeļus: 5 collu Blaster 2 un 4.5 collu Blaster mini. Abiem viedtālruņiem ir jaudīgs 64-bitu procesors ar 4G un 2 SIM karšu atbalstu, un abi Just5 modeļi darbojas ar Android 5.0 Lollipop operētājsistēmu. Blaster 2 bija 720 × 1280 izšķirtspējas 5.0 collu ekrāns, 2 GB RAM, 16 GB atmiņa un četru kodolu Cortex-A53 1.5 GHz procesors ar Mali T760-MP2 video apakšsistēmu. Viedtālrunim var pievienot microSD atmiņas karti līdz 64 GB, kā arī uzņemt fotogrāfijas ar 13 megapikseļu kameru. To visu darbina 2700 mAh akumulators. Blaster mini aprīkots ar 4.5 collu ekrānu, kam ir 854 x 480 izšķirtspēja. Mini modelis arī ieguvis 1 GB RAM, tam ir 8 GB atmiņa, microSD kartes pievienošanas iespēja un 2000 mAh akumulators. Blaster mini uzstādītā 8 megapikseļu kamera spēj uzņemt 1080p video ar 30 kadriem sekundē. Viedtālruni darbina četru kodolu 1.3 GHz procesors ar Mali T760-MP2 video apakšsistēmu. Bez liekām ambīcijām Arhivēts 2016. gada 5. martā, Wayback Machine vietnē., next.lv Latvijas zīmols 'Just5' laidis klajā ceturto viedtālruņa modeli - 'Blaster' LETA, 20. februāris 2015 Just5 Blaster apskats Artis Ābols, kursorslv LURSOFT. «ORBITA TELECOM, SIA, 40103239076 - par uzņēmumu». Lursoft (latviešu), 2021-12-16. Skatīts: 2021-12-15. «Just5 CP09». Arhivēts no oriģināla, laiks: 2016. gada 25. martā. Skatīts: 2015. gada 4. novembrī. «Just5 laiž klajā oriģināli krāsainos SPACEPHONE mobilos telefonus». Arhivēts no oriģināla, laiks: 2016. gada 4. martā. Skatīts: 2015. gada 5. novembrī. Apskats: Just5 CP11 Arhivēts 2011. gada 16. jūlijā, Wayback Machine vietnē. Elvijs Jaunzems, ctrl.lv Jaunie telefoni Just5 – vēl spilgtāki, noderīgāki un ērtāki Arhivēts 2016. gada 4. martā, Wayback Machine vietnē., iStyle.lv «Just5 Surf». Arhivēts no oriģināla, laiks: 2016. gada 27. martā. Skatīts: 2015. gada 9. novembrī. Latvijas zīmols Just5 ieiet viedtelefonu tirgū; eksperti un operatori optimistiski «Just5 Spacer 2». Arhivēts no oriģināla, laiks: 2016. gada 4. martā. Skatīts: 2015. gada 9. novembrī. «Just5 Spacer 2s». Arhivēts no oriģināla, laiks: 2016. gada 13. martā. Skatīts: 2015. gada 9. novembrī. Just5 Blaster Izlaisti divi jauni Just5 viedtālruņi – “Blaster 2″ un “Blaster mini” Arhivēts 2016. gada 4. martā, Wayback Machine vietnē., kursors.lv Oficiālā mājaslapa (latviski)