Lomonosova (krievu: Ломоносов) ir pilsēta Krievijā Somu līča krastā. Administratīvi ietilpst Sanktpēterburgas federālajā pilsētā. Pilsētā esošais Oranienbaumas pils ansamblis ir iekļauts UNESCO Pasaules mantojuma sarakstā. Pilsētā atrodas arī militārās apbūves komplekss, 1909. gadā celtais Krasnaja Gorkas forts (Форт «Кра́сная Го́рка»). Pilsēta veidojusies ap Pētera I favorīta Aleksandra Menšikova pili, un līdz 1948. gadam tās nosaukums bija Oranienbauma (krievu: Ораниенбаум). Otrā pasaules kara laikā to neieņēma vācu karaspēks un no 1941. līdz 1944. gada janvārim šeit atradās t.s. Oranienbaumas placdarms. Bombardēšanas rezultātā Oranienbaumas ostā nogrima kreiseris "Aurora". 1948. gadā pilsēta tika pārsaukta par godu Mihailam Lomonosovam, kurš šeit 1753. gadā šeit nodibināja stikla rūpnīcu. Lomonosovā (Oranienbaumā) dzimuši futbolists Aleksandrs Mostovojs (Александр Владимирович Мостовой, 1968) un komponists Igors Stravinskis (Игорь Фёдорович Стравинский, 1882-1971). Oranienbaumas pilī lielu daļu no mūža nodzīvoja cars Pēteris III. Vikikrātuvē par šo tēmu ir pieejami multivides faili. Skatīt: Lomonosova. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019.