Anna Bankrofta (angļu: Anne Bancroft; dzimusi Anna Marija Luīze Italiano (Anna Maria Louisa Italiano) 1931. gada 17. septembrī, mirusi 2005. gada 6. jūnijā) bija ASV aktrise, režisore, scenāriste un dziedātāja. Savas karjeras laikā saņēmusi Amerikas Kinoakadēmijas balvu, trīs BAFTA kino balvas, divas Zelta globusa balvas, divas Tony balvas un divas Emmy balvas. Savu kino debiju Bankrofta piedzīvoja filmā "Neklauvē" (Don't Bother to Knock, 1952). 1958. gadā ieguva savu pirmo Tony balvu par Brodvejas izrādi Two for the Seesaw (1958). Par filmu The Miracle Worker (1962) saņēmusi Amerikas Kinoakadēmijas balvu kā labākā aktrise galvenajā lomā. Vēlāk Kinoakadēmijas balvai tikusi arī nominēta par filmām The Pumpkin Eater (1964), "Absolvents" (1967), The Turning Point (1977) un Agnes of God (1985). Vēlāk piedalījusies tādās filmās kā "Ziloņcilvēks" (1980), Garbo Talks (1984), To Be or Not to Be (1983), 84 Charing Cross Road (1987), Home for the Holidays (1995), "Drakula: Miris un laimīgs" (Dracula: Dead and Loving It, 1995), "Kareive Džeina" (G.I. Jane, 1997) un "Lielās cerības" (Great Expectations, 1998). Bija precējusies ar režisoru Melu Bruksu. Vikikrātuvē par šo tēmu ir pieejami multivides faili. Skatīt: Anna Bankrofta. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)