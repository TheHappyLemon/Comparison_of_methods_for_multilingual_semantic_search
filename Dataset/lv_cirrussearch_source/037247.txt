Elaidīnskābe (trans-9-oktadecēnskābe, СН3(СН2)7СН=СН(СН2)7СООН) pieder pie nepiesātinātajām trans-taukskābēm. Elaidīnskābe ir bezkrāsaini viegli kūstoši plāksnīšveida kristāli. Elaidīnskābei ir cis struktūrizomērs — oleīnskābe. Elaidīnskābes sāļus sauc par elaidātiem (grieķu: elaion — 'eļļa'). Atrodama hidrogenētos augu taukos (margarīnā) kā galvenā trans-taukskābe. Ļoti nelielā daudzumā atrodama kazas vai govs piena taukos (ap 0,1% no visām taukskābēm). Var iegūt no oleīnskābes, karsējot to kopā ar nātrija bisulfītu.