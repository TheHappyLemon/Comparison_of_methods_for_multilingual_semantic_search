Pavlodara (kazahu: Павлодар) ir pilsēta ziemeļaustrumu Kazahstānā. Tā atrodas 350 km uz ziemeļaustrumiem no nacionālās galvaspilsētas Astanas un 400 km uz dienvidaustrumiem no Krievijas pilsētas Omskas pie Irtišas upes. Pilsēta ir Pavlodaras apgabala galvaspilsēta ar 300 200 iedzīvotājiem (2006. gada dati). Vairums iedzīvotāju ir kazahi un krievi. Ir neliela ukraiņu un vāciešu minoritātes pārstāvniecība. Pilsētā atrodas Pavlodaras lidosta. Pavlodara ir vecākais apgabala centrs ziemeļu Kazahstānā, dibināta 1720. gadā kā Korjakovskas postenis, blakus sālsezeriem. Par Pavlodaras pilsētu tā kļuva 1861. gadā, bet, lai arī tā bija nozīmīga sāls un lauksaimniecības produktu ražotne, tajā 1897. gadā bija tikai ap 8000 iedzīvotāju. Nosaukumu Pavlodara, Pāvela dāvana tā ieguva par godu nesen dzimušajam Pāvelam Aleksandrovičam. 1955. gadā Neskarto zemju kampaņa radīja moderno Pavlodaru. No citām PSRS daļām ieceļoja jaunieši darbaspējas vecumā, tika uzsākta industrializācija un strauja celtniecība, kura radīja pilnībā jaunu pilsētu. Kopā 1960. gadu visu Pavlodara ir augusi un kļuvusi par vērā ņemamu industriālo centru ar traktoru, alumīnija un ķīmiskajām ražotnēm. 1978. gadā tika pabeigta naftas pārstrādes rūpnīca. Līdz 1992. gadam pilsēta bija slēgta ārzemniekiem, jo tajā atradās tanku rūpnīca. Pilsētu pārstāv futbola klubs FC Irtiš, kurš spēlē Centrālajā stadionā un FC Energetik. Bidgošča, Polija Город Павлодар Arhivēts 2015. gada 16. aprīlī, Wayback Machine vietnē. Департамент статистики Павлодарской области Pavlodar Kazakhstan (angliski) Vikikrātuvē par šo tēmu ir pieejami multivides faili. Skatīt: Pavlodara. Encyclopædia Britannica raksts (angliski) Krievijas Lielās enciklopēdijas raksts (krieviski) Pavlodaras portāls Pilsētas fotogrāfijas Pavlodaras telefongrāmata