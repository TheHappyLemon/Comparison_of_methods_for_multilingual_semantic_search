2015. gada Latvijas Valsts prezidenta vēlēšanas notika 3. jūnijā, kad 12. Saeima par Valsts prezidentu ievēlēja Raimondu Vējoni. 2015. gada aprīlī portāla ManaBalss.lv veidotāji izveidoja projektu MansPrezidents.lv, kur lietotāji varēja izvirzīt savas Valsts prezidenta kandidatūras, ar mērķi iespaidot politiķu veikto izvēli. Pēc kandidātu izvirzīšanas balsošanai tika piedāvāti populārākie, kā arī Saeimā pārstāvēto partiju oficiāli izvirzītie kandidāti: Mārtiņš Bondars, Vaira Vīķe-Freiberga, Egils Levits, Sandra Kalniete, Gunārs Kūtris, Raimonds Vējonis un Sergejs Dolgopolovs. Laika posmā no 19. līdz 24. maijam notika Valsts prezidenta amata kandidātu virzīšana pirmajai balsošanas kārtai. Pirmajā kandidātu pieteikšanas dienā (19. maijā) tika iesniegta Mārtiņa Bondara (Reģionu alianse; virza Latvijas Reģionu apvienība) un Sergeja Dolgopolova (Saskaņa) kandidatūra. 21. maijā prezidenta amatam tika izvirzīts Raimonds Vējonis (Latvijas Zaļā partija), kandidatūru izvirzot Zaļo un Zemnieku savienības deputātiem Augustam Brigmanim, Gundaram Daudzem, Ingmāram Līdakam, Aināram Mežulim un Valdim Skujiņam, kā arī «Vienotības» frakcijas vadītājai Solvitai Āboltiņai. 22. maijā amatam tika izvirzīta bezpartijiskā Egila Levita kandidatūra, to parakstot Gaidim Bērziņam, Inārai Mūrniecei, Imantam Parādniekam (visi — Nacionālā apvienība), Ringoldam Balodim («No sirds Latvijai»), Lolitai Čigānei un Veiko Spolītim (abi — «Vienotība»). No parlamentā pārstāvētajām partijām savu kandidātu nevirzīja «No sirds Latvijai». Partijas kongresā tika nolemts amatam nominēt Gunāru Kūtri, taču dienu pirms kandidātu oficiālās virzīšanas — 18. maijā — Kūtris savu kandidatūru atsauca un partijas Saeimas frakcija nolēma citu kandidātu neatbalstīt. Savu kandidātu nevirzīja arī «Vienotība». Kopā bija 99 zīmes, no kurām nederīgas bija 6. Pret visiem kandidātiem balsoja 5 deputāti. Kopā bija 99 zīmes, no kurām nederīgas bija 3. Pret visiem kandidātiem balsoja 6 deputāti. Kopā bija 98 zīmes, no kurām nederīgas bija 2. Pret visiem kandidātiem balsoja 12 deputāti. Kopā bija 99 zīmes, no kurām nederīga bija 1. Pret abiem kandidātiem balsoja 26 deputāti. Kopā bija 98 zīmes, no kurām nederīga bija 1. Pret kandidātu balsoja 42 deputāti. Valsts prezidentu vēlēs 3. jūnijā Levits, Kalniete, Bondars, Vīķe—Freiberga: biežāk minētie prezidenta amata kandidāti Kārlis Streips: Tautu ignorējot pavisam «Kā pirmais kandidāts prezidenta amatam oficiāli izvirzīts Bondars». Delfi. 2015. gada 19. maijā. Skatīts: 2015. gada 19. maijā. «Oficiāli izvirzīts otrais kandidāts Valsts prezidenta amatam - 'Saskaņas' politiķis Dolgopolovs». Delfi. 2015. gada 19. maijā. Skatīts: 2015. gada 19. maijā. «Oficiāli izvirzīts trešais kandidāts Valsts prezidenta amatam - aizsardzības ministrs Vējonis». Delfi. 2015. gada 21. maijā. Skatīts: 2015. gada 22. maijā. «Arī Levits oficiāli izvirzīts Valsts prezidenta amatam». Delfi. 2015. gada 22. maijā. Skatīts: 2015. gada 22. maijā. «Kūtris atsauc savu kandidatūru Valsts prezidenta vēlēšanām». Delfi. 2015. gada 18. maijā. Skatīts: 2015. gada 19. maijā. Valsts prezidenta ievēlēšanas likums