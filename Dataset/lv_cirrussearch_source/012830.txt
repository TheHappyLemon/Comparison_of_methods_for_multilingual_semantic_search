Vipassana meditācija ir viena no senākajām Teravādas budisma mūsdienās pazīstamajām meditācijas tehnikām, kuru pirms vairāk kā 2500.gadiem atklāja un mācīja Sidhārta Gautama (Šakjamuni Buda). Pāli valodā passana – redzēt pareizi; vipassana – redzēt realitāti tādu kāda tā ir, izpratne, atskārsme par lietu patieso dabu. Vipassana meditācijas tehnika ir detāli aprakstīta Palī kanona jeb Tripitakas sūtrā Mahā Satipatthāna Sutta (palī valodā - Dižā apzinības izveidošanas sūtra). Tehnikas pamatā ir sevis izzināšanas process, kurā ar koncentrētu prātu praktizētājs novēro realitāti sava prāta un ķermeņa ietvaros. Šajā procesā praktizētājs agrāk vai vēlāk pamana visu pastāvošo fenomenu iezīmes – aniča (viss ir mainīgs un nepastāvīgs); dukha (viss mainīgais ir neapmierinošs); anata („es” neasamība). Pakāpeniski nostiprinot šo iezīmju izpratni un attīstot apzinību, praktizētāja prāts pārstāj automātiski reaģēt uz pasaules fenomeniem ar „patīk” vai „nepatīk” un tā vietā sāk uztver realitāti tādu kāda tā ir. Apzinoties fenomenu patieso dabu, praktizētājs pakāpeniski atbrīvojas no negatīviem prāta stāvokļiem tādiem kā naids, dusmas, bailes, skumjas, alkas u.c.. Vipassana meditācijas neatņemama daļa ir morālas uzvedības normas: 1) atturēties no nogalināšanas; 2) atturēties no zagšanas; 3) atturēties no seksuālas rīcības, kuras rezultātā kāds cieš; 4) atturēties no melošanas; 5) atturēties no apdullinošu vielu lietošanas. Mūsdienās vipassana meditāciju pasniedz vairākās tradīcijās; izplatītākās no tām: S.N.Goenka un Sayagyi U Ba Khin tradīcija Mahasi Sayadaw tradīcija Taizemes meža klosteru un Ajahn Chah tradīcija Pa Auk Sayadaw tradīcija Vipassana meditācijas kustība ir izplatījusies rietumos, arī Latvijā. U Sīlānanda, The Four Foundations of Mindfulness, Wisdom Publications, Boston, 2002 Buddhaghosa, Visuddhimagga (The Path of Purification), Bikkhu Njanamoli transl, 4th ed., 2010. [1] Vipassanā rietumos (angliski) [2] S.N.Goenka tradīcijā [3] Arhivēts 2013. gada 2. novembrī, Wayback Machine vietnē. Pa Auk Sayadaw tradīcijā [4] Arhivēts 2012. gada 7. aprīlī, Wayback Machine vietnē. Kas ir meditācija? Dažādu tradīciju Vipassanas skolotāju lekcijas BBC dokumentāla filma The Mindful Way BBC dokumentālā filma The Buddha Comes To Sussex Vipassana meditāija S.N.Goenka un Sayagyi U Ba Khin tradīcijā Vipassana meditācija Ajahn Chah tradīcijā Vipassana meditācija Mahasi Sayadaw tradīcijā