Francijas Nacionālais Goda Leģiona ordenis (franču: Ordre national de la Légion d'honneur) ir Francijas ordenis, ko 1802. gada 19. maijā iedibinājis Napoleons Bonaparts. Tiek piešķirts par izciliem nopelniem civilā vai militārā jomā Francijas labā. Var tikt piešķirts gan Francijas pilsoņiem, gan ārzemniekiem, to saņēmuši arī vairāki cilvēki no Latvijas. Ordenim ir piecas šķiras: lielkrusta komandieris (Grand Croix), lielvirsnieks (Grand Officier), komandieris (Commandeur), virsnieks (Officier) un kavalieris (Chevalier). Katrai šķirai ir piešķiramo ordeņu kvota. Var tikt piešķirti 75 lielkrusta komandiera, 250 lielvirsnieka, 1250 komandiera, 10 000 virsnieka un 113 425 kavaliera šķiras ordeņi. Ordeņiem militārajam personālam, kas piedalījušies Otrajā pasaules karā un citās militārajās operācijās ārzemēs, nav kvotas. «Francijas Goda Leģiona ordenis». Biblioteka.tukums.lv. Arhivēts no oriģināla, laiks: 2016. gada 6. martā. Skatīts: 2014. gada 9. novembrī. Vikikrātuvē par šo tēmu ir pieejami multivides faili. Skatīt: Goda Leģiona ordenis. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne