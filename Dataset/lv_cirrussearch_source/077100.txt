Kārsavas novads bija novads Latgales austrumos, kas izveidots 2009. gadā no vairākām bijušā Ludzas rajona pašvaldībām. Novadā ietilpa Kārsavas pilsēta un Goliševas, Malnavas, Mērdzenes, Mežvidu un Salnavas pagasti. Kārsavas novads robežojās ar Balvu, Baltinavas, Rēzeknes, Ciblas novadiem un Krievijas Federāciju. Latvijas-Krievijas robeža bija 66 km garumā, visa pašvaldību teritorija pierobežas teritorijā un Salnavas, Malnavas, Goliševas pagastu teritorijas pierobežas daļā bija spēkā pierobežas joslas režīms. Novada teritorijā atradās 3 robežpārejas punkti: robežkontroles un muitas punkti Kārsavas dzelzceļa stacija Bozovas ciemā un Grebņeva uz A 13 šosejas – Malnavas pagastā, robežkontroles punkts Aizgāršā – Goliševā. Pa autoceļiem novada centrs Kārsava atrodas 295 km attālumā no Rīgas, 42 km no Rēzeknes. 2021. gadā Kārsavas novads tika pievienots Ludzas novadam. Kārsavas novada kopējā teritorija ir 628 km2. Vislielākā teritorija ir Salnavas pagastam, kas aizņem 26.5% no kopējās novada teritorijas, vismazākā pagasta teritorija 16.2% ir Goliševas pagastam. Kārsavas pilsēta aizņem 0.6% no novada kopējās teritorijas. Vidējais iedzīvotāju blīvums lauku teritorijā ir 8 iedz/km2, visblīvāk apdzīvota ir Malnavas pagasta teritorija 9,8 km2, bet vismazāk apdzīvota ir Salnavas pagasta teritorija – 5.7 km2. Lielākie ciemi novadā ir pagastu centri – Malnava, Mērdzene, Salnava, Goliševa, I Mežvidi. Kārsavas pilsēta ir novada centrs. Savienota ar ceļiem ar pārējo pašvaldību centriem, kurus savukārt ceļi savieno ar pārējām pagastu apdzīvotajām vietām. Pēc 2000. gada 1. aprīļa tautas skaitīšanas datiem tagadējā Kārsavas novadā dzīvoja 8574 cilvēki. Kopš tā laika iedzīvotāju skaits ir krietni samazinājies negatīvā dabiskā pieauguma un emigrācijas dēļ. Kopīgais ceļu garums novada pašvaldībās ir 635,1 km, no tiem 190,8 km ir valsts autoceļi un 444,4 km pašvaldības ceļi. Kārsavas novadu šķērso Eiropas nozīmes maģistrāles Varšava – Sanktpēterburga un Valsts nozīmes autoceļa maģistrāle—A13 Rēzekne—Kārsava—Krievijas robeža’’ Kārsavas novadu reģionālie autoceļi: P45 Viļaka – Kārsava – Ludza; P49 Kārsava – Ludza – Ezernieki; P49 Kārsava – Tilža – Dubļukalns; P50 Kārsava – Aizgārša – Krievija. Anatolijs Danilāns (1943), ārsts gastroenterologs Vilhelms Ņukšs (1938-1993), katoļu bīskaps Skatīt arī: Valsts aizsargājamie kultūras pieminekļi Kārsavas novadā Reģionālās attīstības un pašvaldību lietu ministrija https://data.stat.gov.lv/pxweb/lv/OSP_PUB/START__ENV__DR__DRT/DRT010/; Centrālā statistikas pārvalde; pārbaudes datums: 25 februāris 2021. https://data.stat.gov.lv/pxweb/lv/OSP_PUB/START__POP__IR__IRS/IRD060/; Centrālā statistikas pārvalde; pārbaudes datums: 15 jūnijs 2021. Latvijas iedzīvotāju skaits pašvaldībās 01.07.2010. Iedzīvotāju skaits Latvijas pašvaldībās pēc nacionālā sastāva 01.07.2016. Oficiālā tīmekļa vietne