Erknere (vācu: Erkner) ir pilsēta Vācijā, Brandenburgā, Oderas-Šprē apriņķī, Berlīnes dienvidaustrumu pievārtē, starp Flākenezeru un Dēmericezeru. Apdzīvotā vieta pirmoreiz minēta 1579. gadā. 1842. gadā caur ciemu tika ierīkots Berlīnes - Frankfurtes pie Oderas dzelzceļš. Otrā pasaules kara laikā pie pilsētas atradās kompānijas VKF lodīšu gultņu rūpnīca, ko bombardēja ASV uzlidojumos. Pēc Otrā pasaules kara Erknere iekļāvās VDR sastāvā. Pilsētas tiesības no 1998. gada. Erknere bija pirmā Austrumvācijas apdzīvotā vieta, kurai tika piešķirtas pilsētas tiesības pēc Vācijas apvienošanās. Erknerē atrodas Leibnica reģionālās plānošanas institūts (Leibniz-Institut für Raumbezogene Sozialforschung e.V.). No 1884. līdz 1889. gadam Erknerē dzīvoja rakstnieks Gerharts Hauptmanis (Gerhart Hauptmann, 1862-1946). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Erknere. Brockhaus Enzyklopädie raksts (vāciski) Leibniz-Institut für Raumbezogene Sozialforschung e.V.