2021. gada Pasaules čempionāts biatlonā notika Pokļukā, Slovēnijā, laikposmā no 9. līdz 21. februārim. Čempionātā sacensības tika aizvadītas 12 disciplīnās: sprintā, iedzīšanā, individuālajā distancē, masu startā, stafetēs vīriešiem un sievietēm, kā arī 2 jauktajās stafetēs. Visās disciplīnās iegūtie punkti tika ieskaitīti 2020.—2021. gada Pasaules kausa kopvērtējumā. Sākotnēji par čempionāta norises vietu tika noteikta Tjumeņa Krievijā. Starptautiskās Biatlona savienības (IBU) kongresā, kas 2016. gada septembrī norisinājās Moldovas galvaspilsētā Kišiņevā, Tjumeņa balsojumā ieguva 25 balsis, apsteidzot Pokļuku (13 balsis) un Čehijas pilsētu Nove Mesto Morāvijā (11 balsis). 2017. gada februārī IBU valde piespieda Krieviju atteikties no rīkošanas tiesībām dopinga skandāla dēļ. 2018. gada 9. septembrī Pokļuka tika apstiprināta par 2021. gada Pasaules čempionāta norises vietu. Šī bija otrā reize, kad Pokļuka rīkoja pilnu pasaules čempionāta programmu. Iepriekšējo reizi tas šajā vietā norisinājās 2001. gadā. Vēl divas reizes Pokļukā ir risinājušies pasaules čempionāti atsevišķās disciplīnās, kas nav iekļautas olimpisko spēļu programmā — 1998. un 2006. gadā. Pēc Pasaules antidopinga aģentūras lēmuma, kas stājās spēkā pēc apelācijas izskatīšanas Sporta arbitrāžas tiesā, Krievijas sportistiem pasaules čempionātā bija liegts izmantot savas valsts simboliku un nosaukumu. Viņi startēja kā Krievijas Biatlona savienības komanda, valsts karoga vietā izmantojot sporta federācijas logo. Arī pilns federācijas nosaukums ar vārdu "Krievija" oficiāli nedrīkstēja tikt izmantots, bet tikai abreviatūra RBU. Visvairāk medaļu (14) izcīnīja Norvēģijas biatlonisti. Viņi ieguva zelta medaļas septiņās disciplīnās. Ieskaitot panākumus stafetēs, visvairāk zelta medaļu izcīnīja norvēģi Tīrila Ekhofa un Sturla Holms Legreids, par pasaules čempioniem kļūstot četras reizes.      Mājinieki «IBU Press Release». biathlonworld.com. 2018. gada 8. februārī. Skatīts: 2021. gada 5. janvārī. «IBU valde Krievijai atņem 2021. gada pasaules čempionātu biatlonā». sportacentrs.com. 2017. gada 8. februārī. Skatīts: 2021. gada 5. janvārī. «IBU Congress: Pokljuka (SLO) to host in 2021 and Oberhof (GER) in 2023». biathlonworld.com. 2018. gada 9. septembrī. Skatīts: 2021. gada 5. janvārī. «IBU announces implementation of CAS award». biathlonworld.com (angļu). 2021. gada 27. janvārī. Skatīts: 2021. gada 21. februārī. «Men's sprint results» (angļu). Skatīts: 2021. gada 12. februārī. «Men's pursuit results» (angļu). Skatīts: 2021. gada 14. februārī. «Men's individual results» (angļu). Skatīts: 2021. gada 17. februārī. «Men's relay results» (angļu). Skatīts: 2021. gada 20. februārī. «Men's individual results» (angļu). Skatīts: 2021. gada 21. februārī. «Women's 7.5 km sprint results» (angļu). Skatīts: 2021. gada 13. februārī. «Women's pursuit results» (angļu). Skatīts: 2021. gada 14. februārī. «Women's individual results» (angļu). Skatīts: 2021. gada 16. februārī. «Women's relay results» (angļu). Skatīts: 2021. gada 20. februārī. «Women's mass start results» (angļu). Skatīts: 2021. gada 21. februārī. «Mixed relay results» (angļu). Skatīts: 2021. gada 10. februārī. «Single mixed relay results» (angļu). Skatīts: 2021. gada 17. februārī. IBU mājaslapa (angliski) (vāciski) (krieviski)