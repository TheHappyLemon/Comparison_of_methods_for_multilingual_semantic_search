Tresemartiresa (filipīniešu: Lungsod ng Trece Martires, angļu: City of Trece Martires) ir pilsēta Filipīnās, Kavites provinces faktiskā galvaspilsēta. Atrodas provinces vidienē; ietilpst Manilas aglomerācijā. Lielākā daļa iedzīvotāju ir tagali. Apdzīvotā vieta cēlusies kā Tansas municipalitātes viena no attālākajām un lielākajām draudzēm (barrio) Kintana (Quintana), galvenokārt lopkopības un cukurniedru audzēšanas reģions. Pilsēta dibināta 1954. gadā kā jaunā Kavites provinces galvaspilsēta, pievienojot teritorijas no apkārtējām municipalitātēm. Nosaukta (no spāņu: Trece Mártires — ‘trīspadsmit mocekļi’) par godu 13 Filipīnu neatkarības cīņu dalībniekiem, Katipunanas locekļiem, kas tika sodīti ar nāvi nošaujot 1896. gada 12. septembrī Sanfelipes cietoksnī Kavites pilsētā. 1977. gadā ar prezidenta dekrētu par jauno provinces galvaspilsētu tika pasludināta Imusa, bet lielākā daļa administratīvo iestāžu un gubernatora rezidence palikuši Tresemartiresā. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Tresemartiresa. Encyclopædia Britannica raksts (angliski)