Lille (franču: Lille, nīderlandiešu: Rijsel) ir pilsēta Francijas galējos ziemeļos pie Beļģijas robežas. Kopā ar Beļģijas puses pilsētu Kortrijku veido vienotu aglomerāciju. Sens tekstilrūpniecības centrs. Mūsdienās Lille ir liels dzelzceļa transporta mezgls "Eurostar" (Parīze - Londona) ātrgaitas dzelzceļa līnijā. 1983. gadā Lillē tika uzcelts mūsdienīgs metro VAL (Villeneuve d'Ascq à Lille). Pilsētā atrodas trīs universitātes. Lille ir mājvieta Francijas 1. līgas futbola klubam Lille OSC. Rakstos pilsēta pirmoreiz minēta 1066. gadā. Pilsētas nosaukums radies no latīņu - insula (sala), jo iesākumā tā bija sala purva vidū. Dažādos laikos bija Flandrijas grāfistes, Burgundijas hercogistes un spāņu Hābsburgu īpašumā. 1667. gadā Francijas karalis Luijs XIV ieņēma pilsētu. Lielās franču revolūcijas laikā Lille saglabāja savu katolisko raksturu un iesākumā revolūcijas notikumos faktiski nepiedalījās. 1792. gadā Lille centās ieņemt austriešu armija, tomēr pilsēta izturēja. Rūpnieciskās revolūcijas laikā pilsētā un tās apkārtnē strauji attīstījās ogļu ieguve. Pilsēta smagi cieta Lielās depresijas laikā, 1935. gadā trešdaļa pilsētas iedzīvotāju bija zem nabadzības robežas. EDHEC Business School ESME Sudria EPITECH IÉSEG School of Management ISEFAC Bachelor ISEG Marketing & Communication School ISG Business School SKEMA Business School Lillē dzimuši: Alēns no Lilles (Alain de Lille, 1128 - 1202) - teologs Silvija Bekāra (Sylvie Becaert, 1975 - ) - biatloniste Emīls Bernārs (Émile Bernard, 1868 - 1941) - mākslinieks Pjērs Degeitērs (Pierre Degeyter, 1848 - 1932) - komponists Žans Djedonē (Jean Dieudonné, 1906 - 1992) - matemātiķis Žiljēns Divivjē (Julien Duvivier, 1896 - 1967) - kinorežisors Šarls de Golls (Charles de Gaulle, 1890 - 1970) - politiķis Izabella no Ano (Isabelle de Hainaut, 1170 - 1190) - Francijas karaliene Eduārs Lalo (Édouard Lalo, 1823 - 1892) - komponists Filips Nuarē (Philippe Noiret, 1930 - 2006) - aktieris Žans Batists Perēns (Jean Baptiste Perrin, 1870 - 1942) - fiziķis Didjē Sikss (Didier Six, 1954 - ) - futbolists Vikikrātuvē par šo tēmu ir pieejami multivides faili. Skatīt: Lille. Q124036546.