Jovita Vžeseņa (poļu: Jowita Maria Wrzesień; dzimusi 1993. gada 8. decembrī) ir poļu brīvā stila cīkstone, 2020. gada vasaras olimpisko spēļu dalībniece, 2022. gada Eiropas čempionāta sudraba medaļas ieguvēja. Jovita Vžeseņa ar cīņas sportu nodarbojas kopš 2006. gada, viņa trenējās sporta klubā CSiR Dąbrowa Górnicza, kur viņas treneris bija Adams Cviks. 2016. gadā viņa kļuva par pasaules studentu vicečempioni 58 kg svara kategorijā. Viņa pārstāvēja Poliju 2017. gada pasaules pieaugušo čempionātā, kur pirmajā cīņā zaudēja ķīnietei Žunai Ninninai un ierindojās 19. vietā 58 kg svara kategorijā, 2018. gada čempionātā, kur pirmajā cīņā zaudēja ungārietei Emešai Barkai un palika 24. vieta 57 kg svara kategorijā. Vislabāk veicās 2019. gada pasaules čempionātā, kur pusfinālā viņa zaudēja Žunai Ninninai un cīņā par bronzas medaļu arī baltkrievietei Irinai Kuračkinai. Tomēr iegūtā 5. vieta 57 kg svara kategorijā nodrošināja ceļā zīmi uz olimpiskajām spēlēm Tokijā. No pieciem startiem Eiropas čempionātos visveiksmīgākais Jovitai bija starts 2022 gada čempionātā, kur, pēc izcīnītās 2. vietu apakšgrupā, pusfinālā viņa uzvarēja Azerbaidžānas sportisti Aļonu Koļesņiku un tikai finālā zaudēja moldāvietei Anastasijai Nikitai. Olimpiskajās spēlēs Tokijā (2021) viņa bija 16. vietā 57 kg kategorijā. Polijas čempionātā viņa izcīnīja: četras zelta medaļas (2018 — 57 kg, 2019 — 59 kg, 2020 — 59 kg, 2021 — 59 kg), vienu sudraba medaļu (2013 — 63 kg), trīs bronzas medaļas (2014 — 60 kg, 2015 — 60 kg, 2017 — 58 kg), viņa bija arī Polijas jaunatnes čempione (2014, 2015, 2016). United World Wrestling. Database Wyniki w bazie sportzona.pl (poliski) Olympedia profils (angliski) FILA profils (angliski)