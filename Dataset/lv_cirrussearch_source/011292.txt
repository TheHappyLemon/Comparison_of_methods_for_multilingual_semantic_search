Taksometrs (no franču: Taximètre — 'cenas skaitītājs') jeb sarunvalodā vienkārši taksis ir sabiedriskais transportlīdzeklis, ierasti automobilis, kas tiek izmantots pasažieru un kravu pārvadāšanai, apmaksājot braucienu pēc skaitītāja — taksometra — rādījuma. Mūsdienās lielākoties par taksometru automobiļiem izmanto sedanus vai minivenus, sastopami arī limuzīni. Īpašā taksometra pazīme ir uz dzeltena vai balta taisnstūra formas izvietoti melni kvadrāti dambretes dēļa rakstā, kas piestiprināta pie automobiļa jumta. Pastāv arī maršrutu taksometri, kas veic pasažieru pārvadājumus konkrētos maršrutos. No autobusiem tie atšķiras ar nelielo pasažieru skaitu. Dažās valstīs taksometri parasti ir nokrāsoti noteiktā krāsā, lai tie izceltos uz ceļa: Londona — melns; Ņujorka — dzeltens visiem taksometriem, kuri nedarbojas ar dispečeriem un kurus var apturēt uz ceļa; Polija — var izmantot visas krāsas; Nīderlande — melns un dzeltens Honkonga — sarkans