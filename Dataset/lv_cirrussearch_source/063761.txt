Maša un lācis (krievu: Маша и Медведь) ir populārs Krievijas trīsdimensiju animācijas seriāls, kuru izveidoja animācijas studija Animaccord. Tā pirmizrāde notika 2009. gada 7. janvārī. Ideja izveidot 3D animācijas seriālu pieder Animaccord galvenajam akcionāram Sergejam Kuzminam, kurš iesaistīja projektā animatoru Oļegu Kuzavkovu. Doma izveidot seriālu par Mašu un Lāci radās Kuzavkovam 1996. gadā, kad, atpūšoties Krimas pludmalē viņš satika palaidnīgu meiteni, kas kļuva par galvenās varones tēla prototipu. Vēl Kuzavkovs iedvesmojās no ASV animācijas seriāla "Toms un Džerijs". 2011. gadā iznāca seriāla atvasinājums "Mašas pasakas" (Машины сказки), kura pamatā ir krievu tautas pasakas. Kopā tam iznāca 26 sērijas. 2014. gadā iznāca otrais atvasinājums ar nosaukumu "Mašas šausmenītes" (Машкины страшилки). Meitene Maša nejauši nokļūst mežā dzīvojošā Lāča mājā. Viņa tur sataisa nekārtības, Lācis ir izmisumā. Viņš cenšas atbrīvoties no nevēlamā viesa un aizvest viņu prom no mājām. Naktī viņš sāk uztraukties par meiteni un dodas viņu meklēt. Neatrodot viņu, Lācis skumji atgriežas mājās un atrod tur Mašu. Kopš tā brīža Maša un Lācis ir labākie draugi. Maša bieži apmeklē Lāci, un viņš cenšas viņu audzināt. No trešās sezonas Maša aug un kļūst nedaudz atbildīgāka. Tagad viņa retāk ir pie Lāča un vairāk nodarbojas ar savām lietām mājās. Pat bez viņas meža iedzīvotāji sāk slikti uzvesties un nonākt dažādās nepatikšanās, un Maša palīdz viņiem izkļūt uz ceļa. Animācijas seriāls "Maša un lācis" tiek pārraidīts televīzijas kanālos Lielbritānijā, Vācijā, Francijā, Itālijā, Šveicē, Spānijā, Kanādā, Latīņamerikas un Tuvo Austrumu valstīs. Kopš 2015. gada seriāls eksistē interaktīvas pilnmetrāžas animācijas filmas formātā, kur varoņi mijiedarbojas ar skatītājiem Maša ir maza nelaimīga meitene. Lāča draudzene. Skolniece. Lācis ir Mašas labākais draugs, kuru viņa sauc par "Mišu". ««Маша и Медведь»: Как российский сериал за 10 лет покорил мир». Kinopoisk (krievu). 2017. gada 8. februārī. Игорь Попов. «Папа Маши и Медведя. Сергей Кузьмин создал сеть игровых автоматов, а теперь инвестирует в мультипликацию». forbes.ru (krievu), 2017. gada 26. septembrī. Марина Лазаренко-Маневич. «Создатель “Маши и Медведя” об американских секретах мультик». forumdaily.com (krievu). Animācijas sērijas lapa Animacord studijas vietnē Animacord studijas vietne