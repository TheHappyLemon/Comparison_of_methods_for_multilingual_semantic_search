Three Days Grace ir kanādiešu rokgrupa, kas dibināta 1992. gadā, Norvudā, Ontārio, ar sākotnējo nosaukumu Groundswell. Pēc izjukšanas 1995. gadā, apvienība ar pārveidotu sastāvu un ar šobrīd pazīstamo nosaukumu atsāka savu darbību. Jauno sastāvu veidoja ģitārists un vadošais solists Adams Gontjērs, bundzinieks un bekvokālists Nīls Sandersons, un basģitārists Breds Volsts. 2003. gadā, kā vadošais ģitārists grupai pievienojās Berijs Stoks. Pēc līguma noslēgšanas ar ierakstu kompāniju Jive Records, Three Days Grace ir laiduši klajā četrus albumus, katru ar trīs gadu intervālu. Grupai ir virkne ar numur viens singliem Billboard Alternative Songs un Hot Mainstream Rock Tracks topos. 2013. gada 9. janvārī Three Days Grace paziņoja, ka vadošais solists Adams Gontjērs pamet grupu, "dzīvību neapdraudošu" veselības apstākļu dēļ. Iepriekš plānotā koncerttūre netika atcelta un uz tās laiku, Adama vietu aizņems grupas My Darkest Days solists, kas vēlāk tika apstiprināts kā oficiālais Gontjēra aizvietotājs. 2012. gada 5. jūnijā, 9:00 no rīta, tajā pašā dienā, kad bija redzama Veneras pāriešana, grupa paziņoja, ka 2012. gada 2. oktobrī grasās izdot jaunu albumu Transit of Venus. Viņi publicēja reklāmas video, kurā bija iekļauti ieraksti no studijas, kā arī reālas Veneras pāriešanas ainas. Šī notikuma retuma dēļ, viņi izveidoja saukli "dažas lietas tavas dzīves laikā vairs nekad neatkārtosies." Pirmais albuma singls "Chalk Outline" tika izdots 14. augustā. 2013. gada 9. janvārī, Three Days Grace paziņoja, ka basģitārista Breda brālis Mets Volsts no grupas My Darkest Days piedalīsies grupas koncerttūrē kā solists. Šis paziņojums tika izteikts pēc tam, kad Adams Gonjērs pēkšņi pameta grupu veselības apstākļu dēļ. Studijas albumi Three Days Grace (2003) One-X (2006) Life Starts Now (2009) Transit of Venus (2012) Human (2015) Outsider (2018) «Transit Of Venus». Three Days Grace Official Website. Arhivēts no oriģināla, laiks: 2012. gada 7. jūnijā. Skatīts: 2012. gada 5. jūnijs. «June 5th». Three Days Grace Official Website. Arhivēts no oriģināla, laiks: 2012. gada 2. jūnijā. Skatīts: 2012. gada 29. maijs. «Chalk Outline». Three Days Grace Official Website. Arhivēts no oriģināla, laiks: 2012. gada 28. jūlijā. Skatīts: 2012. gada 26. jūnijs. «Further to our...». Facebook. Skatīts: 2013. gada 9. janvāris. Grupas oficiālā mājaslapa