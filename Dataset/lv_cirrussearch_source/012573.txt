Šis raksts ir par Rietumāfrikas valsti. Par citām jēdziena Gvineja nozīmēm skatīt nozīmju atdalīšanas lapu. Bisavas Gvineja jeb Gvinejas-Bisavas Republika (portugāļu: República da Guiné-Bissau) ir valsts Rietumāfrikā , kuras galvaspilsēta ir Bisava. Ziemeļos tā robežojas ar Senegālu, dienvidos un austrumos ar Gvineju, bet rietumos to apskalo Atlantijas okeāns. Gvinejas-Bisavas platība ir 36 125 km². Valstī dzīvo 1 647 000 (2010) iedzīvotāji. Gvineja-Bisava agrāk bija daļa no Kaabu impērijas, kā arī daļa no Mali impērijas. 19. gadsimtā valsts kļuva par Portugāles koloniju. Gvineja-Bisava ieguva neatkarību 1973. gadā. Tikai 14% no valsts iedzīvotājiem runā valsts oficiālajā valodā — portugāļu valodā. 44% runā vietējā portugāļu kreoliskajā valodā, kas ir dzimtā valoda vairāk nekā 300 000 iedzīvotāju un tiek plaši lietota saziņai etnisko grupu starpā. Pārējie iedzīvotāji runā vietējās valodās — balantu, fulu, mandinku un citās valodās. Vikikrātuvē par šo tēmu ir pieejami multivides faili. Skatīt: Gvineja-Bisava. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)