Šis raksts ir par suņu šķirni. Par etnisko grupu skatīt rakstu dalmācieši. Dalmācietis ir darba suņu šķirne, izmantoti kā vilcēji. Tos viegli var atpazīt pēc baltā kažoka ar melnajiem vai tumši brūnajiem plankumiem. Dalmācieši ar melniem plankumiem ir daudz izplatītāki nekā ar brūniem plankumiem. Plankumi parasti ir apaļi un ar skaidrām kontūrām. Uz kājām tie pēc izmēra ir mazāki. Kucēni ir balti, tiem plankumi parādās vēlāk. Dalmāciešu šķirne radusies ap 1400. gadu mūsdienu Horvātijas reģionā Dalmācijā, no kura nosaukuma radies šķirnes nosaukums. 19. gadsimtā tie bija iecienīti kā pavadoņi ceļotājiem ar karieti. Viņu galvenais uzdevums bija aizsargāt ceļotājus no ceļu laupītājiem. Dalmācieši vispasaules ievērību ieguva ar Dodijas Smitas grāmatu “101 dalmācietis” un tās ekranizācijām gan Volta Disneja animācijas filmā, gan kinofilmā. Vikikrātuvē par šo tēmu ir pieejami multivides faili. Skatīt: Dalmācietis. Encyclopædia Britannica ieraksts (angliski)