Ivars Timermanis (dzimis 1982. gada 4. februārī Bauskā) ir bijušais latviešu basketbolists, spēlējis uzbrucēja pozīcijā, bijis Latvijas basketbola izlases dalībnieks. Profesionālā basketbolista karjeru uzsāka 1999. gadā, kad viņš sāka spēlēt Gulbenes "Buku" sastāvā. 2002. gadā I. Timermanis pārcēlās uz Rīgu, kur pievienojās "Barons/LU" komandai, kurā pavadīja vienu sezonu. Laika posmā no 2003. līdz 2007. gadam I. Timermanis pārstāvēja BK "Ventspils", kura sastāvā kļuva par trīskārtēju LBL čempionu. 2007. gadā I. Timermanis pārcēlās uz Vācijas Bundeslīgas komandu Brēmerhāfenes "Eisbären", kurā pavadīja 2 sezonas. No 2009. gada rudens līdz 2011. gada sākumam pārstāvēja LBL komandu BK Barons/LMT. 2011. gada martā pārgāja uz Igaunijas līgas klubu Rakveres "Tarvas". Tā sastāvā nospēlēja līdz 2012. gadam, kad oktobrī viņš pārgāja uz Rumānijas Ploeštī "CSU Asesoft". 2013.—2014. gada sezonas sākumu aizvadījis Ukrainas klubā Čerkasu "Mavpi", pēc nemieru Ukrainā sākuma pievienojies "Liepāja/Triobet" klubam. 2014. gada septembrī paziņoja par karjeras beigšanu. Latvijas izlases sastāvā debitēja 2003. gada 28. jūnija spēlē pret Igaunijas izlasi. Latvijas basketbola izlases sastāvā I. Timermanis vienreiz ir piedalījies Eiropas čempionāta finālturnīrā. Tas notika 2005. gadā Serbijā un Melnkalnē, kad Latvijas izlase izcīnīja 14. vietu, I. Timermanim vidēji spēlē laukumā pavadot 15,3 minūtes un gūstot 5,7 punktus. Gan 2007., gan 2008. gadā I. Timermanis atteicās no dalības izlasē. Timermanis pamet "Barons/O!Karte" un karjeru turpinās Igaunijā «Timermanis karjeru turpinās Rumānijā». Sportacentrs.com. Skatīts: 2012. gada 8. oktobrī. «Timermanis pametis Ukrainas komandu Čerkasu «Mavpi»». Apollo.tvnet.lv. Skatīts: 2014. gada 19. septembrī.[novecojusi saite] «Timermanis paziņo par basketbolista karjeras beigām». Delfi.lv. 2014. gada 18. septembrī. Skatīts: 2014. gada 19. septembrī. Eurobasket 2005 - Players - Ivars Timermanis Arhivēts 2008. gada 21. augustā, Wayback Machine vietnē., fibaeurope.com, apskatīts 2008. gada 3. augustā Timermanis pamet izlasi[novecojusi saite], apollo.lv, raksts publicēts 2007. gada 6. augustā, apskatīts 2008. gada 3. augustā Timermanis šovasar izlasē nespēlēs, A. Siliņš, eSports.lv, raksts publicēts 2008. gada 16. jūlijā, apskatīts 2008. gada 3. augustā Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski) Basket.lv profils Latvijas ļaudis[novecojusi saite]