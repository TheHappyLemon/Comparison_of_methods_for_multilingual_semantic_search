Fulneka (čehu: Fulnek) ir pilsēta Čehijā, Morāvijas-Silēzijas apgabala Novi Jičīnas apriņķī. Rakstos pirmoreiz minēta 1293. gadā. Ilgus gadsimtus pilsēta atradās Hābsburgu impērijas sastāvā. No 1918. gada — Čehoslovākijas sastāvā. No 1938. līdz 1945. gadam kā Sudetu apgabala daļa atradās Vācijā. Pēc Otrā pasaules kara — atkal Čehoslovākijā. Pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada — Čehijas sastāvā. Fulneka ir vācu riteņbraucēja Augusta fon Gedriha (August von Gödrich, 1859—1942) dzimtā pilsēta. No 1618. līdz 1621. gadam pilsētā par skolotāju un mācītāju strādāja Jans Komenskis (Jan Komenský, 1592—1670). Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Fulneka.