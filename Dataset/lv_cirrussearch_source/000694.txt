Kristaps Zvejnieks (dzimis 1992. gada 15. februārī Rīgā) ir bijušais latviešu kalnu slēpotājs, triju olimpisko spēļu dalībnieks. Pēc karjeras beigām strādā kā sporta psihologs. Pabeidzis Mārupes vidusskolu un Latvijas Sporta pedagoģijas akadēmiju (iegūts maģistra grāds). Kalnu slēpošanā trenējies kopš 1995. gada. 2008. gada Pasaules junioru čempionātā viņš izcīnīja 36. vietu slalomā, 47. vietu milzu slalomā un 52. vietu supergigantā. 2010. gada ziemas olimpiskajās spēlēs Vankūverā K. Zvejnieks bija Latvijas delegācijas jaunākais pārstāvis. Olimpiskajās spēlēs viņš izcīnīja 62. vietu milzu slalomā un 37. vietu slalomā, kas bija Latvijas sportistu labākais sasniegums kalnu slēpošanā šajās olimpiskajās spēlēs. 2011. gada Pasaules čempionātā izcīnījis 36. vietu slalomā. 2013. gadā Pasaules čempionātā junioriem izcīnījis 8. vietu kombinācijā, 2013. gada Ziemas Universiādē ieņēmis 8. vietu slalomā. 2015. gada Eiropas čempionātā skrituļslalomā izcīnīja pirmo vietu. Piedalījies arī 2014. gada olimpiskajās spēlēs Sočos un 2018. gada olimpiskajās spēlēs Phjončhanā. K. Zvejnieks nāk no sportiskas ģimenes. Pirmā trenere ir māte Jana Zvejniece. Jaunākais brālis Miks Zvejnieks arī ir kalnu slēpotājs, tāpat piedalījies olimpiskajās spēlēs. Arī jaunākie brāļi nodarbojas ar kalnu slēpošanu. Viesturs Lācis. «Zvejnieks milzu slalomā 62. vietā, uzvar šveicietis Janka». sportacentrs.com, 2010. gada 24. februāris. Skatīts: 2010. gada 11. decembris. «2010 Winter Olympics results: Men's Giant slalom». FIS—Ski. Arhivēts no oriģināla, laiks: 2010. gada 25. februārī. Skatīts: 2010. gada 11. decembris. (angliski) Viesturs Lācis. «Zvejniekam 38. rezultāts slalomā, zelts - itālim Racoli». sportacentrs.com, 2010. gada 28. februāris. Skatīts: 2010. gada 11. decembris. «2010 Winter Olympics results: Men's Slalom». FIS—Ski. Arhivēts no oriģināla, laiks: 2010. gada 2. martā. Skatīts: 2010. gada 11. decembris. (angliski) «Kalnu slēpotājs Zvejnieks kļūst par Eiropas čempionu skrituļslalomā». lsm.lv. Skatīts: 2015. gada 7. septembrī. «Brāļu spēks». infoski.lv. 2017. gada 23. oktobrī. Skatīts: 2022. gada 6. novembrī. Vikikrātuvē par šo tēmu ir pieejami multivides faili. Skatīt: Kristaps Zvejnieks. Olympedia profils (angliski) LOK profils FIS profils (kalnu slēpošana) (angliski) Oficiālā tīmekļa vietne (latviski)