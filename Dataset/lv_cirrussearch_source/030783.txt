Groba uzbrukums ir šaha atklātne, kas sākas ar gājienu: 1. g2-g4 . To klasificē pie flanga atklātnēm ar Šaha atklātņu enciklopēdijas kodu A00. Atklātne ir nosaukta Šveices starptautiskā meistara Henrija Groba vārdā, kas to cītīgi analizējis un lietojis daudzās korespondencšaha partijās. Agrāk Groba uzbrukums bija pazīstams kā Ālhauzena atklātne, jo vācu šahists Kārlis Ālhauzens (1835-1892) bija viens no pirmajiem gājiena 1. g2-g4 lietotājiem. Savelijs Tartakovers, kas bija šo atklātni šad tad spēlējis simultanspēles seansos, bija aicinājis to dēvēt par Dženovas atklātni, jo šai pilsētā viņš to pirmoreiz izmēģinājis. Dažās pasaules vietās tā tiek saukta arī par kolibri atklātni. Pēc melno bieži spēlētā 1. ... d7-d5, baltie ar 2. Lf1-g2 piedāvā bandinieka upuri. Tā pieņemšanas gadījumā 2. ...Lc8xg4 , baltie spēlējot 3. c2-c4 c7-c6 4. c4xd5 c6xd5 6. Dd1-b3 iegūst bīstamu iniciatīvu. Tāpēc melnajiem labāk upuri nepieņemt. 1. g2-g4 d7-d5 2.Lf1-g2 2. ... c7-c6 3. g4-g5 2. ... Lc8xg4 3. c2-c4 d5-d4 1. ... e7-e5 Bill Wall. Grob's Attack. Chess Enterprises, 1988. ISBN 0-931462-86-X. (angliski) Atklātnes apskats vietnē chess.com Atklātnes apskats vietnē 365chess.com Атака Гроба — гроб для черных (Groba uzbrukums — melno zārks) (krieviski)