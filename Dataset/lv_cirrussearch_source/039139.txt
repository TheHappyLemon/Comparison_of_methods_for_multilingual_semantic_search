Vnukovas starptautiskā lidosta (krievu: Международный аэропорт Внуково) ir starptautiska lidosta Krievijā, kas apkalpo valsts galvaspilsētu Maskavu. Izvietojusies Maskavas dienvidrietumu daļā 10 km no MKAD. Vecākā no joprojām funkcionējošajām Maskavas aviācijas mezgla lidostām, trešā lielākā Krievijas lidosta (2015) pēc pasažieru plūsmas. Lidostai ir trīs pasažieru terminālu kompleksi un kravas terminālis. Terminālu komplekss Vnukovo-1 (termināli A, B un D) ir galvenais pasažieru terminālis. Komplekss Vnukovo-2 apkalpo Krievijas augstākās valsts amatpersonas un citu valstu līderus. Komplekss Vnukovo-3 apkalpo biznesaviāciju, Maskavas pilsētas valdību un Roskosmos aviāciju. Lidlauks izbūvēts laika posmā no 1937. līdz 1941. gadam. 1945. gadā Vnukovas lidosta kļuva par galveno Maskavas civilo lidostu. 2017. gadā no lidostas lidojumus veica 19 aviokompānijas uz 129 galamērķiem. Krievijas iekšzemes reisi veido 60 % pasažieru plūsmas, ārzemju reisi — 40 %. Galvenie pārvadātāji (80 % pasažieru plūsmas) ir Pobeda, Rossija un UTair. «Рейсы и авиакомпании». Arhivēts no oriģināla, laiks: 2017. gada 8. augustā. Skatīts: 2017. gada 8. augustā. Vikikrātuvē par šo tēmu ir pieejami multivides faili. Skatīt: Vnukovas starptautiskā lidosta.