Mikāls Laudrups (dāņu: Michael Laudrup; dzimis 1964. gada 15. jūnijā) ir bijušais dāņu futbolists, pašlaik ir futbola treneris. Spēlējis pussarga pozīcijā, pārstāvējis Dānijas futbola izlasi. Spēlētāja karjeras laikā spēlējis Dānijā, Itālijā, Spānijā, Japānā un Nīderlandē. Spēlēja Johana Kruifa trenētajā FC Barcelona "zvaigžņu komandā", kuras sastāvā izcīnīja deviņas uzvaras dažādās sacensībās. Kluba sastāvā no 1991. līdz 1994. gadam četras sezonas pēc kārtas tika izcīnīta uzvara La Liga čempionātā un 1992. gadā — UEFA Eiropas kausā. Pēc karjeras FC Barcelona viņš pievienojās kluba sīvākajiem pretiniekiem Spānijā — Madrides "Real" —, kā sastāvā ieguva savu piekto La Liga titulu pēc kārtas. Vēl ir izcīnījis Itālijas un Nīderlandes čempiona titulu attiecīgo valstu klubu sastāvā. Dānijas izlasē debitējis 18. dzimšanas dienā 1982. gadā. Kopumā aizvadītajās 104 spēlēs (5. vieta Dānijas izlases vēsturē) guvis 37 vārtus (6. vieta Dānijas izlases vēsturē). Izlases sastāvā divas reizes spēlējis FIFA Pasaules kausā (1986, 1998) un trīs reizes — Eiropas čempionātā (1984 (sasniegts pusfināls), 1988, 1996). Bija izlases kapteinis no 1994. līdz 1998. gadam. Karjeru beidza pēc 1998. gada Pasaules kausa, kurā spēlēja kopā ar brāli Brianu. 2003. gada novembrī par godu UEFA jubilejai Dānijas Futbola asociācija viņu izvēlēja par Dānijas futbola pēdējo 50 gadu labāko spēlētāju, iekļaujot viņu UEFA jubilejas apbalvojumu izlasē. 2006. gada novembrī Laudrups tika atzīts par visu laiku izcilāko Dānijas futbolistu. 2004. gadā bijušais Brazīlijas futbolists Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Iekļauts Dānijas izlases slavas zālē. Pēc spēlētāja karjeras beigām kļuvis par treneri. Juventus Itālijas Serie A: 1985–86 Starpkontinentālais kauss: 1985 Barcelona Copa del Rey: 1989–90 Spānijas La Liga: 1990–91, 1991–92, 1992–93, 1993–94 Supercopa de España: 2001, 2002 Eiropas kauss: 1991–92 UEFA Superkauss: 1992 Real Madrid Spānijas La Liga: 1994–95 Ajax Eredivisie: 1997–98 KNVB beker: 1997–98 Dānija FIFA Konfederāciju kauss: 1995 Individuālie sasniegumi Dānijas gada futbolists: 1982, 1985 FIFA 100 UEFA.com, Golden Players take center stage, 29 November 2003. Michael Laudrup bedste spiller gennem tiderne Arhivēts 2011. gada 17. maijā, Wayback Machine vietnē., DBU.dk, 13 November 2006 «Pele's list of the greatest». BBC Sport. 2004. gada 4. marts. Skatīts: 2013. gada 22. novembris. TV2 Sporten. «Optaget i Hall of Fame: "Den bedste af dem alle"» (Danish), 2012. gada 12. novembris. Vikikrātuvē par šo tēmu ir pieejami multivides faili. Skatīt: Mikāls Laudrups. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)