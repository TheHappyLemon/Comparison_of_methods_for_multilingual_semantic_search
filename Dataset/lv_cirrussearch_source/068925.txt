Nikolajs Čubs (Николай Александрович Чуб; dzimis 1984. gada 10. jūnijā) ir Krievijas kosmonauts, inženieris, ekonomists. Nikolajs Čubs piedzima 1984. gada 10. jūnijā Novočerkaskā. 2006. gadā Dienvidkrievijas Valsts politehniskajā institūtā viņš ieguva inženiera diplomu specialitātē "Vadība un informātika tehniskajās sistēmās". Pēc tam viņš turpināja studēt aspirantūrā tajā pašā augstskolā specialitātē "Tautsaimniecības ekonomika un pārvaldība". Līdz uzņemšanai kosmonautu vienībā Čubs bija vairumtirdzniecības uzņēmuma uzņēmuma Space Tu Maskavā ģenerāldirektors. 2012. gadā Nikolajs Čubs pieteicās atklātajā konkursā, lai iekļūtu Krievijas kosmonautu vienībā. 8. oktobrī viņu apstiprināja par kosmonautu kandidātu, un 26. oktobrī Čubu uzņēma kosmonautu vienībā. 2014. gada 5. jūnijā viņš pabeidza vispārējos kosmonautu sagatavošanas kursus, un 16. jūnijā viņam piešķīra kosmonauta izmēģinātāja kvalifikāciju. 2021. gada 17. maijā parādījās informācija, ka Nikolajs Čubs ir iekļauts kosmosa kuģa Sojuz MS-22 dublieru apkalpē, un līdz ar to Sojuz MS-23 pamatapkalpē par bortinženieri. Pēc tam, kad 2022. gada decembrī Starptautiskajā kosmosa stacijā Sojuz MS-22 izplūda dzesēšanas šķidrums, Sojuz MS-23 bija jāpalaiž bez apkalpes kā tā aizstājējs. Tādējādi apkalpi ar Čubu pārcēla uz Sojuz MS-24. Nikolaja Čuba pirmais kosmiskais lidojums sākās 2023. gada 15. septembrī, esot kosmosa kuģa Sojuz MS-24 lidojuma inženierim. Viņš bija SKS 69. ekspedīcijas lidojuma inženieris. Vikikrātuvē par šo tēmu ir pieejami multivides faili. Skatīt: Nikolajs Čubs. ЧУБ Николай Александрович Krievijas Kosmonautu sagatavošans centrs Николай Александрович Чуб astronaut.ru, (krieviski)