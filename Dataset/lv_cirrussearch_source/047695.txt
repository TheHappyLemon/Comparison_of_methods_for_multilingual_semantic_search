Karlovaca (horvātu: Karlovac, izrunā: [kâːrloʋats]) ir pilsēta un pašvaldība Horvātijas centrālajā daļā. 2015. gadā Karlovacā dzīvoja 53,1 tūkstoši iedzīvotāju. Tas ir Karlovacas župānijas administratīvais centrs. Atrodas Zagrebas un Rijekas šosejas malā, 56 km uz dienvidrietumiem no Zagrebas un 130 km no Rijekas, vietā, kur satek kopā Koranas un Kupas upes. Pilsētas nosaukums radies no vācu nosaukuma Karlstadt (“Kārļa pilsēta”), kas bija agrākais nosaukums. Karlovacā atrodas pareizticīgo un Romas katoļu katedrāles, kā arī vecākā publiskā bibliotēka Horvātijā. Karlovacā ir notikušas dažas no 1970. gada Pasaules čempionāta basketbolā un 1975. gada Eiropas čempionāta basketbolā spēlēm. Karlovacā ir organizētas arī dažas no sieviešu 2003. gada Pasaules čempionāta handbolā spēlēm. Vikikrātuvē par šo tēmu ir pieejami multivides faili. Skatīt: Karlovaca. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski) Q118496886.