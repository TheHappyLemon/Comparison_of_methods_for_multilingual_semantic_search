Lorenss Pīters "Jogi" Berra (angļu: Lawrence Peter "Yogi" Berra; dzimis 1925. gada 12. maijā, miris 2015. gada 22. septembrī) bija ASV beisbolists, treneris. Spēlētāja karjeras laikā no 1946. līdz 1963. gadam spēlēja Ņujorkas "Yankees" sastāvā, karjeru 1965. gadā noslēdza Ņujorkas "Mets" sastāvā. 18 reizes spēlēja Visu zvaigžņu spēlē, 10 reizes "Yankees" sastāvā izcīnīja uzvaru Pasaules sērijā. Viens no pieciem spēlētājiem, kas trīs reizes atzīts par Amerikas līgas vērtīgāko spēlētāju. 1964. gada sezonā (pirms spēlētāja karjeras beigšanas) bija "Yankees" galvenais treneris. Pēc spēlētāja karjeras beigšanas bija galvenais treneris un treneris dažādos MLB klubos. Trīs reizes jau kā treneris izcīnījis uzvaru Pasaules sērijā. Viens no septiņiem galvenajiem treneriem, kura vadībā Pasaules sērijā uzvarējusi gan Amerikas, gan Nacionālās līgas klubs. Tiek uzskatīts par vienu no visu laiku izcilākajiem ķērājiem. 1972. gadā uzņemts Beisbola slavas zālē ar 85,61% balsu. 1999. gadā iekļauts MLB simboliskajā gadsimta izlasē. "Yogi Berra". National Baseball Hall of Fame. Retrieved April 29, 2015 Vikikrātuvē par šo tēmu ir pieejami multivides faili. Skatīt: Jogi Berra. Encyclopædia Britannica ieraksts (angliski) Baseball-reference Beisbola slavas zāle