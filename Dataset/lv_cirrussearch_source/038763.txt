Nātrija superoksīds (NaO2) ir oranždzeltena kristāliska viela, kas satur superoksīda jeb peroksiperoksīda anjonu O2−. Veidojas kā starpprodukts, oksidējoties nātrijam. Nātrija superoksīds NaO2 veidojas, iedarbojoties ar skābekli uz nātrija peroksīdu paaugstinātā temperatūrā un spiedienā: Na2O2 + O2 → 2 NaO2 Var iegūt arī, uzmanīgi oksidējot nātrija šķīdumu amonjakā: Na + O2 → NaO2 Nātrija superoksīds ir nestabilāks par kālija superoksīdu. Kā visi superoksīdi, tas ir paramagnētiska viela (to pievelk magnēts) - to, tāpat kā krāsainību, nosaka superoksīda anjona nesapārotais elektrons. Nātrija superoksīds ir ļoti spēcīgs oksidētājs. Nātrija superoksīdam reaģējot ar ūdeni, veidojas nātrija hidroksīds un skābeklis.