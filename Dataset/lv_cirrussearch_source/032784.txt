Žoels Lotjē (franču: Joël Lautier; dzimis 1973. gada 12. aprīlī, Lillē) ir Francijas starptautiskais lielmeistars šahā (1990). Piedzimis Kanādā, kur dzīvojis līdz deviņu gadu vecumam. Pēc tam ģimene pārcēlusies uz dzīvi Parīzē, kur Lotjē sācis apmeklēt vietējo šaha klubu Caissa. 1985. gadā kļuvis par Pasaules jauniešu šaha čempionāta uzvarētāju U12 vecuma grupā. Trīs gadus vēlāk Adelaidā uzvarējis Pasaules jauniešu šaha čempionātā U20 vecuma grupā, apsteidzot Vasiļu Ivančuku un Borisu Gelfandu. Kļuvis par jaunāko uzvarētāju šo sacensību vēsturē. 1990. gadā kļuvis arī par vienu no jaunākajiem FIDE starptautiskajiem lielmeistariem (GM). Kopš 1990. gada piedalījies Pasaules šaha čempiona nosaukuma izcīņas turnīros. 1990. gadā Manilā starpzonu turnīrā ieņēmis tikai 29. vietu, taču jau 1993. gadā iekļuvis pretendentu mačos, kur ceturtdaļfinālā zaudējis Janam Timmanam ar 3½:4½. FIDE Pasaules čempionātos pēc izslēgšanas sistēmas divas reizes (1997, 1999) iekļuvis 3. kārtā, kur abas reizes piekāpies Borisam Gelfandam ar 2:4. Lielāko panākumu guvis 2001. gada Pasaules šaha čempionātā Maskavā, kur nokļuvis līdz ceturtdaļfinālam, kurā piekāpies nākamajam sacensību finālistam Vasiļam Ivančukam ar 2½:3½. Divus gadus pēc kārtas (2005, 2006) kļuvis par Francijas šaha čempionāta uzvarētāju.. Daudzu starptautisko šaha turnīru uzvarētājs. Pārstāvējis Francijas izlasi lielākajās šaha komandu sacensībās: Pasaules šaha olimpiādēs piedalījies 7 reizes (1990-1998, 2004-2006); Eiropas komandu šaha čempionātos piedalījies 5 reizes (1989, 1999-2005). Komandu kopvērtējumā izcīnījis sudraba (2001) un bronzas (2005) medaļas, bet individuālā vērtējumā 2 zelta (abas 2001) medaļas. Bijis Pasaules šaha čempiona Vladimira Kramņika treneris (1994—1996, 2000—2002). Tāpat daudz nodarbojies ar organizatorisko darbu. No 2003. līdz 2005. gadam bijis profesionālo šahistu asociācijas līdzdibinātājs un prezidents, bet no 2005. līdz 2006. gadam bijis Francijas šaha federācijas viceprezidents. No 1997. līdz 2003. gadam bijis precējies ar šaha lielmeistari (WGM) Almīru Skripčenko. 1994-96 FIDE Candidates Matches «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 14. aprīlī. 1999 FIDE Knockout Matches 2001-02 FIDE Knockout Matches Championnats de France Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)