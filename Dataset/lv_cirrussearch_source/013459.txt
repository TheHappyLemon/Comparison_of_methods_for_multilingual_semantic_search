Mareks Kvapils (čehu: Marek Kvapil; dzimis 1985. gada 5. janvārī) ir čehu hokejists, labās malas uzbrucējs. Pašlaik (2017) spēlē Čehijas Ekstralīgas vienībā Brno "Kometa". Jau ilgstoši spēlējot Prāgas "Slavia" junioru sistēmā, savu profesionālā spēlētāju karjeru Kvapils uzsāka 2003.—04. sezonā, kad aizvadīja 11 spēles "Slavia" pirmajā komandā Čehijas Ekstralīgā. Jau nākamajā sezonā Kvapils pārcēlās uz Ziemeļameriku, sezonu aizvadot OHL. No 2005. līdz 2008. gadam Kvapils trīs sezonas spēlēja dažādos AHL klubos, līdz atgriezās Čehijā. Divas sezonas Kvapils aizvadīja HC Vitkovice rindās, taču tad pievienojās Brno "Kometa" vienībai, sezonu noslēdzot līgas rezultatīvāko spēlētāju desmitniekā. 2011. gada vasarā Kvapils pievienojās KHL klubam Maskavas "Dinamo", kura sastāvā nākamās divas sezonas pēc kārtas izcīnīja Gagarina kausu. 2014. gada vasarā pievienojās Čerepovecas "Severstal" rindām. Čehijas hokeja izlases sastāvā kļuvis par 2010. gada Pasaules čempionu. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)