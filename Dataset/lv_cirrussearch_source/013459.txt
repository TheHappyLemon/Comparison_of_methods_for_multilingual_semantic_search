Dominiks Graņāks (slovāku: Dominik Graňák; dzimis 1983. gada 11. jūnijā) ir slovāku hokejists, aizsargs, Slovākijas hokeja izlases dalībnieks. Pašlaik (2014) ir bez kluba. Savu profesionālā spēlētāja karjeru Graņāks uzsāka Čehijā, kad 2002.—03. sezonā debitēja Čehijas Ekstralīgas kluba Prāgas "Slavia" sastāvā, jau pirmajā sezonā kluba rindās izcīnot līgas čempiona titulu. "Slavia" rindās Graņāks aizvadīja vēl nākamās četras sezonas, līdz 2007. gada vasarā pārcēlās uz Zviedriju. Nākamās divas sezonas slovāku aizsargs aizvadīja Zviedrijas Elitsērijas kluba HC Farjestad rindās, taču tad sezonu aizvadīja cita līgas kluba HC Rogle sastāvā. 2010. gada vasarā Graņāks pievienojās KHL klubam Maskavas "Dinamo", 2011.-12. un 2012.-13. sezonās izcīnot Gagarina kausu. Slovākijas izlases sastāvā spēlējis uzreiz astoņos Pasaules čempionātos. Bija iekļauts arī 2014. gada olimpisko spēļu turnīra izlases sastāvā, taču traumas dēļ uz to nedevās. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)