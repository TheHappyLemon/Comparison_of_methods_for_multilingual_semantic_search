Deivids Fosters Volless (angļu: David Foster Wallace; dzimis 1962. gada 21. februārī, miris 2008. gada 12. septembrī) bija amerikāņu rakstnieks: romānu, noveļu un eseju autors, kā arī universitātes angļu valodas un radošās rakstīšanas profesors. Volless ir plaši pazīstams ar savu 1996. gada romānu Infinite Jest, kuru žurnāls Time minēja kā vienu no 100 labākajiem angļu valodas romāniem laika posmā no 1923. līdz 2005. gadam. Laikraksta Los Angeles Times žurnālists Deivids Ulins nodēvēja Vollesu "par vienu no ietekmīgākajiem un inovatīvākajiem rakstniekiem pēdējo divdesmit gadu laikā". Volless izdarīja pašnāvību 46 gadu vecumā pēc daudzu gadu ilgas cīņas ar depresiju. Levs Grosmans. «TIME's Critics pick the 100 Best Novels, 1923 to present». TIME (angļu), 2005. gada 16. oktobris. Arhivēts no oriģināla, laiks: 2008. gada 13. septembrī. Skatīts: 2020. gada 15. martā. Klēra Nolanda. «Writer David Foster Wallace Found Dead». Los Angeles Times, 2008. gada 14. septembris. Skatīts: 2015. gada 5. augusts. D. T. Makss. Every Love Story Is a Ghost Story: A Life of David Foster Wallace. 301. lpp. ISBN 978-1-84708-494-1.