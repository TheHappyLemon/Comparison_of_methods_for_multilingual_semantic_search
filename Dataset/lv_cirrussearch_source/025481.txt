Dancing Queen ir Zviedrijas popmūzikas grupas ABBA singls. Dziesmas autori ir Bjērns Ulveuss, Benni Andešons un Stigs Andersons, bet vokālo sniegumu veido Angnētas Feltskūgas un Anni Fridas "Frīdas" Lingstades balsis. Šī dziesma tika ierakstīta 1975. gadā, bet izdota 1976. gada augustā albuma Arrival sastāvā. Šis tiek uzskatīts par vienu no veiksmīgākajiem grupas singliem. Dziesma tika atkārtoti izdota 1992. gadā, lai popularizētu grupas populārāko singlu apkopojumu Gold: Greatest Hits. Pirmais Starptautiskais standarta skaņdarba kods ir piešķirts 1995. gadā dziesmai Dancing Queen. Šis kods ir T-000.000.001-0. Dziesmas albums bija pirmais, kurā tika izmantots oficiālais ABBA logo ar vienu no B burtiem pagrieztu uz otru pusi. Pirmās dziesmas ierakstīšanas sesijas sākās 1975. augustā, kad grupa atgriezās no koncertturnejas pa Zviedriju. Tad dziesmas demo versiju sauca Boogaloo un līdz ar progresu šī singla veidošanā, Andešons un Ulvaeus smēlās iedvesmu ritmam no Džordža Makreja tolaik populārā singla Rock Your Baby, kā arī bungu ritmu no Dr. John 1972. gada albuma Dr. John's Gumbo. Dziesmas vokāls tika ierakstīts 1975. gada septembra sesijās, bet dziesma tika pabeigta trīs mēnešus vēlāk. Kad tika pabeigts dziesmas instrumentālais pavadījums, Benni demonstrēja to Frīdai un no saviļņojuma par dziesmu, viņa sākusi raudāt. Maiks Tretovs, grupas skaņu inženieris, intervijā demonstrēja dziesmā izmantoto instrumentu skanējumu un to miksēšanu, lai dziesmas skanējums būtu bagātīgs. Dziesmas aranžējumi bija ļoti sarežģīti, lai "veidotu pēc iespējas bagātīgāku skanējumu, cik tas tobrīd bija iespējams." Dancing Queen tika miksēta no basģitāras, elektroniskās ģitāras, bungu, perkusijas instrumentu, sintezatoru un klavieru elementiem. Benni Andešona taustiņinstrumenti aizņēma tik lielu daļu no pieejamajiem 24 skaņas celiņiem, ka bungām atlika tikai trīs skaņas celiņi. Bjērns intervijā apgalvoja, ka Angnētai un Frīdai dziedot Dancing Queen unisonā, bija noteikts dziedājuma augstums, kas skanēja nepārspējami. 1975. gada septembrī, kamēr notika Dancing Queen vokāla ierakstu sesijas, grupas menedžeris Stigs Andersons piedalījās intervijā par ABBA panākumiem. Šajā intervijā tika filmēti kadri no ierakstu sesijām, kur redzams, ka strādājot pie Dancing Queen vārdiem, tika noņemta puse no sākotnējā otrā panta. Šī bija vienīgā, kad ABBA atļāva filmēt jaunu dziesmu ierakstu sesijas, citas reizes, kā, piemēram, Take a Chance on Me sesija, tika darītas speciāli ziņu dienesta reportāžai vai citreiz videoklipa filmēšanai. Dancing Queen tika veidota vienlaikus ar diviem citiem grupas singliem — Tango, kas vēlāk pārtapa par populāro hitu Fernando, un Olle Olle, kam tika lemts palikt neizdotam, lai gan daži muzikāli elementi vēlāk tika izmantoti dziesmā Does Your Mother Know. Fernando un Dancing Queen tika pabeigti vienlaikus. Grupas menedžeris, Stigs Andersons, nolēma pirmo izlaist Fernando, jo šīs būtu svaigs kontrasts iepriekšējam singlam Mamma Mia. Pēc dziesmas pirmatskaņojuma vācu televīzijā 1976. gada pavasarī, Dancing Queen piedzīvoja pirmo "dzīvo" izpildījumu un pirmo šīs dziesmas izpildījumu Zviedrijas televīzijā 18. jūnijā, Karalisko svinību laikā, operā par godu Zviedrijas karaļa Kārļa Gustava XVI un viņa topošās līgavas Silvijas Zommerlatas kāzām, kuri precējās nākamajā dienā. Grupas 1980. gada spāņu valodas albumam Gracias Por La Música ABBA ierakstīja dziesmas spāņu versiju, kas tika pārdēvēta par Reina Danzante ar dziesmas vārdiem spāņu valodā. Vēlāk tā tika pārdēvēta par La Reina Del Baile un iekļauta grupas nākamajā spāņu valodas albumā ABBA Oro: Grandes Éxitos divdesmitā gadsimta beigās. 1993. gadā par godu Zviedrijas karalienes Silvijas 50. dzimšanas dienai, grupas dalībniece Frīda tika aicināta izpildīt dziesmu Dancing Queen uz skatuves, atkārtojot ABBA 1976. gada dziesmas izpildījumu pirms karaļa un karalienes kāzām. Frīda sazinājās ar The Real Group un kopā izpildīja dziesmas a cappella versiju Karaliskajā Operā Stokholmā, karalienes Silvijas un karaļa Kārļa XVI Gustava priekšā. Tā laika premjerministrs Ingvars Karlsons bija viens no priekšnesuma skatītājiem un apgalvoja, ka tā bija ģeniāla ideja izpildīt dziesmas a cappella versiju. Šī Lingstādes un The Real Group uzstāšanās tika iekļauta Frida — The DVD. 1994. gadā dziesmas autori atļāva izmantot šo un vairākas citas ABBA dziesmas Austrālijas filmai "Mjūrielas kāzas", kā arī šī dziesma tika izmantota Mamma Mia! mūziklā, kas pirmo reizi tika producēts 1999. gadā un vēlāk tika adaptēts populārajā filmā ar šo pašu nosaukumu 2008. gadā. Dancing Queen video tika filmēts 1976. gada 2. februārī klubā Aleksandra Disko (pēc citiem avotiem klubā Fattighuset), dienu pirms Fernando video klipa filmēšanas. Abu video ierakstu laikā arī tika veiktas fotosesijas. Bijušais naktsklubs atrodas Stokholmā. Režisors Lase Halstrems, tas pats, kas vadīja lielāko daļu grupas video, režisēja arī šo mūzikas klipu. Video redzami grupas dalībnieki, izpildot dziesmu jauniešu auditorijas priekšā, kas dejo pie šīs dziesmas. Četri kvarteta dalībnieki redzami, dejojot vienkāršu horeogrāfiju uz skatuves. Visiem ABBA dalībniekiem tika izstrādāti samta kostīmi, katram individuālā krāsā — brūnā (Feltskūgai), sarkanā (Andešonam), zaļā (Lingstadei) un violetā (Ulveusam). 1992. gadā, lai popularizētu singlu apkopojumu ABBA Gold: Greatest Hits un Dancing Queen atkalizdošanu, oficiālais video tika rediģēts, pārklājot kadrus ar On and On and On un citu singlu video ainām. 1994. gadā tika radīts jauns video, lai popularizētu filmu Murielas kāzas, ar klipiem no filmas un citus video, līdzīgi kā tika izstrādāts dziesmas Lay All Your Love on Me video. Visi šie video ir atkārtoti izlaisti vairākās DVD relīzēs. Dancing Queen video tika augšupielādēts vietnē Youtube 2009. gada 8. oktobrī, kopā ar vairākiem citiem ABBA video, kanālā AbbaVEVO. 2016. gada janvārī video jau bija sasniedzis 123 miljonus skatījumu, kas to ierindo par skatītāko un populārāko ABBA video. Dancing Queen kļuva par pasaules hitu, ierindojoties augstās vietās dažādu valstu mūzikas hitu sarakstos. Par šo dziesmu grupas dalībnieks Benni Andešons izteicās: "Šī bija viena no tām dziesmām, kuru veidojot bija skaidrs, ka tas būs hits." Bieži ir grūti paredzēt cik populāra kļūs dziesma, bet šis bija izņēmums. Uzreiz sapratām, ka tā kļūs ļoti populāra. — Angnēta Feltskūga Šī dziesma grupas ABBA dzimtajā Zviedrijā pavadīja 14 nedēļas saraksta augšgalā, bet kaimiņvalstī Norvēģijā veselas 27 nedēļas, kas to padarīja par 11. visu laiku vislabāk izpildīto singlu Norvēģijā. Dancing Queen arī bija panākumi ASV. Šis bija grupas vienīgais singls, kas ieguva pirmo vietu prestižajā Billboard Hot 100 dziesmu topā. Kopumā ir pārdoti aptuveni trīs miljoni dziesmas kopiju. Lielbritānijas oficiālajā dziesmu topā Dancing Queen bija pēdējā no trim secīgajām ABBA 1976. gada pirmās vietas ieguvušajām dziesmām. Iepriekšējās bija Mamma Mia un Fernando. 1992. gadā dziesma tika atkal izdota Apvienotajā karalistē. Atkārtoti izdotais singls sasniedza vidēji augstas vietas mūzikas ierakstu sarakstos visā pasaulē 1992. gada septembrī. Šī dziesma ierindojās 44. vietā Rolling Stone un MTV 100 labāko laika posmā no 1963. līdz 2000. gadam izdoto dziesmu saraksta, kā arī 174. vietā Rolling Stone 500 visu laiku labāko dziesmu sarakstā. Šajā sarakstā šī ir vienīgā zviedru mākslinieku dziesma. 2002. gada 9. novembrī tika paziņoti topa Top 50 Favourite UK #1's rezultāti, svinot The Official UK Charts Company 50 gadu jubileju. 188,357 klausītāji nobalsoja un šī dziesma iekļuva topa 8. vietā. Septiņus gadus vēlāk, 2009. gadā britu izpildīšanas tiesību grupa Phonographic Performance Limited svinēja savu 75. dzimšanas dienu nosaucot 75 dziesmas, kas tika visvairāk atskaņotas klubos un mūzikas centros Lielbritānijā. Grupa ABBA ar savu dziesmu Dancing Queen ieguva 8. vietu arī šajā sarakstā. Bijušais ASV prezidenta amata kandidāts Džons Makeins žurnālam Blender Magazine nosauca šo dziesmu par savu mīļāko. Laikā, kad tika publicēta intervija, kurā šī atziņa tika izteikta (2008. gada vasarā), šī dziesma pārsniedza 500 tūkstošu digitālo kopiju atzīmi Amerikas Savienotajās Valstīs (512 000). 2010. gadā Lielbritānijas ITV veica aptauju, lai noskaidrotu "Nācijas mīļāko ABBA dziesmu". Šajā aptaujā Dancing Queen ierindojās 2. vietā. 2012. augustā septiņdesmito gadu stila radio Smooth 70s klausītājiem bija iespēja balstot par savu mīļāko hitu no katras dekādes. Dziesma Dancing Queen tika izvēlēta kā mīļākā dziesma no 1970. gadiem. 2014. gadā ziņu portāls dailymail.co.uk nosauca aptaujas, kurā tika uzzināts kādas dziesmas cilvēki klausās, lai uzmundrinātu savu garastāvokli, rezultātus. Aptaujā atklājās, ka 22% no respondentiem klausās tieši šo singlu, kad jūtās nelaimīgi. Šajā aptaujā pirmo vietu ieguva rokgrupas Queen 1975. gada hits Bohemian Rhapsody. 1976. gada 7" vinila izdevums a. Dancing Queen b. That's Me 1992. gada CD atkalizdevums Dancing Queen Lay All Your Love On Me The Day Before You Came Eagle 2008. gada Mamma Mia! The Movie CD izdevums Honey, Honey Money, Money, Money Mamma Mia Dancing Queen Dancing Queen ir A-Teens (arī stilizēti A*Teens) ceturtais un pēdējais singls no viņu albuma The ABBA Generation. Singls tika izlaists 2000. gada pavasarī, tas sasniedza 1. vietu mūzikas topos Meksikā, kļūstot par grupas A-Teens pirmo singlu, kas sasniedzis 1. vietu Meksikā. Šī kaverversija kļuva par populāru hitu Dienvidamerikā sasniedzot 3. vietu Argentīnā, 5. Čīlē, 6. vietu Kolumbijā un sasniedza augstas vietas arī citu Dienvidamerikas valstu topos. Šīs bija galvenais singls, kas popularizēja grupas albuma izdošanu Amerikas Savienotajās Valstīs. Dancing Queen sasniedza 95. vietu Billboard Hot 100 dziesmu topā. Dancing Queen tika izdots ar dubulto A-pusi kopā ar citu ABBA hitu — The Name of the Game Eiropā, kur abas dziesmas tika izlaistas vienlaikus, jo Universal Music Group domāja, ka Dancing Queen, esot albuma pēdējam singlam, vajadzēja rezerves singlu, lai albums būtu izdevies. Mūzikas video režisēja Patriks Kielijs, tas bija pirmais grupas video, kas tika filmēts ASV. Tas tika filmēts 2000. gada 7. martā, tajā pašā dienā, kurā dziesma tika oficiāli izlaista. Video ir veltījums filmai Brokastu Klubs. Pols Glensons, aktieris, kas oriģinālajā filmā atveidoja skolas direktoru, piedalījās video klipā ar šo pašu lomu. Kad direktors pamet grupas A-Teens dalībniekus un vairākus fona aktierus vienus pašus klasē, kurā viņi pavadīja pēcstundas, skola kļūst par 1970. gadu diskotēku. Dažās video ainās darbība norisinās arī ārpus skolas teritorijas. Uz video beigu pusi, aina atkal kļūst par parastu pēcstundu klasi, noskan zvans un visi pamet telpas. Šo dziesmu arī izpildīja Kailija Minoga 2000. gada Olimpisko spēļu noslēguma ceremonijā Sidnejā, kā arī šis singls parādās Kailijas Intimate and Live albumā. Par priekšnesumu Sidnejas Olimpiskajās spēlēs Kailija saņēma plašas auditorijas ovācijas. Popgrupa U2 šo dziesmu izpildīja Zoo TV koncertturnejā, 1993. gadā. Kad turneja sasniedza Stokholmu, grupai uz skatuves pievienojās Bjērns un Benni un viņi kopīgi izpildīja šo dziesmu. Merila Strīpa, Kristīne Baranski un Džūlija Voltersa šo dziesmu izpildīja filmas Mamma Mia! ietvaros. Šo dziesmu arī izpildīja seriālā "Radīti skatuvei", kā arī vairākas citas populāras grupas un mūziķi. Informācija par 1976. gada vinila izdevumu Informācija par izdevumu Lielbritānijā Informācija par 1976. gada izlaidumu ASV Informācija par albumu ABBA Gold(Greatest Hits) «Dancing Queen detalizētā informācija». Arhivēts no oriģināla, laiks: 2016. gada 27. februārī. Skatīts: 2015. gada 17. martā. «Informācija par singlu iekš abbasite.com». Arhivēts no oriģināla, laiks: 2017. gada 20. jūlijā. Skatīts: 2014. gada 31. oktobrī. Informācija par populārām popa dziesmām 1970. gados Dancing Queen ISWC lapa abbaomnibuss.wordpress.com blogs Dancing Queen miksēšana. Kadri no dokumentālās filmas Thank You For the Music YouTube Segments no raidījuma par ABBA mūziķiem: sadaļa par Dancing Queen miksēšanu YouTube Segments no raidījuma par ABBA mūziķiem: Taustiņinstrumentu skaņas demonstrācija YouTube Stiga Andersona intervija un Dancing Queen ierakstu sesija YouTube «1978. gada "TV Times" balvas ziņu dienesta reportāža». Arhivēts no oriģināla, laiks: 2008. gada 10. jūnijā. Skatīts: 2016. gada 16. aprīlī. Dancing Queen izpildījums 1976. gadā pirms karaliskā pāra kāzām Informācija par ABBA Oro: Grandes Éxitos albumu Dancing Queen a cappella izpildījums «Anni Frīdas biogrāfija». Arhivēts no oriģināla, laiks: 2015. gada 29. aprīlī. Skatīts: 2014. gada 25. oktobrī. Informācija par Frida — The DVD «Arhivēta kopija». Arhivēts no oriģināla, laiks: 2015. gada 18. februārī. Skatīts: 2014. gada 23. septembrī. Mamma Mia! versijas informācija iekš last.fm «Dancing Queen promo video informācija». Arhivēts no oriģināla, laiks: 2015. gada 26. aprīlī. Skatīts: 2015. gada 16. februārī. ABBA albuma Arrival popularizēšanas laika performances, promo klipu veidošanas un fotosesiju attēli un informācija Saimons Šeridans. The Complete Abba. Titan Books Limited, 2012. 128. lpp. ISBN 978-1-78116-498-3. «Dancing Queen video informācija ABBA oficiālajā laika līnijā». Arhivēts no oriģināla, laiks: 2014. gada 18. aprīlī. Skatīts: 2015. gada 1. martā. «ABBA televīzijas performanču saraksts 1976. gadā». Arhivēts no oriģināla, laiks: 2017. gada 21. novembrī. Skatīts: 2015. gada 16. februārī. Dancing Queen video klips 1992. gada atkalizdevuma video klips YouTube Singla On and On and On oficiālais video klips YouTube Youtube kanāla AbbaVEVO populārākās augšupielādes Raksts par Angnētu diena.lv «Zviedrijas singlu tops». Arhivēts no oriģināla, laiks: 2012. gada 5. aprīlī. Skatīts: 2012. gada 5. maijā. «Dancing Queen panākumi Norvēģijā». Arhivēts no oriģināla, laiks: 2015. gada 31. augustā. Skatīts: 2014. gada 14. oktobrī. «ABBA biogrāfija rockhall.com». Arhivēts no oriģināla, laiks: 2014. gada 15. oktobrī. Skatīts: 2014. gada 31. oktobrī. «Arhivēta kopija». Arhivēts no oriģināla, laiks: 2017. gada 20. aprīlī. Skatīts: 2014. gada 22. septembrī. Saraksts iekš rockonthenet.com Saraksts iekš bhpioneer.com "Rolling Stone" 500 labāko dziesmu saraksts Phonographic Performance Limited 75 dzirdētāko saraksts «Politiķu Baraka Obamas un Džona Makeina 10 mīļāko dziesmu saraksts». Arhivēts no oriģināla, laiks: 2014. gada 6. oktobrī. Skatīts: 2014. gada 25. oktobrī. «Lielbritānijas ITV aptaujas rezultāti». Arhivēts no oriģināla, laiks: 2016. gada 4. martā. Skatīts: 2014. gada 25. oktobrī. Dancing Queen uzvar Smooth 70s aptaujā dailymail.co.uk aptauja Informācija par Mamma Mia! The Movie Soundtrack albumu «ABBA singlu panākumi Lielbritānijā». Arhivēts no oriģināla, laiks: 2016. gada 20. jūnijā. Skatīts: 2016. gada 10. oktobrī. «ABBA singlu panākumi Austrālijā». Arhivēts no oriģināla, laiks: 2017. gada 10. martā. Skatīts: 2017. gada 29. septembrī. Austrijas singlu tops «ABBA singlu panākumi Beļģijā». Arhivēts no oriģināla, laiks: 2009. gada 13. oktobrī. Skatīts: 2011. gada 1. martā. «ABBA singlu panākumi Kanādā». Arhivēts no oriģināla, laiks: 2016. gada 4. aprīlī. Skatīts: 2016. gada 3. maijā. Nielsen Business Media, Inc. Billboard. Nielsen Business Media, Inc., 1976. gada 9. oktobris. 82. lpp. ISSN 00062510. «ABBA singlu panākumi Nīderlandē». Arhivēts no oriģināla, laiks: 2015. gada 21. jūnijā. Skatīts: 2014. gada 23. septembrī. «ABBA singlu panākumi citās valstīs». Arhivēts no oriģināla, laiks: 2009. gada 7. jūlijā. Skatīts: 2014. gada 14. oktobrī. «ABBA mūziķu singlu panākumi Somijā». Arhivēts no oriģināla, laiks: 2015. gada 21. jūnijā. Skatīts: 2014. gada 13. septembrī. «ABBA singlu panākumi Francijā». Arhivēts no oriģināla, laiks: 2012. gada 29. martā. Skatīts: 2014. gada 23. maijā. «ABBA singlu panākumi Vācijā». Arhivēts no oriģināla, laiks: 2009. gada 7. jūlijā. Skatīts: 2009. gada 7. augustā. «ABBA singlu panākumi Īrijā». Arhivēts no oriģināla, laiks: 2016. gada 20. jūnijā. Skatīts: 2016. gada 10. oktobrī. «ABBA singlu panākumi Itālijā». Arhivēts no oriģināla, laiks: 2016. gada 8. martā. Skatīts: 2016. gada 12. maijā. Dancing Queen panākumi Japānas topos «ABBA singlu panākumi Meksikā». Arhivēts no oriģināla, laiks: 2017. gada 10. martā. Skatīts: 2017. gada 25. jūnijā. «ABBA singlu panākumi Jaunzēlandē». Arhivēts no oriģināla, laiks: 2014. gada 13. septembrī. Skatīts: 2014. gada 13. septembrī. «ABBA singlu panākumi Kostarikā». Arhivēts no oriģināla, laiks: 2009. gada 13. oktobrī. Skatīts: 2011. gada 1. martā. «ABBA singlu panākumi Zimbabvē/Rodēzijā». Arhivēts no oriģināla, laiks: 2016. gada 8. martā. Skatīts: 2016. gada 11. maijā. «ABBA singlu panākumi Dienvidāfrikā». Arhivēts no oriģināla, laiks: 2015. gada 13. februārī. Skatīts: 2014. gada 27. martā. Feltskūga, Angnēta & Ahmane, Brita (1997) 'As I Am: ABBA Before & Beyond', Virgin Publishing, lpp.65 «ABBA singlu panākumi Spānijā». Arhivēts no oriģināla, laiks: 2009. gada 13. oktobrī. Skatīts: 2011. gada 1. martā. «ABBA singlu panākumi Šveicē». Arhivēts no oriģināla, laiks: 2015. gada 27. septembrī. Skatīts: 2014. gada 14. oktobrī. «ABBA singlu panākumi Portugālē». Arhivēts no oriģināla, laiks: 2016. gada 3. maijā. Skatīts: 2016. gada 4. maijā. «Billboard ABBA charts». Arhivēts no oriģināla, laiks: 2012. gada 29. februārī. Skatīts: 2010. gada 21. jūnijā. Pasaulē populārās dziesmas 1976. gada 37. nedēļā Ziņas par Benni Andešonu un Bjērnu Ulveusu Billboard 1976. gada noslēgumu tops Pīters Čārlijs. The ABBA Album. Horwitz, 1977. ISBN 9780725503697. Amerikas Ierakstu kompānijas dati par Dancing Queen[novecojusi saite] «RIAJ sertifikācijas». RIAJ. 2009. Skatīts: 2011. gada 2. marts. «1970. gadu singlu sertifikācijas Japānā». Arhivēts no oriģināla, laiks: 2012. gada 1. oktobrī. Skatīts: 2012. gada 31. maijā. Dziesmu ar nosaukumu Dancing Queen panākumi Singli, kas pārsnieguši 1 miljonu pārdoto kopiju Lielbritānijā «Official home and community – Upside Down charts». A-Teens.Com. 2001-01-04. Skatīts: 2014-03-27. [1][novecojusi saite] Informācija par A*Teens video klipu A*Teens versijas video klips Informācija par 2000. gada olimpiskajām spēlēm Informācija par Intimate and Live albumu «Informācija par U2 koncertu Stokholmā». Arhivēts no oriģināla, laiks: 2016. gada 5. martā. Skatīts: 2014. gada 28. oktobrī. Prom Queen. Radīti skatuvei (20). Oficiālā ABBA mājaslapa (angliski) Dziesmas vārdi Arhivēts 2014. gada 30. oktobrī, Wayback Machine vietnē. (angliski) YouTube video klips (angliski) Dziesmas allmusic.com profils (angliski)