Trajāna kolonna (itāļu: Colonna Traiana, latīņu: COLVMNA·TRAIANI) ir Romas triumfa kolonna Romā, Itālijā. Celta Romas imperatora Trajāna uzvaras Dākijas karos piemiņai. Iespējams, celta Damaskas Apolodora vadībā pēc Romas Senāta rīkojuma. Atrodas Trajāna forumā. Pabeigta mūsu ēras 113. gadā. Kolonna ir ievērojama ar spirāles veida cilni, kurā attēloti kari starp romiešiem un dākiešiem (101–102, 105–106). Tās dizains ir iedvesmojis daudzu uzvaras kolonnu celtniecību gan senatnē, gan arī mūsdienās. Trajāna kolonna ir apmēram 30 m augsta. Ja tiek ieskaitīts lielais pjedestāls, tad kopējais augstums sasniedz 35 m. Pati kolonna sastāv no 20 marmora cilindriem, no kuriem katrs sver ap 32 tonnām un ir 3,7 m liels diametrā. 190 metrus garā spirālveida lente apvijas apkārt kolonnai 23 reizes. Struktūras iekšā ir spirālveida kāpnes (185 pakāpieni), kas ved līdz kolonnas augšai. Augšējais bloks ir 53,3 tonnas smags, tas bija jāuzceļ ap 34 m augstumā. Seno laiku monētas liecina, ka sākotnēji bija plānots kolonnas augšā novietot putna, iespējams, ērgļa, statuju, tomēr pēc celtniecības tika novietota Trajāna statuja. Šī statuja pazuda viduslaikos. 1587. gada 4. decembrī augšā tika novietota Svētā Pētera statuja, kas ir saglabājusies līdz mūsdienām. Jones, Mark Wilson (1993), "One Hundred Feet and a Spiral Stair: The Problem of Designing Trajan's Column", Journal of Roman Archaeology 6: 32 Lancaster, Lynne (1999), "Building Trajan's Column", American Journal of Archaeology (Archaeological Institute of America) 103 (3): 426–428, doi:10.2307/506969 Platner, Samuel Ball (1929), A Topographical Dictionary of Ancient Rome, LacusCurtius. Atjaunināts: 2009-03-06 Paoletti, John T.; Radke, Gary M. (2005), Art in Renaissance Italy (3rd izd.), Laurence King Publishing, p. 541, ISBN 978-1-85669-439-1 Vikikrātuvē par šo tēmu ir pieejami multivides faili. Skatīt: Trajāna kolonna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Trajāna kolonna