Ainārs Vilciņš (dzimis 1966. gada 21. aprīlī, Ogrē) ir latviešu uzņēmējs, atslēdznieks, skijoringists un politiķis. Bijis 13. Saeimas deputāts. Pārstāv partiju “Suverēnā vara”. A. Vilciņš ieguvis vidējo profesionālo izglītību Ogres 32. pilsētas profesionāli tehniskā vidusskolā autoatslēdznieka un autoceltņa vadītāja profesijā. Dzīvo Ikšķilē, nodarbojas ar uzņēmējdarbību un ir valdes loceklis SIA "Yourtime", biedrībā "L.A.M.A." Viņš ir viens no svarīgākajiem cilvēkiem skijoringa attīstībā Latvijā, vada Latvijas Skijoringa federāciju. 2018. gadā A. Vilciņš nesekmīgi kandidēja 13. Saeimas vēlēšanās no KPV LV saraksta Vidzemes vēlēšanu apgabalā. 2019. gadā kandidēja arī Eiropas Parlamenta vēlēšanās, tāpat netika ievēlēts. 2022. gadā A. Vilciņam tika apstiprināts 13. Saeimas deputāta mandāts, jo mūžībā devās deputāts Aldis Blumbergs. Darbojās Izglītības, kultūras un zinātnes komisijā. Šajā pašā gadā A. Vilciņš nesekmīgi kandidēja 14. Saeimas vēlēšanās no partijas “Suverēnā vara”. «14. SAEIMAS VĒLĒŠANAS». sv2022.cvk.lv. Skatīts: 2022-09-24. «LSFP». lsfp.lv. Skatīts: 2022-09-24. «Saeima apstiprina deputāta pilnvaras Aināram Vilciņam». saeima.lv (latviešu). Skatīts: 2022-09-24. «Ainārs Vilciņš - Latvijas Republikas 13. Saeima». titania.saeima.lv. Skatīts: 2022-09-24.