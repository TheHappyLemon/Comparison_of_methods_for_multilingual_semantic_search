Terminators 2: Pastarā diena (angļu: Terminator 2: Judgment Day) ir 1991. gada ASV zinātniskās fantastikas asa sižeta filma, kuras režisors ir Džeimss Kemerons. Filmā Sāru Konoru un viņas dēlu Džonu cenšas nogalināt no nākotnes atsūtīta jaunāka terminatora versija, lai Džons nekļūtu par pretkustības vadītāju, filmā Sāru un Džonu aizsargā arī no nākotnes atsūtītais vecais terminators. Filmā galvenās lomas atveido Arnolds Švarcenegers, Linda Hamiltone, Roberts Patriks un Edvards Fērlongs. Šī ir otrā daļa "Terminatora" filmu sērijā un turpinājums 1984. gada filmai "Terminators". Filma saņēma četras Amerikas Kinoakadēmijas balvas tehniskajās kategorijās. 2023. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Pēc iepriekšējās filmas notikumiem pagāja 11 gadi, Sārai Konorai (Linda Hamiltone) piedzima dēls Džons (Edvards Fērlongs), kurš nākotnē kļūs par cilvēces līderi karā pret robotiem. Šī nākotne jau tuvojas — zinātnieki no Cyberdyne Sistems veido revolucionāro procesoru no pirmajā filmā iznīcinātā Terminatora atliekām. Uz šī procesora bāzes tiks izveidots Skynet — mākslīgais intelekts, kas kontrolējot visus ASV ieročus kļūs nevaldāms. 1997. gada 29. augustā Skynet veiks kodoluzbrukumu Krievijai, sākot kodolkaru, kura laikā aizies bojā 3 miljardi cilvēku, bet tiem, kas izdzīvos, būs jācīnās par izdzīvošanu pret Skynet kontrolētām mašīnām. Nākotnē šo dienu dēvēs par Pastaro dienu. No nākotnes uz 1995. gadu ierodas pārprogrammēts terminators T-800 (Arnolds Švarcenegers), kura uzdevums ir aizstāvēt Džonu no jaunākā un spēcīgākā terminatora modeļa — T1000 (Roberts Patriks). Kailais T800 piespiež baikerim atdot savas drēbes, zābakus un motociklu. T1000 nogalina blakus esošo policistu un pārņem viņa ārējo izskatu. T1000 veic pieprasījumu policijas datorā uz vārdu "Konors, Džons" un dodas pie viņa audžuvecākiem. Nākamajā dienā Džons kopā ar draugu aizbēg no audžuvecākiem. T1000, tērpies policista formastērpā, dabū no zēna audžuvecākiem Džona foto un dodas viņu meklēt. Džons, izmantojot urķa prasmes, dabū naudu no bankomāta. Pēc tam draugi dodas uz spēļu zāli, kur ierodas T1000. Džons aizbēg no zāles, domājot ka policists ir īsts. Gaitenī Džons uzduras T-800, kas aizstāv viņu. Kamēr terminatori kaujas, Džons aizbrauc ar motociklu. Notiek pakaļdzīšanās, pēc kuras Džons un T-800 aizbēg. Terminators stāsta Džonam par viņa lomu nākotnē, Džons saprot, ka viss, ko viņam stāstīja Sāra, ir patiess. Džons nolemj iebraukt mājās pēc mantām, bet terminators aizliedz to darīt, teicot, ka tur viņu var gaidīt T-1000. Tā patiešām ir, Džona audžuvecāki ir nogalināti. Džons ar terminatoru dodas izglābt Sāru no psihiatriskās slimnīcas, kur Sāra nonāca pēc neveiksmīgā mēģinājuma uzspridzināt Cyberdyne ēku. Sāru izglābj un visi trijatā dodas uz Meksikas robežas pusi, kur uzzina no Terminatora citas detaļas par karu. Naktī Sāra redz murgu par cilvēces bojā eju un dodas nogalināt Mailsu Daisonu — galveno Cyberdyne inženieri, kurš nenojauš, ka viņa dēļ notiks apokalipse. Pēdējā brīdī Džons un Terminators panāk Sāru un neļauj Mailsu nogalināt. T-800 stāsta Mailsam par iespējamo nākotni. Mailss, Konori un terminators dodas uz Cyberdyne, kur sarīko traci. Viņi dabū iepriekšējā terminatora atliekas — mehānisku roku un čipu. Sāra un Džons dodas uz pamesto rūpnīcu, kur notiek terminatoru cīņa. Galu galā abi divi mirst. «Terminator 2: Judgment Day». AllRovi. Rovi Corporation. Skatīts: 2012. gada 11. janvāris.[novecojusi saite] Janet Maslin. «Terminator 2: Judgment Day (1991)». The New York Times. Skatīts: 2011. gada 24. janvāris. «Conan The Humanitarian». The Daily Beast. 1991. gada 3. jūlijs. Arhivēts no oriģināla, laiks: 2013. gada 9. februārī. Skatīts: 2012. gada 13. janvāris. «Terminator 2: Judgment Day». Box Office Mojo. Skatīts: 2017. gada 11. decembris. Terminators 2: Pastarā diena 3D[novecojusi saite] Sarah Bahr. «‘Apollo 13’ and ‘The Nightmare Before Christmas’ Join National Film Registry». The New York Times (en-US), 2023-12-13. ISSN 0362-4331. Skatīts: 2024-01-06. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)