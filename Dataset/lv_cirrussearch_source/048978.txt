2019. gada Eiropas Parlamenta vēlēšanas bija devītās Eiropas Parlamenta vēlēšanas. Tās norisinājās visās 28 Eiropas Savienības dalībvalstīs laikā no 23. līdz 26. maijam (Latvijā — 25. maijā). Neraugoties uz Breksita procedūras iesākšanu Apvienotajā Karalistē, vēlēšanās piedalījās arī tās vēlētāji. Ievēlamo deputātu skaits bija 751. Vēlēšanās visvairāk balsu ieguva centriskā Eiropas Tautas partija (EPP, 179 deputāti) un Sociālistu un Demokrātu Progresīvā Alianse (S&D, 153 deputāts). Trešā lielākā partiju grupa bija Eiropas Liberāļu un demokrātu apvienība (ALDE, 105 deputāti). Salīdzinoši vairāk balsu nekā iepriekšējās EP vēlēšanās ieguva Zaļo un reģionālistu partiju grupa (Greens/EFA, 69 deputāti), bet mazāk balsu ieguva labējie Eiropas Konservatīvie un Reformisti (ECR, 63 deputāti). Salīdzinoši vairāk balsu ieguva arī galēji labējo partiju grupa "Nāciju un Brīvības Eiropa" (ENF, 58 deputāti) un eiroskeptiskā "Brīvības un Tiešās Demokrātijas Eiropa" (EFDD, 54 deputāti). 2019. gada Eiropas Parlamenta vēlēšanas Latvijā Centrālā vēlēšanu komisija Vēlēšanu oficiālā mājaslapa (angliski)