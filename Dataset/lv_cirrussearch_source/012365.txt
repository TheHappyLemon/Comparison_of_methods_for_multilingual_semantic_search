Aleksandrs Sakovskis (dzimis 1965. gada 11. martā) ir krievu tautības Latvijas uzņēmējs un politiķis, pārstāv partiju "Saskaņa". Bijis 10. un 11. Saeimas deputāts. Mācījies Rīgas 57. vidusskolā (beidzis 1982. gadā). 1989. gadā absolvējis Latvijas Valsts universitāti ekonomista specialitātē. Pēc tam uzsācis darba gaitas Rīgas pilsētas Maskavas rajona izpildkomitejā, ilgu laiku darbojies privātajā sektorā. Laikā no 2004. līdz 2005. gadam bijis Rīgas pašvaldības uzņēmuma "Kurzemes namu apsaimniekotājs" valdes loceklis, no 2007. līdz 2009. gadam bijis Rīgas Kurzemes rajona izpilddirektora palīgs, no 2009. līdz 2010. gadam — Rīgas Pārdaugavas izpilddirekcijas direktora vietnieks, savukārt kopš 2010. gadā bija "Kurzemes namu apsaimniekotājs" valdes priekšsēdētājs. Pēc politiskās darbības vēlētos amatos beigām ir AS "Rīgas namu apsaimniekotājs" attīstības direktors. 1998. gadā. A. Sakovskis pirmo reizi kandidēja parlamenta vēlēšanās, kad netika ievēlēts 7. Saeimā no Tautas Saskaņas partijas. Pēc tam neveiksmīgi kandidējis vēl virknē vēlēšanu — Rīgas domes vēlēšanās 2001. (no PCTVL saraksta) un 2005. gadā (no nesen izveidotā "Jaunā Centra" saraksta), 8. Saeimas (no PCTVL) un 9. Saeimas vēlēšanās (no apvienības "Saskaņas Centrs" saraksta). 2007. gadā kļuva par Rīgas pilsētas Kurzemes rajona izpilddirektora palīgu, tomēr tas nepalīdzēja tikt ievēlētam Rīgas domē 2009. gada Rīgas domes vēlēšanās (no "Saskaņas Centra" saraksta). Pēc vēlēšanām saglabāja amatu pilsētas izpildvarā, kļūstot par Rīgas Pārdaugavas izpilddirekcijas direktora vietnieku. 2010. gadā pirmo reizi guva vēlētāju uzticību, tika ievēlēts 10. Saeimā Rīgas vēlēšanu apgabalā. 2011. gada ārkārtas vēlēšanās tika ievēlēts arī 11. Saeimā. 2014. gadā nesekmīgi kandidēja 12. Saeimas vēlēšanās no partijas "Saskaņa" saraksta. Tāpat vēlētāju atbalstu neguva 2017. gada Jūrmalas domes vēlēšanās un 13. Saeimas vēlēšanās 2018. gada rudenī. Kandidēja, bet netika ievēlēts pašvaldībā 2020. gada Rīgas domes ārkārtas vēlēšanās. «"Saskaņas Centra" profils». Saskanascentrs.lv. Arhivēts no oriģināla, laiks: 2011. gada 16. oktobrī. Skatīts: 2012. gada 17. februārī. «10. Saeimas vēlēšanu CVK profils». CVK.lv. Arhivēts no oriģināla, laiks: 2010. gada 7. oktobrī. Skatīts: 2012. gada 17. februārī. «9. Saeimas vēlēšanu profils». CVK.lv. Arhivēts no oriģināla, laiks: 2007. gada 8. jūlijā. Skatīts: 2012. gada 17. februārī. «2009. gada Rīgas Domes vēlēšanu profils». CVK.lv. Skatīts: 2012. gada 17. februārī.[novecojusi saite] CVK profils Arhivēts 2011. gada 18. oktobrī, Wayback Machine vietnē. "Saskaņas Centra" profils Personālais blogs (krieviski)