Borispiļa (ukraiņu: Бориспіль) ir pilsēta Ukrainā, Kijivas apgabalā. Izvietojusies apgabala austrumdaļā 35 km no valsts galvaspilsētas un apgabala centra Kijivas, ietilpst tās aglomerācijā. Borispiļas rajona centrs. 6 km uz rietumiem no pilsētas atrodas Borispiļas starptautiskā lidosta, kas ir Ukrainas lielākā lidosta. Vēstures avotos pirmoreiz minēta 1015. gadā kā Letča (vai Ļto, Olto), kad pie Aļtes (Iļticas) upes netālu no pilsētas gāja bojā kņaza Vladimira dēls Boriss. Tajā vietā 1117. gadā tika uzcelta mūra baznīca. Letču 1239. gadā nopostīja mongoļu karaspēks. 1508. gadā tagadējās pilsētas teritorija nonāk klostera īpašumā un, domājams, iegūst tagadējo nosaukumu. 16. gadsimtā Borispiļai piešķirtas Magdeburgas tiesības, bet vēlākos laikos tā vairākkārt nopostīta. Ukrainas iedzīvotāju skaits 2019. gada 1. janvārī; pārbaudes datums: 1 jūlijs 2019. «Borispole». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 118. lpp. Vikikrātuvē par šo tēmu ir pieejami multivides faili. Skatīt: Borispiļa. Krievijas Lielās enciklopēdijas raksts (krieviski)