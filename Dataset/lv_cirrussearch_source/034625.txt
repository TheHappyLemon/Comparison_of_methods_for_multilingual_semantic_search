Aragonas Izabella (franču: Isabelle d'Aragon, spāņu: Isabel de Aragón; dzimusi 1248. gadā, mirusi 1271. gada 28. janvārī) bija Aragonas infante un, kā Francijas karaļa Filipa III sieva, Francijas kraliene — konsorte no 1270. gada 25. augusta līdz 1271. gada 28. janvārim. Izabellas tēvs bija Aragonas karalis Haime I Iekarotājs, bet māte — Ungārijas karaļa Andrāša II meita Ungārijas Violante. Apprecējās ar Francijas troņmantinieku 1262. gadā. Devās līdzi vīram Astotajā krusta karā uz Tunisiju. Atgriežoties no neveiksmīgā krusta kara, nelaimīgi krita no zirga un pēc 17 dienām mira. Izabellas dēls Filips IV Skaistais kļuva par nākamo Francijas karali. Vikikrātuvē par šo tēmu ir pieejami multivides faili. Skatīt: Aragonas Izabella.