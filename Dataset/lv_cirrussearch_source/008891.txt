Nīls Geimens (Neil Gaiman) ir britu stāstu, romānu, grafisko romānu, komiksu autors un scenārists. Pazīstams ar grafisko romānu The Sandman un stāstiem American Gods, Coraline, The Graveyard book. 2009. gadā saņēma Ņūberī balvu, 2010. gadā Kārnegī goda medaļu. Viens no pazīstamākajiem fantastikas žanra rakstniekiem Eiropā. Ģimenes saknes meklējamas Nīderlandē, no kuras viņa vectēvs pārcēlies 20. gadsimta sākumā. Ir ebreju izcelsmes, ģimenei daudz nozīmē jūdaisma filozofija. Svarīgas arī scientoloģijas tradīcijas, kaut gan intervijās atzinis, ka nav scientologs. Bērnībā ietekmējies no Steipla-Lūisa "Nārnijas hronikām" un Lūisa Kerola "Alises piedzīvojumi Brīnumzemē". Geimens ātri kļuva par zinātniskās fantastikas žanra fanu, lasot Alana Mūra, Semjuela Delani, Rodžera Želaznija, Roberta Hainlaina, Herlana Elisona, Torna Smita, Džīna Volfa, Hovarda Lavkrafta darbus. 1984. gadā viņš pamanījis Alana Mūra grāmatu Swamp King un izlasot to sapratis, ka vēlas darboties šajā sfērā. 1984. gadā sarakstījis pirmo grāmatu — Duran Duran biogrāfiju, kā arī darbu Ghostly beyond belief. Penthouse izdevniecība piedāvājusi darbu, no kura gan atteicies, kaut gan bijis būtiski uzturēt ģimeni. 1980. gadu beigās sarakstījis Dont’t panic: The official hitchhiker’s guide to the galaxy companion, ko nosaucis par "klasisku angļu humora" piemēru. Vēlāk sadarbojies ar Teriju Pračetu. 2011. gada 2. janvārī apprecējās ar rakstnieci un dziedātāju Amandu Pālmeri, kāzās piedalījās rakstnieki Maikls Čebonss, Ajeleta Valdmena. Ir divu bērnu tēvs. Kopā ar ģimenei dzīvo ASV. Dana Goodyear. «Kid Goth». The New Yorker, 2010. gada 25. janvāris. Nīla Geimena mājaslapa (angliski) Nīla Geimena stāsts "Mūsu mazulīši" (latviski) Vikikrātuvē par šo tēmu ir pieejami multivides faili. Skatīt: Nīls Geimens.