Mislavs Oršičs (horvātu: Mislav Oršić; dzimis 1992. gada 29. decembrī Zagrebā) ir horvātu futbolists, kas spēlē uzbrucēja vai uzbrūkošā pussarga pozīcijā, Horvātijas futbola izlases dalībnieks. Kopš 2023. gada pārstāv Turcijas Superlīgas komandu Trabzonspor. Karjeru sāka klubā Inter Zaprešić. 2013. gadā pievienojās Itālijas B sērijas klubam Spezia Calcio, bet sezonas laikā izgāja laukumā tikai deviņās spēlēs. Atgriezās Horvātijā, parakstot līgumu ar Rijeka, bet šī kluba sastāvā neaizvadīja nevienu spēli. Sākumā tika izīrēts Slovēnijas klubam NK Celje, bet vēlāk devās uz Dienvidkorejas klubu Jeonnam Dragons. 2016. gadā spēlēja Ķīnā, bet 2017. gadā, pārstāvot Ulsan Hyundai kļuva par Dienvidkorejas kausa ieguvēju. 2018. gadā atgriezās Horvātijā, pievienojoties Zagrebas "Dinamo". 2023. gada janvārī pievienojies Anglijas Premjerlīgas komandai Southampton. Horvātijas izlasē debitēja 2019. gada 9. septembrī 2020. gada Eiropas čempionāta kvalifikācijas spēlē pret Azerbaidžānu, nākot uz maiņu spēles 86. minūtē. Tika iekļauts izlases sastāvā dalībai 2020. gada Eiropas čempionāta finālturnīrā. Guva savus pirmos vārtus izlases labā astotdaļfināla spēlē pret Spāniju. «Oršić signs for Dinamo». gnkdinamo.hr (angļu). 2018. gada 25. maijs. Skatīts: 2021. gada 4. jūlijā. «Aizraujošā mačā spāņi kļūdās, izlaiž pārsvaru, taču papildlaikā pieveic Horvātiju». sportacentrs.com. 2021. gada 28. jūnijā. Skatīts: 2021. gada 4. jūlijā. Vikikrātuvē par šo tēmu ir pieejami multivides faili. Skatīt: Mislavs Oršičs. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)