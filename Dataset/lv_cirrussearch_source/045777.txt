Dekoratīvās mākslas un dizaina muzejs ir muzejs Rīgā, Skārņu ielā 10. Tā ekspozīcija atspoguļo Latvijas vadošo dekoratīvās mākslas un dizaina mākslinieku daiļradi, kā arī iepazīstina ar dizainā un dekoratīvajā mākslā dominējošiem virzieniem un stiliem laika posmā no 19. gadsimta beigām līdz mūsdienām. Dekoratīvās mākslas un dizaina muzejs tika atklāts 1989. gada 6. jūlijā bijušajā Rīgas Svētā Jura baznīcā (šī ēka, kas ir senākā Rīgā saglabājusies mūra ēka, ir valsts nozīmes arhitektūras piemineklis). Latvijas profesionālā dekoratīvā māksla, kas iedvesmoja nacionālās atmodas periodu, balstās uz tautas amatniecības tradīcijām. 20. gadsimta pirmajā pusē Latvija meklēja savu nacionālo identitāti mākslas un amatniecības jomā. Šajos meklējumos iesaistījās ievērojamie meistari Jūlijs Madernieks (1870-1955), Jūlijs Straume (1874-1970), Ansis Cīrulis (1883-1942), Jēkabs Bīne (1895-1955), Arvīds Dzērvītis (1847-1942) un citi. Muzejā eksponēti tekstila, keramikas, porcelāna, metāla, koka, stikla un ādas izstrādājumi. Kopš 2006. gada šeit skatāma arī dizaina kolekcija. Muzejā atrodas lielākā Latvijas modernisma dibinātāju, porcelāna apgleznošanas darbnīcas "Baltars" mākslinieku Romana Sutas (1896-1944), Aleksandras Beļcovas (1892-1981) un Sigismunda Vidberga (1890-1970) darbu kolekcija, ko raksturo futūrisma, kubisma un Art Deco virzienu iedvesmotā formu abstrakcija, krāsu un formu dekorativitāte un grafiskā izsmalcinātība. Eksponēti arī ārzemju mākslinieku darbi, dažus no tiem muzejs ieguvis kā dāvinājumus. Bez pastāvīgās ekspozīcijas muzejā sistemātiski tiek rīkotas gan Latvijas, gan ārzemju dekoratīvās mākslas un dizaina izstādes. Muzejā darbojas arī dažādas radošās darbnīcas — audumu apdrukas, vilnas velšanas un koka spiedogu darbnīca, kas ļauj ikvienam izpaust savu radošo fantāziju. No 2018. gada 19. oktobra līdz 2. decembrim muzejā skatāma projekta “Tieši laikā. Dizaina stāsti par Latviju” otrā satelītizstāde “Kvalitātes etalons”, kas iepazīstina ar izciliem notikumiem un kultūras personībām veltītām Latvijas naudas monētām. N0 2009. gada muzejs kopā ar modes vēsturnieka Aleksandra Vasiļjeva fondu un ABLV banku ka atbalstītāju rīkoja izstādes, kas tika veltītas dažādiem modes laika posmiem. 2009. Viktorijas laikmeta mode. 2013. No kara uz mieru. 1940.–1950. gadu mode. 2017. Bērnu pasaule. 18.–20. gadsimts.Izstāde no Aleksandra Vasiļjeva un Latvijas muzeju kolekcijām. Muzejs rīko arī izglītojošus pasākumus. 2018. gada 27. augustā Dekoratīvās mākslas un dizaina muzejā notika seminārs skolotājiem, tā mērķis bija aktualizēt pedagogu sadarbību ar muzeju, iepazīstināt ar jaunumiem izglītības programmu jomā, kā arī iepazīstināt ar izstādi “Gobelēnu krāsas. Francija”. 2013. gadā muzejā notika Ziemeļu nākotnes foruma (Northern Future Forum) atklāšanas un noslēguma plenārsēdes, kurā tikās Apvienotās Karalistes, Ziemeļvalstu un Baltijas valstu premjerministri. «Dekoratīvās mākslas un dizaina muzejs, LNMM departaments – Latvijas muzeju katalogs – Muzeju biedrība». muzeji.lv (latviešu). Arhivēts no oriģināla, laiks: 2018-11-17. Skatīts: 2018-11-07. «Благотворительный фонд Rietumu передал в дар Латвийскому музею декоративного искусства и дизайна уникальный ковер в стиле art-deco, созданный в 20-х годах XX века Юлием Страуме.». Arhivēts no oriģināla, laiks: 2016. gada 4. martā. Skatīts: 2018. gada 7. novembrī. экспозиция « Латвийское декоративно-прикладное искусство с конца 19 века до 60-х годов 20 века». Ilmārs Jargans. «Aleksandrs Vasiļjevs un karalienes Viktorijas laikmets Rīgā», 14.08.2009. Skatīts: 13.04.2019. «Sarunas muzejā. Izstāde No kara uz mieru. 1940.–1950. gadu mode». www.diena.lv. 3.09.2013. Skatīts: 2019-04-13. Irēna Bužinska. «Bērnu pasaule. 18.–20. gadsimts. Izstāde no modes vēsturnieka Aleksandra Vasiļjeva un Latvijas muzeju kolekcijām». www.km.gov.lv (latviešu). Kultūras ministrija, 28.07.2018. Arhivēts no oriģināla, laiks: 2019-04-13. Skatīts: 2019-04-13. «Seminārs skolotājiem Dekoratīvās mākslas un dizaina muzejā». Latvija 100 (latviešu). Skatīts: 2018-11-07. The Baltic Course - Балтийский курс. «"Northern Future Forum 2013" to take place in Riga». The Baltic Course | Baltic States news & analytics. Skatīts: 2018-11-07. «Northern future forum 2013, Google Map locations». futureforum2013.gov.lv/en/. Skatīts: 2013. gada 21. februāris. Dekoratīvās mākslas un dizaina muzejs Arhivēts 2018. gada 9. novembrī, Wayback Machine vietnē. Museum of Decorative Arts and Design (angliski)