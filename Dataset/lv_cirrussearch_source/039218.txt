Jakubs Jeržābeks (čehu: Jakub Jeřábek; dzimis 1991. gada 12. maijā) ir čehu hokejists, aizsargs, Čehijas hokeja izlases dalībnieks. Pašlaik (2024) Jeržābeks spēlē Čehijas Ekstralīgas kluba Tršinecas "Oceláři" sastāvā. Profesionāļa karjeru Jeržābeks uzsāka 2008.—09. gada sezonā, aizvadot divas spēles Čehijas Ekstralīgas kluba HC Plzeň sastāvā. Jau nākamajā sezonā komandas sastāvā viņš aizvadīja 37 spēles. 2013. gadā kopā ar komandu izcīnīja Čehijas čempiona titulu. Pilzenes sastāvā Jeržābeks spēlēja līdz pat 2015.—16. gada sezonas noslēgumam. To viņš noslēdza kā visas līgas rezultatīvākais aizsargs, iegūstot arī līgas labākā aizsarga balvu. 2016. gada vasarā Jeržābeks pievienojās Kontinentālās hokeja līgas klubam Podoļskas "Vitjaz". Pēc sezonas noslēguma aizsargs tika iekļauts līgas simboliskajā izlasē, kā arī piedalījās KHL Zvaigžņu spēlē. 2017. gada 1. maijā aizsargs noslēdza viena gada līgumu ar NHL klubu Monreālas "Canadiens". "Canadiens" rindās aizvadīja 25 spēles, līdz 2018. gada februārī tika aizmainīts uz Vašingtonas "Capitals". Čehijas hokeja izlases rindās spēlējis divos Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)