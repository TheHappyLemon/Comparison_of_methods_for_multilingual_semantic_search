Uluru (zināma arī kā Eiersa klints (angļu: Ayers Rock)) ir liela smilšakmens klints centrālajā Austrālijā. Agrāk uzskatīja, ka tā ir lielākais atsevišķi stāvošais akmens (monolīts) pasaulē, bet tagad ir noskaidrots, ka tas pieder pie smilšakmens slāņa, kurš Austrālijas ģeoloģisko pārmaiņu dēļ ir pacelts uz augšu. Uluru ir viens no atpazīstamākajiem Austrālijas dabas objektiem. Tas ir iekļauts UNESCO Pasaules mantojuma sarakstā. Ilustrētā zinātne, Nr. 10/2012, 4. lpp.