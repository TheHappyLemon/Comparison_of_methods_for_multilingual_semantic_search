SpaceX CRS-24 bija ASV uzņēmuma SpaceX bezpilota kravas kosmosa kuģa Cargo Dragon lidojums uz Starptautisko kosmosa staciju NASA Commercial Resupply Services 2 (CRS-2) programmā. Cargo Dragon orbītā tika palaists 2021. gada 21. decembrī; nolaižamais aparāts uz Zemes atgriezās 2022. gada 25. janvārī. CRS-24 lidojumam tika izmantota Cargo Dragon kapsula C209, kas jau pabijusi kosmosā 2021. gada jūlijā (SpaceX CRS-22). Nesējraķetei tika izmantota jauna pirmā pakāpe (sērijas numurs B1069). Cargo Dragon kopējā kravas masa augšupceļā bija 2989 kg. Hermētiskais nodalījums bija piepildīts ar 2081 kg kravas (kopā ar iepakojumu). Transportkuģa hermētiskajā sekcijā bija: zinātnisko eksperimentu aparatūra un materiāli (1119 kg), mantas un pārtika apkalpei (386 kg), stacijas rezerves daļas un aprīkojums amerikāņu segmentam (328 kg), ārpuskuģa aktivitāšu aparatūra (182 kg), datoru materiāli (33 kg). Kravā bija nanopavadoņi (DAILI, GASPACS, PATCOOL, TARGIT), ko paredzēts palaist brīvā lidojumā no Nanoracks palaišanas iekārtas NRCSD, un nanopavadoņi (GT-1, Light-1 un vēl viens neidentificēts), ko paredzēts palaist no Mitsui Bussan Aerospace iekārtas J-SSOD. Nehermētiskajā kravas sekcijā bija ASV Kosmisko Spēku programmas Space Test Program 908 kg krava: STP-H7 un STP-H8. No stacijas atpakaļ uz zemi tika nogādātas aptuveni 2,2 tonnas kravas. Tajā bija zinātnisko pētījumu paraugi, kā arī bojātas vai atkārtoti izmantojamas iekārtas, to skaitā skafandrs. Cargo Dragon tika palaists 2021. gada 21. decembrī 10:07:08 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nosēdās uz peldošās platformas Just Read the Instructions (JRTI) Atlantijas okeānā. 22. decembrī 08:41 UTC kravas kuģis automātiskā režīmā saslēdzās ar SKS pie Harmony moduļa augšējai pieslēgvietai pievienotā adaptera PMA-3 saslēgšanās mezgla IDA-3. 2022. gada 23. janvārī 15:40 UTC Cargo Dragon atvienojās no stacijas. 24. janvārī kuģis 20:18 UTC uz iedarbināja dzinējus un veica noiešanu no orbītas. 21:05 UTC nolaižamais aparāts nolaidās Meksikas līcī uz rietumiem no Floridas, netālu no Panamasitijas, punktā aptuveni 86,2° R 29,7° Z. Lidojuma ilgums bija 34 dienas 10 stundas 57 minūtes. SpaceX CRS-24 Mission Overview] NASA SpaceX’s final launch of the year set for early Tuesday, weather permitting Stephen Clark, spaceflightnow.com, 2021-12-20 Vikikrātuvē par šo tēmu ir pieejami multivides faili. Skatīt: SpaceX CRS-24. CRS-24 Mission[novecojusi saite] SpaceX SpaceX CRS-24 Mission Overview Arhivēts 2021. gada 20. decembrī, Wayback Machine vietnē. NASA Dragon CRS-21,... CRS-26 (SpX 21,... 26) Gunter Dirk Krebs