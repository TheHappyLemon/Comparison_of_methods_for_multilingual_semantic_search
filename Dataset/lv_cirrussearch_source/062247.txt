Anrī Luijs Mišels (franču: Henri Louis Michel; dzimis 1947. gada 28. oktobrī, miris 2018. gada 24. aprīlī) bija Francijas futbolists un futbola treneris. Spēlējis pussarga pozīcijā, bijis Francijas futbola izlases dalībnieks. Gandrīz visu savu spēlētāja karjeru, no 1966. līdz 1982. gadam, pavadījis Francijas komandā Nantes. Trīs reizes kļuvis par 1. divīzijas uzvarētāju. Francijas futbola izlases sastāvā spēlējis no 1967. līdz 1980. gadam. Kopumā aizvadījis 58 mačus un guvis 4 vārtus. Piedalījies 1978. gada FIFA Pasaules kausā. Pēc spēlētāja karjeras beigām kļuvis par treneri. 1982. gadā sācis vadīt Francijas U21 izlasi. No 1984. līdz 1988. gadam bijis Francijas futbola izlases galvenais treneris. Esot treneris, ar Francijas izlasi ieguvis zelta medaļu 1984. gada vasaras olimpiskajās spēlēs. Vēlāk vadījis komandas Francijā, Saūda Arābijā, Grieķijā, Marokā, Katarā, Ēģiptē un Dienvidāfrikā. Vadījis arī Kamerūnas, Marokas, Tunisijas, Kotdivuāras, Ekvatoriālās Gvinejas un Kenijas futbola izlasi. Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)