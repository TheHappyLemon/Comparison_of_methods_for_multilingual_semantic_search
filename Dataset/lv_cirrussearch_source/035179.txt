Holivuda (angļu: Hollywood — ‘akmeņozolu mežs’) ir Losandželosas pilsētas rajons Kalifornijas štatā, ASV. Holivuda ir pazīstama visā pasaulē kā ASV filmindustrijas centrs un nereti tiek lietots kā apzīmējums visām ASV tapušajām filmām. Holivudas pakalnā, kas paceļas virs pilsētas, atrodas slavenais uzraksts HOLLYWOOD, kas tika izveidots 1923. gadā kā HOLLYWOODLAND, lai reklamētu nekustamā īpašuma pārdošanu. 1949. gadā tika izlemts noņemt uzraksta beigu daļu "LAND" sakarā ar tā nestabilo konstrukciju. 1978. gadā uzraksts tika pilnībā atjaunots. Pašreizējais 9 balto burtu uzraksts ir 15 metrus augsts un 137 metrus garš. Holivudas kā filmindustrijas centra pirmsākumi ir meklējami 1911. gadā, kad šeit pirmā filmu studiju izveidoja David Horsley's Nestor Company. Tajā pašā gadā uz Holivudu no Ņujorkas pārvācās 15 citas ar filmindustriju saistītas komānijas. Kā iemesls tam bija ilgāks dienas garums, labāks klimats, kā arī negatīvais kompānijas Motion Picture Patents spiediens, kas izpaudās kā augstas samaksas par licenšu iegūšanu un lielas sodanaudas par neiestāšanos kompānijas biedru rindās. Mūsdienās lielākās filmu studijas Holivudā ir Universal Pictures un Warner Bros. http://planning.lacity.org/documents/demographics/oct2015.pdf. Vikikrātuvē par šo tēmu ir pieejami multivides faili. Skatīt: Holivuda. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski)