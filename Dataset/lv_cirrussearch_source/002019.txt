Bullet for My Valentine ir Velsas metālkora grupa, kas tika dibināta 1998. gadā. Grupas pašreizējie dalībnieki ir Metjū Taks (vokāls un ģitāra), Maikls Peidžets (ģitāra un bekvokāls), Džeisons Džeimss (basģitāra un bekvokāls) un Maikls Tomass (bungas). Grupas pirmsākumos grupa izpildīja tādu grupu kā Metallica un Nirvana dziesmu kaverversijas. Grupa ir apstiprinājusi informāciju, ka viņi ir ietekmējušies no tādām klasiskā smagā metāla grupām kā Metallica, Iron Maiden un Slayer. Grupa ir izdevusi sešus studijas albumus — The Poison tika izdots 2005. gadā, Scream Aim Fire tika izdots 2008. gadā, Fever tika izdots 2010. gada 26. aprīlī, Temper Temper laists klajā 2013. gadā, Venom tika izdots 2015. gadā, bet Gravity — 2018. gadā. Jeff Killed John bija grupas Bullet for My Valentine priekštecis, ko izveidoja Metjū Taks, Maikls Peidžets, Niks Krandls un Maikls Tomass 1998. gadā. Iesākumā viņi izpildīja Nirvana un Metallica dziesmu kaverversijas. 1999. gadā grupa izdeva pirmo demo versijas albumu: Better Off Alone. 2002. gadā viņi nāca klajā ar vēl divu dziesmu albumu — You/Play With Me —, ko producēja Gregs Havers. Jeff Killed John spēlēja smagā metāla novirzienā — ņūmetālā —, kuru jau bija aizsākušas tādas grupas kā Korn un Limp Bizkit. Nedaudz vēlāk grupa izdeva vēl vienu divu dziesmu albumu ar nosaukumu Eye Spy. Taču 2003. gadā viņu otrais demo albums tika izdots jau ar citu nosaukumu — Don`t Walk Away —, kas kļuva par viņu prezentējošo albumu. Tas tika nosūtīts vairākām ierakstu studijām uz dažādām valstīm. Tomēr grupa neguva panākumus. Kā vienu no iespējamiem iemesliem min to, ka ņūmetāls bija izgājis no modes . Pēc šīs neveiksmes grupu pameta basists Niks Krandls un viņu aizvietoja Džeisons Džeimss. Pārmaiņu rezultātā arī grupas nosaukums tika nomainīts uz Bullet for My Valentine, kā arī mainījās mūzikas stils: no ņūmetāla uz smago metālu. 2003. gada nogalē grupa vēl izdeva savu pēdējo demo versijas albumu, kad par viņiem ieinteresējās ierakstu kompānijas. Paši grupas dalībnieki uzskata, ka tas notika mūzikas stila nomaiņas dēļ .Roadrunner Records izrādīja interesi par Bullet for My Valentine un piedāvāja viņiem darījumu. Piedāvājums beigās tika noraidīts un grupa parakstīja līgumu par piecu albumu ierakstīšanu ar Sony BMG un Lielbritānijas licencēšanas kompāniju Visible Noise. Turpmākajos gados Bullet for My Valentine izdeva vairākus sevi prezentējošus nelielus albumus, taču neguva panākumus. Bullet for My Valentine debijas albums The Poison tika laists klajā 2005. gada 3. oktobrī Lielbritānijā un 2006. gada 14. februārī ASV. Tas nokļuva 128. vietā Billboard 200 topā un sasniedza 11.vietu neatkarīgo albumu topā. 2009. gada sākumā albums tika sertificēts ar zelta disku pēc RIAA sistēmas pēc 500 000 kopiju pārdošanas ASV. Klajā tika laisti četri singli: 4 Words (To Choke Upon), Suffocating Under Words of Sorrow (What Can I Do), All These Things I Hate (Revolve Around Me) un Tears Don't Fall. Bullet for My Valentine albuma popularitātes veicināšanas nolūkos devās pasaules tūrē. Viņi piedalījās vairākos festivālos kā vieni no galvenajiem dalībniekiem un pavadīja turnejās tādas grupas kā Metallica un Guns N' Roses. Viņu lielākā uzstāšanās notika Kerrang XXV, Brikstonas akadēmijā, Londonā, kuras laikā arī tika filmēts viņu pirmais DVD — The Poison: Live at Brixton. Grupas otrais studijas albums — Scream am Fire- tika ierakstīts Sonic Ranch Studios un to producēja Kolins Ričardsons. Grupas līderis Metjū Taks to komentējā kā „tas ir daudz ātrāks un daudz agresīvāks”. Tas nāca klajā Lielbritānijā 2008. gada janvārī. Pirmās nedēļas laikā tika pārdotas 53 000 kopijas un tas albumu ierindoja ceturtajā vietā Billboard 200. Tika izdoti trīs singli: Scream Aim Fire, Hearts Burst into Fire un Waking the Demon. Lai popularizētu jauno albumu, Bullet for My Valentine devās Ziemeļamerikas un Austrālijas turnejā. Taču vēlāk turneju pārtauca, jo vienam no grupas dalībniekiem meita bija nonākusi slimnīcā. Bet jau 2008. gada vasarā viņi atgriezās uz skatuves kā daļa no No Fear Tour. Viņi uzstājās kopā ar Bleeding Through, Cancer Bats, un Black Tide. 2008. gada nogalē Bullet for My Valentine devās koncerttūrē pa Eiropu un viņus pavadīja tādas grupas kā Lacuna Coil, Bleeding Through, un Black Tide. Vēlāk tika izlaists albums ar četrām papildu dziesmām,kas bija ierakstītas albuma veidošanas procesa laikā. Albums Fever tika izdots 2010. gada aprīlī. Bullet for My Valentine deva iespēju klausītājiem lejupielādēt par brīvu jaunāko dziesmu no albuma Begging For Mercy bez maksas kā sava veida reklāmu Twitter. Dziesma Your Betrayal tika izvēlēts kā albuma vadošais singls un bija paredzēts to laist klajā 2010. gada 9. martā, taču jau 2. martā tā bija pieejama iTunes. Otrais albuma singls The Last Fight tika izlaists mēnesi vēlāk. Lai atbalstītu albuma iznākšanu, Bullet for My Valentine izsludināja ASV turneju. Vēlāk tika izveidoti videoklipi dziesmām The Last Fight un Your Betrayal. 26. aprīlī grupa nospēlēja slepenu koncertu Londonā, svinot albuma iznākšanu. Tas arī bija viņu vienīgais koncerts Lielbritānijā līdz pat 2010. gada beigām. Pēc albuma Fever iznākšanas Bullet for My Valentine aktīvi koncertēja visā pasaulē un kādu laiku nepievērsās studijas darbam. Taču jau 2012. gada 25. novembrī viņi izdeva jaunu dziesmu Temper Temper Lielbritānijā un nedaudz vēlāk arī citos kontinentos. Dziesma pirmatskaņojumu piedzīvoja tiešajā ēterā BBC Radio 1's Rock Week, kur viņi uzstājās Maide Vale studijā. Tas notika dienu vēlāk, kad grupa bija paziņojusi, ka ceturtā studijas albuma nosaukums būs Temper Temper. Albums iznāca 2013. gada 12. februārī. Tieši pēc mēneša Bullet for My Valentine uzsāka koncertturneju, lai popularizētu jauno albumu. Tā turpināsies līdz 2014. gada 7. martam. Taču grupa turpināja strādāt pie jaunām dziesmām un jau 2013. gada 13. novembrī savā Facebook profilā izziņoja jauna singla iznākšanu: Raising Hell. Singls iznāca 15. novembrī Meta Tuka Vine profilā. Tālāk sekoja pirmatskaņojums tiešajā ēterā BBC Radio 1's Rock Show un nedaudz vēlāk iznāca arī videoklips. Metjū Taks — vokāls, ģitāra (1998—pašlaik) Maikls Peidžets — galvenā ģitāra, bekvokāls (1998—pašlaik) Maikls Tomass — bungas, perkusijas, (1998—pašlaik) Džeisons Džeimss — basģitāra, bekvokāls (2003—pašlaik) The Poison (2005) Scream Aim Fire (2008) Fever (2010) Temper Temper (2013) Venom (2015) Gravity (2018) Welsh Music Award Best Newcomer (2004) Metal Hammer Golden God Award Best British Band (2006, 2010) Kerrang! Awards Best Single for Tears Don't Fall (2006) Best British Newcomer (2005) Best British Band (2008, 2009, 2010) Headlined Kerrang!'s 25-year anniversary tour of the UK Best Live Band (2010) «Wales - Music - Bullet For My Valentine». BBC. 2009-07-03. Skatīts: 2013-12-04. «Jeff Killed John». Myspace.com. 2013-11-26. Skatīts: 2013-12-04. «Billboard 200 : Mar 04, 2006 | Billboard Chart Archive». Web.archive.org. Arhivēts no oriģināla, laiks: 2013-04-04. Skatīts: 2013-12-04. «Bullet for My Valentine - Chart history». Web.archive.org. 2013-04-06. Arhivēts no oriģināla, laiks: 2013-04-06. Skatīts: 2013-12-04. «Bullet for My Valentine - Chart history». Billboard. Arhivēts no oriģināla, laiks: 2013-04-06. Skatīts: 2013-12-04. «Bullet for My Valentine – Matt Tuck, Vocals/Guitars». SMNnews.com. 2006-04-01. Arhivēts no oriģināla, laiks: 2015-09-24. Skatīts: 2013-12-04. «Bullet For My Valentine In The Thick Of New Album». Web.archive.org. Arhivēts no oriģināla, laiks: 2013-04-14. Skatīts: 2013-12-04. October 15, 2007. «Bullet For My Valentine Frontman Says New Album Is 'A Lot More Uptempo, A Lot More Aggressive'». Blabbermouth.net, 2007-10-15. Skatīts: 2013-12-04. Chris Harris. «Hate Eternal Do Some Soul-Searching; Plus Shadows Fall, Blut Aus Nord & More News That Rules, In Metal File». MTV.com, 2007-11-16. Skatīts: 2013-12-04. «Keys Notches Fourth Week At No. 1». Web.archive.org. Arhivēts no oriģināla, laiks: 2013-03-29. Skatīts: 2013-12-04. April 14, 2008. «Bullet For My Valentine Cancels Seattle, Canada Dates». Blabbermouth.net, 2008-04-14. Skatīts: 2013-12-04. «Link To Us». Pollstar. Arhivēts no oriģināla, laiks: 2013-12-07. Skatīts: 2013-12-04. «Bullet For My Valentine's Matt Tuck On New Album | Interviews, News, Top Posts». Metal Hammer. 2009-03-16. Skatīts: 2013-12-04. «Blogs - Wales». BBC. 1970-01-01. Arhivēts no oriģināla, laiks: 2013-12-20. Skatīts: 2013-12-04. «Latest News». Bulletformyvalentine.com. Arhivēts no oriģināla, laiks: 2014-12-05. Skatīts: 2013-12-04. «Arhivēta kopija». Arhivēts no oriģināla, laiks: 2011. gada 28. septembrī. Skatīts: 2010. gada 12. aprīlī. Satvir Bhamra. «Bullet For My Valentine to play secret show». Amplified.tv, 2010-04-09. Arhivēts no oriģināla, laiks: 2012-03-08. Skatīts: 2013-12-04. «Bullet for My Valentine». Facebook. Skatīts: 2013-12-04. «Twitter / BBCR1: By the way, did you catch the». Twitter.com. Skatīts: 2013-12-04. «Newsbeat - Bullet For My Valentine reveal album and tour details». BBC. 2012-10-29. Skatīts: 2013-12-04. «Bullet For My Valentine Tour | The Official Bullet For My Valentine Website». Bulletformyvalentine.com. Arhivēts no oriģināla, laiks: 2013-12-02. Skatīts: 2013-12-04. «Kerrang! Bullet For My Valentine debut new track Raising Hell». Kerrang.com. 2013-11-19. Skatīts: 2013-12-04. «"Raising Hell"». YouTube. 2013-11-27. Skatīts: 2013-12-04. Oficiālā tīmekļa vietne (angliski)