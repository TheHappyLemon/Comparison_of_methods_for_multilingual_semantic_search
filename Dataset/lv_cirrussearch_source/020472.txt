Toivo Sūrso (igauņu: Toivo Suursoo; dzimis 1975. gada 13. novembrī Tallinā) ir bijušais igauņu hokejists, spēlējis uzbrucēja pozīcijā, bijis Igaunijas izlases dalībnieks. Pašlaik (2013) ir Norvēģijas hokeja komandas "Manglerud U18" galvenais treneris. Hokeja pamatus apguvis Tallinā, bet pēc tam devies uz Maskavas "Krylia Sovetov" un Somiju, tur trenējies pie trenera Vladimira Jurzinova. 1994. gada draftā viņš kļuva par pirmo Igaunijas hokejistu, kas iekļuvis NHL draftā - ar 283. numuru Sūrso izvēlējās Detroitas "Red Wings". Līdz spēlēšanai pasaules spēcīgākajā hokeja līgā viņš gan netika, kaut gan divas sezonas spēlēja AHL. Karjeras laikā Sūrso ir spēlējis arī Somijā, Turku TPS kopā ar Kārli Skrastiņu. 2005. gadā Sūrso sāka spēlēt Latvijas komandā "Rīga 2000", kuras sastāvā kļuva vienu no komandas rezultatīvākajiem spēlētājiem un Latvijas čempionu.  Eliteprospects profils (angliski) Internet Hockey Database profils (angliski) Eurohockey profils (angliski)