Inocents XIII (latīņu: Innocentius XIII, dzimis 1655. gada 13. maijā, miris 1724. gada 7. martā), īstajā vārdā Mikelandželo dei Konti, bija Romas pāvests no 1721. gada 8. maija līdz nāvei. Viņš ir pēdējais pāvests, kas pieņēma sev vārdu Inocents. Konti sākotnēji bija pāvesta vēstnieks Šveicē un Portugālē. 1706. gadā pāvests Klements XI viņu iecēla par kardinālu, bet 1709. gadā par Osimo bīskapu. 1721. gada 8. maijā viņš tik ievēlēts par Romas pāvestu, un pieņēma vārdu Inocents XIII. Viņš atzina Džeimsu Frānsisu Eduardu Stjuartu par Lielbritānijas un Īrijas karali, un līdz ar to cerēja šajā valstī atjaunot katoļticību. Vikikrātuvē par šo tēmu ir pieejami multivides faili. Skatīt: Inocents XIII. Encyclopædia Britannica raksts (angliski) Brockhaus Enzyklopädie raksts (vāciski) Katoļu enciklopēdijas raksts (angliski) Pareizticīgo enciklopēdijas raksts (krieviski)