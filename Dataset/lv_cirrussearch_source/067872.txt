Sers Rodžers Penrouzs (angļu: Sir Roger Penrose, dzimis 1931. gada 8. augustā) ir britu matemātiķis un fiziķis. Viņš ir emeritēts profesors Oksfordas Universitātē. Pazīstams ar pētījumiem vispārīgajā relativitātes teorijā, un līdz ar Stīvenu Hokingu ir viens no mūsdienu pazīstamākajiem kosmologiem. Penrouzs ir darbojies arī atpūtas matemātikā un zinātnes filozofijā. Dzimis Kolčesterā. Beidzis Londonas Universitātes Universitātes koledžu, bet 1958. gadā ieguva doktora grādu Kembridžas Universitātē. 1967. gadā lika pamatus tvistoru teorijai. 1969. gadā izvirzīja kosmiskās cenzūras hipotēzi. 1971. gadā ieteica spinu tīkla konceptu. Plaši pazīstams kā 1974. gadā radīto t. s. Penrouza mozaīku autors. Publicējis vairākas diskusiju izraisījušas grāmatas, kurās pievērsies cilvēka apziņas izpratnei. 2020. gadā Penrouzs saņēma Nobela prēmiju fizikā "par atklājumu, ka melno caurumu veidošanos paredz vispārīgā relativitātes teorija". The Emperor's New Mind (pilnais nosaukums The Emperor's New Mind: Concerning Computers, Minds and The Laws of Physics), 1989, ISBN 0-14-014534-6 Shadows of the Mind (pilnais nosaukums Shadows of the Mind: A Search for the Missing Science of Consciousness), 1989, ISBN 0-19-853978-9 (pirmais izdevums) The Nature of Space and Time (līdzautorībā ar St. Hokingu), 1996, ISBN 0-691-03791-4 The Road to Reality: A Complete Guide to the Laws of the Universe (Ceļš uz realitāti: ceļvedis Visuma likumos), 1136 lpp., 2004, ISBN 0-679-45443-8 (pirmais izdevums, ir arī 2005., 2006., un 2007. gada izdevumi) «The Nobel Prize in Physics 2020». NobelPrize.org (en-US). Skatīts: 2020-10-06. Vikikrātuvē par šo tēmu ir pieejami multivides faili. Skatīt: Rodžers Penrouzs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Zinātniskās fantastikas enciklopēdijas raksts (angliski) Biogrāfija Nobela prēmijas mājaslapā (angliski)