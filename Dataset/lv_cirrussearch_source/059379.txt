Lostprophets ir alternatīvā roka grupa no Velsas. Tā savu darbību sāka 1997. gadā, bet beidza 2013. gadā, pēc tam, kad tās līderim Aienam Votkinsam piešķīra 29 gadu cietumsodu par bērnu seksuālu izmantošanu. Grupa ir laidusi klajā četrus albumus: "Thefakesoundofprogress", "Start Something", "Liberation Transmission" un "The Betrayed". Grupa izveidojās Pontijpridā, netālu no Kārdifas. Grupu izveidoji divu mūziķi, kas pirms tam bija spēlējuši "Public Disturbance" - Aiens Votkinss un Maiks Lūiss. Viņi iekļāva grupā arī Lī Geizu, Maiku Čiplinu un DJ Stepzak. Sākumā grupa koncertēja Ziemeļvelsā, vēl ar nosaukumu "Lozt Prophetz". Pirmā viņu zināmā ierakstītā dziesma bija Here Comes the Party. 1999. gadā grupai pievienojās Stjuarts Ričardsons, kurš spēlēja basģitāru. Šī iemesla dēļ Maiks Luiss sāka spēlēt ritma ģitāru, paralēli koncertējot arī ar Public Disturbance. Tomēr 2000. gadā viņš to pameta, koncentrējoties tikai uz "Lostprophets". Lostprophets pirmais albums "thefakesoundofprogress" tika laists klajā 2000. gada jūlijā. Neilgi pēc albuma izlaišanas no grupas aizgāja DJ Stepzak, kurš tika aizstāts ar Džimiju Oliveru. Šo gadu laikā grupa ir spēlējusi kopā ar Ozzfest, piedalījusies Glāstonberijas, kā arī Rīdingas un Līdsas festivālā. Tāpat Lostprophets dziesmas parādījās dažādos britu TV šovos, kā Top of the Pops, CD: UK un Never Mind The Buzzcocks. Pēc "thefakesoundofprogress" tūres beigšanās grupa paņēma nelielu pauzi, lai pēc tam atsāktu darbu pie jaunā albuma kopā ar producentu Eriku Valentainu. Valentains iepriekš bija strādājis ar tādām grupām kā Queens of the Stone Age un Good Charlotte. Kā pirmā dziesma klausītājus sasniedza "Burn Burn". Pats albums (tā iznākšana tika atlikta vairākas reizes) iznāca 2004. gada 3. februārī. Otrais singls bija "Last Train Home". Šī dziesma vienu nedēļu bija Amerikas modernā roka topa 1. vietā. Tā tika arī iekļauta spēlē "NFL Street". Datorspēļu darboņiem iepatikās arī "To Hell We Ride" - tā tika iekļauta "Need For Speed: Underground". 2005. gada 19. jūnijā grupu atstāja Maikls Čiplins, lai pievērstos citām iespējām, tādēļ dažos grupas ierakstos bungas spēlēja Aiens Votkinss. Tomēr "Give it a Name" koncertā Ziemeļīrijā pirmo reizi "Lostprophets" sastāvā pie bungām sēdās tikai 17 gadus vecais Ailens Rabins. Jaunais albums "Liberation Transmission" tika izlaists 2006. gada 26. jūnijā (ASV par dienu vēlāk). Tas kļuva par pirmo grupas albumu, kurš sasniedza Lielbritānijas albumu topa pirmo vietu. Grupas ceturtais albums ar nosaukumu The Betrayed iznāca 2009. gada 13. janvārī. Aiens Votkinss - solists (1997—pašlaik) Džeimijs Olivers - taustiņinstrumenti, DJ, bekvokāls (2000—pašlaik) Lī Geizs - ģitāra (1997—pašlaik) Maiks Lūiss - ritmiskā ģitāra (1999—pašlaik), basģitāra (1997—1999) Stjuarts Ričardsons — basģitāra (1999—pašlaik) Ailens Rabins — bungas (2006—pašlaik) Maiks Čiplins — bungas (1997—2005) DJ Stepzak — DJ (1997—2000) "Thefakesoundofprogress" (2000) "Start Something" (2004) "Liberation Transmission" (2006) "The Betrayed" (2010) Pēc pedofilijas skandāla izjukusi rokgrupa «Lostprophets»[novecojusi saite], apollo.lv. Atjaunināts: 2014. gada 25. oktobrī. Oficiālā mājaslapa Lostprophets myspace.com profils