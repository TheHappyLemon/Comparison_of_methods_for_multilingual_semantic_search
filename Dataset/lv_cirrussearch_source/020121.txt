Assassin's Creed II ir vēsturiska trešās personas piedzīvojumu datorspēle, ko izstrādāja Ubisoft Montreal un izdeva Ubisoft. Assassin's Creed II ir spēļu sērijas Assassin's Creed otrā spēle, un seko aiz Assassin's Creed. Tā ir pirmā spēle "Ezio triloģijā". Spēle PlayStation 3 un Xbox 360 platformai tika izdota 2009. gada novembrī, Windows operētājsistēmai — 2010. gada martā. Nākamā daļa spēļu sērijā ir Assassin's Creed: Brotherhood, ko izdeva 2010. gada novembrī PlayStation 3 un Xbox 360 platformai un 2011.gada martā — Windows. Savukārt tās turpinājums Assassin's creed: Revelations tika izdots 2011.gada 15. novembrī PlayStation 3 un Xbox 360 un 2011. gada novembrī un decembrī — Windows. 2016. gada 15.novembrī Assassin's Creed II tika izdots jaunajām platformām Xbox One un Playstation 4 kopā ar Assassin's Creed: Brotherhood un Assassin's Creed: Revelations kā Assassin's Creed: The Ezio Collection Spēlētāji kontrolē spēles galveno varoni no trešās personas perspektīvas, un var kontrolēt kameru, atļaujot 360° redzesloku. Spēles darbība norisinās atvērtā pasaulē, kurā spēlētājs var ceļot pa vairākām 15. gadsimta beigu Renesanses laika Itālijas pilsētām, piemēram, Florenci, Venēciju, Sandžiminjāno, Forli un Romu (tikai Vatikānu). Animus 2.0, tāda paša nosaukuma mašīnas, kas bija Assassin's Creed, jaunā versija, nodrošina spēles kontekstu izmaiņām un papildinājumiem vairākos spēles elementos. Pieejama arī datubāze, kas sniedz papildu vēsturisku informāciju par galvenajiem orientieriem, personāžiem un pakalpojumiem, ar kuriem spēlētājs saskaras. Veselības sistēma ir padarīta dinamiskāka, sinhronizējoties ar Animus un liekot varonim atveseļoties tikai pēc viegliem ievainojumiem. Smagākiem ievainojumiem nepieciešams apmeklēt ielas ārstu vai izmantot zāles (kuras var iegādāties no ārstiem vai atrast uz līķiem). [1], www.gamersyde.com, 17.04.2009.