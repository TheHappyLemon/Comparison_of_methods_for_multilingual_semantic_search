"Zvaigžņu kari: Skaivokera atdzimšana" (angļu: Star Wars: The Rise of Skywalker) ir 2019. gada ASV kosmiskā opera. Filmas producents, scenārija līdzautors un režisors ir Dž. Dž. Eibramss. Šī ir "Zvaigžņu karu" triloģijas turpinājuma trešā daļa, kas seko tās iepriekšējām daļām "Spēks mostas" (2015) un "Pēdējie džedi" (2017), kā arī ir noslēdzošā filma deviņu daļu "Skaivokera sāgai". Filmu producēta Lucasfilm un Eibramsa producentu kompānijā Bad Robot Productions pēc kinokompānijas Walt Disney Studios Motion Pictures pasūtījuma. Galvenās lomas filmā atveido Kerija Fišere, Marks Hemils, Ādams Draivers, Deizija Ridlija, Džons Bojega, Oskars Aizeks, Entonijs Denjelss, Naomi Ekija, Donals Glīsons, Ričards Grants, Lupita Ņono, Kerija Rasela, Jonas Suotamo, Kelija Mērija Trena, Jans Makdermids un Billijs Dī Viljamss. Šī ir otrā filma ar Kerijas Fišeres līdzdalību, kas izdota pēc aktrises nāves 2016. gadā. "Skaivokera atdzimšana" seko Rejas, Fina un Po Demerona kā Pretošanās kustības līderu noslēdzošajai cīņai pret Kailo Renu un Pirmo ordeni, kuriem palīdz galaktiskais imperators Palpatīns. Pēc tā kad 2012. gadā Disney iegādājās Lucasfilm uzreiz tika paziņots par nākamās triloģijas izveidi, sākotnēji tika plānots, ka triloģijas daļas "Pēdējie džedi" režisors Raians Džonsons rakstīs scenāriju devītajai epizodei. 2015. gada augusta Kolins Trevorovs tika nolīgts filmas režijai un scenārija izveidei kopā ar Dereku Konoliju, beigās scenārija pamatam izvēlējās viņu, Eibramsa un Krisa Terio sižeta kopdarbu. 2017. gada septembrī Trevorovs pameta projektu radošo nesaskaņu dēļ ar producenti Ketlīnu Kenediju, un Eibramss kļuva par šīs daļas režisoru. Filmēšanas process sākās 2018. gada augustā studijā Pinewood Studios Anglijā un noslēdzās 2019. gada februārī; filmas pēcapstrāde noslēdzās tā paša gada 24. novembrī. Filmas "Zvaigžņu kari: Skaivokera atdzimšana" pasaules pirmizrāde norisinājās 2019. gada 16. decembrī Losandželosā, bet ASV kinoteātros to sāka demonstrēt 2019. gada 20. decembrī. Latvijā filmas pirmizrāde norisinājās 2019. gada 19. decembrī. Filma saņēmusi dažādas kritiķu atsauksmes, kurās kritiķi slavē aktierspēli, mūziku un vizuālos efektus, bet kritizē scenāriju, filmas tempu un atkāpes no iepriekšējās daļas sižeta līnijas. Filmas "Zvaigžņu kari: Skaivokera atdzimšana" pasaules ienākumi ir vairāk kā viens miljards ASV dolāru un tā ir septītā ienesīgākā 2019. gada filma, kā arī 33. visu laiku ienesīgākā filma, tomēr vismazāk nopelnījusī filma no pēdējās triloģijas. Filma saņēma trīs nominācijas 92. Kinoakadēmijas balvai kategorijās "Labākā oriģinālmūzika", "Labākie vizuālie efekti" un "Labākā skaņa". Tāpat filma tika nominēta trīs kategorijās 73. BAFTA kino balvai. «Star Wars: The Rise of Skywalker - BBFC». Britu filmu klasifikācijas padome. 2019. gada 6. decembris. Skatīts: 2019. gada 9. decembris. «‘Star Wars: The Rise of Skywalker’ Wins $175 Million Box Office, While the Farce Be With ‘Cats’». IndieWire. 2015. gada 22. decembris. Skatīts: 2019. gada 24. decembris. «Star Wars: The Rise of Skywalker (2019)». Box Office Mojo. IMDb. Skatīts: 2020. gada 25. oktobris. Gabe Cohn. «What We Know About 'Star Wars: The Rise of Skywalker'». The New York Times, 2019. gada 2. septembris. Arhivēts no oriģināla, laiks: 2019. gada 4. septembris. Skatīts: 2019. gada 7. septembris. Patrick Hipes. «Star Wars: Episode IX Rounds Out Cast, Which Will Include Carrie Fisher In Unreleased Footage». Deadline Hollywood, 2018. gada 27. jūlijs. Arhivēts no oriģināla, laiks: 2018. gada 28. jūlijs. Skatīts: 2018. gada 27. jūlijs. «Oscars: Will 'Star Wars' Repeat Wins 40 Years After the Original?». The Hollywood Reporter (angļu). Skatīts: 2020-01-14. Guardian film. «The full list of nominations for the Baftas 2020». The Guardian (en-GB), 2020-01-07. ISSN 0261-3077. Skatīts: 2020-01-14. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)