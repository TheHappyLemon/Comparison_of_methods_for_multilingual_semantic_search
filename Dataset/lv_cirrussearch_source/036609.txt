Elaina Zelija Pričarda (angļu: Elaine Zelia Pritchard; dzimusi kā Sondersa (angļu: Saunders); 1926. gada 7. janvāris — 2012. gada 7. janvāris) bija Lielbritānijas starptautiskā meistare šahā (1957). Šahu iemācījusies spēlēt piecu gadu vecumā. Bijusi pazīstama kā sava laika šaha brīnumbērns. Divus gadus pēc kārtas uzvarējusi Pasaules meiteņu šaha čempionātos (1936, 1937), kā arī izcēlusies simultānspēles seansos pret Aleksandru Aļehinu un Rūdolfu Špīlmanu. Vēlāk vairākus gadu desmitus bijusi starp Anglijas vadošajām šahistēm. Četras reizes uzvarējusi Lielbritānijas sieviešu šaha čempionātos (1939, 1946 — pēc uzvaras papildu mačā pret Rovenu Brūsu ar 2½:½, 1956, 1965). Pārstāvējusi Anglijas komandu Pasaules šaha olimpiādēs, kurās piedalījusies 5 reizes (1957, 1972-1978). 1976. gadā komandu vērtējumā izcīnījusi sudraba medaļu. Par panākumiem turnīros FIDE 1957. gadā Pričardai piešķīra starptautiskās meistares (WIM) nosaukumu. Sarakstījusi vairākas grāmatas par šahu. Bijusi Anglijas šaha federācijas Goda biedre. Elaine Pritchard. Chess For Pleasure. London. 1971. ISBN 9780571092017 Elaine Pritchard. Young Chess Player. London. 1976. ISBN 9780571105670 «Chess Prodigies by Edward Winter». Arhivēts no oriģināla, laiks: 2016. gada 19. decembrī. Skatīts: 2016. gada 12. decembrī. Rudolf Spielmann vs Elaine Saunders Pritchard Simul, 25b (1938) «BritBase Chess: 33rd British Championship 1946, Nottingham». Arhivēts no oriģināla, laiks: 2017. gada 13. jūlijā. Skatīts: 2016. gada 12. decembrī. British Chess Champions 1904-present OlimpBase :: Women's Chess Olympiads :: Elaine Pritchard «Elaine Zelia Pritchard RIP». Arhivēts no oriģināla, laiks: 2016. gada 31. decembrī. Skatīts: 2016. gada 12. decembrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)