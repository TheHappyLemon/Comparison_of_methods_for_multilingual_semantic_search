"DC Supermīluļu līga" (angļu: DC League of Super-Pets) ir 2022. gada ASV 3D datoranimācijas supervaroņu kinokomēdija, ko producējusi studija Warner Animation Group, un kas balstīta uz DC Comics komiksiem par supervaroņu komandu Legion of Super-Pets. Filmas režisors ir Džareds Stērns un šī ir viņa debijas filma. Filma seko Kripto (ieskaņojis Dveins Džonsons), Supermena suņa gaitām, kas apvienojies ar patversmes suni Dūzi (ieskaņojis Kevins Hārts) un citiem dzīvniekiem, lai izglābtu Leksa Lutora sagūstītos supevaroņus. Pārējos tēlus ieskaņojuši Keita Makinona, Džons Krasinskis, Vanesa Baiere, Nataša Liouna, Djego Luna, Tomass Midldičs, Bens Švarcs un Kiānu Rīvss. Filmas "DC Supermīluļu līga" pirmizrāde notika 2022. gada 27. jūlijā Losandželosā, bet ASV un Latvijas kinoteātros to sāka rādīt no 29. jūlija. Filmas izplatītājs ir Warner Bros. Pictures. Tā ir saņēmusi pārsvarā pozitīvas kritiķu atsauksmes un tās pasaules kases ienākumi ir vairāk nekā 207 miljoni ASV dolāri. Rebecca Rubin. «Box Office: ‘DC League of Super-Pets’ to Overtake ‘Nope’ With $25 Million-Plus Debut». Variety, 2022. gada 27. jūlijs. Skatīts: 2022. gada 27. jūlijs. «DC League of Super-Pets». Box Office Mojo. Skatīts: 2023. gada 2. aprīlī. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)