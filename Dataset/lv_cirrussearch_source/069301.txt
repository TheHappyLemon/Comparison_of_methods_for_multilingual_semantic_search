Aklana (filipīniešu: Lalawigan ng Aklan, angļu: Province of Aklan, aklanu: Probinsya it Akean) ir viena no Filipīnu provincēm valsts vidusdaļā, Rietumu Visaju reģionā. Aizņem Panajas salas ziemeļrietumu daļu, kā arī Borakajas salu Tablasas šaurumā. Dienvidaustrumos robežojas ar Kapisu, bet rietumos — ar Antiki. Ziemeļos krastus apskalo Sibujanas jūra. Administratīvi dalās 17 municipalitātēs un sīkāk 327 barangajās. Provinces centrs un lielākā apdzīvotā vieta ir Kalibo. Apdzīvo galvenokārt aklani. Tiek uzskatīts, ka tagadējo provinces iedzīvotāju priekšteči ieradušies salā 13. gadsimtā no Kalimantānas, izspiežot aborigēnos negroīdus aetus dziļāk iekšzemē. Pastāvīga province izveidota 1956. gadā, iekļaujot aklanu apdzīvotās teritorijas Aklanas upes baseinā. Vikikrātuvē par šo tēmu ir pieejami multivides faili. Skatīt: Aklana.