Ramešbābu Pragnanandhā (tamilu: பிரஞ்ஞானந்தா ரமேஷ்பாபு; dzimis 2005. gada 10. augustā, Čennai) ir Indijas starptautiskais lielmeistars šahā (2018). Trīs reizes uzvarējis Pasaules jauniešu šaha čempionātos dažādās vecuma grupās: U8 (2013), U10 (2015), U18 (2019). Daudzu starptautisko šaha turnīru laurēats, tajā skaitā uzvarējis Xtracon Chess Open (Dānija, 2019), Polgar Challenge (tiešsaite, 2021). 2021. gadā piedalījies FIDE Pasaules kausa izcīņā pēc izslēgšanas sistēmas, kurā nokļuvis līdz 4. kārtai, kurā piekāpies Maksimam Vašjēram-Lagravam. 2021. gada novembrī Rīgā ierindojies 72. vietā 2021. gada "FIDE Chess.com Grand Swiss" turnīrā. 2022. gada janvārī dalījis 11.-12. vietu tradicionālajā Tata Steel Masters lielmeistaru turnīrā. Pārstāvējis Indijas komandu Pasaules šaha olimpiādē un 2022. gadā izcīnījis bronzas medaļu komandu vērtējumā. 2022. gada novembrī uzvarējis Āzijas individuālajā šaha čempionātā vīriešiem. 2023. gada augustā Baku izcīnījis 2. vietu FIDE Pasaules kausa izcīņā šahā, pusfinālā pieveicot Fabiāno Karuānu, bet finālā piekāpjoties Magnusam Kārlsenam, un iekļuvis FIDE pretendentu turnīrā. 2023. gada novembrī Daglasā ierindojies 13. vietā "FIDE Grand Swiss" turnīrā. Par panākumiem turnīros FIDE 2016. gadā viņam piešķīrusi starptautiskā meistara (IM), bet 2018. gadā — starptautiskā lielmeistara (GM) nosaukumu. Bijis jaunākais šahists vēsturē, kas ieguvis starptautiskā meistara nosaukumu 10 gadu, 10 mēnešu un 19 dienu vecumā. Par lielmeistaru kļuvis 12 gadu, 10 mēnešu un 14 dienu vecumā, kļūstot par otru jaunāko lielmeistaru šaha vēsturē pēc Sergeja Karjakina. Viņa vecākā māsa ir šaha lielmeistare Vaišali Ramešbābu. I’m Praggnanandhaa, world’s youngest ever chess International Master Praggnanandhaa Wins Gold In World Youth Chess Championships, India End With Record Seven Medals 2021 FIDE Chess.com Grand Swiss ChessPro. Tata Steel Masters. Вейк-ан-Зее, Нидерланды 2022. Все о турнире 44th Olympiad Chennai 2022 Open Asian Continental Chess Championship-2022 Chess World Cup 2023 2023 FIDE Grand Swiss Praggnanandhaa — youngest chess IM in history! Rameshbabu Praggnanandhaa chases world grandmaster age record at 11 Chennai's Praggnanandhaa becomes 2nd youngest GM Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)