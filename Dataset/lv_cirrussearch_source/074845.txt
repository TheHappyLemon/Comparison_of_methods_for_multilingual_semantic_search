Anaksimandrs (610.—609. gads p.m.ē. — 546. gads p.m.ē.) bija Milētas skolas filozofs, Talesa māceklis. Par viņa dzīvi un darbību zināms ļoti maz. Taless apgalvoja, ka visa esošā kopīgais pirmpamats ir arhē, kas esot ūdens, savukārt Anaksimandrs uzskatīja, ka tas ir apeirons (neierobežotais, nenoteiktais), no kā viss rodas un kur pazūd, un kas visu rada pats no sevis. Antīkajos vēstures avotos Anaksimandrs attēlots kā prasmīgs astronomijas un ģeogrāfijas pētnieks. Tiek uzskatīts, ka tieši viņš Senajā Grieķijā ieviesis tādus astronomiskus instrumentus kā saules pulkstenis, kā arī pirmo debesu globusu. Iespējams, viņš bijis pirmās zināmās pasaules ģeogrāfiskās kartes autors. Vikikrātuvē par šo tēmu ir pieejami multivides faili. Skatīt: Anaksimandrs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Astronomu biogrāfiskās enciklopēdijas raksts (angliski) Pasaules vēstures enciklopēdijas raksts (angliski) Filozofijas interneta enciklopēdijas raksts (angliski) Herdera enciklopēdijas raksts (spāņu) Enciklopēdijas Krugosvet raksts (krieviski) (en) Internet Encyclopedia of Philosophy — Anaksimandrs