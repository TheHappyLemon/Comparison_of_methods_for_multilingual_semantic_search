Frenks Darabons (Frank Darabont; dzimis 1959. gada 28. janvārī Monbeljārā, Francijā kā Ferencs Darabons (Ferenc Darabont)) ir ungāru-franču izcelsmes ASV kinorežisors, scenārists un kinoproducents. Trīs reizes nominēts Amerikas Kinoakadēmijas balvai — par filmām "Brīvības cena" (1994) un "Zaļā jūdze" (1999). Pazīstams ar veiksmīgām Stīvena Kinga romānu ekranizācijām. Kinorežisors un scenārists Frenks Darabons dzimis 1959. gada 28. janvārī Francijas pilsētā Monbeljārā bēgļu nometnē, kur viņa vecāki bija apmetušies pēc bēgšanas no Ungārijas 1956. gada notikumu dēļ. Pēc pārcelšanās uz ASV Darabons vairākus gadus strādāja Holivudā kā dekorāciju meistars un režisora-inscenētāja asistents. Viņš ir sarakstījis scenārijus populārajām šausmu filmām "Šausmas gobu ielā 3: Sapņu kareivji", "Lāse" un piedalījies arī fantastikas "Muša 2" tapšanā. Kā kinorežisors "lielajā kino" viņš triumfāli debitēja 1994. gadā ar cietuma drāmu "Brīvības cena". Filma tikusi nominēta Amerikas Kinoakadēmijas balvai septiņās nominācijās, tajā skaitā kā "Labākā filma". Iepriekš Darabons strādāja arī televīzijā, kur viņa režisora debija bija televīzijas trilleris "Buried Alive" (1990). 1999. gadā iznāca Darabona pēc Stīvena Kinga romāna motīviem uzņemtā filma "Zaļā jūdze", kurā galvenās lomas atveidoja Toms Henkss, Deivids Morss un Maikls Klārks Dankans. Filma tikusi nominēta Amerikas Kinoakadēmijas balvai četrās nominācijās. 2002. gada maijā tika noslēgts līgums ar Darabonu par scenārija uzrakstīšanu filmai "Indiana Džonss un kristāla galvaskausa karaļvalsts". Viņa uzrakstīto scenāriju apstiprināja Harisons Fords un Stīvens Spīlbergs, bet 2004. gadā to neakceptēja Džordžs Lūkass. 1983 — Woman in the Room (scenārists, režisors) 1987 — "Šausmas gobu ielā 3: Sapņu kareivji" (A Nightmare on Elm Street 3: Dream Warriors) (scenārists) 1988 — "Lāse" (The Blob) (scenārists) 1989 — "Muša 2" (Fly II) (scenārists) 1990 — Buried Alive (režisors) 1994 — "Brīvības cena" (The Shawshank Redemption) (režisors, scenārists) 1994 — Frankenstein (scenārists) 1999 — "Zaļā jūdze" (The Green Mile) (režisors, scenārists, producents) 2001 — "Majestātisks" (The Majestic) (režisors, producents) 2004 — "Līdzzinātājs" (Collateral) (producents) 2007 — "Migla" (The Mist) (režisors, scenārists) 2010 — "Staigājošie miroņi" (The Walking Dead) (TV seriāls) (idejas autors) 2013 — Mob City (TV seriāls) (režisors, scenārists, producents) 2016 — "Mednieks un ledus karaliene" (scenārists) «Post Mortem with Mick Garris": Episode 1 – Frank Darabont». IMdB. [1] The Shawshank Redemption (1994) - Nominācijas un balvas [2] The Green Mile (1999) - Nominācijas un balvas IMDb profils (angliski) AllMovie profils (angliski) Box Office Mojo profils (angliski)