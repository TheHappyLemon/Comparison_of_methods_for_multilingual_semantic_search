Sibujana (Sibuyan) ir sala Filipīnu arhipelāgā. Administratīvi ietilpst Mimaropas reģiona Romblonas provincē, administratīvi dalās trijās municipalitātēs, no kurām lielākā ir Sanfernando. Apdzīvo galvenokārt romblonieši. Izvietojusies arhipelāga vidusdaļā Sibujanas jūrā. Krasti mēreni roboti. Sala vulkāniskas izcelsmes, kalnaina, augstākā virsotne ir Gitingitings 2058 m vjl salas ziemeļu centrā. Valda subekvatoriāls musonu klimats. Sibujanu reizēm dēvē par Āzijas Galapagu salām — sala bijusi izolēta no pārējās pasaules kopš tās rašanās brīža. Apmēram trešdaļu salas klāj mūžamežs, kurā atrodamas daudzas endēmas augu un dzīvnieku sugas un kas tike uzskatīts par vienu no pasaulē biezākajiem un daudzveidīgākajiem mežiem. Salas vidienē 157 km² platībā izveidots Gitingitinga kalna dabas parks. Towards sustainable forest management and poverty alleviation in the Philippines Vikikrātuvē par šo tēmu ir pieejami multivides faili. Skatīt: Sibujana.