Iekapsulēšana (angļu: Encapsulation) augstāka slāņa protokola datu bloka ievietošana zemāka slāņa protokola datu blokā. No augstāka slāņa saņemtos datus sauc par saņēmēja slāņa servisa datu bloku (Sevice Data Unit, SDU). Iekapsulēšanas procesā zemākā slāņa protokols pievieno SDU savu protokola kontroles informāciju (Protocol Control Information, PCI), , visbiežāk galvenes (header) veidā. Adresāta mezgla atbilstošā līmeņa protokols, saņemot PDU, izdala no tā SDU un nodod augstāka līmeņa protokolam. Šo procesu sauc par atkapsulēšana (decapsulation). Iekapsulēšanu lieto gan OSI, gan TCP/IP modeļi. Piemērā parādīta lietotāja datu iekapsulēšana TCP/IP modelī. Piemērs ir vienkāršots un tajā nav apskatīti citi procesi, piemēram fragmentēšana. Lietojuma slāņa dati tiek nodoti transporta slānim UDP protokols pievieno savu protokola kontroles informāciju, piemēram porta numuru, veidojot UDP datagrammu un nodod to tīkla slānim IP pievieno IP galveni un nodod paketi datu posma slānim Datu posma slānis, piemēram Ethernet iekapsulē IP paketi kadrā. Atkapsulēšana notiek pretējā secībā Datu posma slānis saņem kadru, izdala no tā IP paketi un nodod tīkla slānim Tīkla slānis no paketes izdala UDP datagrammu un nodod transporta slānim — UDP UDP izdala lietotāja datus un nodod tos attiecīgajam lietojumam. The TCP/IP Guide