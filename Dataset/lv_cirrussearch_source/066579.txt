Ukrainas Katoļu universitāte (ukraiņu: Український католицький університет) ir privāta augstākās izglītības iestāde Ļvivā, Ukrainā. Tā ir pirmā katoļu universitāte bijušās PSRS teritorijā un pirmā Ukrainas grieķu katoļu baznīcas dibinātā universitāte. Universitātes teritorijā atrodas starptautiskās kristiešu kustības "Ticība un gaisma" sekretariāts. 1929. gada 6. oktobrī notika Ļvivas Teoloģijas akadēmijas atvēršana. Apvienojot ap sevi daļu Rietumukrainas inteliģences, akadēmija kļuva par teoloģijas un filozofijas zinātņu centru. 10 gadu laikā akadēmija ievērojami paplašinājās: tika atvērtas jaunas fakultātes un katedras, profesoru skaits pieauga līdz 40 cilvēkiem. 1945. gadā akadēmiju slēdza, mācībspēki emigrēja, tika represēti vai pārtrauca darbību. 1992. gadā tika izveidota komisija Teoloģijas akadēmijas atjaunošanai. 1994. gadā Ļvivas bīskapu sinode nobalsoja par akadēmijas atjaunošanu, tā paša gada septembrī akadēmija tika oficiāli atvērta. 1999. gadā tā saņēma starptautisku akreditāciju. Tajā pašā gadā notika pirmais studentu izlaidums. 2002. gadā augskola tika pārdēvēta par Ukrainas Katoļu universitāti. Ukrainas Katoļu universitāte sagatavo bakalaurus šādās studiju jomās: Teoloģija Vēsture Datorzinātne Politikas zinātne Psiholoģija Sociālā pedagoģija Socioloģija Kulturoloģija Filoloģija Biznesa analītika Maģistrantūra: Teoloģija Vēsture un arheoloģija ekumeniskās zinātnes Inovācijas un uzņēmējdarbība Žurnālistika Klīniskā psiholoģija Mediju komunikācija Tiesību zinātne Cilvēkresursu vadība u. c. Vikikrātuvē par šo tēmu ir pieejami multivides faili. Skatīt: Ukrainas Katoļu universitāte.