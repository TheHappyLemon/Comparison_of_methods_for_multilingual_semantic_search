Telefonija ir zinātnes un tehnikas nozare, kas aptver telefona sakaru sistēmu uzbūves principu izpēti, aparatūras izstrādi telefona sakaru realizēšanai un izmantošanai, kā arī balss informācijas pārraides kvalitātes novērtēšanu telefona sakaru kanālos. Telefonu tīkls ir iekārtu un kabeļu kopums, kas nodrošina telefona funkcionēšanu. Sakaru kanāls ir no sakaru līnijas izdalīta frekvenču josla balss un dienesta komandu pārraidīšanai. Viena abonenta gadījumā sakaru kanāls un sakaru līnija ir viena. Sakaru kanāli var būt: simpleksi dupleksi pusduplekss Lai pārraidītu dupleksu sarunu, lieto divus pretēja virziena simpleksos kanālus. Sarunu virzienu atdalīšanu dupleksajā abonenta līnijā pārraidīšanai sakaru kanālā veic divsistēma. Ciparu sakaru kanāli tiek veidoti ar datu apstrādes paņēmieniem. Pēdējā laikā starp centrālēm lieto ciparu kanālus. Ciparu kanālus parasti veido, izmantojot optiskos kabeļus. Analogajos sakaru iekārtās kanālu dalīšanai lieto frekvenču dalīšanu. Šādas iekārtas sauc par blīvēšanas aparatūru. Centrāles ar telefonu aparātiem savieno abonentu līnijas. Telefona sarunas trakts līdz centrālei ir duplekss. Telefona līnijas sarunas trakta barošanas spriegums ir 60 voltu līdzstrāva. Zvana signāls ir 110 voltu maiņspriegums. Pilsētas abonentu līnijas mēdz būt analogas. Telefonu centrāle ir sistēma, kas savieno telefonu abonentus zvanu laikā. Telefona aparāta mikrofona barošana notiek caur telefona līniju no centrāles barošanas avota. Dažādām centrālēm šis līdzspriegums ir 12 - 60V. Vietējās baterijas telefoniem ir baterija (parasti galvaniskā) mikrofona barošanai. Šajā gadījumā telefona līnijā līdzsprieguma nav. Vietējo bateriju visbiežāk izmantoja kopā ar rokas komutatoriem. KVANT - VEF Līdz 90 gadu vidum centrāļu savienošanai izmantoja analogos (broadcasting)|sakaru kanālus. Sakaru kanāls ir no platjoslas kanāla izdalīta frekvenču josla balss pārraidīšanai. Sakaru kanāla joslas platums ir 2 KHz. Parasti telefonu centrāle arī nodrošina telefonu aparātu barošanas spriegumu. Šādu barošanas veidu sauc par centrālās baterijas (CB) barošanu. Dažos gadījumos, piemēram lauka telefonam lieto vietējās baterijas barošanu (VB). Telefonu centrāles lieto visi fiksētie un mobilie telefonu tīkli. Mūsdienu digitālās telefonu centrāles būtībā ir specializēti datori (maršrutētāji). Fiksēto telefonu tīklu centrālēm parasti ir relatīvi liels daudzums (no dažiem desmitiem līdz dažiem desmitiem tūkstošu) maza ātruma interfeisu, pie kuriem pieslēdz līnijas uz atsevišķiem telefoniem un neliels daudzums (daži) liela ātruma interfeisi, caur kuriem centrāli savieno ar citām centrālēm. Dažreiz, nomaļākām vietām, lieto vienkāršotas konstrukcijas "centrāles", kas mazā ātruma interfeisus sablīvē vienā liela ātruma interfeisā un neko vairāk. Šādā gadījumā, telefona saruna starp diviem pie šādas iekārtas pieslēgtiem telefoniem, iet caur augstāka līmeņa centrāli. Mobilo telefonu bāzes stacijas darbojas pēc līdzīgiem principiem. Telefons Mobilais telefons