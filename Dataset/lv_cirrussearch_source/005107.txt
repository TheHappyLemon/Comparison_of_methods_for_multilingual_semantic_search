Simo Heihe (somu: Simo Häyhä; dzimis 1905. gada 17. decembrī, miris 2002. gada 1. aprīlī), Sarkanajā armijā iesaukts par "Balto nāvi" (krievu: Белая смерть; somu: Valkoinen kuolema; zviedru: Vita döden; vācu: Weißer Tod) bija somu snaiperis. Ar pārveidotu Mosina šauteni viņš Ziemas karā nošāva vairāk nekā 505 ienaidniekus, pēc citiem resursiem upuru skaits bija 542, kas ir vislielākais reģistrētais nogalināto skaits lielajos karos. Heihe piedzima Rautjervi pašvaldībā, kas mūsdienās ir uz Somijas un Krievija robežas un sāka savu karadienestu 1925. gadā. Pirms stāšanās karadienestā Heihe bija zemnieks un mednieks. Viņš tika iesaukts, sākoties Ziemas karam (no 1939. gada līdz 1940. gadam) starp Somiju un Padomju Savienību un Somijas bruņoto spēku rindās cīnījās pret sarkanarmiešiem. Iesaukts par "Balto nāvi" S.Heihe kļuva par rezultatīvāko snaiperi visu karu vēsturē, būdams pašaizsardzības vienības loceklis vēl miera laikā regulāri praktizējās šaušanā un sasniedza vērā ņemamus rezultātus — 152 metrus tālu novietotā mērķī minūtes laikā varēja trāpīt 16 reizes. 1939. gadā, sākoties Ziemas karam, Heihe devās uz fronti un piedalījās kaujā pie Kollā upes. Somu praktizētā partizānu kara taktika ar negaidītajiem uzbrukumiem bija ļoti piemērota Heihem — parasti viņš uzvilka baltu maskēšanās tērpu, paņēma līdzi pārtiku vairākām dienām un nozuda mežos, lai ik pa brīdim no turienes atklātu uguni uz padomju karavīriem. Heihe izmantoja šauteni bez optiskā tēmekļa. 100 dienu ilgās kaujas laikā viņš iznīcināja 505 krievu karavīrus, tātad vidēji piecus dienā. Droši vien upuru skaits būtu vēl lielāks, ja vien kādudien Heihem pretī negadītos padomju snaiperis, kura raidītā lode sadragāja viņam žokli un izsita no ierindas uz visiem laikiem. Heihe izdzīvoja, taču viņa seja bija neglābjami sakropļota. Snaiperu žurnāls;2. Pasaules karš Šons Rejments. «The long view (angliski)». The Daily Telegraph (London), 2006-04-30. Skatīts: 2009. gada 30. marts. (angliski) Vikikrātuvē par šo tēmu ir pieejami multivides faili. Skatīt: Simo Heihe.