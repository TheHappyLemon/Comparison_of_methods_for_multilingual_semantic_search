"Uz priekšu" (angļu: Onward) ir 2020. gada ASV datoranimācijas urbānās fantāzijas filma. Filmas režisors ir Dens Skenlons, producente Kori Raje, scenārija autori Skenlons, Džeisons Hedlijs un Keita Benina. Galvenās lomas ieskaņojuši Toms Holands, Kriss Prats, Džūlija Luisa-Dreifusa un Oktāvija Spensere. Filmas darbība norisinās fantāzijas pasaules pilsētā, kur divi brāļi elfi mēģina atrast artefaktu, lai atgrieztu savu mirušo tēvu. Filmas "Uz priekšu" pirmizrāde norisinājās 70. Berlīnes starptautiskajā kinofestivālā 2020. gada 21. februārī, bet ASV un Latvijas kinoteātros to sāka demonstrēt 2020. gada 6. martā. Filma pārsvarā saņēma pozitīvas kritiķu atsauksmes, vispasaules kases ienākumi tai ir tikai gandrīz 142 miljoni ASV dolāru. Filmas sliktie finansiālie rādītāji, salīdzinot ar citām Pixar filmām, tiek attiecināti uz COVID-19 pandēmijas sākšanos, kā rezultātā kinoteātri visā pasaulē tika slēgti. Tāpat kā vairākas citas filmas, kas tika izlaistas martā, arī šī filma divas nedēļas pēc tās pirmizrādes tika izdota digitālā formātā. «Programme - Onward». Berlināle (angļu). Skatīts: 2020-02-16. Rebecca Rubin. «Box Office: ‘Onward’ Debuts to $28 Million Overseas Amid Coronavirus Outbreak». Variety, 2020. gada 8. marts. Arhivēts no oriģināla, laiks: 2020. gada 8. marts. Skatīts: 2020. gada 18. marts. «Onward (2020)». Box Office Mojo. Skatīts: 2021. gada 1. janvāris. Variety staff. «D23: Pixar Announces Untitled Quest Movie Set in 'Suburban Fantasy World'». Variety (Penske Media Corporation), 2017. gada 14. jūlijs. Arhivēts no oriģināla, laiks: 2017. gada 15. jūlijs. Skatīts: 2017. gada 21. jūlijs. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Rotten Tomatoes profils (angliski)