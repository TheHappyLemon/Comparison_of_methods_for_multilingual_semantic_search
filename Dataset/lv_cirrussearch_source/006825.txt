CONMEBOL Libertadores, zināms arī vienkārši kā Copa Libertadores de América un sākotnēji kā Copa Campeones de América (Amerikas čempionu kauss), ir ikgadējs starptautisks futbola klubu turnīrs, kuru kopš 1960. gada organizē CONMEBOL. Tas ir prestižākais klubu turnīrs Dienvidamerikā un viens no plašāk pārraidītajiem turnīriem pasaulē — to translē 135 valstīs. Turnīrs nosaukts Dienvidamerikas atbrīvošanas karu līderu vārdā — Libertadores (portugāļu un spāņu valodā - atbrīvotāji). Turnīram laika gaitā ir bijuši dažādi formāti. Sākotnēji piedalīties varēja tikai Dienvidamerikas līgu čempioni. 1966. gadā tiem pievienojās arī vairāku līgu vicečempioni; 1998. gadā pievienojās Meksikas komandas. Šobrīd turnīrā piedalās vismaz pa trim klubiem no katras valsts, bet no Argentīnas un Brazīlijas piedalās pa piecām komandām. Tradicionāli vienmēr ir izmantota grupu turnīra fāze, bet komandu skaits grupās ir vairākas reizes mainījies. Turnīrs sastāv no sešām kārtām. Šībrīža formātā spēles sākas februāra sākumā ar pirmo kārtu. Sešas uzvarētājkomandas no pirmās kārtas pievienojas 26 komandām otrajā kārtā, kurā ir astoņas grupas pa četrām komandām. Astoņi grupu uzvarētāji un astoņi otro vietu ieguvēji iekļūst pēdējās četrās kārtās, kur spēles notiek pēc izslēgšanas principa. Tās noslēdzas ar fināliem, kuri notiek periodā no jūnija līdz augustam. Copa Libertadores uzvarētājs var piedalīties vēl divos turnīros: FIFA Klubu Pasaules kausā un Recopa Sudamericana. Šībrīža turnīra čempioni ir Brazīlijas klubs Fluminense, kas 2023. gadā uzvarēja pirmo reizi. Veiksmīgākais klubs šajā turnīrā ar septiņiem tituliem ir Argentīnas klubs Independiente. Argentīnas klubi kopumā ir ieguviši visvairāk titulu — 25, bet no Brazīlijas nāk visvairāk dažādo uzvarētājkomandu — pavisam turnīrā uzvarējušas ir 11 Brazīlijas komandas. Kausu ir ieguvušas 26 dažādas komandas un divus gadus pēc kārtas to ir paveikušas sešas komandas, pēdējoreiz Boca Juniors 2001. gadā. «Copa Libertadores tendrá nuevo patrocinador desde 2008» [The Copa Libertadores will have a new sponsor as of 2008] (Spanish). CopaLibertadores.com. 2007. gada 28. septembris. Skatīts: 2010. gada 18. maijs. «Competiciones, Copa Santander Libertadores» (Spanish). CONMEBOL. 2010. gada 18. maijs. Skatīts: 2010. gada 18. maijs. «Copa Libertadores TV revenues rise». Sports business. 2006. gada 9. marts. Skatīts: 2008. gada 2. februāris. Jose Carluccio. «¿Qué es la Copa Libertadores de América?» [What is the Copa Libertadore de América?] (Spanish). Historia y Fútbol, 2007. gada 2. septembris. Skatīts: 2010. gada 18. maijs. «River y Colón no tienen fecha fija» [River and Colón do not have a date set] (Spanish). La Nación. 1997. gada 13. decembris. Skatīts: 2010. gada 18. maijs. «Reglamento de la Copa Santander Libertadores de América» [Regulations of the Copa Santander Libertadores] (Spanish). CONMEBOL. Skatīts: 2010. gada 18. maijs. «Kenedijs iesit "Libertadores" kausa uzvaras vārtus un uzreiz tiek noraidīts». sportacentrs.com. 2023. gada 5. novembrī. Skatīts: 2023. gada 5. novembrī. «Copa Libertadores 2001» (Spanish). Historia de Boca. Arhivēts no oriģināla, laiks: 2011. gada 24. jūlijā. Skatīts: 2010. gada 19. maijs. Copa Libertadores on the RSSSF Conmebol Libertadores news Arhivēts 2022. gada 13. janvārī, Wayback Machine vietnē. at Fox Sports Mexico (spāņu) Copa Libertadores news at ESPN (spāņu) Copa Libertadores Arhivēts 2023. gada 25. septembrī, Wayback Machine vietnē. at Univision (spāņu) Copa Libertadores at worldfootball.net