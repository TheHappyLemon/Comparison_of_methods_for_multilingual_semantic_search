Aleksandrs Jakuševs (krievu: Александр Сергеевич Якушев; dzimis 1947. gada 2. janvārī) ir bijušais PSRS hokejists, kreisās malas uzbrucējs, ilggadējs PSRS hokeja izlases dalībnieks. Savas karjeras laikā kļuvis par divkārtēju Olimpisko čempionu, triumfējis vairākos Pasaules čempionātos. 2018. gadā uzņemts Hokeja slavas zālē. Karjeru Jakuševs sāka 1963.—64. gada sezonā PSRS čempionātas Maskavas "Spartak". Tā rindās 1967., 1969. un 1976. gadā izcīnīja PSRS čempiona titulu. 1968.—69. gada sezonu Jakuševs noslēdza kā līgas rezultatīvākais spēlētājs. "Spartak" rindās uzbrucējs spēlēja līdz pat 1979.—80. gada sezonas noslēgumam. No 1980. līdz 1983. gadam spēlēja Austrijas hokeja līgas klubā Kapfenberger SV. No 1990. līdz 1993., kā arī no 1997. līdz 2000. gadam Jakuševs bija Maskavas "Spartak" galvenais treneris. 1999. un 2000. gada Pasaules čempionātos bija arī Krievijas hokeja izlases galvenais treneris. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)