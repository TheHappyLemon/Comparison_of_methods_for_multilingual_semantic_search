2022. gada Pasaules čempionāts šahā sievietēm bija šaha mačs par Pasaules šaha čempiones titulu. Tajā sacentās Dzjui Veņdzjuņa (2018. gada Pasaules čempionāta šahā sievietēm uzvarētāja) un pretendente Aleksandra Gorjačkina (2019. gada atjaunotā pretendenšu turnīra uzvarētāja). Mača klasiskā laika kontroles daļa noslēdzās ar neizšķirtu rezultātu 6:6 pēc trim Dzjui Veņdzjuņas uzvarām, trim Aleksandras Gorjačkinas uzvarām un sešiem neizšķirtiem. 24. janvārī pēc četrām ātrā šaha partijām Dzjui Veņdzjuņa saglabāja titulu ar vienu uzvaru un trīs neizšķirtiem. Mačs notika divās daļās: pirmā notika Šanhajā (Ķīna) un otra — Vladivostokā (Krievija) no 2020. gada 3. līdz 24. janvārim. Tas iezīmēja jaunu Pasaules šaha čempiones titula mača formātu, kurā piedalījās pašreizējā čempione un pretendenšu turnīra uzvarētāja, pēc tam, kad jaunais FIDE prezidents Arkādijs Dvorkovičs izteica savu neapmierinātību par Pasaules šaha čempiones noskaidrošanu turnīros pēc izslēgšanas sistēmas un to biežajām dažādajām pasaules čempionēm. Atjaunotais pretendenšu turnīrs notika 2019. gada maijā Kazaņā, Krievijā. Formāts ir astoņu spēlētāju divu apļu turnīrs. Pretendenšu turnīrā trīs dalībnieces tika pielaistas saskaņā ar 2018. gada čempionāta rezultātiem kā šī turnīra pusfinālistes. Visas atlikušās dalībnieces kvalificējās saskaņā ar FIDE reitingu sarakstu, ņemot vērā visu divpadsmit mēneša reitinga vidējo rādītāju 2018. gadā. Aleksandra Gorjačkina turnīra dalībnieču sarakstā nomainīja Hou Jifaņu, kas atteicās piedalīties pretendenšu turnīrā. Gorjačkina ar 1½ punkta lielu atrāvienu pārliecinoši uzvarēja pretendenšu turnīrā un ieguva tiesības sacensties ar čempioni. Mačs tika sadalīta divās daļās starp abu dalībnieču mītnes valstīm. Pirmais posms notika Šanhajā, bet otrais — Vladivostokā. Šanhajā mačs noritēja viesnīcā InterContinental Shanghai Jing'An, bet Vladivostokā — Tālo Austrumu federālā universitātē. Mača partiju skaits tika palielināts līdz divpadsmit, atšķirībā no 2018. gada mača, kas sastāvēja no desmit partijām. «FIDE Online. FIDE Top players - Standard Top 100 Women May 2021». ratings.fide.com. «International Chess Federation - FIDE». www.fide.com. https://www.fide.com/images/stories/NEWS_2018/FIDE_NEWS/Rules_for_the_FIDE_Womens_Candidates_Tournament_2019.pdf «Women's World Ch: Tension». Chess News. 2018. gada 14. nov. «Frauen-WM: Die FIDE ändert den Modus». Schach Nachrichten. 2018. gada 29. nov. «International Chess Federation - FIDE». www.fide.com. «Goryachkina is the new World Championship challenger». 2019. gada 14. jūn. Jovanka Houska (JovankaHouska). «Goryachkina Wins Women's Candidates’ Ahead Of Anna Muzychuk». Chess.com. «Top 100 Women May 2019 – Archive». FIDE. «International Chess Federation - FIDE». www.fide.com. «Frauen-Weltmeisterschaft: Ju Wenjun gegen Aleksandra Goryachkina». Schach Nachrichten. 2020. gada 2. janv. Oficiālā saite Čempionāta FIDE saite FIDE pretendenšu turnīra saite vietnē World Chess Arhivēts 2019. gada 31. maijā, Wayback Machine vietnē.