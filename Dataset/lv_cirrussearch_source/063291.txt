Ulukhaktūka (angļu: Ulukhaktok, inuinnaktuna: Ulukhaqtuuq — ‘vieta, kur ir materiāli ulu [naža] izgatavošanai’), līdz 2006. gadam Holmena (angļu: Holmen), ir inuitu ciems Kanādā, Ziemeļrietumu Teritorijās. Izvietojusies Viktorijas salas rietumos Amundsena līča krastā. Ziemeļos no ciema atrodas Ulukhaktūkas/Holmenas lidosta. Apdzīvotā vieta sāka veidoties 1937. gadā, kad šajā vietā apmetās inuita Natkusiaka ģimene. Pēc diviem gadiem uz šejieni no Volkera līča tika pārcelta Hudson's Bay Company faktorija, kā arī atvērta katoļu misija. Sākotnēji nodēvēta par godu Edvarda Inglfīlda ekspedīcijas dalībniekam Holmenam. 1984. gadā piešķirts ciema statuss. Ulukhaktūkas ciemā ir skola, ambulance, sporta nams, veikals, pasts, policijas iecirknis, viesnīcas, katoļu baznīca. Elektrību nodrošina dīzeļelektrostacija. Iedzīvotāju galvenā nodarbošanās ir amtniecība, zveja un medības. NWT Place Names Database Natkusiak (ca. 1885- 1947) Vikikrātuvē par šo tēmu ir pieejami multivides faili. Skatīt: Ulukhaktūka.