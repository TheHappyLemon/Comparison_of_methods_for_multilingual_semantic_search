Madaras jātnieks (bulgāru: Мадарски конник) ir klintī izcirsts agrīno viduslaiku bareljefs Bulgārijas ziemeļaustrumos pie Madaras ciema uz austrumiem no Šumenas pilsētas. Bareljefs izcirsts 7. gadsimta beigās vai 8. gadsimta sākumā, kad Bulgārijā valdīja hans Tervels. Piemineklis 1985. gadā tika iekļauts UNESCO Pasaules mantojuma sarakstā. Bareljefs attēlo jātnieku, kurš ar šķēpu caurdur lauvu. Jātniekam pa pēdām seko suns. Tas izveidots gandrīz dabīgā lielumā 100 metrus augstā klintī 23 metru augstumā. Ap Madaras jātnieku izveidoti vairāki mūsdienās daļēji izdzisuši uzraksti vidusgrieķu valodā, kas apraksta 9. gadsimta notikumus. Izrakumos starp pasaules kariem netālu no Madaras jātnieka tika atrastas senas kulta celtnes. Madaras jātnieks attēlots uz Bulgārijas monētām. Madaras jātnieks no lielāka attāluma Vikikrātuvē par šo tēmu ir pieejami multivides faili. Skatīt: Madaras jātnieks. Brockhaus Enzyklopädie raksts (vāciski) Krievijas Lielās enciklopēdijas raksts (krieviski)