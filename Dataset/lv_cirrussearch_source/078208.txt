Ulysses bija ESA un NASA kopīga kosmiskā zonde Saules un heliosfēras izpētei. Tā tika palaista 2009. gada 30. jūnijā ar kosmoplānu Discovery (STS-41). Svarīgākais misijas uzdevums bija novērot Saules polu apgabalus, kurus no Zemes nevar redzēt. Citi pētījumu virzieni ietvēra Saules vēja sastāva un izturēšanās noteikšanu, Saules un starpplanētu izcelsmes enerģētisko daļiņu pētījumus, Saules un heliosfēras magnētiskā lauka mērījumus, galaktisko kosmisko staru pētījumus, heliosfēras un starpzvaigžņu vides mijiedarbības izpēti, ka arī piedalīšanos programmā, lai identificētu gamma staru uzliesmojumus. 2009. gada 30. jūnijā tika beigta Ulysses misija, dodot komandu izslēgt tā sistēmas. Ulysses ir Odisejas nosaukums latīņu valodā. 1990. gada 6. oktobris 11:47:16 UTC — Ulysses starts 1992. gada 8. februāris — 1. Jupitera pārlidojums, lai iegūtu papildu paātrinājumu 1994. gada 26. jūnijs — 5. novembris — 1. Saules dienvidpola pārlidojums 1994. gada 13. septembris — sasniegts maksimālais Saules dienvidu platums (-80,2°) 1995. gada 13. marts — 1. Saules ekliptikas plaknes šķērsošana 1995. gada 19. jūnijs — 29. septembris — 1. Saules ziemeļpola pārlidojums 1995. gada 31. jūlijs — sasniegts maksimālais Saules ziemeļu platums (+80,2°) 1996. gada 1. maijs — primārās misijas beigas 1998. gada 9. maijs — 2. Saules ekliptikas plaknes šķērsošana 2000. gada 8. septembris — 2001. gada 16. janvāris — 2. Saules dienvidpola pārlidojums 2000. gada 27. novembris — sasniegts maksimālais Saules dienvidu platums (-80,2°) 2001. gada 25. maijs — 3. Saules ekliptikas plaknes šķērsošana 2001. gada 3. septembris — 12. decembris — 2. Saules ziemeļpola pārlidojums 2001. gada 13. oktobris — sasniegts maksimālais Saules ziemeļu platums (+80,2°) 2004. gada 4. februāris — 2. Jupitera pārlidojums 2004. gada 14. jūlijs — 4. Saules ekliptikas plaknes šķērsošana 2008. gada 1. jūlijs — oficiālas misijas beigas 2009. gada 30. jūnijs — kosmiskā aparāta aparatūras izslēgšana Vikikrātuvē par šo tēmu ir pieejami multivides faili. Skatīt: Ulysses. Encyclopædia Britannica raksts (angliski)