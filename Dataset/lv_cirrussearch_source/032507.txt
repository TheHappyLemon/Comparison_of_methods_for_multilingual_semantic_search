Teodors Fontāne (vācu: Theodor Fontane; dzimis 1819. gada 30. decembrī, miris 1898. gada 20. septembrī) bija vācu rakstnieks, žurnālists un teātra kritiķis, 19. gadsimta reālisma literatūras pārstāvis. Dzimis hugenotu izcelsmes aptiekāra ģimenē, un arī pats iesākumā strādāja par aptiekāru. 1839. gadā sarakstīja savu pirmo literāro darbu. No 1849. gada ar valdības specdienesta palīdzību kā avīžu korespondents dzīvoja Londonā. Atgriežoties Vācijā, strādāja konservatīvās vācu avīzēs un publicēja rakstus par britu tematiku. No 1862. līdz 1882. gadam izdeva ceļojumu piezīmes četros sējumos Wanderungen durch die Mark Brandenburg, tā iegūdams popularitāti. Jau sasniedzot 57 gadu vecumu, pievērsās žanram, ar kuru pazīstams arī mūsdienās — radīja romānus, kuru tematika bija tālaika prūšu sabiedrības dzīve. Vikikrātuvē par šo tēmu ir pieejami multivides faili. Skatīt: Teodors Fontāne. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski)