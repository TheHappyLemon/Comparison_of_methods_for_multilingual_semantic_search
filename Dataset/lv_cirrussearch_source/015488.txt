"Neiznīcināmie 2" (angļu: The Expendables 2) ir 2012. gada ASV asa sižeta filma, kas ir 2010. gada filmas "Neiznīcināmie" turpinājums. Filmas režisors ir Saimons Vests, bet scenārija autori ir Silvestrs Stallone, Ričards Venks, Kens Kaufmans un Deivids Agosto. Galveno pozitīvo tēlu, tāpat kā filmas pirmajā daļā, atveido Silvestrs Stallone, bet ļaundari — Žans Klods van Damme. Pārējās lomās filmējās Džeisons Steitems, Džets Lī, Dolfs Lundgrēns, Čaks Noriss, Terijs Krūvs, Rendijs Kutjūrs, Liams Hemsvorts, Brūss Viliss, Arnolds Švarcenegers un citi aktieri. Filmēšana tika uzsākta 2011. gada oktobrī un turpinājās trīsarpus mēnešus, pārsvarā Bulgārijā, kā arī daļēji ASV (Ņūorleānā) un Ķīnā (Honkongā). Filmas pirmizrāde Latvijas kinoteātros notika 2012. gada 17. augustā, vienā dienā ar pasaules pirmizrādi, bet 20. novembrī un 10. novembrī filma tiks izdota Blu-ray un DVD formātā. "Neiznīcināmo" vienība, kas sastāv no līdera Bārnija Rosa, auksto ieroču eksperta Lī Kristmasa, cīņas mākslu meistara Īņa Jana, psihiski nelīdzsvarotā Gunāra Džensena, kaujas ieroču speciālista Heila Cēzara, sprāgstvielu eksperta Tola Rouda, kā arī jauniņā, snaipera Billija Timonsa ar iesauku "Mazulis", ierodas Nepālā kārtējās specoperācijas uzdevumā, izglābt ķīniešu uzņēmēju. Operācijas laikā izdodas atbrīvot Trenču, senu Bārnija paziņu un konkurentu, kurš tur bija ieradies ar tādu pašu uzdevumu. Pēc veiksmīgi paveiktā uzdevuma, komanda desantē Iņu Janu kopā ar uzņēmēju Ķīnā. Atgriežoties Ņujorkā "Neiznīcināmie" kādā bārā atzīmē veiksmīgi paveikto operāciju. Billijs paziņo Bārnijam par savu lēmumu pamest komandu, lai vairāk laika varētu veltīt savai mīļotajai meitenei Sofijai, kam Bārnijs neiebilst. Vēlāk, pēc tikšanās ar CIP aģentu Čērču, Bārnijs ir spiests pieņemt viņa uzdevumu — iegūt koferi no seifa, kas atrodas kādā Albānijas teritorijā notriektā lidmašīnā. Pēc Čērča vēlmes Bārnija komandai pievienojas tehniskā eksperte Megija Čena. Ierodoties norādītajā vietā un iegūstot nepieciešamo koferi, "Neiznīcināmie" nokļūst konkurējošās vienības gūstā, ko vada terorists Žans Vilēns un viņa "labā" roka Hektors, kas saņēmuši par ķīlnieku Billiju. Vilēns piedāvā apmainīt viņa dzīvību pret ieročiem un koferi, kam Bārnijs arī piekrīt. Neskatoties uz to, Vilēns nežēlīgi nogalina Billiju, un helikopterā dodas prom. Komanda apglabā nogalināto biedru, izlasot viņa meitenei adresēto vēstuli, un nolemj atriebties Vilēnam. "Neiznīcināmie" Silvestrs Stallone — Bārnijs Ross Džeisons Steitems — Lī Kristmass Džets Lī — Iņs Jans Dolfs Lundgrēns — Gunārs Džensens Terijs Krūvs — Heils Cēzars Rendijs Kutjūrs — Tols Rouds Liams Hemsvorts — Billijs Timons Juja Ņana — Megija Čena Teroristi Žans Klods van Damme — Žans Vilēns Skods Edkins — Hektors Pārējie tēli Čaks Noriss — Bukers Brūss Viliss — Čērčs Arnolds Švarcenegers — Trenčs Karisma Karpentere — Leisija Amanda Omsa — Pilāra Nikolete Noela — Sofija «On Location: Bulgarian studio gets new image under Avi Lerner». Los Angeles Times. 2011-09-06. Skatīts: 2012-02-16. «The Expendables 2 (2012)». Box Office Mojo. Skatīts: 2012-08-19. «The Expendables 2 — Official Site». TheExpendables2Film.com. Skatīts: 2012-05-05. «The boys are back in town for The Expendables 2». The Sofia Echo. 2011-09-30. Arhivēts no oriģināla, laiks: 2012-06-19. Skatīts: 2012-02-16. «Schwarzenegger starts filming Expendables 2 next week». Moviehole. 2011-10-08. Arhivēts no oriģināla, laiks: 2012-04-09. Skatīts: 2012-02-16. «Photo today from on the set of expendables II in New Orleans!». Facebook. 2012-01-11. Skatīts: 2012-02-16. «Expendables 2 Filming Has Wrapped In Hong Kong». Expendables Premiere. 2012-01-21. Arhivēts no oriģināla, laiks: 2012-01-26. Skatīts: 2012-02-16. «The Expendables 2 (2012) — Release dates». Internet Movie Database. Skatīts: 2012-02-16. «The Expendables 2 Blu-ray». Blu-ray.com. Skatīts: 2012-09-04. «The Expendables 2 (2012) DVD release date 2012-12-10». VideSoon.com. Arhivēts no oriģināla, laiks: 2012-08-16. Skatīts: 2012-08-22. «Pārējo grupas dalībnieku saraksts». Internet Movie Database. Skatīts: 2012-09-03. Oficiālā tīmekļa vietne (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)