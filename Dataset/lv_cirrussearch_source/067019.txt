"Par Šmitu" (angļu: About Schmidt) ir 2002. gada ASV komēdijdrāmas filma, kuras režisors ir Aleksandrs Peins. Filmā galvenās lomas atveido Džeks Nikolsons, Houpa Deivisa, Dērmonts Malronijs un Ketija Beitsa. Filma balstīta uz 1996. gada Luisa Beglija romānu ar tādu pašu nosaukumu. Filma stāsta par tikko pensijā devušos Vorenu Šmitu, kurš pēc sievas nāves dodas ceļā uz savas meitas kāzām, pa ceļam meklējot dzīves jēgu. Filmas "Par Šmitu" pirmizrāde notika 2002. gada 22. maijā Kannu kinofestivālā. Filma bija gan finansiāli veiksmīga, nopelnot 105,8 miljonus ASV dolāru, gan saņēma pozitīvu kritiķu novērtējumu. Nikolsonu nominēja Amerikas Kinoakadēmijas balvai kategorijā "Labākais aktieris galvenajā lomā", savukārt Beitsu nominēja kategorijā "Labākā aktrise otrā plāna lomā". «About Schmidt (2002)». The Numbers. Skatīts: 2023. gada 26. maijā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)