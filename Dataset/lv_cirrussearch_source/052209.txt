Paukošana 1896. gada vasaras olimpiskajās spēlēs bija viens no deviņiem sporta veidiem olimpisko spēļu programmā. Paukošanas sacensības tika aizvadītas no 7. līdz 9. aprīlim un tās notika Zapionā. Sportisti varēja sacensties 3 disciplīnās: florete, florete meistariem un zobens. Bija plānots, ka tiks aizvadītas sacensības ar špagu, taču tās tika atceltas. Paukošanas sacensības tika aizvadītas līdz trim pieskārieniem. Paukošana bija vienīgais sporta veids šajās olimpiskajās spēlēs, kur varēja startēt arī profesionāļi. Šajās olimpiskajas spēlēs startēja 15 paukotāji no 4 valstīm. Disciplīnā ar floreti par čempionu tika atzīts Francijas sportistu Eiženu Anrī Gravlotu. Floretē meistariem par čempionu atzina Grieķijas paukotāju Leonidu Pirgu, bet disciplīnā ar zobenu par čempionu tika atzīts Joannis Georgjadis. Kopumā medaļas ieguva 8 sportisti no 3 valstīm. Visvairāk medaļas paukošanas sacensībās ieguva Grieķijas sportisti — 4 medaļas. Šīs medaļas piešķīra Starptautiskā Olimpiskā komiteja ar atpakaļejošu datumu; spēļu laikā uzvarētājiem tika piešķirta sudraba medaļa, bet turpmākās vietas netika apbalvotas. Paukošanā startēja 15 sportisti no četrām valstīm. Iekavās uzrādīts sportistu skaits no valsts.  Austrija (1)  Dānija (1)  Francija (4)  Grieķija (9) Pamatraksts: Sportistu uzskaitījums 1896. gada vasaras olimpiskajās spēlēs#Paukošana «Fencing at the 1896 Athina Summer Games». Arhivēts no oriģināla, laiks: 2012. gada 14. novembrī. Skatīts: 2020. gada 22. martā. «Athens 1896 Foil individual Men». Starptautiskā Olimpiska komiteja. «Athens 1896 Foil Masters Men». Starptautiskā Olimpiska komiteja. «Athens 1896 Sabre individual Men». Starptautiskā Olimpiska komiteja. Lampros, S.P., Polites, N.G., De Coubertin, Pierre, Philemon, P.J., Anninos, C. The Olympic Games: BC 776 – AD 1896. Athens : Charles Beck, 1897. (Digitally available at [1] Arhivēts 2008. gada 27. maijā, Wayback Machine vietnē.) Mallon, Bill, Widlund, Ture. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Excerpt available at [2] Arhivēts 2008. gada 11. aprīlī, Wayback Machine vietnē.) Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X. Starptautiskās olimpiskās komitejas rezultātu datubāze.