Andrejs Pildegovičs (1971) ir latviešu valsts darbinieks, diplomāts, ierēdnis un austrumu valodu speciālists. Latvijas pastāvīgais pārstāvis ANO (2018). Dzimis 1971. gada 11. augustā Vladivostokā, Krievijas PFSR sinologa Pētera Pildegoviča un viņa sievas Gaļinas ģimenē. No 1988. līdz 1994. gadam studēja ķīniešu valodu un Ķīnas vēsturi Pēterburgas Universitātē un Pekinas svešvalodu institūtā (1990—1991). 1994. gadā sāka strādāt par ierēdni Ārlietu ministrijā, 1995. gadā apguva diplomātijas specialitāti Stenforda Universitātes Hūvera institūtā, bija LR Ārlietu ministrijas valsts sekretāra palīgs, pēc tam līdz 1998. gadam ministrijas preses sekretārs. Pēc papildināšanās ārlietu dienesta specialitātē Oksfordas Universitātē (1998—1999) vadīja Ārlietu ministrijas Āzijas un Āfrikas nodaļu (1999—2000). 2000. gadā sāka strādāt Latvijas prezidentes Vairas Vīķes-Freibergas kancelejā, līdz 2006. gadam bija Valsts prezidentes padomnieks ārlietu jautājumos. No 2006. līdz 2007. gadam vadīja Valsts prezidentes kanceleju. No 2007. līdz 2012. gadam bija Latvijas vēstnieks ASV. 2012. gada jūlijā sāka vadīt Ārlietu ministrijas politisko departamentu. 2013. gada maijā kļuva par ministrijas valsts sekretāru. 2018. gada augustā iesniedza akreditācijas vēstuli ANO ģenerālsekretāram Antoniu Gutērrešam kā Latvijas pastāvīgais pārstāvis ANO. 2015. gadā apbalvots ar III šķiras Triju Zvaigžņu ordeni. Latvijas enciklopēdija. 4. sējums. Rīga : Valērija Belokoņa izdevniecība. 2007. 750. lpp. ISBN 978-9984-9482-4-9. «CURRICULUM VITAE - Mr. Andrejs Pildegovics». Latvia-usa.org. Arhivēts no oriģināla, laiks: 2007. gada 15. oktobrī. Skatīts: 2013. gada 14. decembrī. Arhivēts 2007. gada 15. oktobrī, Wayback Machine vietnē. «Andrejs Pildegovičs». President.lv. Arhivēts no oriģināla, laiks: 2007. gada 19. februārī. Skatīts: 2013. gada 14. decembrī. Arhivēts 2007. gada 19. februārī, Wayback Machine vietnē. «Raidījums: Reālākais kandidāts uz premjera amatu - ĀM valsts sekretārs Pildegovičs». Diena.lv. 2013. gada 13. decembrī. Skatīts: 2013. gada 14. decembrī. «Ārlietu ministrijas valsts sekretārs būs Andrejs Pildegovičs». Am.gov.lv. Skatīts: 2013. gada 14. decembrī.[novecojusi saite] «Akreditēts jaunais Latvijas vēstnieks ANO Andrejs Pildegovičs». TVNET (latviešu). 2018-09-06. Skatīts: 2019-01-04.