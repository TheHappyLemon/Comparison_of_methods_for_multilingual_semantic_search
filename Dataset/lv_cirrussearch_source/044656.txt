Marija Teresa Mora Iturralde (spāņu: María Teresa Mora Iturralde; 1902. gada 15. oktobris Havana — 1980. gada 3. oktobris Havana) bija Kubas starptautiskā meistare šahā (1950), daudzkārtējā Kubas sieviešu šaha čempione. Vienīgā zināmā šahiste, kas saņēmusi šaha stundas no pazīstamākā Kubas šahista Hosē Raula Kapablankas. 1922. gadā Havanas šaha klubā uzvarējusi Copa Dewar izcīņā, kas vēlāk ticis uzskatīts par pirmo Kubas sieviešu šaha čempionātu. No 1938. līdz 1961. gadam bijusi Kubas sieviešu šaha čempiones titula īpašniece, un atteikusies no šī titula tikai sakarā ar savas aktīvās šahistes karjeras beigām. Piedalījusies 1939. gada Pasaules čempionātā šahā sievietēm Buenosairesā, kurā dalījusi 7.-8. vietu ar Katarinu Rodzanti (uzvarēja Vera Menčika). Pēc Otrā pasaules kara Maskavā piedalījusies 1949.—50. gada Pasaules čempionātā šahā sievietēm, kurā dalījusi 10.-11. vietu ar Jožu Lāngošu (uzvarēja Ludmila Rudenko). Par panākumiem turnīros FIDE 1950. gadā viņai vienai kā pirmajai piešķīra starptautiskās meistares (WIM) nosaukumu. «1927-39 Title Tournaments : World Chess Championship (women)». www.mark-weeks.com. World Chess Championship (women) : 1949-50 Title Tournament Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)