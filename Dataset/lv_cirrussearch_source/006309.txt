Pastors Maldonado (spāņu: Pastor Rafael Maldonado Motta; dzimis 1985. gada 9. martā Marakajā, Venecuēlā) ir venecuēliešu autosportists. Viņš ir 2010. gada GP2 čempions. 2011. gadā viņš debitēja F1 sacīkstēs Williams komandas sastāvā. Karjeru sācis 2003. gadā Itālijā, kur piedalījies Formula Renault sacīkstēs. Jau 2004. gadā Maldonado izcīnīja kopvērtējuma uzvaru Itālijas Formula Renault čempionātā. 2004. gada novembrī Maldonādo iemēģināja Minardi F1 formulu. Pēc sasniegumiem Formula Renault čempionātā pārgāja uz citām sacīkstēm, taču nespēja pabeigt sezonu. 2007. gadā sāka startēt GP2 čempionātā. 2009. gadā startēja kopā ar Niko Hilkenbergu, kurš izcīnīja kopvērtējumā uzvaru. Maldonado bija paredzēts startēt jau 2010. gada sezonā Campos Meta komandas sastāvā, taču tad komanda finansiālu problēmu dēļ dalību atsauca. Maldonado neizdevās noslēgt līgumus ar kādu citu F1 komandu un viņš 2010. gadā nestartēja. Sezonas beigās Williams komandas sastāvā Maldonado startēja jauno braucēju izmēģinājuma braucienos Abu Dabī un 1. decembrī Williams apstiprināja Maldonado pilota vietu 2011. gada sezonā. Maldonado dalība Williams komandā arī nodrošina Venecuēlas naftas pārstrādes koncerna finansējumu. 2011. gada sezonā, startējot kā otrais pilots aiz Rubensa Baričello, Maldonado sezonas laikā izcīnīja vienu punktu, Beļģijas Grand Prix ieņemot 10. vietu. Pilotu kopvērtējumā Maldonado ieņēma 19. vietu. Salīdzinājumam — viņa komandas biedrs Baričello sezonas laikā divas reizes izcīnīja 9. vietu, sezonas kopvērtējumā izcīnot četrus punktus un kopvērtējumā ierindojoties 17. vietā. 2012. gada sezonā Maldonado palika Williams komandā, startējot kopā ar Bruno Sennu. 2012. gada Spānijas Grand Prix Maldonado izcīnīja karjeras pirmo pole position pēc tam, kad Luisa Hamiltona sasniegtais ātrākais kvalifikācijas laiks tika anulēts, un nākamajā dienā sacīkstēs arī guva pirmo karjeras uzvaru. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. * - Pašreizējā sezona. † - Nefinišēja, bet ieskaitīts klasifikācijā, jo paveica vismaz 90% no distances. Andrew Benson. «Williams patur Baričello, bet nomaina Hilkenbergu». news.bbc.co.uk (BBC Sport), 2010. gada 15. novembrī. Skatīts: 2011. gada 31. janvārī. (angliski) «Maldonado nodrošina valsts investīcijas Williams komandā». crash.net (Crash Media Group). 2010-12-09. Skatīts: 2010-12-17. «Hamiltons startēs no pēdējās starta vietas, Maldonādo iegūst pole». DELFI. 2012-05-13. Skatīts: 2012-05-13. Andrew Benson. «Williams Pastor Maldonado takes landmark Spain Grand Prix win». BBC Sport, 2012-05-13. Skatīts: 2012-05-13. (angliski) Oficiālā mājaslapa (angliski)/(spāņu) Twitter profils