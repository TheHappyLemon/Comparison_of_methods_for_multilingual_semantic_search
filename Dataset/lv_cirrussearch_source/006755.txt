Palermo Football Club, plašāk zināms kā Palermo FC vai vienkārši Palermo, ir Itālijas futbola klubs no Palermo, Sicīlijā, kurš šobrīd spēlē Itālijas futbola čempionāta D sērijā. Izveidots 1900. gadā kā Anglo Panormitan Athletic and Football Club. Vēstures gaitā klubam bija vairāki nosaukumi. No 1987. līdz 2019. gadam bija pazīstams kā Unione Sportiva Città di Palermo. Savā vēsturē Palermo ir spēlējis dažādos Itālijas futbola līmeņos. Kluba futbolisti ir trīs reizes spēlējuši Itālijas kausa finālā. Līdz ar atgriešanos A sērijā 2004. gadā, klubs bija kļuvis par vienu no spēcīgākajiem Itālijā. Četri kluba pārstāvji tika uzaicināti uz Itālijas izlasi, kura ieguva 2006. gada Pasaules kausu. Vairākas sezonas klubs kvalificējies UEFA Eiropas līgai. Komandas oficiālās krāsas ir rozā un melna; tas devis komandai iesauku rosanero; mazāk zināma iesauka ir aquile, kas ir atsauce uz ērgli kluba logo un Palermo pilsētas ģerbonī. Komanda mājas spēles aizvada Renco Barberas stadionā (iepriekš saukts La Favorita), kurā no 2007. gda ir vieta 36 871 skatītājiem. To uzbūvēja 1932. gadā, bet 1980. gadu beigās tika atjaunots un tajā tika aizvadītas 1990. gada Pasaules kausa spēles. 2019. gada jūlijā klubs tika izslēgts no B sērijas finanšu pārkāpunu un neesošas apdrošināšanas dēļ. Tā paša gada oktobrī klubs Unione Sportiva Città di Palermo tika atzīts par bankrotējušu. Atjaunotais klubs Palermo Società Sportiva Dilettantistica uzsāka 2019.—2020. gada sezonu D sērijā. Uzreiz pirmajā sezonā uzvarēja D sērijas I grupā un tika paaugstināts uz C sēriju. Līdz ar atgriešanos profesionālā līmenī 2020. gada 16. jūlijā tika pārdēvēts par Palermo Football Club (Palermo FC). Itālijas kauss Finālisti (3): 1973–74, 1978–79, 2010–11 B sērija Čempioni (5): 1931–32, 1947–48, 1967–68, 2003–04, 2013–14 Vicečempioni (2): 1955–56, 1958–59 C sērija Čempioni (1): 1941–42 C1 sērija Čempioni (2): 1992–93, 2000–01 Vicečempioni (2): 1984–85, 1990–91 C2 sērija Čempioni (1): 1987–88 «Renzo Barbera» (Italian). Italia.it. Arhivēts no oriģināla, laiks: 2007. gada 27. septembrī. Skatīts: 2007. gada 4. maijs. «Official: Old Palermo go bust». football-italia.net. 2019. gada 18. oktobrī. Skatīts: 2020. gada 6. maijā. «New name & coach for Palermo». football-italia.net. 2020. gada 16. jūlijs. Arhivēts no oriģināla, laiks: 2020. gada 6. augustā. Skatīts: 2020. gada 11. augustā. Vikikrātuvē par šo tēmu ir pieejami multivides faili. Skatīt: Palermo FC. Oficiālā mājaslapa (itāliski)