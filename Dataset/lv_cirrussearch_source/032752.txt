Čumaki (ukraiņu: чумак) bija vēsturiska nodarbošanās mūsdienu Ukrainas un Dienvidkrievijas teritorijā. Tie bija ceļojoši tirgotāji 16.—19. gadsimtā, kuru galvenais tirdzniecības objekts bija sāls un zivis. Čumaki ar vēršiem devās uz Azovas un Melno jūru pēc sāls un zivīm un veda tās līdz ar citām precēm uz iekšzemes tirgiem. Aroda uzplaukuma laiki bija pirms dzelzceļa līnīju uzbūvēšanas 19. gadsimtā, kas laikietilpīgos tirdzniecības ceļus padarīja neienesīgus. Čumaki pārvadāja preces vēršu pajūgos, tirgojoties starp Kazaku Hetmanātu, Maskaviju, Krimas hanisti, Moldovu un Žečpospolitu. Rūpniecības modernizācija novirzīja čumaku darbību uz Ukrainas rietumu rajoniem ar zemāku attīstības līmeni. Garie tirdzniecības ceļojumi bija samērā bīstama nodarbošanās, tāpēc čumaki apvienojās grupās, lai aizsargātos no laupītājiem un tatāriem. Čumaki un viņu dzīvesveids ir atstājis dziļas pēdas ukraiņu tautas folklorā, valodā un kultūrā kopumā, tie ir pieminēti Tarasa Ševčenko un Ivana Aivazovska literārajos un mākslas darbos. Ukraiņu valodā Piena Ceļš tiek saukts par Čumaku ceļu (ukraiņu: Чумацький Шлях). Čumaks ir populārs ukraiņu uzvārds. Chumak (decline) at the Chumatstvo.info Vikikrātuvē par šo tēmu ir pieejami multivides faili. Skatīt: Čumaki. Chumak's roads by A.Basargina, a senior scientist at the Belgorod State Museum of Folk Culture (YouTube) [1] Забытые промыслы (Чумацкие дороги) (youtube.com) Чумаки: современный и исторический портрет Чумаки, чумацкий промысел Arhivēts 2016. gada 25. septembrī, Wayback Machine vietnē.