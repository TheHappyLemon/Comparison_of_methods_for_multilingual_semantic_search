Aleksandrs Beļavskis (slovēņu: Aleksander Beljavski; ukraiņu: Олександр Генріхович Бєлявський; dzimis 1953. gada 17. decembrī, Ļviva) ir Ukrainā dzimis Slovēnijas starptautiskais lielmeistars šahā (1975). Ļvivas šaha skolas audzēknis. 14 gadu vecumā izpildījis PSRS sporta meistara normu šahā. 1969. gadā Beļcos uzvarējis PSRS junioru čempionātā. Tajā pašā gadā Groningenā kļuvis par Eiropas junioru čempionāta šahā bronzas laureātu. 1973. gadā Anglijā uzvarējis Pasaules junioru šaha čempionātā. 1974. gadā dalījis ar Mihailu Tālu pirmo vietu PSRS šaha čempionātā Ļeņingradā. Par PSRS šaha čempionu vēl kļuvis 1981., 1987. un 1990. gadā. Pēc uzvaras 1981. gada starptautiskajā šaha turnīrā Tilburga ticis minēts kā viens no iespējamajiem Pasaules čempiona nosaukuma kandidātiem. Kopš 1982. gada regulāri piedalījies Pasaules šaha čempiona nosaukuma izcīņas ciklos. Jau savā pirmajā starpzonu turnīrā Maskavā ieņēmis 2. vietu un iekļuvis pretendentu mačos. 1983. gadā pretendentu maču ceturtdaļfinālā zaudējis nākamajam Pasaules čempionam Garijam Kasparovam ar 3:6. 1985. gadā Tunisas starpzonu turnīrā atkal ieņēmis 2. vietu, tomēr Monpeljē pretendentu turnīrā nospēlējis neveiksmīgi un dalījis 6.-7. vietu. Piecas reizes piedalījies FIDE Pasaules čempionātos pēc izslēgšanas sistēmas un divas reizes ticis līdz sacensību 4. raundam. Tajā 1997. gadā piekāpies Naidželam Šortam ar 1:3, bet 2004. gadā atzinis Aleksandra Griščuka parākumu ar 2½:3½. Pēc PSRS sabrukuma pārstāvējis Ukrainu, bet kopš 1996. gada pārcēlies uz Slovēniju un tajā pat gadā uzvarējis šīs valsts šaha čempionātā. 15 reizes (1982-1984, 1988-1992, 1996-2014) piedalījies Pasaules šaha olimpiādēs PSRS, Ukrainas un Slovēnijas izlašu sastāvos. PSRS izlases sastāvā kļuvis par četrkārtēju olimpiādes uzvarētāju komandu vērtējumā (1982, 1984, 1988, 1990), kā arī ieguvis sudraba (1984) un 2 bronzas (1982, 1984) medaļas individuālā vērtējumā. 12 reizes (1983-2011, 2015) piedalījies Eiropas komandu šaha čempionātos, kur PSRS izlases sastāvā 2 reizes uzvarējis (1983, 1989), bet Ukrainas izlases sastāvā ieguvis sudraba medaļu (1992). 1983. gadā izcīnījis arī individuālo sudraba medaļu. 2 reizes PSRS izlases sastāvā uzvarējis Pasaules komandu šaha čempionātos un abos guvis 2 individuālās zelta medaļas (1985, 1989). 3 reizes PSRS komandas sastāvā uzvarējis Pasaules studentu komandu šaha čempionātos (1974, 1976, 1977), kā arī izcīnījis 2 individuālās zelta medaļas (1976, 1977). Kopā ar Ukrainas izlasi 3 reizes uzvarējis PSRS komandu čempionātos (1979, 1981, 1991). PSRS komandu kausos 1978. gadā uzvarējis «Avangard» vienības sastāvā, bet 1982. gadā «Trud» vienības sastāvā. Par šiem panākumiem 1990. gadā Beļavskis apbalvots par PSRS nopelniem bagātā sporta meistara nosaukumu. 2004. gadā FIDE viņam piešķīrusi vecākā trenera nosaukumu. Championship of USSR juniors - Beltsy January 1969 42 Championship of USSR Leningrad 30.11-23.12.1974 48 Championship of USSR Vilnius 25.12.1980-21.1.1981 54 Chapionship of USSR Minsk 4-29.3.1987 57 Championship of USSR Leningrad 1990 Tilburg 1981 1982 Moscow Interzonal Tournament 1982-84 Candidates Matches 1985 Tunis Interzonal Tournament «1985 Montpellier Candidates Tournament». Arhivēts no oriģināla, laiks: 2013. gada 1. jūnijā. Skatīts: 2013. gada 6. decembrī. «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2013. gada 6. decembrī. «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2013. gada 6. decembrī. Aleksandrs Beļavskis šahista profils vietnē fide.com Aleksandrs Beļavskis šahista profils vietnē chessgames.com Aleksandrs Beļavskis šahista profils vietnē 365chess.com Aleksandrs Beļavskis šahista profils vietnē chesstempo.com Aleksandrs Beļavskis šahista profils vietnē olimpbase.org (Pasaules šaha olimpiādes) Aleksandrs Beļavskis šahista profils vietnē olimpbase.org (Eiropas komandu šaha čempionāti) Aleksandrs Beļavskis šahista profils vietnē olimpbase.org (Pasaules komandu šaha čempionāti) Aleksandrs Beļavskis šahista profils vietnē olimpbase.org (Pasaules studentu komandu šaha čempionāti) Aleksandrs Beļavskis šahista profils vietnē olimpbase.org (Eiropas klubu komandu šaha čempionāti) Aleksandrs Beļavskis šahista profils vietnē olimpbase.org (PSRS komandu čempionāti) Aleksandrs Beļavskis šahista profils vietnē olimpbase.org (PSRS komandu kausi)