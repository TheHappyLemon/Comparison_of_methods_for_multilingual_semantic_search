Kobe (japāņu: 神戸, izrunā: [ko̞ːbe̞]) ir pilsēta Japānā, Hjogo prefektūras administratīvais centrs un viena no nozīmīgākajām ostas pilsētām Japānā. 2021. gadā Kobē dzīvoja 1,51 miljons iedzīvotāju, līdz ar to tā ir septītā lielākā pilsēta Japānā. Kobe atrodas Honsju salas dienvidos, Osakas līča ziemeļos. Kobe kopā ar Osaku un Kioto veido Keihanšinas metropoli. Kobe ir Rīgas sadraudzības pilsēta. Tā ir dāvinājusi Rīgai sadraudzības pulksteni, Kobes vārdā tika pārsaukts Meteora dārzs Rīgā. 1996. gadā Rīgas Zooloģiskais dārzs Kobes Odži (Ouji) zooloģiskajam dārzam dāvināja ziloņu mātīti Zuzi, kas ir līdz šim vienīgais Rīgas Zoo dzimušais zilonis. Kobe atrodas Hjogo prefektūras dienvidaustrumos, Osakas līča ziemeļos. Pilsētas teritorijā atrodas Roko kalni, kuras augstākais punkts (931,25 m) ir arī Kobes augstākais punkts virs jūras līmeņa. Roko kalni veido dabisku robežu starp Kobi un tās piepilsētām. Pilsētas apdzīvotākā daļa atrodas līdzenajā teritorijā starp Roko kalniem un Osakas līci. Kobes jurisdikcijā atrodas 9 pilsētas rajoni (apkaimes): Nisi, Kita, Tarumi, Suma, Nagata, Hjogo, Čuo, Nada un Higasinada. Higasinada Nada Hjogo Nagata Suma Tarumi Kita Čuo Nisi «兵庫県 > 推計人口». MansDraugs.lv. «Slavenā Rīgas zoodārza ziloņmeitene Zuze Japānā svin 28. dzimšanas dienu». delfi.lv (latviešu), 2018-04-05. Skatīts: 2021-05-11. Vikikrātuvē par šo tēmu ir pieejami multivides faili. Skatīt: Kobe. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)