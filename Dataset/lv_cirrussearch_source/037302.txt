Boriss Verlinskis (krievu: Борис Маркович Верлинский; 1888. gada 8. janvāris Bahmuta — 1950. gada 30. oktobris Maskava) bija Ukrainas un Krievijas starptautiskais meistars šahā (1950). Bērnībā pārciestās slimības rezultātā bijis kurls. 1910. un 1912. gadā uzvarējis Odesas pilsētas šaha čempionātā. 1913. gadā Viskrievijas amatieru šaha čempionātā izcīnījis 3. vietu. Pēc Pirmā pasaules kara pārcēlies no Odesas uz Maskavu, kur nodzīvojis līdz mūža beigām. 1923. gadā Petrogradā ieņēmis 2. vietu Krievijas pilsētu turnīrā. 1925. gadā piedalījies Maskavas starptautiskajā šaha turnīrā, kurā dalījis 12.-14. vietu ar Akibu Rubinšteinu un Rūdolfu Špīlmanu (uzvarējis Jefims Bogoļubovs). Šajā turnīrā guvis ievērību ar savu uzvaru pār toreizējo Pasaules šaha čempionu Hosē Raulu Kapablanku, kas bijis viens no retajiem kubieša zaudējumiem turnīros kā Pasaules čempionam (1921—1927). 1926. gadā Odesā dalījis 1.-2. vietu Ukrainas šaha čempionātā. 1928. gadā uzvarējis Maskavas pilsētas šaha čempionātā. 1929. gadā guvis savu lielāko panākumu, kad Odesā uzvarējis PSRS šaha čempionātā. Par šo sasniegumu Verlinskim piešķirts pirmais PSRS šaha lielmeistara nosaukums. 1931. gadā gan šī nosaukuma piešķiršana tikusi anulēta, bet vēlāk PSRS šaha federācija nolēmusi, ka politiski lietderīgāk ir piešķirt pirmā padomju šaha lielmeistara nosaukumu Mihailam Botviņņikam. 1930. gados Verlinska rezultāti turnīros uzsāka lejupslīdi. Viņa pēdējais panākums bija dalīta 3. vieta 1931. gada PSRS šaha čempionātā. Tomēr šaha turnīros regulāri turpinājis piedalīties līdz 1940. gadu otrajai pusei. Par iepriekšējo gadu panākumiem turnīros FIDE 1950. gadā Verlinskim piešķīrusi starptautiskā meistara (IM) nosaukumu. Tournament of cities - Petrograd 8-24.7.1923 (Final) International tournament Moscow 10.11-8.12.1925 Jose Raul Capablanca vs Boris Verlinsky Moscow (1925) 3 Championship of Ukraine - Odessa 22.4-6.5.1926 9 Championship of Moscow - 2.3-20.5.1928 6 Championship of USSR Odessa 2-20.9.1929 USSR Championship (1931) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)