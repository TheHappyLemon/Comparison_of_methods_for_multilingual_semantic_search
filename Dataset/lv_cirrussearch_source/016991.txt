Association Sportive de Monaco Football Club (a.sɔ.sja.sjɔ̃ spɔrtɪv də mɔnaˈkɔ), biežāk zināms kā AS Monaco vai vienkārši Monaco, ir Monako futbola klubs no Monako Firstistes. Klubs spēlē Francijas futbola augstākajā līgā un ir viens no veiksmīgākajiem klubiem, astoņas reizes uzvarot Francijas čempionātā un piecas reizes Francijas kausā. Monaco regulāri piedalās arī Eiropas klubu turnīros, 1992. gadā sasniedzot Kausu ieguvēju kausa finālu, bet 2004. gadā Čempionu līgas finālu. AS Monaco ir vienīgais klubs Francijas futbola līgās, kurs neatrodas pašā Francijā, bet gan tās kaimiņvalstī Monako. Kluba veiksmīgākās sezonas bija 1970. un vēlos 1980. gados, kad to vadīja ievērojamie treneri Lisjēns Lediks un Arsēns Vengers un klubs bija viens no vadošajiem Eiropā. Monaco tradicionālās krāsas ir sarkans un balts, kā rezultātā radusies iesauka Les Rouge et Blanc (latviešu: Sarkanbaltie). Klubs kopš 1985. gada savas mājas spēles aizvada Stade Louis II stadionā, kur ir 18 523 skatītāju vietas. Monaco ir Eiropas Klubu asociācijas dalībnieks. Neskatoties uz to, ka Monako pamatiedzīvotāji ir monegaski, šo klubu ir trenējis tikai viens šīs tautības treneris - Armāns Forčerio. 2022. gada 28. martā. Francijas čempionāts (Ligue 1) Čempioni (8): 1960–61, 1962–63, 1977–78, 1981–82, 1987–88, 1996–97, 1999–2000, 2016–17 Vicečempioni (7): 1963–64, 1983–84, 1990–91, 1991–92, 2002–03, 2013–14, 2017–18 Francijas kauss Kausa ieguvēji (5): 1959–60, 1962–63, 1979–80, 1984–85, 1990–91 Finālisti (5): 1973–74, 1983–84, 1988–89, 2009–10, 2020–21 Francijas līgas kauss Kausa ieguvēji (1): 2002–03 Finālisti (3): 2000–01, 2016–17, 2017–18 Francijas superkauss Kausa ieguvēji (4): 1961, 1985, 1997, 2000 Finālisti (3): 1960, 2017, 2018 Šarla Drago kauss Kausa ieguvēji (1): 1961 Francijas 2. līga Čempioni (1): 2012–13 Vicečempioni (3): 1952–53, 1970–71, 1976–77 UEFA Čempionu līga Finālisti (1): 2003–04 UEFA Kausu ieguvēju kauss Finālisti (1): 1991–92 Alpu kauss Uzvarētāji (3): 1979, 1983, 1984 Finālisti (1): 1985 «Presentation of the Louis II Stadium». AS Monaco FC. Arhivēts no oriģināla, laiks: 2015. gada 23. septembrī. Skatīts: 2015. gada 7. oktobrī. Arhivēts 2015. gada 23. septembrī, Wayback Machine vietnē. «Trophy Room». AS Monaco FC. Arhivēts no oriģināla, laiks: 2015. gada 27. oktobrī. Skatīts: 2015. gada 7. oktobrī. Vikikrātuvē par šo tēmu ir pieejami multivides faili. Skatīt: AS Monaco FC. Soccerbase komandas profils (angliski) Transfermarkt komandas profils (angliski) Oficiālā kluba mājaslapa (franciski) (angliski) (spāņu) (krieviski) (portugāliski)