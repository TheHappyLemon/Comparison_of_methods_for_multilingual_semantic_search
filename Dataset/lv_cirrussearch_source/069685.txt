Naums Āronsons (dzimis 1872. gada 25. decembrī, miris 1943. gada 30. septembrī) bija Latvijas ebreju izcelsmes tēlnieks un sabiedriskais darbinieks. Darbojies lielākoties Francijā. Naums Āronsons ir dzimis 1872. gada 25. decembrī ebreju ģimenē Krāslavā. No 1889. līdz 1891. gadam mācījās I. Trutņeva mākslas skolā Viļņā. 1891. gadā mēģināja iestāties Pēterburgas Mākslas akadēmijā, bet izglītības trūkuma dēļ netika pieņemts. 1891. gadā devās uz Parīzi, kur strādāja tēlniecības darbnīcā kādā pamestā stallī. Vēlāk iestājās bezmaksas dekoratīvās mākslas skolā un Kalarosi privātskolā. 1897. gadā saņēma pirmo lielo pasūtījumu un piedalījās izstādē, kur ar darbu "Mīlas gulta" guva milzīgus panākumus. Veidojis Dantes, Sokrata, Vašingtona, Pastēra, Šopēna, Ļeņina, Bēthovena, Tolstoja, Gorkija krūšutēlus. 1902. gadā piedalījies Maskavas akadēmijas izstādē. Krievijas mākslas muzejs nopirka viņa darbu "Vecās sievietes portrets". 1904. gadā Pēterburgā organizēja "Mākslinieku jauno apvienību". Līdz Latvijas okupācijai 1940. gadā bieži devās uz Krāslavu, kur organizēja koloniju nabadzīgajiem bērniem un bāreņiem. Pēc Francijas okupācijas 1940. gadā devās uz ASV, kur ļoti smagos materiālos apstākļos miris 1943. gada 30. septembrī. Krāslavā Nauma Āronsona vārdā ir nosaukta iela un 1988. gadā atklāta piemiņas plāksne, kas veltīta viņa 115.dzimšanas dienai. Bijis Parīzes brīvmūrnieku ložas "Mont Sinaï" brālis no 1919. līdz 1930. gadam. Vikikrātuvē par šo tēmu ir pieejami multivides faili. Skatīt: Naums Āronsons. Naums Āronsons[novecojusi saite] kraslava.lv