Jeļena Vesņina (krievu: Еле́на Серге́евна Веснина́; dzimusi 1986. gada 1. augustā Ļvivā, Ukrainas PSR, PSRS) ir profesionāla krievu tenisiste. Augstāko 13. vietu rangā vienspēlēs sasniegusi 2017. gada 20. martā, dubultspēlēs 3. vietu 2017. gada 17. jūlijā. Vesņina ir četru Grand Slam titulu īpašniece. Dubultspēlēs uzvarējusi 2013. gada Francijas atklātajā čempionātā tenisā, 2014. gada ASV atklātajā čempionātā tenisā un 2017. gada Vimbldonas čempionātā. Jauktajās dubultspēlēs titulu ieguvusi 2016. gada Austrālijas atklātajā čempionātā tenisā. 2016. gadā uzvarējusi sezonas gada noslēguma sacensībās WTA Finals. Kopš 2012. gada maija Vesņina dubultspēļu turnīrus regulāri aizvada kopā ar Jekaterinu Makarovu, ar kuru kopā arī izcīnīja zelta medaļas 2016. gada vasaras olimpiskajās spēlēs. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)