Lendžu pagasts ir Rēzeknes novada teritoriāla vienība Latgalē. Robežojas ziemeļos ar Bērzgales pagastu, austrumos ar Ludzas novada Zvirgzdenes pagastu, dienvidaustrumos ar Ludzas novada Cirmas pagastu, dienvidos ar Griškānu pagastu, rietumos ar Vērēmu pagastu. Pagasta centrs atrodas Lendžos. Pagasts atrodas Latgales augstienes Burzavas paugurainē, austrumu mala — Rēzeknes pazeminājumā. Augstākais punkts Kozukolns — 202,2 m vjl. Pagasta teritorijā ir piecas upes: Vornaišu upīte, Vasarānu upīte, Svētā Jāņa upīte, Undupīte, Taudejāņu upīte Pagasta teritorijā ir septiņi ezeri: Viraudas ezers, Sološu ezers, Sedzeris, Dansku ezers, Mežagaiļu ezers, Virvuļs, Voskānu ezers. Pagasta teritorijā ir divi purvi: Tuzers, Vardivpūrs. 1945. gadā Rēzeknes apriņķa Bērzgales pagastā izveidoja Lendžu ciema padomi. Rēzeknes rajona Lendžu ciemam 1954. gadā pievienoja likvidētā Bešaukas ciema kolhoza «Druva» teritoriju, 1963. gadā — daļu Griškānu ciema kolhoza «Blāzma» teritorijas, 1971. gadā daļu padomju saimniecības «Rēzekne» teritorijas pievienoja Vērēmu ciemam, 1979. gadā daļu ciema teritorijas pieveinoja Cirmas ciemam. 1981. gadā daļu ciema teritorijas pievienoja Vērēmu ciemam, bet Lendžu ciemam pievienoja daļu Griškānu ciema teritorijas. 1990. gadā ciemu reorganizēja par pagastu. 2009. gadā Lendžu pagastu kā administratīvo teritoriju iekļāva Rēzeknes novadā. Pagasta teritorijā atrodas divi valsts nozīmes arhitektūras pieminekļi un viens vietējās nozīmes arheoloģijas piemineklis. Valsts nozīmes pieminekļi: Sarkaņu katoļu baznīca Zvanu tornis-kapliča Sarkaņu katoļu baznīcā (celta 1830. gadā) atrodas Svētās Marijas glezna, kurai piemītot dziednieciskas spējas. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 19 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. https://www.pmlp.gov.lv/lv/iedzivotaju-registra-statistika-2020-gada «Lendžu pagasta upes». LĢIA vietvārdu datubāze. Skatīts: 2020. gada 10. decembrī.[novecojusi saite] «Lendžu pagasta ezeri». LĢIA vietvārdu datubāze. Skatīts: 2020. gada 10. decembrī.[novecojusi saite] «Lendžu pagasta purvi». LĢIA vietvārdu datubāze. Skatīts: 2020. gada 10. decembrī.[novecojusi saite] Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 «Lendžu pagasta kultūras pieminekļi». is.mantojums. Skatīts: 2020. gada 10. decembrī. Zane Lāce. «Jaunavas Marijas Brīnumdarītājas glezna pēc restaurācijas atgriezusies Sarkaņu baznīcā». lsm.lv, 2018. gada 28. oktobris. Skatīts: 2020. gada 10. decembrī.