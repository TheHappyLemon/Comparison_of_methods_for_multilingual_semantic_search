Darela saldūdens krabis (Ceylonthelphusa durrelli) ir kritiski apdraudēta Šrilankas saldūdens krabju suga, kas sastopama tikai ļoti nelielā platībā Šrilankā. Suga atklāta 2005. gadā un nosaukta dabaspētnieka un rakstnieka Džeralda Darela vārdā. Darela saldūdens krabis sastopams ļoti nelielā teritorijā (1km²) Šrilankas centrālajā daļā — 07°22'N, 080°50'E. Dzīvo ēnainā un mitrā kalnu miglas meža ļoti seklajās (ap 15 cm), lēni tekošajās upītēs. Krabis sastopams arī ārpus upītēm, to krastos, blakus ūdenskritumiem, zem klintīm, mitrā augsnē vai kritušo lapu kārtā uz mitras zemes. Darela saldūdens krabis ir ļoti jutīgs pret dabas piesārņojumu. Tā izdzīvošanu apdraud pesticīdi, ūdenstilpēs dzīvojošās invazīvās sugas, lokālas klimata izmaiņas, skābie lieti un pirmatnējo mežu izciršana, kuri nodrošina dabisko ūdensteču kvalitāti. WoRMS: Ceylonthelphusa durrelli Bahir & Ng, 2005 IUCN: Ceylonthelphusa durrelli «Author Gerald Durrell». Arhivēts no oriģināla, laiks: 2015. gada 19. novembrī. Skatīts: 2015. gada 14. novembrī. Ceylonthelphusa durrelli Biodiversity: Ceylonthelphusa durrelli[novecojusi saite]