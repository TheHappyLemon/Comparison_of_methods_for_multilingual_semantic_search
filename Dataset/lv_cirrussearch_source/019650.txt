Vladislavs Gabovs (dzimis 1987. gada 13. jūlijā Rīgā) ir bijušais Latvijas futbolists, spēlē labās malas aizsarga pozīcijā. Latvijas futbola izlases dalībnieks. Gabovs ir Rīgas Futbola skolas audzēknis. Karjeru pieaugušo turnīros sācis FK Multibanka komandā Latvijas 1. līgā. 2004. gadā debitējis Latvijas Virslīgā FK Auda sastāvā. Pēc komandas izkrišanas uz 1. līgu pārgājis uz klubu JFK Olimps. 2006. gadā 19 gadu vecumā pievienojies Igaunijas klubam Tallinas TVMK, pirmajā sezonā palīdzot klubam izcīnīt Igaunijas kausu un uzvarot arī Superkausā. Igaunijā nospēlēja divas sezonas. Pēc atgriešanās Latvijā pārstāvējis vairākus Virslīgas klubus — FC Daugava, Dinaburg FC, FK Ventspils, FS Metta/LU un Skonto FC. 2015. gadā uz neilgu laiku pievienojās Krievijas Nacionālās līgas klubam Saratovas "Sokol". 2015. gada jūnijā parakstīja līgumu ar Polijas Ekstraklasa klubu Kelces "Korona". 2017. gadā Gabovs pievienojās Kipras klubam Pafos FC. 2018. gadā Gabovs atgriezās Latvijā un pievienojās Riga FC. Vēlāk spēlējis arī FK Liepāja, bet karjeru noslēdzis FK Jelgava. Lavijas izlasē Gabovs debitēja 2013. gada 24. maijā draudzības spēlē pret Kataru, 74. minūtē nomainot Ritvaru Ruginu. 2016. gada Eiropas čempionāta kvalifikācijas spēlēs nostiprinājās izlasē, kļūstot par regulāru pamatsastāva spēlētāju. «Latvijas futbolistu pārstāvētais 'TMVK' iegūst Igaunijas Superkausu». delfi.lv. 2006. gada 12. novembris. Skatīts: 2016. gada 7. septembrī. «Vladislavs Gabovs pievienojas Krievijas nacionālās līgas klubam Saratovas "Sokol"». lff.lv. 2015. gada 14. februāris. Skatīts: 2016. gada 7. septembrī. «Gabovs paraksta līgumu ar Polijas Ekstraklases klubu "Korona"». sportacentrs.com. 2015. gada 26. jūnijs. Skatīts: 2016. gada 7. septembrī. «Latvijas izlases aizsargs Gabovs pievienojas "Riga"». Sportacentrs.com (lv-LV). 2018-05-17. Skatīts: 2018-07-20. «Latvijas futbola izlase Katarā piedzīvo zaudējumu pārbaudes spēlē». lff.lv. 2013. gada 24. maijā. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)