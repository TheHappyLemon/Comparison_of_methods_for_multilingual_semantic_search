Ausma Derkēvica (dzimusi 1929. gada 21. jūlijā, mirusi 2011. gada 26. decembrī) bija latviešu kordiriģente un mūzikas pedagoģe. Viņa ir Jāzepa Vītola Latvijas Mūzikas akadēmijas goda profesore. Dzimusi 1929. gadā Rīgā. Mācījās Rīgas 11. vidusskolā, 1959. gadā absolvēja studijas Latvijas Konservatorijas T. Kalniņa klasē. No 1958. līdz 1970. gadam diriģēja Latvijas PSR Revolūcijas veterānu kori, no 1959. līdz 1989. gadam kopā ar dzīvesbiedru Imantu Cepīti vadīja tautas kori "Dzintars", pēc tam līdz 2000. gadam bija kora mākslinieciskā vadītāja un galvenā diriģente. Viņas vadībā koris "Dzintars" 1968. gadā izcīnīja Grand Prix konkursā Debrecenā. Bija arī Valsts akadēmiskā kora diriģente (1969—1989). No 1964. līdz 1972. gadam A. Derkēvica strādāja Emīla Dārziņa mūzikas vidusskolā par pedagoģi, no 1959. līdz 1964. gadam vadīja Tautas mākslas nama Mūzikas sektoru. Kopš 1973. gada viņa bija daudzu vispārējo latviešu Dziesmu un Deju svētku virsdiriģente, kā arī 2003. gada Dziesmu un Deju svētku goda virsdiriģente. A. Derkēvica bija pirmā sieviete, kas vadīja kopkori Dziesmu svētkos no virsdiriģentes tribīnes. 1999. gadā A. Derkēvicai piešķīra Latvijas Kultūrkapitāla fonda mūža stipendiju. Mirusi 2011. gadā. Latvijas PSR Nopelniem bagātā mākslas darbiniece (1972) Latvijas PSR Tautas skatuves māksliniece (1977) Latvijas PSR Valsts prēmija (1980) Lielā mūzikas balva par mūža ieguldījumu latviešu kora mākslā (1994) Triju Zvaigžņu ordenis, trešā šķira (1995) Ministru kabineta balva (2003) Kopējās Latvijas enciklopēdija. 2. sējums. Rīga : Valērija Belokoņa izdevniecība. 2003. 197. lpp. ISBN 9984-9482-2-6. Konkrētās «Mūžībā aizgājusi leģendārā kordiriģente Ausma Derkēvica». Diena.lv. Skatīts: 2012. gada 28. septembrī. «Mūžībā aizgājusi diriģente Ausma Derkēvica». Delfi.lv. Skatīts: 2012. gada 28. septembrī. «80 gadu jubileju svinēs diriģente Ausma Derkēvica». Tvnet.lv. Skatīts: 2012. gada 28. septembrī.