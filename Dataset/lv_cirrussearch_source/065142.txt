Final Fantasy VII ir JRPG žanra datorspēle, kuru izdeva Square.Tā ir pirmā sērijas spēle, kas paredzēta PlayStation spēļu konsolei un pirmā sērijas spēle, portēta uz PC. Spēle ir pārdota vairāk nekā 10 miljonu kopiju apmērā. Spēle iekļauta visu laiku labāko spēļu sarakstā interneta portālā GameSpot. Spēlē savienojas zīmēti aizmugures foni un personāžu poligonu figūras. (Sērijā trīsdimensionālā grafika tiek izmantota pirmo reizi, līdz tam izmantoja personāžus, veidotus no spraitiem) Cīņas laikā spēle pilnībā pāriet uz trīsdimensionālo režīmu. Daļa spēles laika notiek atklātā plašumā (tā saucamajā World Map - Pasaules karte), kur personāži pārvietojas pa kontinentiem, atrod pilsētas un iesaistās nejaušās cīņās. Spēles saskarne ir ļoti līdzīga spēlei Phantasy Star 4. ATB (Active Time Battle) — kaujas režīms, kas sevī ietver reāllaika un gājienu režīma elementus. Veikuši darbību (uzbrukumu, priekšmeta izmantošanu, utt.), personāži pāriet jaunas komandas gaidīšanas režīmā. Aktīvajā režīmā varoņu darbības un ienaidnieka darbības ir pilnīgi neatkarīgas, ienaidnieks turpinās uzbrukt, pat ja varonis nav saņēmis komandu. Gaidīšanas režīmā pretinieks pārtrauks darbības, ja spēlētājs ieies otrā līmeņa izvēlnē. Pamata elements, kas ietekmē spēles sistēmu (gameplay), ir matērijas izmantošana. Matērija (Materia) - objekti, kas izskatās pēc nelielām krāsainām lodītēm un kurus var pielietot varoņu ekipēšanai, tādējādi piešķirot tiem jaunas spējas. Pēc pielietošanas veida matērijas iedala: Maģiskās (zaļā krāsa), piešķir varonim jaunas burvestības Komandas (dzeltena krāsa), piešķir papildus prasmes, kā zādzības, pretinieka raksturojuma noteikšana utt. Atbalsta (zilā krāsa), iedarbojas uz citu matēriju efektu Izsaukšanas (sarkanā krāsa), izsauc spēcīgus sabiedrotos (radības/briesmoņus), kas cīnās varoņu pusē Neatkarīgās (violetā krāsa), izmaina varoņu raksturojumu Limits (Limit Break) — īpašs varoņa stāvoklis, kura laikā tas var veikt neparasti spēcīgu uzbrukumu. Limiti ir individuāli katram personāžam, katram no tiem ir pieejami septiņi limiti. (Sadalīti četrās kategorijās, pa 2 uzbrukumiem pirmajās trijās kategorijās un viens ceturtās kategorijas uzbrukums, kuru nevar iegūt pieredzes uzkrāšanas ceļā, vienīgi ar papildus kvestu izpildīšanu.) Spēlē attēlotās tehnoloģijas un sociālā sistēma ir zinātniskās fantastikas izdomājums, tomēr attiecināms uz netālu nākotni. Final Fantasy VII pasaule sākotnēji tika nosaukta par "Gaju" (Gaia), bet vēlāk pārdēvēta par "Planētu" (The Planet). Tā sastāv no trim kontinentiem. Austrumu kontinenta raksturīgākā iezīme ir pilsēta Midgarda (Midgar), industrāla metropole, kur atrodas galvenā mītne Šinras Elektroenerģijas kompānijai (Shinra Electric Power Company), nežēlīgai korporācijai, kas faktiski ir pasaules valdība. Šinras nozīmīgākā militārā bāze Džuniona (Junion) atrodas šajā pašā kontinentā. Deviņi pamata personāži, kurus vada spēlētājs: Klauds Straifs (Cloud Strife). Barets Valless (Barret Wallace). Aerisa Geinsborо (Aerith Gainsborough). Tifa Lokharta (Tifa Lockheart). Reds XIII (Red XIII), īstais vārds — Nanaki. Ketšī (Cait Sith). Sids Haivinds (Cid Highwind). Jufija Кisaragi (Yuffie Kisaragi). Vinsents Valentains (Vincent Valentine). Citi spēles personāži: Sefirots (Sephiroth) The Greatest Games of All Time Arhivēts 2006. gada 23. decembrī, Wayback Machine vietnē. (angliski) Oficiālā mājaslapa (angliski)