Kellija Makdonalda (angļu: Kelly Macdonald; dzimusi 1976. gada 23. februārī) ir skotu aktrise. Saņēmusi Emmy balvu un četras Ekrāna aktieru ģildes balvas. Savu kino debiju piedzīvojusi Denija Boila filmā "Vilcienvakte" (1996). Ieguvusi atpazīstamību ar lomām filmās "Elizabete" (1998), "Gosforda parks" (2001), Intermission (2003) un "Brīnumainā aukle" (2005). Par lomu Brāļu Koenu filmā "Kur sirmgalvjiem nav vietas" (2007) Makdonaldu nominēja BAFTA kino balvai. Vēlāk atveidojusi lomas tādās filmās kā "Aizrīties" (Choke, 2008), "Harijs Poters un Nāves dāvesti: Otrā daļa" (2011), "Anna Kareņina" (2012), "Ardievu, Kristofer Robin" (Goodbye Christopher Robin, 2017), "Vilcienvakte 2" (2017) un "Operācija "Mincemeat"" (2021). Ierunājusi galveno lomu animācijas filmā "Drošsirde" (2012). No 2010. līdz 2014. gadam atveidojusi lomu HBO seriālā "Pagrīdes impērija". Vikikrātuvē par šo tēmu ir pieejami multivides faili. Skatīt: Kellija Makdonalda. IMDb profils (angliski) AllMovie profils (angliski)