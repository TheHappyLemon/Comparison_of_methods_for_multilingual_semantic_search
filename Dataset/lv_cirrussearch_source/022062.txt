Ekspress-AM5 (Экспресс-АМ5) ir Krievijas uzņēmuma Kosmičeskaja svjaz' sakaru pavadonis, kas palaists 2013. gada decembrī. Tas nodrošina sakarus Krievijas austrumu daļā, kā arī Austrālijā un Dienvidaustrumāzijā. Tas ir paredzēts ciparu televīzijas retranslācijai, prezidenta un valdības mobilo sakaru nodrošināšanai, kā arī multiuzdevumu sakaru pakalpojumiem. Pavadonis tika izgatavots Krievijas uzņēmumā Informacionnyje sputnikovyje sistemy (ISS) uz platformas Ekspress-2000 bāzes. Šis bija pirmais Ekspress-2000 realizējums. Sakaru aparatūru piegādāja Kanādas uzņēmums MacDonald, Dettwiler and Associates. Tam uzstādīti 84 raidītāji: 30 C joslas, 40 Ku joslas un 12 Ka joslas un 2 L joslas raidītāji. Pavadoņa darbības laiks plānots 15 gadi. 2008. gadā Kosmičeskaja svjazˈ izsludināja konkursu par sakaru pavadoņu Ekspress-AM5 un Ekspress-AM6 izgatavošanu. 2008. gadā konkurss tika atcelts sakarā ar Krievijas televīzijas izplatīšanas koncepcijas pārstrādāšanu un tai saistīto finansējumu, kosmisko aparātu tehnisko resursu palielināšanu un citu iemeslu dēļ. 2009. gada martā atkārtoti tika izsludināts konkurss. 2009. gada 15. maijā par konkursa uzvarētāju paziņots Informacionnyje sputnikovyje sistemy. Līgums ar to noslēgts 2009. gada 12. augustā. Ekspress-AM5 tika palaists 2013. gada 26. decembrī 10:49:56 UTC ar nesējraķeti Proton-M / Briz-M no Baikonuras kosmodroma 81. laukuma 24. palaišanas iekārtas. No dzinējbloka Briz-M pavadonis atdalījās 20:12 UTC un ievadīts pārejas orbītā. Ģeostacionārā orbīta tika sasniegta ar pavadoņa elektroreaktīvajiem dzinējiem 73 dienu laikā plānoto 90 dienu vietā. Tas sākotnēji tika izvietots punktā 145° A, kur notika izmēģinājumu un testēšanas fāze. Ekspress-AM5 ekspluatācija notiek ģeostacionārajā orbītā punktā 140° austrumu garuma. 2023. gada 3. jūnijā radās kļūme dzesēšanas sistēmā. Daļa lietotāju varēja turpināt izmantot pavadoņa pakalpojumus, bet citiem operators piedāvāja pārslēgties uz Ekspress-AMU7 vai Ekspress-AMU3. 2013 - Launches to Orbit and Beyond Минкомсвязи придержало спутники // Конкурс на разработку "Экспресс-АМ5" и "Экспресс-АМ6" может быть отменен Анна Ъ-Балашова, ИНТАЛЕВ ГПКС объявило новый конкурс на создание спутников связи "Экспресс-АМ5" и "Экспресс-АМ6", предельная цена контракта – 13,2 млрд руб astro.websib.ru, 2009-03-18 "Экспресс-АМ5" близок к цели Андрей Федосеев, ComNews, 2014-03-14 Работу спутника «Экспресс-АМ5» ограничили из-за отказа контура системы терморегулирования novosti-kosmonavtiki.ru, 2023-06-05 Экспресс-АМ7 ФГУП «Космическая связь Запуск спутника «Экспресс-АМ5» Информационные спутниковые системы» имени академика М.Ф. Решетнёва Ekspress-AM 5 Gunter Dirk Krebs