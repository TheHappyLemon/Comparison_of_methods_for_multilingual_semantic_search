Lordu palāta (angļu: The House of Lords of the United Kingdom) ir Apvienotās Karalistes parlamenta augšpalāta. Lordu palāta radās Anglijas parlamentā 14. gadsimtā, un tolaik tajā bija tikai lielie feodāļi, kuru titulus sākotnēji varēja mantot, bet savu nosaukumu tā ieguva tikai 1544. gadā, kad tai jau bija daudz lielāka vara nekā vēlētajai Pārstāvju palātai. Augstāko palātu 1649. gadā atcēla revolucionārā valdība, kas nāca pie varas Anglijas pilsoņu kara laikā, bet 1660. gadā tā tika atjaunota. Lordu palāta bija dominējošais spēks Lielbritānijas politiskajā sistēmā līdz pat 1830. gadiem. 1833. gadā Lordu palāta izteica neuzticību valdībai, vērtējot tās politiku attiecībā uz Spāniju. Agrāk šāda balsojuma rezultātā valdība būtu atkāpusies no amata. Tomēr šoreiz tā neatkāpās, jo Pārstāvju palāta to atbalstīja. Tādējādi sāka veidoties jauna ieraža: valdība neatkāpās no amata, ja tai Lordu palāta izteica neuzticības balsojumu, kamēr vien tā saglabāja Pārstāvju palātas uzticību. 19. gadsimta otrajā pusē arvien biežāk izskanēja balsis par Lordu palātas pilnīgu atcelšanu. 20. gadsimtā notika vairākas reformas, kuru mērķis bija demokratizācija, Lordu palātas leģitimitātes palielināšana un tās attiecību ar valdību nostiprināšana. Vikikrātuvē par šo tēmu ir pieejami multivides faili. Skatīt: Lordu palāta. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)