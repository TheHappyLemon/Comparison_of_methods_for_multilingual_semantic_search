Cešina (poļu: Cieszyn) ir pilsēta Polijas dienvidos, Silēzijas vojevodistē uz rietumiem no Belsko-Bjalas pie pašas robežas ar Čehiju. Otrpus robežas atrodas Čehijas pilsēta Česki Tešīna, ar kuru Cešina vēsturiski bija vienota pilsēta. Tās tika atdalītas pēc Pirmā pasaules kara 1920. gadā, pamatojoties uz Versaļas līgumu. Pirms tam bija notikušas bruņotas sadursmes starp čehu un poļu karaspēkiem. Kad 1938. gadā, pamatojoties uz Minhenes vienošanos, Vācija anektēja Čehoslovākiju, Polija ieņēma apgabalu uz rietumiem no Češinas. Pēc Otrā pasaules kara tika atjaunotas iepriekšējās robežas. Viduslaikos pilsēta bija Cešinas kņazistes (mūsdienās tās teritorija sadalīta starp Poliju un Čehiju) galvaspilsēta. 1779. gada 13. maijā pilsētā tika parakstīts Tešenas miera līgums starp Austrijas imperatori Mariju Terēzi un Prūsijas karali Frīdrihu Lielo, un kurš izbeidza Bavārijas mantojuma karu. Cešinā dzimuši: Ireneušs Jeleņs (Ireneusz Jeleń, 1981) — futbolists; Ričards Paipss (Richard Pipes, 1923) — amerikāņu vēsturnieks; Viktors Ullmanis (Viktor Ullmann, 1898—1944) — austriešu komponists; Pjotrs Žila (Piotr Żyła, 1987) — tramplīnlēcējs. Cešinas Jēzus baznīca (Kościół Jezusowy w Cieszynie) Cešinas Jura baznīca (Kościół św. Jerzego w Cieszynie) Cešinas Krusta baznīca (Kościół św. Krzyża w Cieszynie) Cešinas Nikolaja rotonda (Rotunda św. Mikołaja w Cieszynie) Cešinas rātsnams (Ratusz w Cieszynie) Cešinas vecie ebreju kapi (Stary Cmentarz Żydowski w Cieszynie) Habsburgu pils Cešinā (Pałac Myśliwski Habsburgów w Cieszynie) Pjastu tornis (Wieża Piastowska w Cieszynie) Cešinas Jēzus baznīca Cešinas Jura baznīca Cešinas Krusta baznīca Cešinas Nikolaja rotonda Cešinas rātsnams Cešinas vecie ebreju kapi Habsburgu pils Cešinā Pjastu tornis https://bdl.stat.gov.pl/api/v1/data/localities/by-unit/012414403011-0924158?var-id=1639616&format=jsonapi; P2701: JSON; pārbaudes datums: 6 oktobris 2022. Vikikrātuvē par šo tēmu ir pieejami multivides faili. Skatīt: Cešina. Encyclopædia Britannica raksts (angliski)