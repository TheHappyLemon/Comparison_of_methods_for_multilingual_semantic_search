Vilhelms fon Urahs (vācu: Fürst Wilhelm von Urach, Graf von Württemberg, 2. Herzog von Urach, lietuviešu: Vilhelmas Urachas; dzimis 1864. gada 30. maijā, miris 1928. gada 24. martā) bija vācu firsts, Urahas hercogs un Virtenbergas grāfs, kuru 1918. gada 11. jūlijā ievēlēja par Lietuvas karali ar vārdu Mindaugs II. Viņš nekad nestājās amatā, jo Vācija vēlēšanas neatzina un ielūgums tika atsaukts 1918. gada novembrī. Viņš bija arī pretendents uz Monako valdnieka troni, taču pēc Francijas spiediena, kura nevēlējās šai amatā redzēt vācu princi, 1911. gadā ar speciālu likumu par troņmantinieku pasludināja Šarloti, kuru adoptēja princis Alberts I. 1913. gadā viņš bija arī viens no pretendentiem uz Albānijas karaļa troni. Hajo Holborn. A history of Modern Germany. Princeton University Press, 1982. 429. lpp. ISBN 0-691-00797-7.