Inčukalna pagasts ir viena no Siguldas novadu administratīvi teritoriālajām vienībām, Gaujas kreisajā krastā. Robežojas ar sava novada Krimuldas un Allažu pagastiem, Saulkrastu novadu Sējas pagastu, kā arī Ropažu novada Vangažu pilsētu un Ropažu un Garkalnes pagastiem. Pagasta centrs ir Inčukalnā. Inčukalns pirmoreiz vēstures avotos minēts 1436. gadā. 1935. gadā pagasta platība bija 112,5 km². 1945. gadā pagastā izveidoja Inčukalna un Griķu ciema padomes. 1954. gadā Griķu ciemu pievienoja atpakaļ Inčukalna ciemam. 1961. gadā daļu ciema teritorija pievienoja Vangažu strādnieku ciematam un 1977. gadā daļu Krimuldas ciemam. 1990. gadā ciemu pārdēvēja par pagastu. 2006. gadā Inčukalna pagasts reorganizējās par Inčukalna novadu. 2009. gadā novads tika reorganizēts vēlreiz, apvienojot ar Vangažu pilsētu. 2021. gadā Inčukalna novadu sadalīja - Vangažu pilsētu iekļāva Ropažu novadā, savukārt Inčukalna pagastu iekļāva Siguldas novadā. Esošajās robežās, pēc CSP datiem. Lielākās apdzīvotās vietas: Inčukalns, Krustiņi, Gauja, Griķi, Indrāni, Egļupe, Kļavas, Meža Miers. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP