Kalcitonīns ir peptīdhormons, ko sekretē vairogdziedzera parafolikulārās jeb C šūnas, un tas samazina kalcija līmeni asinīs. Kalcitonīns ir atrodams gan zivīm, gan rāpuļiem, gan putniem, gan zīdītājiem. Tā nozīme cilvēka ķermenī nav līdz galam izprasta, jo kalcitonīna trūkums vai pārprodukcija neveicina nevienu saslimšanu. Kalcitonīnam ir lielākoties pretēja darbība parathormonam, kas ir galvenais kalcija regulators cilvēkam. Kalcitonīns samazina kalcija uzsūkšanos no zarnu trakta, samazina osteoklastu aktivitāti kaulos, samazina kalcija reabsorbciju nieru kanāliņos, tādējādi veicinot kalcija izvadi ar urīnu. Boron WF, Boulpaep EL (2004). "Endocrine system chapter". Medical Physiology: A Cellular And Molecular Approach. Elsevier/Saunders. ISBN 1-4160-2328-3. Rhoades, Rodney (2009). Medical Physiology: Principles for Clinical Medicine. Philadelphia: Lippincott Williams & Wilkins.ISBN 978-0-7817-6852-8.