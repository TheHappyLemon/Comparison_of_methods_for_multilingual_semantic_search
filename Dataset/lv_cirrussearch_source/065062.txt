Bozaši (kazahu: Бозащы түбегі, Bozaşy tübegı) ir pussala Kazahstānas rietumos, Kaspijas jūras ziemeļaustrumu piekrastē. Administratīvi ietilpst Manghistau apgabalā. Rietumos to apskalo Manghistau līcis, ziemeļos — Elikoltiks, austrumos — Kaidaks. Dienvidos pussalu norobežo Manghistau kalnu grēda un Manghistau pussala. Ainavā dominē tuksnesis. Dienviddaļā rejlefs paugurains, vietām smilšu barhani. Ziemeļu daļā lielas platības aizņem solončaki un sori. Janvāra vidējā temperatūra −7°С, jūlija — +26°С. Gada vidējais nokrišņu daudzums 200—250 mm. Sakarā ar Kaspijas jūras līmeņa pazemināšanos 20. gadsimta vidū pussalas teritorija ievērojami palielinājās, tagad samazinās. Pussalas teritorijā ievērojamas naftas un dabasgāzes atradnes, kuru ieguvei izveidota transporta un ražošanas infrastruktūra. «Buzači». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 135. lpp. Buzachi Peninsula - New Oil Region of West Kazakhstan Bozaši pussala Manghistau apgabala kartē