Ali Alijevs (krievu: Али Зурканаевич Алиев; dzimis 1937. gada 29. novembrī, miris 1995. gada 7. janvārī) bija PSRS brīvā stila cīkstonis, 1960., 1964. un 1968. gada vasaras olimpisko spēļu dalībnieks, Eiropas un pieckārtējs pasaules čempions, PSRS Nopelniem bagātais sporta meistars, PSRS Nopelniem bagātais treneris. Ali Alijevs dzimis 1937. gada 29. novembrī Dagestānā. Tēvs bijis grāmatvedis, māte — medmāsa. Beidzis Dagestānas Medicīnas institūtu un 2. Maskavas Medicīnas institūta aspirantūru. Medicīnisko zinātņu kandidāts. Pēc aspirantūras beigšanas strādājis par Mahačkalas pilsētas slimnīcas vadītāju. No 1988. gada bijis republikas arodbiedrību sporta biedrības priekšsēdētājs, pēc tam Dagestānas APSR sporta komitejas priekšsēdētājs. Paralēli mācībām nodarbojies ar cīņas sportu. 1957. gadā kļuvis par Dagestānas čempionu. Uzvarējis 1959., 1961., 1962., 1966. un 1967. gada pasaules čempionātos, 1968. gada Eiropas čempionātā un 1959., 1960., 1961., 1963., 1965., 1966., 1967., 1968. un 1970. gada PSRS čempionātos. Darba Sarkanā Karoga ordenis. Ordenis "Goda Zīme" — divreiz. Ordenis "Tautu Draudzība". "Аварцы" (ru). Дагестанская правда (50—51). 2015. Arhivēts no oriģināla 2016-03-04. A. Alijeva biogrāfija. (krieviski) «Алиев Али Зуркарнаевич - пятикратный чемпион Мира» (krievu). MAARULAL.RU. 2010. gada 28. marts. Arhivēts no oriģināla, laiks: 2019-09-30. Skatīts: 2019-09-30. Vikikrātuvē par šo tēmu ir pieejami multivides faili. Skatīt: Ali Alijevs. Olympedia profils (angliski) FILA profils (angliski)