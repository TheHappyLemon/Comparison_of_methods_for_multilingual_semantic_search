Eva Pinkelniga (vācu: Eva Pinkelnig; dzimusi 1988. gada 27. maijā Dornbirnē) ir austriešu tramplīnlēcēja. Pasaules kausa sacensībās debitēja 2014. gada 5. decembrī Lillehammerē ar 15. vietu. Pasaules čempionātā pirmo reizi piedalījās 2015. gadā Fālunā un ieņēma 8. vietu individuālajās sacensībās. Pirmo reizi vietu uz goda pjedestāja Pasaules kausa posmos izcīnīja 2015. gada 12. decembrī Ņižņijtagilā, ieņemot trešo vieto. 2019. gada Pasaules čempionātā Zēfeldē izcīnīja divas sudraba medaļas — gan sieviešu, gan jaukto komandu sacesnībās. Individuāli sacensībās uz parastā tramplīna ieņēma 5. vietu. 2020. gada 12. janvārī Saporo izcīnīja savu pirmo uzvaru Pasaules kausa posmā. 2019.—2020. gada sezonā ieņēma trešo vietu Pasaules kausa kopvērtējumā. Piedalījās 2022. gada ziemas olimpiskajās spēlēs Pekinā un ieņēma 20. vietu individuālajās sacensībās. 2023. gada 1. janvārī kļuva par Silvester turnīra uzvarētāju, uzvarot trijos no četriem posmiem. 2023. gada Pasaules čempionātā Planīcā izcīnīja savu pirmo individuālo pasaules čempionāta medaļu — sudrabu sacensībās uz parastā tramplīna. Vēlāk ieguva sudrabu arī sieviešu komandu sacensībās. «Pinkelnig captures maiden Ski Jumping World Cup title in Sapporo as Lundby breaks hill record». insidethegames.biz. 2020. gada 12. janvāris. Skatīts: 2023. gada 1. martā. «Eva Pinkelnig crowned Silvester Tournament champion with victory in Ljubno». eurosport.com. 2023. gada 1. janvāris. Skatīts: 2023. gada 1. martā. Vikikrātuvē par šo tēmu ir pieejami multivides faili. Skatīt: Eva Pinkelniga. Olympedia profils (angliski) FIS profils (tramplīnlēkšana) (angliski)