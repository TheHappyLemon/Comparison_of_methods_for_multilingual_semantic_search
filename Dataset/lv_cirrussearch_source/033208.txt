Roberts Greiems Veids (angļu: Robert Graham Wade; 1921. gada 10. aprīlis Danīdina — 2008. gada 29. novembris Londona) bija Jaunzēlandes un Lielbritānijas starptautiskais meistars šahā (1950). Britu impērijas ordeņa virsnieks (1979). Pazīstamā Jaunzēlandes šahista Sesila Purdi skolnieks. Trīs reizes uzvarējis Jaunzēlandes šaha čempionātos (1944, 1945, 1948). 1949. gadā pārvācies uz dzīvi Lielbritānijā. Divas reizes uzvarējis Anglijas šaha čempionātos (1952, 1970). Pārstāvējis Anglijas un Jaunzēlandes komandu lielākajos komandu šaha turnīros: Pasaules šaha olimpiādēs piedalījies 7 reizes (1954-1962, 1970-1972). Individuālajā vērtējumā izcīnījis bronzas (1962) medaļu; Eiropas komandu šaha čempionātā piedalījies 1973. gadā; Klāras Benediktas kausa izcīņās piedalījies 2 reizes (1955—1956). Par panākumiem turnīros FIDE 1950. gadā Veidam kā vienam no pirmajiem piešķīrusi starptautiskā meistara (IM) nosaukumu. Bijis pazīstams kā šaha treneris un daudzu šaha grāmatu autors. Līdz mūža beigām piedalījies šaha turnīros. «British Champions». Arhivēts no oriģināla, laiks: 2012. gada 9. novembrī. Skatīts: 2016. gada 17. maijā. OlimpBase :: Men's Chess Olympiads :: Robert Graham Wade OlimpBase :: European Men's Team Chess Championship :: Robert Graham Wade OlimpBase :: Clare Benedict Chess Cup :: Robert Graham Wade Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)