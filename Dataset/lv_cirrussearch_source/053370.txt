Markuss Gisdols (vācu: Markus Gisdol; dzimis 1969. gada 17. augustā) ir vācu futbola treneris un bijušais futbolists. Spēlējis pussarga pozīcijā. Spēlētāja karjeru sāka dzimtās pilsētas klubā SC Geislingen, kas spēlēja Bādenes-Virtembergas amatieru oberlīgā. Vēlāk pārstāvēja SSV Reutlingen. 1992. gadā atgriezās SC Geislingen. 1993.—1994. gada sezonā spēlēja 1. FC Pforzheim, bet karjeras noslēgumā pārstāvēja SpVgg Au/Iller. Spēlētāja karjeru bija spiests beigt 27 gadu vecumā ceļgala traumas dēļ. Trenera karjeras sākumā strādāja ar dažādām zemāko līgu komandām. No 2005. līdz 2007. gadam trenēja VfB Stuttgart U-17 komandu. 2009. gadā kļuva par Hoffenheim dublieru komandas treneri. 2011. gadā nīderlandiešu speciālists Hubs Stevenss uzaicināja par savu asistentu Gelzenkirhenes "Schalke 04". 2013. gada aprīlī atgriezās Hoffenheim, kļūstot par galveno treneri. Pirmajā sezonā izglāba komandu no izkrišanas, bet 2013.—2014. gada sezonā sasniedza 9. vietu. 2015. gada oktobrī pēc neveiksmīga sezonas sākuma tika atbrīvots no amata. No 2016. līdz 2018. gadam vadīja Hamburger SV komandu. 2019. gada novembrī kļuva par 1. FC Köln galveno treneri. 2021. gada aprīlī tika atbrīvots no amata. «Markus Gisdol neu im Trainerteam von 1899 Hoffenheim». achtzehn99.de (vācu). 2009. gada 17. maijā. Skatīts: 2020. gada 9. jūnijā. «Markus Gisdol new Cologne coach, Achim Beierlorzer takes over at Mainz». bundesliga.com (angļu). Skatīts: 2020. gada 9. jūnijā. «1. FC Köln trennt sich von Gisdol - Funkel übernimmt». kicker.de (vācu). Skatīts: 2021. gada 23. aprīlī. Vikikrātuvē par šo tēmu ir pieejami multivides faili. Skatīt: Markuss Gisdols. Munzüger Sport profils (vāciski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)