Adams Veids Gontjērs (dzimis 1978. gada 25. maijā ) ir kanādiešu mūziķis un dziesmu autors. Viņš bija rokgrupas Three Days Grace vadošais solists, ģitārists un dziesmu autors. Viņš tiek slavēts par viņa dziedāšanas spējām. Viņam piemīt balss diapazons no augstā tenora līdz pat vidēji zemajam basam. Ārpus grupas Three Days Grace, viņš ir sadarbojies arī ar citām grupām, kā piemēram Art of Dying un Apocalyptica. Gontjērs piedzima 1978. gada 21. maijā, Norvudā, Ontārio. Viņš apmeklēja Norvudas Apgabala Vidusskolu. Adams Gontjērs 2012. gadā piedalījās Mārtina Sekstona koncerttūrē "Fall Like Rain", piesaistot sev uzmanību kā solistam. 2011. gadā Gontjērs saviem faniem sacerēja solo dziesmas Try to Catch Up With the World un I Will Stay. 2012. gadā viņš sacerēja kompozīciju Lost Your Shot. Ārpus grupas Three Days Grace, Gontjērs piedzlījies vairāku citu albumu veidošanā. 2007. gadā viņš iedziedāja dziesmu I Don't Care grupas Apocalyptica albumā Worlds Collide. Viņš piedalījās arī grupas Art of Dying dziesmas 'Raining' veidošanā, viņu albumā Vices and Virtues. 2006. gadā Gontjērs bija kanādiešu supergrupas Big Dirty Band loceklis. 2011. gadā Gontjērs dibināja Sludge Factory Records un noslēdza līgumu ar vietējo grupu Before the Curtain. 2013. gada 9. janvārī Gontjērs paziņoja, ka pamet paša dibināto grupu Three Days Grace. Gonjērs ir ieguvis divas BMI popa balvas un ir bijis nominēts labākā kanādiešu rokmūzikas video balvai.