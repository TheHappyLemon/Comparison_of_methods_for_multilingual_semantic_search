Guzela Manjurova (kazahu: Гүзель Тахирқызы Манюрова, tatāru: Гүзәл Таһир кызы Мәнүрова; dzimusi 1978. gada 24. janvārī Saranskā) ir Kazahstānas brīvā stila cīkstone, kas līdz 2010. gadam pārstāvēja Krieviju. Krievijas un Kazahstānas Nopelniem bagātā sporta meistare. Guzela Manjurova piedzima 1978. gadā Mordvijas galvaspilsētā Saranskā, kur viņas vecāki bija ieceļojuši no neliela Mordvijas tatāru ciema. Četrpadsmit gadu vecumā viņa sāka nodarboties ar aikido. 2001. gadā Maskavā viņa apmeklēja PSRS brīvās cīņas čempionātu. Redzētā iespaidā viņa pieņēma lēmumu — nomainīt sporta veidu un sāka trenēties brīvajā cīņā trenera A. Kolivanova vadībā. Jau pēc diviem gadiem, 2004. gadā viņa uzvarēja Eiropas brīvās cīņas čempionātā un ieguva sudraba medaļu olimpiskajās spēlēs Atēnās. 2005. un 2007. gadā Guzela uzvarēja Krievijas čempionātā. Uz 2008. gada olimpiādi viņa netika, jo vietu Krievijas olimpiskajā komandā ieguva Jeļena Perepjolkina (2008. gada Krievijas čempione), kas uzvarēja abu konkurenšu kontroles cīņā. 2010. gadā Manjurova nomainīja pilsonību un sāka sacensībās piedalīties no Kazahstānas. Pārstāvot Kazahstānu, viņa pēc kārtas uzvarēja trijos Āzijas čempionātos (2010—2012). 2011. gada pasaules čempionātā Stambulā ieņēma piekto vietu un ieguva tiesības piedalīties 2012. gada olimpiskajās spēlēs Londonā, kur izcīnīja bronzas medaļu. Pēc olimpiādes Manjurovu iecēla par Kazahstānas sieviešu izlases galveno treneri. 2016. gadā Manjurova izcīnīja sudraba medaļu olimpiskajās spēlēs Riodežaneiro. Saranskā regulāri notiek brīvās cīņas turnīri, kurā izcīna Guzelas Manjurovas balvu. Kazahstānas Republikas Parasāta (Cildenuma) ordenis. Kazahstānas Republikas Kurmet ordenis. Kazahstānas IeM medaļa "Par ieguldījumu starptautiskās sadarbības attīstībā". Krievijas Nopelniem bagātā sporta meistare. Kazahstānas Republikas Nopelniem bagātā sporta meistare «Гюзель Манюрова» (krievu). gidrm.ru. Arhivēts no oriģināla, laiks: 2019-05-02. Skatīts: 2019-05-16. «Гюзель Манюрова: «Мои личные симпатии или антипатии останутся за ковром — кто сильнее, тот и в сборной»» (krievu). sports.kz. 2012. gada 12. septembris. Arhivēts no oriģināla, laiks: 2016-03-05. Skatīts: 2019-05-16. «Гюзель Манюрова принесла 15-ю медаль Казахстану на Рио-2016» (krievu). Tengrinews. Skatīts: 2019-05-16. «Grigorjevu pieveikušās cīkstones izcīna medaļas Rio spēlēs». Delfi.lv. 2016. gada 19. augusts. Skatīts: 2019-05-16. Vikikrātuvē par šo tēmu ir pieejami multivides faili. Skatīt: Guzela Manjurova. Olympedia profils (angliski) FILA profils (angliski)