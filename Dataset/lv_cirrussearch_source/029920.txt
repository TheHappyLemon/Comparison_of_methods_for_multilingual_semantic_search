Askaridoze ir slimība, ko izraisa parazītiska cērme Ascaris lumbricoides. Vairāk nekā 85% infekcijas gadījumu simptomu nav, jo īpaši, ja tārpu skaits ir mazs. Simptomu izpausme pieaug kopā ar tārpu daudzumu un slimības sākuma stadijā tie var ietvert elpas trūkumu un drudzi. Tiem var sekot vēdera uzpūšanās, vēdera sāpju un caurejas simptomi. Infekcija visbiežāk skar bērnus, un šajā vecumu grupā tā var arī būt iemesls nepietiekamam svara pieaugumam, malnutrīcijai un mācīšanās grūtībām. Infekcija notiek, uzņemot tādu ēdienu vai dzērienu, kas piesārņots ar Ascaris olām no cilvēka fekālijām. No olām zarnās izšķiļas kāpuri, kas ieurbjas zarnu sienās un ar asinīm tiek aiznesti uz plaušām. Tur tie nonāk alveolās un pēc tam trahejā, no kurienes tie tiek izklepoti un norīti. Kāpuri tad otro reizi iziet caur kuņģi zarnās, kur tie kļūst par pieaugušiem tārpiem. Profilaksē ietilpst uzlaboti sanitārie apstākļi, tostarp uzlabota pieeja tualetēm un pareiza fekāliju likvidēšana. Roku mazgāšana ar ziepēm ir profilakses pasākums. Rajonos, kuros ir skarti vairāk nekā 20% iedzīvotāju, ieteikts visus iedzīvotājus regulāri ārstēt. Bieži notiek atkārtota inficēšanās. Atbilstošas vakcīnas nav. Pasaules Veselības organizācijas ieteiktie ārstēšanas līdzekļi ir medikamenti albendazols, mebendazols, levamizols vai pirantela pamoate. Citi efektīvi līdzekļi ir tribendimidīns un nitazoksanīds. Pasaulē 0,8 līdz 1,2 miljardi cilvēku slimo ar askaridozi, vissmagāk skarti ir iedzīvotāji Sahāras subtropiskajā daļā Āfrikā, Latīņamerikā un Āzijā. Līdz ar to askaridoze ir visvairāk izplatītais ar augsni pārnesto helmintožu veids. Tā 2010. gadā bija cēlonis apmēram 2700 nāves gadījumu, toties 1990. gadā vēl bija 3400 tādu gadījumu. Cits Ascaris veids skar cūkas. Dold, C; Holland, CV (Jul 2011). "Ascaris and ascariasis.". Microbes and infection / Institut Pasteur 13 (7): 632–7. doi:10.1016/j.micinf.2010.09.012. PMID 20934531. Hagel, I; Giusti, T (Oct 2010). "Ascaris lumbricoides: an overview of therapeutic targets.". Infectious disorders drug targets 10 (5): 349–67. doi:10.2174/187152610793180876. PMID 20701574. «Soil-transmitted helminth infections Fact sheet N°366». World Health Organization. June 2013. Ziegelbauer, K; Speich, B; Mäusezahl, D; Bos, R; Keiser, J; Utzinger, J (Jan 2012). "Effect of sanitation on soil-transmitted helminth infection: systematic review and meta-analysis.". PLoS medicine 9 (1): e1001162. doi:10.1371/journal.pmed.1001162. PMC 3265535. PMID 22291577. Fung, IC; Cairncross, S (Mar 2009). "Ascariasis and handwashing.". Transactions of the Royal Society of Tropical Medicine and Hygiene 103 (3): 215–22. doi:10.1016/j.trstmh.2008.08.003. PMID 18789465. Jia, TW; Melville, S; Utzinger, J; King, CH; Zhou, XN (2012). "Soil-transmitted helminth reinfection after drug treatment: a systematic review and meta-analysis.". PLoS neglected tropical diseases 6 (5): e1621. doi:10.1371/journal.pntd.0001621. PMC 3348161. PMID 22590656. Keiser, J; Utzinger, J (2010). "The drugs we have and the drugs we need against major helminth infections.". Advances in parasitology 73: 197–230. doi:10.1016/s0065-308x(10)73008-6. PMID 20627144. Fenwick, A (Mar 2012). "The global burden of neglected tropical diseases.". Public health 126 (3): 233–6. doi:10.1016/j.puhe.2011.11.015. PMID 22325616. Lozano, R (Dec 15, 2012). "Global and regional mortality from 235 causes of death for 20 age groups in 1990 and 2010: a systematic analysis for the Global Burden of Disease Study 2010.". Lancet 380 (9859): 2095–128. doi:10.1016/S0140-6736(12)61728-0. PMID 23245604.