1. Kinoakadēmijas balva norisinājās 1929. gada 16. maijā un bija pirmā Kino mākslas un zinātnes akadēmijas rīkotā apbalvošanas ceremonija, kas norisinājās Holivudas viesnīcā Hollywood Roosevelt Hotel. Nosaukums "Oskars" šī pasākuma apzīmēšanai vēl netika izmantots. Visas nominācijas ieguva tā saucamos "Godpilnās atzinības" (angļu: Honorable Mention). Ceremonija ilga 15 minūtes, un tajā piedalījās 270 cilvēki. Biļetes cena bija 5 dolāri (kas ir 74 dolāri mūsdienās). Ceremonijas vadītājs bija Daglass Fērbenkss. Šī ir vienīgā Kinoakadēmijas pasniegšanas ceremonija, kas netika raidīta pa radio vai translēta televīzijā. Uzvarētāji 12 nominācijās bija zināmi jau trīs mēnešus pirms ceremonijas. Tie tika nodoti presei, kas tos publicēja vienlaicīgi ar balvu pasniegšanu. Tas tā turpinājās līdz pat 1945. gadam, kad avīze Los Angeles Times publicēja rezultātus divas stundas pirms ceremonijas un jau nākamgad ceremonijā parādījās aizzīmogotas aploksnes. Dažas nominācijas tika piešķirtas bez atsauces uz konkrētu filmu, piemēram nominēti tika Ralfs Hemerass un Nadžents Sloters mūsdienās jau nepastāvošā nominācijā "Labākie inženiertehniskie efekti". Atšķirībā no vēlākām ceremonijām, aktieri un režisori varēja tikt apbalvoti par vairākām filmām gada garumā. Emīls Janningss saņēma balvu nominācijā "Labākais aktieris galvenajā lomā" par lomām filmās The Way of All Flesh un The Last Command. Papildu standarta balvai Čārlijs Čaplins un Warner Brothers studija saņēma speciālās Kinoakadēmijas goda balvas. Balvām tika izvirzītas kinofilmas, kas iznākušas uz ekrāniem laikā posmā no 1927. līdz 1928. gadam. Ceremonijas laikā tika pasniegta balva par labākajiem titriem mēmajai filmai (vienīgā reize visā ceremoniju vēsturē). Ceremonijā filmas 7th Heaven un Sunrise: A Song of Two Humans, katra ieguva trīs balvas, Wings, saņēma divas balvas. Starp šiem apbalvojumiem Sunrise ieguva balvu nominācijā "Unikālais mākslinieciskais izpildījums" un Wings ieguva balvu nominācijā "Izcilākā filma" (mūsdienās šī nominācija saucas "Labākā filma"), šīs divas nominācijas tajā laikā tika uzskatītas par vakara galvenajām balvām, kas izcēla kinematogrāfa attīstību. Nākamajā ceremonijā, Kinoakadēmija atteicās no nominācijas "Unikālais mākslinieciskais izpildījums", un ar atpakaļ ejošu datumu pieņēma, ka balva ko ieguva filma Wings bija augstākais apbalvojums ar kādu varēja apbalvot. 1927. gadā Luijs B. Meiers, Louis B. Mayer Pictures Corporation izveidotājs, kas pēc tam tika pievienots Metro-Goldwyn-Mayer (MGM), nodibināja Kino mākslas un zinātnes akadēmiju. Meiera mērķis balvas radīšanā bija apvienot piecas kino industrijas nozares, tostarp aktierus, režisorus, producentus, tehniķus un scenāristus. Meiers izteicās par balvu piešķiršanu: "Es secināju, ka labākais veids, kā tikt galā [ar filmu veidotājiem], ir piešķirt viņiem visiem medaļas... Ja tiem iedotu kausus un apbalvojumus, viņi būtu gatavi nogalināt, lai saražotu to, ko es vēlos. Tādēļ arī tika izveidota Kinoakadēmijas balva". Meiers palūdza MGM mākslinieciskajam vadītājam Sedrikam Gibonsam izveidot Kinoakadēmijas balvas statueti. Nominācijas tika paziņotas ar telegrammām 1928. gada februārī. 1928. gada augustā Meiers sazinājās ar Kinoakadēmijas galveno tiesnešu padomi, lai izlemtu uzvarētājus. Tomēr, balstoties uz ASV kinorežisora Kinga Vidora sacītā, balsošana par labāko filmu bija Kinoakadēmijas dibinātāju Daglasa Fērbenksa, Sida Graumana, Meiera, Mērijas Pikfordas un Džozefa Šenka pārziņā. Balvu pasniegšanas ceremonija norisinājās 1929. gada 16. maijā viesnīcā Hollywood Roosevelt Hotel, Losandželosā. Tā bija kā slēgtās vakariņas ar 36 banketa galdiem, kurās piedalījās 270 cilvēki un ieejas biļete maksāja piecus dolārus (kas ir 74 ASV dolāri mūsdienās). Aktieri un aktrises viesnīcā ieradās luksusa transportlīdzekļos un viņus sagaidīja fanu pūlis. Ceremonija netika pārraidīta radio vai televīzijā, to vadīja Kino mākslas un zinātnes akadēmijas direktors Fērbenkss un ceremonijas ilgums bija 15 minūtes. Uzvarētāji tika paziņoti trīs mēnešus pirms ceremonijas. Starp uzvarētājiem bija Emīls Janningss, pirmais balvas saņēmējs kategorijā "Labākais aktieris galvenajā lomā" (The Way of All Flesh un The Last Command); Dženeta Geinore kategorijā "Labākā aktrise galvenajā lomā" (7th Heaven, Street Angel un Sunrise: A Song of Two Humans); Frenks Borzeigijs kategorijā "Labākais režisors (drāma)" (7th Heaven); Luiss Mailstouns kategorijā "Labākais režisors (komēdija)" (Two Arabian Knights) un Wings kategorijā "Labāka filma" (tā laika dārgākā filma). Divas īpašās Kinoakadēmijas balvas saņēma Čārlijs Čaplins, filma "Cirks" tika izņemta no visām nominācijām (labākais aktieris galvenajā lomā, labākais scenārijs un labākais režisors (komēdija)), lai atzītu viņa kopējo ieguldījumu industrijā, un Warner Brothers kā skaņu kino pionieriem ("Džeza dziedātājs"). Turpmākajās ceremonijās vairs nebija trīs kategorijas: "Labākie inženiertehniskie efekti", "Labākie titri mēmai filmai" un "Unikālais mākslinieciskais izpildījums". 1. Kinoakadēmijas balvas pasniegšanā (1927.–1928. gadā) tika pieļauta anomālija nominācijas procesā, kas ļāva nominēt un apbalvot mākslinieku par darbu vienā filmā, par darbu vairākās filmās vai par darbu bez atsauces uz kādu konkrētu filmu. Uzvarētāji atrodas saraksta augšgalā un ir izcelti treknrakstā. Kinoakadēmijas goda balvas, tad Speciālās balvas, saņēma: Čārlijam Čaplinam "par daudzpusību un ģenialitāti aktierspēlē, filmas "Cirks" scenārija uzrakstīšanā, režisēšanā un producēšanā" (angļu: For versatility and genius in acting, writing, directing and producing "The Circus"). Studija Warner Bros. "par filmas "Džeza dziedātājs" izveidi, pirmo skaņu filmu, kas radīja nozares revolūciju" (angļu: For producing The "Jazz Singer", the pioneer outstanding talking picture, which has revolutionized the industry). Pēc 1. Kinoakadēmijas balvas pasniegšanas ceremonijas Kino mākslas un zinātnes akadēmija veica sekojošas izmaiņas: Balvu kategorijas samazināja no divpadsmit uz septiņām: Kategorijas "Labākais režisors (komēdija)" un "Labākais režisors (drāma)" apvienoja kategorijā "Labākais režisors"; Likvidēja kategoriju "Labākie inženiertehniskie efekti"; Likvidēja kategoriju "Unikālais mākslinieciskais izpildījums"; Kategorijas "Labākais adaptētais scenārijs" un "Labākais literatūras oriģinālavots" apvienoja kategorijā "Lābakais scenārijs"; Likvidēja kategoriju "Labākie titri mēmai filmai". «The Official Academy Awards Database». Academy of Motion Picture Arts and Sciences. Arhivēts no oriģināla, laiks: 2009. gada 8. februārī. Skatīts: 2012. gada 18. februāris. Reader must select "1927/28" in the "Award Year(s):" drop-down menu and press "Search". «History of the Academy Awards». Academy of Motion Picture Arts and Sciences. Arhivēts no oriģināla, laiks: 2010. gada 8. aprīlī. Skatīts: 2010. gada 6. maijs. Tim Dirks. «1927–28 Academy Awards Winners and History». Rainbow Media. Skatīts: 2010. gada 6. maijs. «This day in History». History. A&E Television Networks. Arhivēts no oriģināla, laiks: 2010. gada 7. marts. Skatīts: 2010. gada 5. oktobris. Debra Ann Pawlak. «The Story of the First Academy Awards». The MediaDrome. Arhivēts no oriģināla, laiks: 2005-03-15. «Names make news». Time (Time Inc.). 1929. gada 27. maijs. Arhivēts no oriģināla, laiks: 2010. gada 27. oktobris. Skatīts: 2010. gada 5. oktobris. 1. Kinoakadēmijas laureāti un nominācijas (angliski)