Bongao (filipīniešu: Bayan ng Bongao, angļu: Municipality of Bongao, tausugu: Kawman sin Bongao) ir municipalitāte Filipīnās, Bangsamoro autonomā reģiona Tavitavi provinces galvaspilsēta un lielākā apdzīvotā vieta. Aizņem Tavitavi salas rietumu daļu, Sangasangas, Bongao un Pababagas salas. Municipalitātes urbānais centrs, kur atrodas provinces kapitolijs un citas administratīvās iestādes atrodas Bongao salā, bet lidosta un Tehnoloģiju un okeanogrāfijas koledža — Sangasangas salā. Lielākā daļa iedzīvotāju ir samas, pēc konfesionālās piederības — musulmaņi. Līdz 1970. gadiem Bongao bija viens no piekrastes laivu ciemiem — samas piekopj jūras nomadu dzīvesveidu un lielākoties mitinās laivu mājās. 1958. gadā tika nodibināta Bongao municipalitāte. 1979. gadā moro nemiernieku partizānu kara dēļ provinces galvaspilsētu no netālās Batubatu pārcēla uz Bongao, kas deva ievērojamu impulsu tās attīstībai. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Bongao.