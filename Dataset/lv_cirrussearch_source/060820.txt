Margarita Džepa (albāņu: Margarita Xhepa, dzimusi 1932. gada 2. aprīlī) ir albāņu aktrise, vislabāk zināma kā viena no Albānijas kino un teātra izcilajām dāmām. Neskatoties uz savu vecumu viņa turpina atveidot dažādas lomas jaunākajās albāņu filmās. Džepa ir etniska aromūniete. Viņa dzimusi Lušņē, Albānijā, kā Margarita Prifti. Viņas māte nomira, kad Margaritai bija deviņi gadi. Jau no agras bērnības viņa mīlēja albāņu dzeju, un skolotāja mudināja viņu pievienoties aktiermākslas nodarbībām. Gezims Libohova, tolaik labi pazīstamais Lušņes kultūras institūta drāmas skolotājs, vietējās skolās meklēja piemērotu skolnieci jaunas krievu meitenes lomai teātra izrādē. Ieraugot Džepu, viņš uzreiz izvēlējās viņu viņas blondo matu un zilo acu dēļ. Luga bija tik veiksmīga, ka pirmizrādes notika arī Fieri un Berati pilsētās. Pēc pamatskolas beigšanas viņa iestājās Liceu Artistik Tirānā, drāmas nodaļā. Viņa sāka savu karjeru Tirānā, Nacionālajā teātrī, kur viņa tēloja Antona Čehova, Frīdriha Šillera un Nikolaja Gogoļa un citu rakstnieku lugās. 1962. gadā viņa vadīja pirmo Festivali i Këngës. Margaritai Džepai ir piešķirts Albānijas tautas mākslinieces tituls. Aktrise 19. Starptautiskā teātra festivāla ietvaros saņēma balvu Actor Of Europe, par vecmāmiņas lomu izrādē Constantin and Doruntinë (režisors Laerts Vasili). Robert Elsie. Historical Dictionary of Albania. Scarecrow Press, 2010-03-19. ISBN 978-0-8108-7380-3. ObserverKult. «Filmi “Bolero në vilën e pleqve” rikthen në kinema Margarita Xhepën e Robert Ndrenikën, aktorja: Isha e sëmurë, por…!». ObserverKult (en-US), 2022-01-06. Skatīts: 2022-03-03. «Minoriteti Vllah/Arumun» (albāņu). State Committee on Minorities. Arhivēts no oriģināla, laiks: 2022. gada 4. martā. Skatīts: 2022. gada 16. janvāris. Jovan Bizhyti. «Vllehtë në hapësirat myzeqare». Gazeta DITA (albāņu), 2015. gada 4. oktobris. Arhivēts no oriģināla, laiks: 2020. gada 20. aprīlī. Skatīts: 2022. gada 23. martā. «Diva Margarita Xhepa». 2018. gada 24. jūnijs. «Kush triumfoi në "Festivalin Ndërkombëtar të Teatrit"?». 2021. gada 13. jūlijs. Vikikrātuvē par šo tēmu ir pieejami multivides faili. Skatīt: Margarita Džepa. IMDb profils (angliski) AllMovie profils (angliski)