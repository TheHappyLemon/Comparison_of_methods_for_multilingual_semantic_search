Gepard (vācu: Flugabwehrkanonenpanzer Gepard, Flakpanzer Gepard — zenītlielgabalu tanks "Gepards") ir zenītartilērijas (ZA) tanks, kas izstrādāts un ražots Rietumvācijā, vēlāk apvienotajā Vācijā. Tanka sērijveida ražošana sākās 1973. gadā, Bundesvērs pirmo Gepard saņēma 1976. gadā. Līdz 1980. gadam kopējais Bundesvēram piegādāto Gepard tanku skaits sasniedza 420. No 1982. līdz 1992 gadam izstrādāja modificēto versiju Gepard 2. Šos tankus NATO valstis izmantoja Kosovas krīzes laikā, bet pēc Krievijas iebrukuma 2022. gada jūlijā sāka piegādāt Ukrainas bruņotajiem spēkiem. Vācu ZA tanki izrādījās ļoti efektīvi no Irānas Krievijai piegādāto dronu Shahed-136 notriekšanā. 1973. gadā VFR valdība parakstīja līgumu ar Krauss-Maffei par 122 Gepard B2 ZA tanku ražošanu uz Leopard 1 tanku bāzes. Vēlāk pasūtījums pieauga līdz 195 tankiem bez un 225 ar lāzera attāluma noteicēju (Gepard B2L). Beļģija pasūtīja 55 Gepard B2, bet Nīderlande 95 modificētos ZA tankus Gepard CA.  Vācija: 94 Gepard  Jordānija: 60 Gepard  Rumānija: 43 Gepard (7 rezerves daļām)  Brazīlija: 36 Gepard  Ukraina: 24 Gepard