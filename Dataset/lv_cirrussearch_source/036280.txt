Vana Jui (ķīniešu: 王瑜, piņjiņs: Wang Yu; dzimusi 1982. gada 19. novembrī Tjaņdziņā) ir Ķīnas starptautiskā lielmeistare šahā (2003). Vairākkārt pārstāvējusi Ķīnu Pasaules junioru šaha čempionātos dažādās vecuma grupās un izcīnījusi četras medaļas: 2 zelta (1996 - U14 vecuma grupā, 1998 - U16 vecuma grupā), sudraba (2000 - U18 vecuma grupā) un bronzas (2000 - U20 vecuma grupā). 2000. gadā kļuvusi par Āzijas junioru šaha čempioni U20 vecuma grupā. 2000. gadā Šeņjanā iekļuvusi Pasaules sieviešu šaha kausa izcīņas ceturtdaļfinālā, kurā zaudējusi savai tautietei Sjui Juihua. Trīs reizes piedalījusies Pasaules šaha čempionātos sievietēm pēc izslēgšanas sistēmas, kuros katru reizi zaudējusi 1. kārtā (2001, 2004, 2006). 2004. gadā Beirutā uzvarējusi Āzijas sieviešu individuālajā šaha čempionātā. 2005. gadā kļuvusi par Ķīnas sieviešu šaha čempionāta uzvarētāju. 2010. gadā Filipīnās ieguvusi bronzas medaļu Āzijas sieviešu individuālajā šaha čempionātā. 2021. gada maijā ierindojusies 8. vietā Ķīnas sieviešu šaha čempionātā. 2022. gada novembrī Dzjansu ierindojusies 9. vietā Ķīnas sieviešu šaha čempionātā. Sekmīgi pārstāvējusi Ķīnas komandu lielākajos komandu šaha turnīros: Pasaules šaha olimpiādēs piedalījusies 2 reizes (2006, 2010). Komandu vērtējumā izcīnījusi sudraba (2010) un bronzas (2006) medaļas; Āzijas komandu šaha čempionātos piedalījusies 2 reizes (1999-2003). Komandu vērtējumā izcīnījusi zelta (2003) un sudraba (1999) medaļas. Individuālajā vērtējumā izcīnījusi bronzas (2003) medaļu; Pasaules vīriešu komandu šaha čempionātā piedalījusies 2005. gadā; Pasaules sieviešu komandu šaha čempionātos piedalījusies 2009. gadā; Āzijas spēļu komandu šaha turnīrā piedalījusies 2010. gadā un komandu vērtējumā izcīnījusi zelta medaļu. Par panākumiem turnīros FIDE 2003. gadā Vana Jui piešķīra starptautiskās lielmeistares (WGM), bet 2007. gadā - starptautiskā meistara vīriešiem (IM) nosaukumu. 1st FIDE World Cup 2000 2021 China chess championship (Women) Chinese Championship 2022: Dai Changren and Tan Zhongyi win titles OlimpBase :: Women's Chess Olympiads :: Wang Yu OlimpBase :: Women's Asian Team Chess Championship :: Wang Yu OlimpBase :: World Men's Team Chess Championship :: Wang Yu OlimpBase :: World Women's Team Chess Championship :: Wang Yu OlimpBase :: Asian Games (chess - women) :: Wang Yu IM title application FIDE Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)