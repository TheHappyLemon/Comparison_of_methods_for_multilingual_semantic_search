Krišs Kārkliņš (dzimis 1996. gada 31. janvārī) ir Latvijas futbolists, aizsargs. Kopš 2023. gada septembra spēlē Latvijas Virslīgas kluba FK Auda sastāvā. No 2014. līdz 2017. gadam spēlēja FK Liepāja sastāvā. 2015. gada sezonā kļuva par Virslīgas čempionu un 2017. gadā uzvarēja Latvijas kausa izcīņā. 2018. gadā pārgāja uz Riga FC, vēlreiz kļūstot par Latvijas čempionu un tajā pašā gadā uzvarot arī Latvijas kausā. No 2019. līdz 2020. gadam pārstāvēja Valmiera FC. Pirms 2021. gada sezonas atgriezās sava pirmā Virslīgas kluba FK Liepāja rindās. 2023. gada pirmo pusi izlaida savainojuma dēļ. 2023. gada septembrī pievienojās FK Auda. Pirms 2020. gada septembra spēlēm UEFA Nāciju līgā pirmoreiz tika izsaukts uz Latvijas izlasi. Pirmo spēli izlasē aizvadīja 2020. gada 6. septembrī pret Maltu, nākot uz maiņu spēles 86. minūtē. Latvijas čempions — 2 (2015, 2018) Latvijas kausa ieguvējs — 2 (2017, 2018) «"Auda" pievienojas 17 spēles Latvijas futbola izlasē aizvadījušais Kārkliņš». sportacentrs.com. 2023. gada 6. septembris. Skatīts: 2023. gada 12. novembrī. «Kazakevičs debijai Nāciju līgā gatavosies ar trim debitantiem ierindā». sportacentrs.com. 2020. gada 27. augusts. Skatīts: 2020. gada 29. augustā. «Latvijai pirmie vārti turnīrā, taču prieku maz – neizšķirts arī pret Maltu». sportacentrs.com. 2020. gada 6. septembris. Skatīts: 2020. gada 9. septembrī. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) FK Liepāja profils