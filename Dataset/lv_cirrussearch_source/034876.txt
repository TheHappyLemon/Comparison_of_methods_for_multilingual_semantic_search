Audi A3 sāka ražot 1996. gadā. Tas būvēts uz Volkswagen A platformas. Uz šīs platformas būvēti arī Volkswagen Golf, Škoda Octavia un Seat Leon. Audi A3 (vai Typ 8L) tika ieviests Eiropas tirgū 1996. gadā. Sākotnēji tas bija trīs durvju hečbeks, bet 1999. gadā ražošanā tika ieviesta arī piecu durvju virsbūve. 2000. gada beigās A3 parādījās facelift modeļi ar jaunām priekšējām un aizmugurējām gaismām un citām nelielām izmaiņām, uzlabojot interjeru, kā arī sešpakāpju manuālā ātrumkārba uz 1.8 turbo benzīna dzinēja (180 ZS, 132 kW) un pavisam jauna 1.9 TDI dīzeļdzinēja (130 ZS, 96 kW). Kaut pirmās paaudzes Audi A3 Eiropā tika aizstāts 2003. gadā, to tāpat turpināja pārdot citos tirgos. Pirmās paaudzes modeli Brazīlijā pārtrauca ražot 2006. gadā. Audi 1999. gadā izlaida apgrozībā Audi S3, kas ir atvasināts no modeļa A3, piedāvājumā ir tikai trīsdurvju hečbeks. Komplektējas ar vienrindas četru cilindru 20v 1.8 litru turbokompresora benzīna dzinēju, kas pieejams divās versijās ar dažādu jaudu: 210 ZS (154 kW) un 225 ZS (165 kW). 2003. gadā sāka ražot 3 durvju hečbeku ar šasijas kodu 8P1, 2005. gadā tika uzsākts ražot 5 durvju hečbeka versiju ar šasijas kodu 8PA. 2008. gadā ražošanā parādījās facelift modeļi, kā arī kabrioleti ar šasijas kodu 8P7. Trešās paaudzes Audi A3 tika uzsākts 3 durvju hečbeka versijā 2012 Ženēvas auto izstādē un nonāca pārdošanā 2012. gada septembrī. 136 PS in some countries «Official Audi A3 125 kW TDI Data Sheet». Arhivēts no oriģināla, laiks: 2015. gada 23. septembrī. Skatīts: 2015. gada 3. jūnijā. «Audi A3 TDI FAQ and reviews». Arhivēts no oriģināla, laiks: 2010. gada 6. jūlijā. Skatīts: 2015. gada 3. jūnijā.