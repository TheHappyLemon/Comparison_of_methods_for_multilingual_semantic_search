Progress M-03M (Прогресс М-03М) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Kopējā kravas masa starta brīdī bija 2417 kg. Īpašajās tvertnēs ietilpa degviela pašam kuģim (871 kg) un stacijas dzinējsistēmai (250 kg), skābeklis (53 kg), ūdens (420 kg). Hermētiskajā kravas telpā (pavisam 823 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 229 km amerikāņu segmentam. Palaišana notika no Baikonuras kosmodroma 2009. gada 15. oktobrī 01:14 UTC ar nesējraķeti Sojuz-U. Saslēgšanās ar SKS notika 2009. gada 18. oktobrī 01:41 UTC, transportkuģim automātiskajā režīmā pieslēdzoties pie Pirs moduļa. 2010. gada 22. aprīlī 16:29:30 UTC Progress M-03M tika dota komanda atvienoties, un pēc trīs minūtēm tas atvienojās no Pirs moduļa. Autonomā lidojumā ar kravas kuģi tika veikts eksperiments Radar-Progress, lai ar instrumentiem no zemes pētītu jonosfēras īpašības kosmosa kuģa dzinēju darbības laikā. 2010. gada 27. aprīlī 18:05 UTC tika iedarbināts kosmosa kuģa dzinējs bremzēšanas manevram, kas ilga 168,6 sekundes. Pēc tam kuģis nogāja no orbītas un atmosfēras blīvajos slāņos sadega. Progress M-03M nesadegušās daļas aptuveni 18:50:56 UTC iekrita Klusajā okeānā. Прогресс М-03М Центр Управления космическими полетам (krieviski) ПЕРЕЧЕНЬ ГРУЗОВ, ДОСТАВЛЯЕМЫХ КОРАБЛЁМ "ПРОГРЕСС М-03М" Arhivēts 2011. gada 6. janvārī, Wayback Machine vietnē. (krieviski) «Прогресс М-03М» отправился к МКС infox.ru, 2009-10-15 (krieviski) «Прогресс М-03М» в составе МКС[novecojusi saite] CENKI 2009-10-18 (krieviski) Progress M-03M lapa SKS Lidojumu vadības centrā Arhivēts 2011. gada 6. janvārī, Wayback Machine vietnē. (krieviski)