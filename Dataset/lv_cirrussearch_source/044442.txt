Jamaika olimpiskajās spēlēs pirmoreiz piedalījās 1948. gadā, kad vasaras olimpiskās spēles notika Londonā. Kopš tā laika tā ir piedalījusies praktiski visās vasaras olimpiskajās spēlēs, izņemot 1960. gada Romas spēles. 1960. gada Romas spēlēs tā startēja Britu Vestindijas sastāvā. Kopš 1988. gada Kalgari spēlēm piedalās arī ziemas olimpiskajās spēlēs, izņemot 2006. gada Turīnas spēles. Līdz šim Jamaika olimpiskajās spēlēs ir izcīnījusi 87 olimpiskās medaļas, visas vasaras olimpiskajās spēlēs. No 87 olimpiskajām medaļām 86 medaļas ir izcīnītas vieglatlētikā un viena medaļa riteņbraukšanā. Jamaika olimpiskās medaļas ir izcīnījusi gandrīz visās vasaras olimpiskajās spēlēs, izņemot 1956. gada Melburnas un 1964. gada Tokijas spēles. Līdz šim visvairāk medaļu — 12 medaļas — iegūtas 2012. gada Londonas spēlēs. Visvairāk medaļu no Jamaikas sportistiem olimpiskajās spēlēs līdz šim ir ieguvusi Merlīna Otija, viņa kopumā ir ieguvusi 9 medaļas. Taču Useins Bolts ir ieguvis kopumā 8 medaļas, visas zelta un ir uzskatāms par nopelniem bagātāko Jamaikas atlētu. Jamaikas sportistiem ir atņemta viena olimpiskā medaļa, ko 2008. gadā tās stafetes komanda izcīnīja 4x100 metru stafetes skrējienā. Skatīt arī: olimpisko medaļu skaits pēc valsts Pamatraksts: Jamaikas olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Jamaiku ir ieguvuši četras vai vairāk olimpiskās medaļas. Pārējos sportistus skatīt uzskaitījumā. Pamatraksts: Jamaikas karognesēji olimpiskajās spēlēs «Jamaica». International Olympic Committee. «Olympic Medal Winners». International Olympic Committee. «Jamaica». Sports-Reference.com. Arhivēts no oriģināla, laiks: 2016. gada 5. martā. Skatīts: 2018. gada 28. augustā. Arhivēts 2016. gada 5. martā, Wayback Machine vietnē.