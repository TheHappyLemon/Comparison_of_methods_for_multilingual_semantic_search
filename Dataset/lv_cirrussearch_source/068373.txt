Masaki Kobajaši (japāņu: 小林 正樹, Kobayashi Masaki, dzimis 1916. gada 14. februārī, miris 1996. gada 4. oktobrī) bija japāņu kinorežisors un scenārists. Kobajaši vislabāk pazīstams ar savu episko kara drāmas triloģiju The Human Condition (Ningen no jōken, 1959—1961), samuraju filmām "Harakiri" (1962) un Samurai Rebellion (Jōi-uchi: Hairyō tsuma shimatsu, 1967), kā arī šausmu filmu Kwaidan (Kaidan, 1964). Filma "Harakiri" saņēma Kannu kinofestivāla "Žūrijas balvu", bet Kwaidan saņēma Kannu kinofestivāla "Īpašo žūrijas balvu", kā arī tika nominēta Amerikas Kinoakadēmijas balvai kategorijā "Labākā filma svešvalodā". Senses of Cinema Kobajaši nodēvēja par "vienu no labākajiem 1950. un 1960. gadu Japānas sabiedrības atveidotājiem". Andrea Grunert. «Kobayashi, Masaki – Senses of Cinema» (en-US), 2008-08-27. Skatīts: 2023-08-06. Vikikrātuvē par šo tēmu ir pieejami multivides faili. Skatīt: Masaki Kobajaši. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)