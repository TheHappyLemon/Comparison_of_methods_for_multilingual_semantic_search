Elica Jankova (bulgāru: Елица Янкова; dzimusi 1994. gada 18. septembrī) ir bulgāru cīkstone, startē brīvajā cīņā. Dzimusi Varnā. Skolas gados sportā viņas pirmā mīlestība bijusi vieglatlētika — īso distanču skrējieni. Tikai 2009. gādā 15—16 gadu vecumā sākusi trenēties brīvajā cīņā pie sava pirmā trenera Nasko Simeona. Vēlāk trenējusies sporta klubā "Levski" trenera Pētera Kasabova vadībā. 2012. gadā beigusi Levski sporta skolu un kļuvusi par neklātienes studenti Plovdivas Universitātē, pedagoģijas specialitātē. Pēc vairākām iegūtām godalgotām vietām kadetu un junioru Eiropas un Pasaules čempionātos, pirmais lielākais panākums pieaugušo sacensībās Elicai Jankovai bija izcīnīta sudraba medaļa 2015. gada Eiropas spēlēs Baku. Nākamais gads vainagojās ar bronzu Eiropas čempionātā Rīgā. Tomēr lielākais panākums viņas karjerā ir izcīnītā bronzas medaļa 2016. gada vasaras olimpiskās spēlēs Riodežaneiro. Pēc olimpiādes viņa vēl piedalījās vairākās sacensībās, bet lielus panākumus neguva, jo sevi lika manīt dažādas traumas. 2018. gada sākumā viņai tika veikta pleca operācija, kas liedz viņai startēt vismaz deviņus mēnešus. «Yankova, Elitsa (BUL)» (angļu). iat.uni-leipzig.de/. Arhivēts no oriģināla, laiks: 2016-03-10. Skatīts: 2018-05-05. «За Елица Янкова всичко извън спорта е на заден план» (bulgāru). viasport.bg. 24/12/2013. Skatīts: 2018-05-05. «Елица Янкова оперирана, пропуска целия сезон» (bulgāru). topsport.bg. 2.02.2018. Skatīts: 2018-05-05. Vikikrātuvē par šo tēmu ir pieejami multivides faili. Skatīt: Elica Jankova. Olympedia profils (angliski) FILA profils (angliski) Vairāki raksti par Alicu Jankovu mājaslapā insport (bulgāru)