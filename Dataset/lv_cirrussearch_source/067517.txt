Hosē Luiss Mato Sanmartins (spāņu: José Luis Mato Sanmartín, dzimis 1990. gada 27. martā), pazīstams kā Hoselu (Joselu), ir Spānijas futbolists, spēlē uzbrucēja pozīcijā, pārstāv Spānijas futbola izlasi. Kopš 2023. gada Hoselu pārstāv Spānijas La Liga komandu Real Madrid, kas viņu īrē no Espanyol. Hoselu savu karjeru sāka Celta de Vigo komandā, bet 2009. gadā viņš nonāca Real Madrid sistēmā, kur ilgu laiku rezultatīvi spēlējis B komandā, kopumā 72 mačos gūstot 40 vārtus. Tomēr galvenās komandas rindās viņš nespēja iekļūt un 2012. gadā viņš pārcēlās uz Vāciju, lai pievienotos Bundeslīgas komandai 1899 Hoffenheim. Vēlāk Vācijā spēlējis arī Eintracht Frankfurt un Hannover 96. 2015. gadā pievienojies Anglijas Premjerlīgas komandai Stoke City, bet 2017. gadā citai Premjerlīgas komandai Newcastle United. 2019. gadā atgriezies Spānijā un pievienojies Deportivo Alavés komandai. 2022. gadā kā brīvais aģents pārgājis uz Espanyol. Tajā sezonā ar 16 vārtu guvumiem viņš bija trešais rezultatīvākais La Liga spēlētājs. 2023. gada vasarā uz īres tiesībām atkal pievienojies Real Madrid. Spānijas futbola izlases rindās debitējis 2023. gadā. Real Madrid La Liga: 2011–12 Spānija UEFA Nāciju līga: 2022–23 WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) https://sportacentrs.com/futbols/naciju_liga/19062023-simons_i_pendelu_i_serija_nokarto_spanija