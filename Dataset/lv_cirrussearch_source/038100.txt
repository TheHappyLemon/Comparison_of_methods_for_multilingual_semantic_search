Irisberto Errera (spāņu: Irisberto Herrera; dzimis 1968. gada 7. decembrī Lastunasā) ir Kubas starptautiskais lielmeistars šahā (1999), kas kopš 2007. gada pārstāv Spāniju. No 1989. līdz 2003. gadam vairākkārt piedalījies Kubas šaha čempionātu finālos, kuros lielāko panākumu guvis 1996. gadā, kad dalījis pirmo vietu un kļuvis par Kubas šaha čempionu. 1996. gadā uzvarējis starptautiskajā šaha turnīrā Havanā. 1999. gadā kopā ar Lasaro Brusonu dalījis pirmo vietu starptautiskajā šaha turnīrā Santaklārā (Kuba). 2001. gadā dalījis pirmo vietu starptautiskajā šaha turnīrā Madridē. 2002. gadā uzvarējis Malagas starptautiskajā šaha turnīrā Malaga Open un Hosē Raula Kapablankas memoriāla turnīrā Premier II. 2003. gadā Spānijā uzvarējis starptautiskajā šaha turnīrā Ortigeirā un dalījis otro vietu starptautiskajā šaha turnīrā Ferrolā (uzvarējis Ivans Čeparinovs). Pārstāvējis Kubas komandu Pasaules šaha olimpiādē 1996. gadā. Par panākumiem turnīros FIDE 1989. gadā Erreram piešķīrusi starptautiskā meistara (IM), bet 1999. gadā - starptautiskā lielmeistara (GM) nosaukumu. Transfers in 2007 «Campeonato de Cuba». Arhivēts no oriģināla, laiks: 2016. gada 3. martā. Skatīts: 2017. gada 10. aprīlī. OlimpBase :: Men's Chess Olympiads :: Irisberto Herrera Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)