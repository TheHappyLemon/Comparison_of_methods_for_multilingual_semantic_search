Dža faunas rezervāts (franču: Réserve de faune du Dja, angļu: Dja Faunal Reserve) ir aizsargājama dabas teritorija Kamerūnas dienvidos. 1987. gadā teritorija tika iekļauta UNESCO Pasaules mantojuma sarakstā. Šis ir viens no vislabāk saglabātajiem lietus mežu masīviem Āfrikā, apmēram 90% no teritorijas ir pirmatnējais mežs. To no trijām pusēm apliec Dža upe, kas veido masīva dabisko robežu. Mežos dzīvo 107 zīdītāju sugas, no kurām vairākas ir apdraudētās. To starpā ir dūmakainais apkakles mangabejs (Cercocebus atys), mandrils (Mandrillus sphinx), drils (Mandrillus leucophaeus), rietumu piekrastes gorilla (Gorilla gorilla gorilla) un parastā šimpanze (Pan troglodytes). Meža masīvā dzīvo aŗi Āfrikas meža zilonis (Loxodonta cyclotis) un leopards (Panthera pardus). Tradicionālie mežu masīvu iemītnieki ir baku tauta. Vikikrātuvē par šo tēmu ir pieejami multivides faili. Skatīt: Dža faunas rezervāts. Encyclopædia Britannica raksts (angliski)