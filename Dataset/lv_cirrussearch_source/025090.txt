Kirstija Koventrija (angļu: Kirsty Leigh Coventry; dzimusi 1983. gada 16. septembrī) ir Zimbabves peldētāja. Piedalījusies četrās Olimpiskajās spēlēs (2000, 2004, 2008, 2012). 2000. gadā Sidnejā augstāko vietu (12.) ieņēma 100 m peldējumā uz muguras. 2004. gadā Atēnās kļuva par čempioni 200 m peldējumā uz muguras, izcīnīja sudrabu 100 m uz muguras un bronzu 200 m kompleksajā stilā. 2008. gadā Pekinā atkārtoja panākumu 200 m peldējumā uz muguras, tāpat izcīnīja trīs sudraba medaļas: 100 m uz muguras un 200 m un 400 m kompleksajā stilā. 2012. gadā Londonā augstākais sasniegums bija 6. vieta 200 m uz muguras un 200 m kompleksajā stilā, Londonā Koventrija bija Zimbabves karognesēja atklāšanas ceremonijā. Ar panākumiem startējusi Pasaules čempionātā garajā baseinā, kur izcīnījusi trīs zelta medaļas, tāpat vairākas medaļas izcīnījusi Pasaules čempionātā īsajā baseinā. Ir izcīnījusi vairāk nekā 10 zelta medaļas Visāfrikas spēlēs. Ir piederējis pasaules rekords gan 100 m, gan 200 m uz muguras. Septiņas reizes tikusi atzīta par Āfrikas gada labāko peldētāju starp sievietēm. Olympedia profils (angliski) The Sport.org profils (angliski) Munzüger Sport profils (vāciski) FINA profils (angliski) Swimrankings profils (angliski) Oficiālā tīmekļa vietne