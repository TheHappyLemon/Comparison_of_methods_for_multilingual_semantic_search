Luīza Elizabete, Kurzemes princese (vācu: Luise Elisabeth von Kurland, 1646—1690) bija hercoga Jēkaba vecākā meita, kas 1670. gadā apprecējās ar Hesenes-Homburgas landgrāfu Frīdrihu II. Dzimusi 1646. gada 12. augustā Jelgavā hercoga Jēkaba un viņa sievas Brandenburgas princeses Luīzes Šarlotes ģimenē. 1658. gada oktobrī zviedri viņu kopā ar vecākiem ieslodzīja Rīgā, bet 1659. gada 9. augustā izsūtīja uz Ivangorodas cietoksni Ingrijas rietumos. Pēc Olivas miera līguma noslēgšanas 1660. gadā viņas ģimene atgriezās Jelgavā. 1670. gada 23. oktobrī viņa apprecējās ar Hesenes-Homburgas landgrāfu Frīdrihu II, kas pārgāja reformātu ticībā. Luīzas Elizabetes tēvocis Brandenburgas-Prūsijas kūrfirsts Frīdrihs Vilhelms I drīz iecēla viņas vīru par Brandenburgas valsts karaspēka komandantu. 1673. gadā viņas māsa Kurzemes Marija Amālija apprecējās ar Hesenes-Kaseles landgrāfu Kārli, kas sekmēja šo vācu valstu reformātu dinastiju ciešāku savienību. Pēc tam, kad 1685. gadā Brandenburgas kūrfirsts Frīdrihs Vilhelms I izdeva Potsdamas ediktu, Luīza Elizabete aicināja vajātos hugenotus apmesties Homburgā. Šarlote (1672–1738), precējusies ar Saksijas-Veimāras hercogu Johanu Ernstu III (1664–1707) Frīdrihs Jēkabs (1673–1746), Hesenes-Homburgas landgrāfs, precējies ar Hesenes-Darmštates princesi Elizabeti Doroteju (1676–1721), tad ar Nasavas-Otveileras princesi Krsitiānu Šarloti (1685–1761) Karls Kristiāns (1674–1695), kritis kaujā pie Namīras Hedviga Luīze (1675–1760), precējusies ar grāfu Ādamu Frīdrihu fon Šlībenu (Schlieben, 1677–1752) Filips (1676–1703), kritis Špeierbahas kaujā Vilhelmīne Marija (1678–1770), precējusies ar grāfu Antonu fon Aldenburgu (1681–1738) Eleonora Margareta (1679–1763) Elizabete Franciska (1681–1707), precējusies ar Nasavas-Zīgenes firstu Frīdrihu Vilhelmu Ādolfu (1680–1722) Johanna Ernestīne (1682–1698) Ferdinands (1683) Kārlis Ferdinands (1684–1688) Kazimirs Vilhelms (1690–1726), precējis ar grāfieni Kristīni Šarloti cu Zolms-Braunfelsu (1690–1751) Hugo Aust u. a.: Fontane, Kleist und Hölderlin S. 12 f. Konstanze Grutschnig-Kieser: Der Geistliche Würtz S. 224 Jürgen Rainer Wolf: Die kurländische Erbschaft. Landgräfin Louise Elisabeth und die gescheiterten Hoffnungen des Hauses Hessen-Homburg, Bad Homburg vor der Höhe, 1988 Ulrich Schoenborn. Mit Herz und Verstand: Biographie und Lebenswelt der Töchter Herzog Jakobs von Kurland in Hessen-Homburg, Herford und Hessen-Kassel. Hamburg: Kovač, 2010; ISBN=978-3-8300-4667-7 Vikikrātuvē par šo tēmu ir pieejami multivides faili. Skatīt: Kurzemes Luīza Elizabete.