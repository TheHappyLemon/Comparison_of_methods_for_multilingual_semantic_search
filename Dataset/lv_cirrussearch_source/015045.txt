Vadims Berdņikovs (krievu: Вадим Сергеевич Бердников; dzimis 1987. gada 7. jūlijā) ir krievu hokejists, centra uzbrucējs. Pašlaik (2018) Berdņikovs spēlē Kazahstānas hokeja līgas vienības Kokšetau "Arlan" sastāvā. Dzimis Čeļabinskā, turpat Berdņikovs uzsāka arī savu hokejista karjeru, ilgstoši spēlējot Krievijas Pirmajā līgā. Visbeidzot, 2006.—07. gada sezonā Berdņikovam izdevās izcīnīt vietu Krievijas Superlīgas kluba Čeļabinskas "Traktor" sastāvā, tajā aizvadot nākamās divas sezonas. 2008.—09. gada sezonā Berdņikovs pievienojās Čehovas "Vitjaz" rindām, kļūstot par vienu no komandas uzbrukuma līderiem. 2009.—10. gada sezonas otrajā pusē Berdņikovs tika aizmainīts uz Mitišču "Atlant", taču vasarā hokejists ar "Vitjaz" noslēdza jaunu līgumu. 2011.—12. gada sezonas vidū Vadims tika aizmainīts uz Maskavas "Spartak" rindām, taču 2012. gada vasarā pievienojās jau Čerepovecas "Severstal" sastāvam. "Severstal" spēlēja līdz pat 2016. gadam, taču tad uz vienu sezonu atgriezās "Spartak" sastāvā. 2017. gadā pievienojās Kazahstānas hokeja līgas vienībai Kokšetau "Arlan". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)