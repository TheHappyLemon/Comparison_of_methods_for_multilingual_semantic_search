Bordena pussala (angļu: Borden Peninsula) ir mazapdzīvota pussala Kanādas Arktikā, Bafina salas ziemeļrietumos. Administratīvi pieder Nunavutas teritorijas Kikiktālukas reģionam. Vienīgā pastāvīgā apdzīvotā vieta ir Arktikbeja pussalas ziemeļrietumos, bet netālajās bijušajās Nanisivikas cinka raktuvēs ierīkota jūras spēku bāze. Atrodas Bafina salas ziemeļrietumos pie Lankastera šauruma. Rietumos Admiralitātes līcis to atdala no Brodēra pussalas, bet austrumos Neiviborda šaurums pussalu atdala no Bailota salas. Pussalas lielāko daļu aizņem saposmots plato, kas augstākajā ziemeļrietumu daļā Harca kalnos paceļas līdz 1300 m vjl. Ainavā dominē arktiskais tuksnesis, augstākajās vietās saglabājušies ledāji. Pussalas ziemeļrietumos izveidota putniem nozīmīga vieta Belarža līcis, bet dienvidaustrumos — Berlingē līcis. Pussalas ziemeļaustrumu daļa ietilpst Sirmilikas nacionālā parka teritorijā. Pussalā darbojas vairāki kalnrūpniecības uzņēmumi, tajā skaitā dimantu ieguve. Canadian Geographical Names Database (CGNDB). Borden Peninsula IBA Canada. Baillarge Bay IBA Canada. Berlinguet Inlet International Map of the World 1:1,000,000 Lancaster Sound NS-15/16/17