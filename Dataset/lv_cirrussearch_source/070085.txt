Vēbjērns Sērums (norvēģu: Vebjørn Sørum; dzimis 1998. gada 11. augustā Jēvīkā) ir norvēģu biatlonists. Ar biatlonu sāka nodarboties 2005. gadā. Pirmās starptautiskā līmeņa sacensības karjerā Sērumam bija 2017. gada Pasaules čempionāts jauniešiem Brezno, kurā izcīnīja zelta medaļu stafetē. Labāko rezultātu individuāli sasniedza iedzīšanā, ieņemot 8. vietu. 2018. gada novembrī debitēja IBU kausā. 2019. gada Pasaules čempionātā junioriem ieguva divas zelta medaļas: sprintā un iedzīšanā. Tajā pašā gadā Eiropas čempionātā junioriem Šūšēnā ieguva divas sudraba godalgas: 12,5 km individuālajā distancē un stafetē. Arī 2020. gada Pasaules čempionātā junioriem Lencerheidē izcīnīja divas medaļas — sudrabu individuālajā distancē un zeltu sprintā. 2020. gada 13. februārī Martelā, Itālijā, supersprintā izcīnīja pirmo uzvaru IBU kausā. Sekmīgi startējis 2023. gada Eiropas čempionātā Lencerheidē, izcīnot trīs medaļas. Sprintā ieguva sudraba medaļu, bet iedzīšanā pakāpās uz pirmo vietu, kļūstot par Eiropas čempionu. Zelta medaļu ieguva arī jauktajā stafetē. Pasaules kausa sacensībās debitēja 2023. gada 9. martā Estešundā ar 45. vietu 20 km individuālajā distancē. Tajā pašā posmā tika iekļauts Norvēģijas stafetes komandas satstāvā kopā ar Endri Stremsheimi, Juhannesu Dāli un Vetli Šostadu Kristiansenu. Sērums veica otro posmu un izmantoja tikai vienu rezerves patronu, bet komanda izcīnīja uzvaru. Pirmos punktus Pasaules kausa ieskaitē Sērums ieguva nākamajā posmā Holmenkollenē, izgūstot 23. vietu sprintā. 2023.—2024. gada sezonas pirmajā posmā Estešundā sprintā ieguva trešo vietu un pirmo reizi kāpa uz pjedestāla Pasaules kausa posmos. Antholcā atkārtoja šo sasniegumu, finišējot trešajā vietā distancē ar kopēju startu. 2024. gada Eiropas čempionātā izcīnīja zelta medaļu 20 km individuālajā distancē un sudrabu 1+1 jauktajā stafetē, kur startēja kopā ar Emīliji Kalkenbergu. «IBU Cup super sprint wins to Vebjoern Soerum and Ingela Andersson». biathlonworld.com (angļu). 2020. gada 13. februāris. Skatīts: 2023. gada 4. decembrī. «Norway rules the Mixed relays's day». biathlonworld.com (angļu). 2023. gada 29. janvāris. Skatīts: 2023. gada 4. decembrī. «Christiansen leads Norway to Oestersund Men’s Relay Win». biathlonworld.com (angļu). 2023. gada 11. marts. Skatīts: 2023. gada 4. decembrī. «Nawrath Wins Oestersund Sprint for First-ever Victory». biathlonworld.com (angļu). 2023. gada 2. decembris. Skatīts: 2023. gada 4. decembrī. «Kirkeeide and Soerum win Individuals in Osrblie». biathlonworld.com (angļu). 2024. gada 24. janvāris. Skatīts: 2024. gada 30. janvārī. «Sweden, Norway win Mixed Relays in Osrblie». biathlonworld.com (angļu). 2024. gada 28. janvāris. Skatīts: 2024. gada 30. janvārī. IBU profils (angliski)