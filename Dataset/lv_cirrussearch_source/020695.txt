Standard & Poor's Financial Services LLC ir ASV finanšu pakalpojumu uzņēmums, kas darbojas kā kredītreitingu aģentūra, kā arī publicē biržas indeksus. Ietilpst McGraw Hill Financial grupā. Dibināts 1941. gadā. Galvenais birojs atrodas Ņujorkā. Standard & Poor's vēsture sniedzas līdz 1860. gadam, kad finanšu analītiķis Henry Varnum Poor publicēja darbu "History of Railroads and Canals in the United States" ("Dzelzceļa un kanālu vēsture ASV"), kurā tika apkopots ASV dzelzceļa uzņēmumu finanšu un operatīvais stāvoklis. 1868. gadā Henry Varnum Poor ar savu dēlu Henry William Poor dibināja uzņēmumu H.V. and H.W. Poor Co., lai katru gadu atjaunotu un publicētu dzelzceļa uzņēmumu pārskatu. Savukārt 1906. gadā Luther Lee Blake dibināja Standard Statistics Bureau, kas sniedza pārskatus par nedzelzceļa uzņēmumiem. Tas izdeva 5" x 7" kartes, kuras iznāca daudz reižu gadā. 1941. gadā Poor's Publishing un Standard Statistics apvienojās, izveidojot Standard & Poor's Corp. 1957. gadā sākts publicēt biržas indeksu S&P 500, kas rādīja 500 lielākos publiski kotētos uzņēmumus ASV. 1966. gadā uzņēmumu nopirka McGraw Hill Companies. S&P publisko kredītreitingus gan publiskiem, gan privātiem uzņēmumiem, kā arī valstīm kopumā. Kredītreitingi tiek sastādīti gan ilgtermiņam gan īstermiņam. Ilgtermiņa kredītreitingi rāda aizņēmēja spēju laikā pildīt savas kredītsaistības. S&P uzņēmumu reitingi variē no AAA līdz D. Starpreitingi tiek noteikti katram līmenim starp AA un CCC (piemēram, BBB+, BBB and BBB-). Dažiem aizņēmējiem tiek pievienots pluss vai mīnuss, ja prognoze ir, ka stāvoklis var uzlaboties vai pasliktināties. Investīciju šķira (Investment Grade): AAA: aizņēmējam ir ļoti augsta spēja maksāt aizdevuma procentus un atdot kredītus; AA: augsta kvalitāte ar ļoti zemu kretīta risku, bet uzņēmība pret ilgtermiņa riskiem ir mazāka nekā augstājam līmenim; Ietver apakšlīmeņus: AA+ AA AA- A: aizņēmējam ir augsta spēja pildīt finanšu saistības, bet tas ir vairāk pakļauts ekonomiskā stāvokļa izmaiņām nekā augstākās kategorijas; A+ A BBB: aizņēmēja maksātspēja ir apmierinoša, bet ekonomiskā stāvokļa izmaiņas var pasliktināt aizņēmēja maksātspēju. Neinvestīciju šķira (Non-Investment Grade; saukta arī par spekulatīvo šķiru): BB: aizņēmējs ir mazāk ievainojams īstermiņā nekā citi zemāko kategoriju aizņēmēji, tomēr tas ir pakļauts lielai nenoteiktībai un pakļauts nelabvēlīgiem ekonomiskām situācijām, kas var būtiski ietekmēt tā maksātspēju; B: aizņēmējs ir vairāk ievainojams par BB, un tas pašlaik ir spējīgs pildīt kredītsaistības, bet negatīva ekonomiskā situācija visticamāk ietekmēs aizņēmēja maksātspēju; CCC: aizņēmējs pašlaik ir ievainojams un ir atkarīgs no labvēlīga ekonomiskā stāvokļa, lai pildītu savas kredītsaistības; CC: aizņēmējs pašlaik ir ļoti ievainojams, un tam ir grūtības pildīt savas kredītsaistības; C: aizņēmējs pašlaik ir ļoti augsti ievainojams, bet joprojām turpina pildīt savas kredītsaistības; R (regulatory): aizņēmējs atrodas regulētā uzraudzībā; regulators var būt labvēlīgāks pret kādu kreditoru, apmaksājot kādus kredītus, bet citus nē; SD (selectively defaulted): aizņēmējs attiecies maksāt kādas saistības; D (defaulted): aizņēmējam pasludināts defolts un visticamāk, ka netiks apmaksātas vairums vai pat visas saistības; NR (not rated): reitings nav piešķirts. A-1: aizņēmēja spēja izpildīt tā finanšu saistības ir stingra; A-2: aizņēmēja spēja izpildīt tā finanšu saistības ir labas, bet ekonomiskā situācija par pasliktināt aizņēmēja stāvokli; A-3: nelabvēlīga ekonomiskā situācija visticamāk pavājinās aizņēmēja spēju pildīt tā finanšu saistības; B: kredītsaistībām ir spekulatīvs raksturs; aizņēmējs pašlaik spēj pildīt tā finanšu saistības, bet nelabvēlīga ekonomiskā situācija ietekmēs tā maksātspēju; C: aizņēmējs pašlaik ir viegli ievainojams, un ir atkarīgs no labvēlīga ekonomiskā stāvokļa; D: aizņēmējam pasludināts defolts; šo reitingu arī piešķir bankrota pieteikuma gadījumā. Nozīmīgāko kredītreitingu aģentūru salīdzinājums: «S&P | Ratings Sovereigns Ratings List | Americas». Standard & Poor's. Skatīts: 2013-08-26. Vikikrātuvē par šo tēmu ir pieejami multivides faili. Skatīt: Standard & Poor's. Standard & Poor's vietne S&P Ratings Services