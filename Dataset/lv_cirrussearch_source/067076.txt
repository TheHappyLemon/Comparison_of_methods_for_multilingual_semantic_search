Evil Dead II ir 1987. gada ASV šausmu kinokomēdija, kuras režisors ir Sems Reimi. Šī ir otrā filma Evil Dead filmu sērijā un tiek uzskatīta gan kā rīmeiks, gan kā sīkvels filmai The Evil Dead (1981). Tāpat kā pirmajā filmā, arī šajā daļā galveno Eša Viljamsa lomu atveido Brūss Kempbels. Filmā Ešs kopā ar savu draudzeni dodas brīvdienās uz attālu māju mežā, kur viņi atrod audio kaseti, kas atbrīvo vairākus dēmonus. Pēc kritiskās un komerciālās izgāšanās ar filmu Crimewave (1985), Reimi producents Roberts Taperts un Kempbels uzsāka darbu pie The Evil Dead turpinājuma. Rakstnieks Stīvens Kings, kurš slavēja pirmo filmu, projektu nodeva producentam Dino De Laurentisam, ar kuru viņš strādāja pie savas pirmās režisētās filmas Maximum Overdrive (1986). De Laurentiss piekrita nodrošināt līdzekļus un filmas veidotājiem piešķīra ievērojami lielāku budžetu, nekā tas bija pirmajai filmai. Lai gan Reimi gribēja, lai filmas notikumi norisinātos viduslaikos, iekļaujot arī ceļošanu laikā, De Laurentiss pieprasīja, lai filma būtu līdzīga oriģinālajai. Filmas Evil Dead II pirmizrāde notika 1987. gada 13. martā. Gluži tāpat kā oriģinālā filma, arī otrā daļa saņēma pozitīvas kritiķu atsauksmes, slavējot tās humoru, Reimi režiju un Kempbela aktierspēli. Daudzi kritiķi uzskata to labāku par pirmo filmu, kā arī par vienu no visu laiku labākajām šausmu filmām. Entertainment Weekly to iekļāva savā "50 labāko kulta filmu" saraksta 19. vietā. Sight and Sound filmu ierindoja "50 visu laiku smieklīgāko filmu" saraksta 34. vietā, savukārt Empire to ierindoja "500 visu laiku labāko filmu" saraksta 49. vietā. 1992. gadā filmai izdots tiešs turpinājums Army of Darkness. Vēlāk izdotas arī filmas Evil Dead (2013) un "Ļaunie miroņi mostas" (Evil Dead Rise, 2023), kā arī televīzijas seriāls Ash vs Evil Dead (2015—2018). «Evil Dead II». Box Office Mojo. Skatīts: 2023. gada 28. martā. «Why Did Sam Raimi Make 'Evil Dead' Twice?». Collider (angļu). 2022-09-17. Skatīts: 2023-05-28. «Book Of The Dead - The Definitive Evil Dead Website». www.bookofthedead.ws. Skatīts: 2023-05-28. «Evil Dead 2 - Rotten Tomatoes». www.rottentomatoes.com (angļu). 1987-03-13. Skatīts: 2023-05-28. Caryn James. «FILM: 'EVIL DEAD 2: DEAD BY DAWN'». The New York Times (en-US), 1987-03-13. ISSN 0362-4331. Skatīts: 2023-05-28. Brad Miska. «‘Evil Dead II: 25th Anniversary Edition’ Dated for Blu-ray». Bloody Disgusting! (en-US), 2011-10-11. Skatīts: 2023-05-28. «Empire's 500 Greatest Movies of All Time». imdb.com. Skatīts: 26.05.2023. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)