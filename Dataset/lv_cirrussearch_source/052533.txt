Mirels Matei Redoi (rumāņu: Mirel Matei Rădoi; dzimis 1981. gada 22. martā) ir rumāņu futbola treneris un bijušais futbolists. Spēlējis pussarga vai aizsarga pozīcijā, bijis Rumānijas izlases dalībnieks. Kopš 2024. gada Redoi ir AAE Pro līgas komandas Al Jazira galvenais treneris. Ar futbolu sācis nodarboties dzimtās pilsētas Drobetas-Turnuseverinas komandā. 1999. gadā pievienojies Krajovas "Extensiv". Gadu vēlāk pārgājis uz Bukarestes "Steaua". Šī kluba sastāvā trīs reizes kļuvis par Rumānijas čempionu. 2009. gadā karjeru turpināja Saūda Arābijas klubā Al Hilal, ar kuru divas reizes uzvarēja vietējā līgā. 2011. gadā pārgāja uz Apvienoto Arābu Emirātu klubu Al Ain. Tā sastāvā divas reizes uzvarēja AAE Pro līgā. Spēlētāja karjeru noslēdza 2015. gadā Katarā. Rumānijas izlasē debitēja 2000. gada 5. decembrī draudzības spēlē pret Alžīriju. Izlases sastāvā piedalījies 2008. gada Eiropas čempionātā. Karjeru izlasē noslēdza 2010. gada decembrī. Izlases rindās aizvadījis 67 spēles un guvis divus vārtus. 2015. gadā neilgu laiku bija Bukarestes "Steaua" (tagad — FCSB) galvenais treneris. 2018. gadā kļuva par Rumānijas U-21 izlases galveno treneri. 2019. gada novembrī tika iecelts par Rumānijas futbola izlases galveno treneri, aizvietojot Kosminu Kontru. «Mirel Rădoi stats». eu-football.info (angļu). Skatīts: 2020. gada 11. aprīlī. «Romania’s U21 manager takes over as coach of the national football team». romania-insider.com (angļu). 2019. gada 27. novembrī. Skatīts: 2020. gada 11. aprīlī. Vikikrātuvē par šo tēmu ir pieejami multivides faili. Skatīt: Mirels Redoi. Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)