Hanness Ūlofs Jesta Alfvēns (zviedru: Hannes Olof Gösta Alfvén; dzimis 1908. gada 30. maijā, miris 1995. gada 2. aprīlī) bija zviedru elektrotehnikas inženieris un plazmas fiziķis. 1970. gadā ieguva Nobela prēmiju fizikā par fundamentālo darbu un atklājumiem magnetohidrodinamikā (MHD), ar pielietojumu dažādās plazmas fizikas jomās. Alfvēns veica īpašas viļņu klases aprakstu, kas mūsdienās pazīstami ar nosaukumu Alfvēna viļņi (Alfvén wave). Alfvēns ieguva izglītību un sākotnēji strādāja elektrotehnikas inženierijas jomā. Vēlāk pievērsās zinātniskiem pētījumiem plazmas fizikas jomā, dodot ieguldījumu teoriju izstrādāšanā par polārblāzmu un radiācijas joslām, par ģeomagnētisko vētru ietekmi uz Zemes magnētisko lauku, par Zemes magnetosfēru un par plazmas dinamiku Piena Ceļa galaktikā. «The Nobel Prize in Physics 1970». Nobel Foundation. «Alfvén wave». Akadēmiskā terminu datubāze AkadTerm. Vikikrātuvē par šo tēmu ir pieejami multivides faili. Skatīt: Hanness Alfvēns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Astronomu biogrāfiskās enciklopēdijas raksts (angliski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) Hannesa Alfvēna biogrāfija Nobela prēmijas mājaslapā (angliski)