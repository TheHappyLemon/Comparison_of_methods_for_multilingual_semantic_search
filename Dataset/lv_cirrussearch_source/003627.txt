Somālijas karogs ir viens no Somālijas nacionālajiem simboliem. Karogs tika pieņemts 1954. gada 12. oktobrī. Sākotnēji šis karogs simbolizēja pansomālijas teritorijas. Pēc Itālijas Somālijas un Lielbritānijas Somālijas atkalapvienošanās karogs tika pieņemts kā jaunās valsts karogs. Somālijas karogs sastāv no gaiši zilas krāsas lauka, kura centrā ir novietota baltas krāsas piecstaru zvaigzne. Zilās krāsas fons tiek asociēts ar Indijas okeāna ūdeņiem, kas apskalo Somāliju. Zilā krāsa ir ņemta no ANO karoga, jo šī organizācija palīdzēja iegūt neatkarību no Itālijas. Zvaigznes pieci stari simbolizē piecus reģionus, kurus apdzīvo somālieši. Somālijas karogs Flags of the World (angliski)