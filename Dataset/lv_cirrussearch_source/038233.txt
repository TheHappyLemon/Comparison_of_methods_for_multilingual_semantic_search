Turkana Memmedjarova (azerbaidžāņu: Türkan Məmmədyarova; dzimusi 1989. gada 7. augustā Sumgajitā) ir Azerbaidžānas starptautiskā lielmeistare šahā (2007). Pirmais treneris bijis tēvs, brālis Šehrijars un māsa Zeinaba arī ir kļuvuši par šaha lielmeistariem. Vairākkārt pārstāvējusi Azerbaidžanu Eiropas un Pasaules junioru šaha čempionātos, kuros izcīnījusi zelta (2002. gadā Eiropas jauniešu šaha čempionātā U14 vecuma grupā) un sudraba (2003. gadā Pasaules junioru šaha čempionātā U14 vecuma grupā) medaļas. 2003. gadā uzvarējusi Azerbaidžānas junioru šaha čempionātā U20 vecuma grupā. Daudzkārtējā Azerbaidžānas sieviešu šaha čempionāta laureāte: 2002. gadā dalījusi 2.-3. vietu, 2003. gadā 1. vieta, 2007. gadā 2. vieta, 2009. gadā 3. vieta, 2010. gadā dalījusi 1.-2. vietu, 2011. gadā dalījusi 1.-2. vietu, 2012. gadā 1. vieta. 2005. gadā uzvarējusi vienā no Veikanzē (Nīderlande) šaha festivāla turnīriem. Pārstāvējusi Azerbaidžānas komandu lielākajos komandu šaha turnīros: Pasaules šaha olimpiādēs piedalījusies 6 reizes (2002, 2008-2016); Eiropas komandu šaha čempionātos piedalījusies 6 reizes (2003, 2007-2013, 2019). Komandu vērtējumā izcīnījusi bronzas (2019) medaļu. Par panākumiem turnīros FIDE 2003. gadā Memmedjarovai piešķīra starptautiskās meistares (WIM), bet 2007. gadā – starptautiskās lielmeistares (WGM) nosaukumu. OlimpBase :: Women's Chess Olympiads :: Turkan Mamedyarova OlimpBase :: European Women's Team Chess Championship :: Turkan Mamedyarova Title Applications (WGM): Mamedjarova, Turkan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)