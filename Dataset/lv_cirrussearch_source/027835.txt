Nīkrāces pagasts ir viena no Kuldīgas novada administratīvajām teritorijām tā dienvidos, Ventas kreisajā krastā. Robežojas ar sava novada Rudbāržu un Skrundas pagastiem, Dienvidkurzemes novada Embūtes un Kalvenes pagastiem un Saldus novada Nīgrandes un Pampāļu pagastiem. Atrodas Rietumkursas augstienes malā - Bandavas un Embūtes paugurainēs. Austrumu daļā sākas Kursas zemienes Pieventas līdzenums. Augstākais punkts (141,6 m vjl) atrodas pagasta dienvidrietumu daļā. Venta Koja Dūņupīte Lētīža Baltupe Šķērvelis Dzelda Pagastā nav lielu ezeru (lielākais - Briņķu ezers), ir vairāki dīķi: Krievkalnu dīķis Darvas dīķis Jaunmāju dīķis Mūsdienu Nīkrāces pagasta teritorijā vēsturiski atradās Alturpes muiža (Gut Altdorf, Alturpe), Briņķu muiža (Gut Brinkenhof), Dižvormsātes muiža (Gut Groß-Wormsahten, Vormsāte), Lēnu muiža (Gut Lehnen, Lēnas), Lieldzeldes muiža (Gut Groß-Dselden, Dzelda), Lielnīkrāces muiža (Gut Groß-Niekratzen, Nīkrāce), Mazdzeldas muiža (Gut Klein-Dselden), Tukuma muiža (Gut Tuckumshof, Tukums). 1935. gadā Aizputes apriņķa Nīkrāces pagasta (līdz 1925. gadam Briņķu pagasta) platība bija 91,6 km² un tajā dzīvoja 1784 iedzīvotāji. 1945. gadā pagastā izveidoja Nīkrāces, Lieldzeldas un Varoņu ciema padomes, bet pagastu 1949. gadā likvidēja. Nīkrāces ciems ietilpis Skrundas (1949-1959), Saldus (1959-1962) un Kuldīgas (pēc 1962. g.) rajonos. Nīkrāces ciemam 1954. gadā pievienoja likvidētos Varoņu un Lēnas ciemus, 1959. gadā - Rudbāržu ciema padomju saimniecības «Nīkrāce» teritoriju. 1966. gadā Nīkrāces ciema padomju saimniecības «Rudbārži» teritoriju pievienoja Rudbāržu ciemam. 1990. gadā ciemu reorganizēja par pagastu. 2009. gadā Nīkrāces pagastu kā administratīvo teritoriju iekļāva Skrundas novadā. 2021. gadā Skrundas novadu iekļāva Kuldīgas novadā. Esošajās robežās, pēc CSP un OSP datiem. Apdzīvotās vietas ir Dzelda (pagasta centrs), Lēnas, Nīkrāce, Altrupe, Bērzkrogs, Tukums, Rogas, Vormsāte, Mazdzelda. Kristaps Bahmanis (1867—1942), jurists un politiķis Jēkabs Peterss (1886—1938), čekists «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. JS Baltija/JS Latvija. Interaktīvā karšu sistēma. SIA "Karšu izdevniecība Jāņa sēta". Rīga. Latvijas pagastu saraksts Arhivēts 2013. gada 31. decembrī, Wayback Machine vietnē. Valdības Vēstnesis - 1925.gada 3.augusts Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP Nīkrāces pagasta teritorijas plānojums. Plānotā teritorijas izmantošana mērogā 1:10 000 Nīkrāces pagasta teritorijas plānojums. Paskaidrojuma raksts