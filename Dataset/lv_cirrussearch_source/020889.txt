ESCP Business School (franču: École supérieure de commerce de Paris) ir Eiropas biznesa augstskola ar vairākām universitātes pilsētiņām, kas atrodas Parīzē, Londonā, Berlīnē, Madridē un Turīnā. ESCP dibināta 1819. gadā un ir visvecākā biznesa skola pasaulē. The Financial Times 2012. gadā skolu Eiropas biznesa skolu vidū ierindoja desmitajā vietā. 2010. gadā The Financial Times skolas vadības maģistrantūras programmu novērtēja kā labāko visā pasaulē, bet 2012. gadā programma ieņēma otro vietu, savukārt vadītāju MBA programma ieņem 21. vietu pasaulē. Skolas programmas ir trīskārši akreditētas — atbilstoši starptautiskajiem AMBA, EQUIS un AACSB standartiem. Skolas absolventu vidū ir tādi ievērojami uzņēmēji un politiķi kā Hèrmes izpilddirektors Patriks Tomass (Patrick Thomas), bijušais Francijas premjers Žans Pjērs Rafarēns (Jean-Pierre Raffarin) un ES Iekšējā tirgus un pakalpojumu komisārs Mišels Barnjē (Michel Barnier). ESCP 1819. gadā nodibināja ekonomikas zinātnieku un uzņēmēju grupa, to vidū ekonomists Žans Batists Sejs (Jean-Baptiste Say) un tirgotājs Vitals Rū (Vital Roux). ESCP bija pirmā biznesa skola pasaulē. Žans Batists Sejs bija ekonomiskā liberālisma aizstāvis un bieži tiek uzskatīts par uzņēmējdarbības jēdziena ieviesēju jau 1800. gadā. Vitals Rū ir pazīstams kā viens no 1807. gadā izveidotā Komerclikuma izstrādātājiem, kā arī slavens ar savu progresīvo domāšanu inovatīvās pedagoģijas jomā. ESCP ir bijusi starptautiska jau kopš pašiem pirmsākumiem: 1824. gada kursā no 118 studentiem 30% bija 15 dažādu tautību ārzemnieki, tostarp septiņi spāņi, pieci brazīlieši, pieci holandieši, četri vācieši un divi amerikāņi. Mūsdienās studentu kolektīvu veido ap 100 dažādu tautību pārstāvju. Valodu izglītība bija būtiska pirmās mācību programmas daļa, neskaitot franču gramatiku, tika pasniegti arī angļu, vācu un spāņu valodu kursi. Kopš 1825. gada ESCP tiek mācītas desmit valodas un studentiem bija jāapgūst vismaz trīs no tām. 1873. gadā tika izveidota ESCP absolventu asociācija. 1921. gadā ESCP plašajā Sorbonas zālē svinēja 100. jubileju, kas tika atlikta pēckara krīzes dēļ. 1973. gada 5. aprīlī tika pieņemta Eiropas vairāku centru biznesa skolas koncepcija, kam sekoja universitātes pilsētiņu atklāšana Lielbritānijā (Londonā 1974. gadā, pārcelta uz Oksfordu 1975. gadā un atpakaļ uz Londonu 2005. gadā) un Vācijā (Diseldorfā 1975. gadā, pārcelta uz Berlīni 1985. gadā). 1988. gadā tika izveidota universitātes pilsētiņa Madridē, Spānijā, kam 2004. gadā sekoja nākamā — Turīnā, Itālijā. 2011. gadā ESCP kļuva par HESAM dibinātājpartneri, kas ir plaši pazīstamu pētniecības organizāciju un humanitāro un sociālo zinātņu augstākās izglītības iestāžu apvienība ar galveno mītni Sorbonas universitātē. 2019. gadā ESCP svinēs pasaulē pirmās biznesa skolas 200 gadu pastāvēšanu. «Focus On - Generation Europe Foundation - Business schools and career opportunities». Arhivēts no oriģināla, laiks: 2013. gada 21. septembrī. Skatīts: 2013. gada 17. septembrī. Arhivēts 2013. gada 21. septembrī, Wayback Machine vietnē. «Financial Times European Business School Ranking 2012». Arhivēts no oriģināla, laiks: 2015. gada 19. septembrī. Skatīts: 2013. gada 17. septembrī. «Financial Times Master in Management Ranking 2010». Arhivēts no oriģināla, laiks: 2015. gada 23. maijā. Skatīts: 2013. gada 17. septembrī. «Financial Times Master in Management Ranking 2012». Arhivēts no oriģināla, laiks: 2013. gada 29. janvārī. Skatīts: 2013. gada 17. septembrī. «Financial Times Executive MBA Ranking 2012». Arhivēts no oriģināla, laiks: 2013. gada 29. janvārī. Skatīts: 2013. gada 17. septembrī. (angliski)Triple accredited business schools (AACSB, AMBA, EQUIS) «Andreas Kaplan / 2018 / A school is “a building that has four walls…with tomorrow inside”: Toward the reinvention of the business school / Business Horizons». Servan Schreiber Sabine (1994) Les Épices de la République, ESCP — Itinéraire d’une Grande École, 1819—1994, CpL. «History of ESCP Europe». «Novi Mundi Université (page 34)». Arhivēts no oriģināla, laiks: 2013. gada 5. novembrī. Skatīts: 2013. gada 17. septembrī. Vikikrātuvē par šo tēmu ir pieejami multivides faili. Skatīt: ESCP Business School. Oficiālā vietne