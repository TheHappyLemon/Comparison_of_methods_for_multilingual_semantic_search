Speak to Me ir pirmā dziesma angļu rokgrupas Pink Floyd 1973. gada albumā The Dark Side Of The Moon. Šī dziesma pārklājās ar nākamo albuma kompozīciju, kas ir Breathe, radot iespaidu, ka tas ir viens skaņdarbs. Kā dziesmas komponists ir norādīts Niks Meisons, grupas bundzinieks. Taču basģitārists Rodžers Voterss apgalvo, ka Speak To Me bija kā dāvana no viņa Meisonam, un pēc grupas pamešanas Voterss šo lēmumu nožēlojis. Dziesma nesatur vārdus (taču tajā ir iekļauti dažādi sarunu ieraksti, kas parādās arī vēlāk albumā). Tāpat var dzirdēt nelielu fragmentu no Klēras Torijas vokālā izpildījuma dziesmā Great Gig In The Sky. Dziesma ir kā ievads nākamajai kompozīcijai Breathe kā rezultātā parasti šīs abas dziesmas tik atskaņotas kopā un daudzas vēlākās relīzēs šīs abas dziesmas tiek pasniegtas kā viens skaņu darbs. Būtiski efekti, kas ir saistīti ar pārējām albuma dziesmām, kas ir atrodami šajā dziesmā Sirdspuksti, kas ir dzirdami Eclipse beigās Pulksteņa tikšķēšana no dziesmas Time Pītera Votsa smiekli no dziesmas Brain Damage Kases aparāts no dziesmas Money Helikopters no dziesmas On The Run Inversētais klavieru akords no dziesmas Breathe Dziesmā parādās divi sarunas fragmenti. Niks Meisons - skaņu inženierija Ričards Raits - klavieres