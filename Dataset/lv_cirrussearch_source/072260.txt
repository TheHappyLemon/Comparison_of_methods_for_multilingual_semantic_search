Edvards Morgans Forsters (angļu: Edward Morgan Forster, bieži saīsināts kā E. M. Forsters (angļu: E. M. Forster; dzimis 1879. gada 1. janvārī, miris 1970. gada 7. jūnijā) bija angļu romānu un stāstu rakstnieks, esejists un libretists. Vispazīstamākie ir Forstera 20. gadsimta sākumā sarakstītie seši romāni, no kuriem viens ir publicēts tikai 1971. gadā, jo aplūko homoseksualitātes tēmu (arī pats Forsters bija gejs, kas gan nebija plaši zināms viņa dzīves laikā). Dzimis Londonā, mācījās Kembridžas Universitātē, kur iesaistījās Kembridžas apustuļu darbībā. Vēlāk kopā ar māti ceļoja pa pasauli (apmeklēja Ēģipti, Vāciju, Indiju). Pēc 1924. gada, kad iznāca Forstera romāns "Ceļojums uz Indiju", Forsters vairs romānus nepublicēja. Where Angels Fear to Tread ("Kur eņģeļi baidās spert kāju", 1905., izdots latviski 1982. gadā) The Longest Journey (1907.) A Room with a View ("Istaba ar skatu", 1908., režisors Džeimss Aivorijs 1985. gadā pēc romāna motīviem uzņēma tāda paša nosaukuma filmu, kura ieguva trīs Oskarus) Howards End ("Hovardsenda", 1910., režisors Džeimss Aivorijs 1992. gadā pēc romāna motīviem uzņēma tāda paša nosaukuma filmu ar Emmu Tompsoni galvenajā lomā, kura ieguva trīs Oskarus) A Passage to India ("Ceļojums uz Indiju", 1924., režisors Deivids Līns 1984. gadā pēc romāna motīviem uzņēma tāda paša nosaukuma filmu, kura ieguva divus Oskarus) Forsteram veltīta mājaslapa (angliski) Forsteram veltīta mājaslapa (angliski) Forstera darbi Project Gutenberg (angliski) skanēti Forstera darbi