Mērija Abigeila "Ebija" Vambaha (angļu: Mary Abigail "Abby" Wambach; dzimusi 1980. gada 2. jūnijā) ir profesionāla amerikāņu futboliste, spēlē uzbrucējas pozīcijā, ASV sieviešu futbola izlases dalībniece. Pašlaik (2014) pārstāv ASV National Women's Soccer League līgas klubu Western New York Flash. Spēlējusi NCAA, kur pārstāvēja Floridas Universitātes sieviešu futbola komandu "Gators". Pēc tam spēlējusi Vašingtonas "Freedom", magicJack un Western New York Flash klubā. magicJack klubā bija spēlējošā trenere. ASV izlasē spēlē kopš 2001. gada. Tās sastāvā ir aizvadījusi 221 spēli, kurā guvusi 167 vārtus. Vambaha ir visu laiku rezultatīvākā ASV izlases spēlētāja, kā arī ir visvairāk vārtus guvusī spēlētāja starptautiskās spēlēs gan starp sievietēm, gan vīriešiem. ASV izlases sastāvā spēlējusi divās olimpiskajās spēlēs (2004, 2012), abās reizēs tika izcīnīta zelta medaļa, kā arī trijos FIFA Pasaules kausa finālturnīros (2003, 2007, 2011), pirmajās divās reizēs tika izcīnīta 3. vietā, trešajā — sasniegts fināls. Viņa ir viena no visu laiku rezultatīvākajām spēlētājām FIFA Pasaules kausa finālturnīrā. 2012. gadā tika atzīta par FIFA Gada futbolisti. 2011. gadā Associated Press Vambahu atzina par labāko 2011. gada sportisti. Olympedia profils (angliski) Munzüger Sport profils (vāciski) FBref spēlētāja profils (angliski)