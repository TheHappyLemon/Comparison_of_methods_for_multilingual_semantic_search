Indianapolisa (angļu: Indianapolis) jeb Indianapole ir pilsēta ASV, Indiānas štata vidienē. Štata lielākā pilsēta un tā galvaspilsēta. Plaši pazīstama kā sporta centrs. Indianapolisas trasē pilsētas priekšpilsētā Spīdvejā notikušas gan Formula 1 sacensības (līdz 2007. gada sezonai), gan pazīstamās Indy 500 sacensības. Pilsēta dibināta 1821. gadā, un tika veidota kā štata galvaspilsēta. Pilsētā atrodas farmaceitiskās kompānijas Eli Lilly and Company, aviokompānijas ATA Airlines, nekustamā īpašuma kompānijas Simon Property Group, Nacionālā koledžu sporta asociācijas galvenās mītnes. Pazīstama kā amerikāņu futbola NFL līgas komandas Indianapolisas "Colts" un basketbola NBA līgas komandas Indianas "Pacers" mājvieta. Indianapolisā dzimuši: Filips Vorens Andersons (Philip Warren Anderson, 1923 —2020) — fiziķis; Alans Blūms (Allan Bloom, 1930—1992) — filozofs; Konija Būta (Connie Booth, dz. 1944) — aktrise; Džons Dilindžers (John Dillinger, 1903—1934) — noziedznieks; Dž. Dž. Džonsons (J.J. Johnson, 1924—2001) — džeza mūziķis; Kenets Edmondss (Kenneth "Babyface" Edmonds, dz. 1958) — mūziķis; Brendans Freizers (Brendan Fraser, dz. 1968) — aktieris; Maikls Greivss (Michael Graves, 1934—2015) — arhitekts; Fredijs Habards (Freddie Hubbard, 1938—2008) — džeza trompetists; Marija Kentvela (Maria Cantwell, dz. 1958) — politiķe; Dens Kveils (Dan Quayle, dz. 1947) — politiķis; Deivids Letermans (David Letterman, dz. 1947) — TV šova vadītājs; Diks Lugars (Dick Lugar, 1932—2019) — politiķis; Vess Montgomerijs (Wes Montgomery, 1923—1968) — džeza ģitārists; Volters Bedels Smits (Walter Bedell Smith, 1895—1961) — diplomāts; Teds Stīvenss (Ted Stevens, 1923—2010) — politiķis; Kurts Vonnegūts (Kurt Vonnegut, 1922—2007) — rakstnieks. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Kā pareizi latviešu valodā atveidojams ASV pilsētas Minneapolis nosaukums: Mineapole vai Mineapolise?». valodaskonsultacijas.lv. Latviešu valodas aģentūra. Skatīts: 2024. gada 28. janvārī. „Lielajā pasaules atlantā” ir dots vietvārda rakstījums Mineapolisa, tomēr Valsts valodas centra kolēģi norāda, ka tas nav ieteicamais rakstījums latviešu valodā. Šādi nosaukumi ir salikteņi, kuros oriģinālvalodā izmantots sengrieķu cilmes komponents -polis ar nozīmi ‘pilsēta’, un latviešu valodā tie tradicionāli atveidojami ar -pole neatkarīgi no to atrašanās vietas, piemēram, Grieķijā: Akropole, Nikopole, Aleksandrupole, Filipopole (tag. Plovdiva Bulgārijā); Itālijā: Neapole; Turcijā: Konstantinopole (senais Stambulas nosaukums); Ukrainā: Mariupole, Melitopole, Sevastopole, Simferopole; Krievijā: Stavropole; attiecīgi arī ASV: Mineapole un Indianapole. «Valsts valodas centra Latviešu valodas ekspertu komisijas (LVEK) svarīgākie lēmumi un ieteikumi 2023. gadā». Valsts valodas centrs. Skatīts: 2024. gada 28. janvārī. Vikikrātuvē par šo tēmu ir pieejami multivides faili. Skatīt: Indianapolisa. Encyclopædia Britannica raksts (angliski) Krievijas Lielās enciklopēdijas raksts (krieviski)