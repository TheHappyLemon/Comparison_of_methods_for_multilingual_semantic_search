UAB EUROAPOTHECA ir Lietuvas uzņēmums, kas pārvalda aptieku mazumtirdzniecības tīklus un farmācijas vairumtirdzniecības uzņēmumus. Tas ietilpst UAB Vilniaus prekyba uzņēmumu grupā. EUROAPOTHECA pārvalda aptieku tīklus: Eurovaistinė Lietuvā, Apoteksgruppen un Kronans Apotek Zviedrijā, Euroaptieka Latvijā, Euroapteek Igaunijā, Euro-Apteka Polijā. 1998. gada 1. jūnijā tika dibināts uzņēmums UAB Eurovaistinė, kas attīstījās par lielāko aptieku tīklu Lietuvā. 2001. gada 20. augustā Eurovaistinė Latvijā dibināja uzņēmumu SIA "Eiroaptieka" (kopš 2006. gada 21. decembra — SIA "EUROAPTIEKA"). 2001. gadā Polijā izveidoja aptieku tīklu Euro-Apteka. 2004. gadā grupa ienāca Igaunijas tirgū, dibinot uzņēmumu Euroapteek OÜ un izveidojot franšīzes tīklu Euroapteek. 2007. gadā tika dibināta pārvaldītājsabiedrība UAB Euroapotheca, apvienojot aptieku ķēdes visās valstīs. 2014. gadā Lietuvā sāka darboties interneta veikals eurovaistine.lt. 2017. gada 28. novembrī UAB EUROAPOTHECA vienojās ar Zviedrijas valdību, lai iegādātos valsts kontrolētā uzņēmumu Apoteksgruppen i Sverige Holding AB (AGHAB), kas sniedza Apoteksgruppen zīmola franšīzes un pārvaldības pakalpojumus 189 aptiekām. Euroapotheca arī iegādājās Apoteksgruppen tīkla 159 aptiekas no vairākiem īpašniekiem. 2018. gada 1. februārī abas iegādes apstiprināja Zviedrijas Konkurences padome, un 8. februārī pirmais darījums bija pabeigts. 159 aptieku iegādi pabeidza līdz 2018. gada pirmā ceturkšņa beigām. 2018. gada 14. martā meitasuzņēmums Igaunijā Euroapteek OÜ pabeidza 13 aptieku tīkla Ülikooli Apteek iegādi no Somijas uzņēmuma Yliopiston Apteekki Oy un tiesības sniegt visus franšīzes pakalpojumus vēl 11 aptiekām. Bez tam 14. martā meitasuzņēmums Igaunijā Baltfarma OÜ no Yliopiston Apteekki iegādājās zāļu lieltirgotavu Medapta OÜ. 2018. gadā Euroapotheca pārdeva aptieku tīklu Euroapteka Ukrainā un pameta Ukrainas tirgu. 2019. gadā Latvijā darbību uzsāka interneta aptieka Azeta.lv; 2020. gadā rudenī — Azeta.ee Igaunijā. 2022. gada 9. februārī Euroapotheca UAB piederošais uzņēmums Euroapotheca Holding SWE Ab un Somijas uzņēmums Oriola vienojās apvienot aptieku biznesu Zviedrijā: Apoteksgruppen un Kronans Apotek. Darījumu 29. jūnijā apstiprināja Zviedrijas Konkurences padome, un tas tika pabeigts 3. oktobrī. Grupas pārvaldītājsabiedrība ir UAB EUROAPOTHECA. Tā meitas un asociētie uzņēmumi: UAB Eurovaistinė (Lietuva) SIA "Euroaptieka" (Latvija) OÜ Euroapteek Holding (Igaunija) EUROAPTEEK OÜ (Igaunija) Euro-Apteka Sp. z o.o (Polija) Swedish Pharmacy Holding AB (Zviedrija), kopuzņēmums ar Oriola (50 %): Apoteksgruppen Kronans Apotek Euroapotheca uzsāk darbību Zviedrijā – Apoteksgruppen i Sverige Holding AB iegāde ir pilnībā pabeigta euroaptieka.lv, 12-02-2018 Euroapotheca closed the transaction with Oriola Corporation in Sweden euroapotheca.lt, 2022.10.03 EUROAPOTHECA EUROAPTIEKA Latvija