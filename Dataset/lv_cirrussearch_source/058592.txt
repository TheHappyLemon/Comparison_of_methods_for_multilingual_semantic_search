Galisijas karaliste (Reino de Galicia) bija valsts, kas 5.-6. gs., pēc tam kā karaliste no 910. gada pastāvēja Pireneju pussalas ziemeļrietumos, bijušās svēbu valsts vietā. Sākotnēji viena no Astūrijas karalistes provincēm. Alfonso III Lielais (Alfonso III el Magno), Astūrijas, Galisijas un Leonas karalis, 910. gadā sadalīja valsti 3 daļās: vecākais dēls Garsija (910–914) saņēma tās centrālo daļu un Leonas pilsētu, Fruela II palika krietni sarukušās Astūrijas tronī, Ordinjo II (873-924) kļuva par Galisijas karali (tāpēc tika dibināta Galisijas karaliste). 924. gadā pēc Ordinjo II nāves Galisija atkal tika pievienota Astūrijai kā autonoma administratīva vienība — t.s. "iekšējā karaliste", kas laiku pa laikam ieguva suverenitāti, bet visai drīz to atkal zaudēja personālūnijās.