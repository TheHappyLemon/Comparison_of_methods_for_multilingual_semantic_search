Vladimīrs Dzurilla (slovāku: Vladimír Dzurilla; dzimis 1942. gada 2. augustā, miris 1995. gada 25. jūlijā) bija slovāku hokejists, vārtsargs, ilggadējs Čehoslovākijas hokeja izlases līderis. Karjeras laikā kļuvis par trīskārtēju pasaules čempionu, kā arī izcīnījis trīs olimpiskās medaļas. Gandrīz visu spēlētāja karjeru aizvadīja Čehoslovākijas hokeja līgas klubā Bratislavas "Slovan", vienīgi 1973. gadā pievienojās Brno ZKL. 1977. gadā tika iekļauts līgas simboliskajā izlasē. Karjeras izskaņā, no 1978. līdz 1982. gadam, spēlēja Rietumvācijas hokeja līgā, 1980. un 1981. gadā tiekot atzīts par līgas labāko vārtsargu. Vikikrātuvē par šo tēmu ir pieejami multivides faili. Skatīt: Vladimīrs Dzurilla. Krievijas Lielās enciklopēdijas raksts (krieviski) Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski)