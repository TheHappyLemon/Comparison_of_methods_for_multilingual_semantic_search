Moločna (ukraiņu: Молочна) ir upe Ukrainā, Zaporižjas apgabalā. Sākas ziemeļos no Moločanskas pilsētas, saplūstot Tokmakas un Činhulas upītēm. Tek dienvidu virzienā pa Pieazovas zemieni. Ietek Azovas jūras Moločnas limānā. Upes garums kopā ar no Pieazovas augstienes iztekošo Tokmaku ir 197 km. Ziemā upe bieži izžūst, veidojot purvu, kas aizaug ar niedrēm. Pārsvarā sniega barošanās (līdz 80% no gada noteces pavasara periodā). Moločnas ūdenim raksturīga augsta mineralizācija. Ledus sega ir nestabila. Nozīmīgs upes posms ir regulēts (3 ūdenskrātuves un daudzi dīķi). Ūdens tiek izmantots sadzīves patēriņam un lauksaimniecībai; zivju audzēšana. Lielākās pilsētas krastos ir Melitopole, Moločanska un Tokmaka. Lejpus Melitopoles upes ielejā vairākas aizsargājamās dabas teritorijas. Pie Mirnes pilsētciemata upes labajā krastā arheoloģisks piemineklis Kamjana Mohila; tajā atrasti petroglifi, kas datēti sākot no vēlā paleolīta līdz viduslaikiem. Archaeological Site "Stone Tomb" Vikikrātuvē par šo tēmu ir pieejami multivides faili. Skatīt: Moločna.