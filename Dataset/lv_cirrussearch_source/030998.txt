Venera-2 jeb 3MV-4 № 4 bija PSRS starpplanētu zonde, kuras uzdevums bija Veneras izpēte. Tā palaista 1965. gada novembrī. Sabojājās neilgi pirms planētas pārlidojuma. Kosmiskais aparāts bija apgādāts ar attēlu uzņemšanas sistēmu, magnetometru, saules un rentgenstaru detektoriem, pjezoelektrisko detektoru, jonu slazdiem, Geigera skaitītāju un kosmiskā starojuma 3MV-4 № 4 tika palaista 1965. gada 12. novembrī 05:02 UTC ar nesējraķeti Molnija no Baikonuras kosmodroma. Pēc tam, kad tā veiksmīgi bija ievadīta starpplanētu trajektorijā, tai dots nosaukums Venera-2. 1966. gada 27. februārī 02:52 UTC Venera-2 palidoja garām Venerai ar vistuvāko attālumu 24 000 km. Pārlidojuma laikā tai bija jāveic planētas novērojumi, un visi dati bija jāsaglabā ieraksta sistēmā. Pēc radiosignāla atjaunošanas ar Zemi, informācija bija jānoraida uz Zemi. Pēc pārlidojuma sakari ar zondi netika atjaunoti, un 4. martā tā tika atzīta par zaudētu. Kļūmes izmeklēšanā tika secināts, ka kosmiskais aparāts pārkarsis dzesēšanas sistēmas radiatoru konstrukcijas nepilnību dēļ. Četras dienas pēc Venera-2 starta tika palaista zonde Venera-3, bet arī tā sabojājās pirms Veneras sasniegšanas. Asif A. Siddiqi. «1965». Deep Space Chronicle: A Chronology of Deep Space and Planetary Probes 1958-2000. Monographs in Aerospace History, No. 24. NASA History Office, 2002. 47–52. lpp. Arhivēts no oriģināla, laiks: 2012. gada 15. oktobrī. Skatīts: 2015. gada 2. novembrī. Zond 2, 3 / Venera 2 (3MV-4 #1, 2, 3, 4) Gunter Dirk Krebs, (angliski) Publikācijas presē par Venera-2 un Venera-3 (krieviski)