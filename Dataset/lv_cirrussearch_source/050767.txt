Šajo (ungāru: Sajó) jeb Slana (slovāku: Slaná) ir Tisas labā krasta pieteka Slovākijā un Ungārijā. Iztece no Stolicas kalniem Slovākijā. Tek dienvidu-dienvidaustrumu virzienā. Augštecē 110 kilometrus tek pa Slovākijas teritoriju, pēc tam Ungārijā. Lielākās pietekas - Bodva un Hornāda. Ietek Tisā pie Tisaūjvārošas. Lielākās pilsētas upes krastos - Rožņava, Tornaļa, Putnoka, Šajosentpētera, Kazincbarcika, Miškolca. 1241. gada 11. aprīlī pie upes notika Kauja pie Šajo upes, kurā mongoļu karspēks sakāva ungāru spēkus. Vikikrātuvē par šo tēmu ir pieejami multivides faili. Skatīt: Šajo. Austrumeiropas enciklopēdijas raksts (vāciski)