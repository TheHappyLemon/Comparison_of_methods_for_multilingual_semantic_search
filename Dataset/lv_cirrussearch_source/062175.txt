Eutelsat Quantum ir Francijā reģistrēta uzņēmuma Eutelsat eksperimentāls sakaru pavadonis ar programmiski pārkonfigurējamu sakaru aparatūru. Eutelsat Quantum projekts ir publiski privāta partnerība starp Eiropas Kosmosa aģentūru (EKA), Eutelsat un Airbus Defence and Space. Tas orbītā tika palaists 2021. gada 30. jūlijā. Ģeostacionārajā orbītā pavadonis nodrošina sakarus un datu pārraides pakalpojumus Vidējiem Austrumiem un Ziemeļāfrikai. Pavadoņa projekta galvenais darbuzņēmējs bija Francijas uzņēmums Airbus Defence and Space, kas izgatavoja sakaru aparatūru un veica kopējo integrāciju. Kosmiskais aparāts tika izgatavots uz Apvienotās Karalistes uzņēmuma SSTL jaunas platformas GMP-TL bāzes. Tam ir konvenciālā ķīmisko raķešdzinēju vilce. Fāzēto režģa antenu izgatavoja Airbus uzņēmums Spānijā CASA. Programma Quantum ir atkāpe no tradicionālās, pielāgotās, individuālās pieejas pavadoņu veidošanai, piedāvājot jaunu un vispārīgu derīgās kravas konstrukciju. Pirmo reizi tas ļauj lietotājiem pieprasīt veiktspēju un elastību, kas viņiem nepieciešama pārklājuma, joslas platuma, jaudas un frekvences ziņā. Pavadoņus, kas izstrādāti saskaņā ar Quantum koncepciju, būs lētāk un ātrāk uzbūvēt, salīdzinot ar pašreizējām metodēm, izmantojot universālas apakšsistēmas un iekārtas, kas ļaus veikt lielāka mēroga ražošanu un efektīvāk kontrolēt krājumus. Quantum arī spēj pilnībā transformēties orbītā. Nonācis kosmosā, hameleonam līdzīgais pavadonis var pielāgoties jaunām komandām pārklājuma, frekvenču joslas, enerģijas lietojuma jomā un pat mainīt savu orbitālo stāvokli. Tas padara to par pirmās paaudzes universālajiem pavadoni, kas spēj apkalpot jebkuru pasaules reģionu un pielāgoties jaunām vajadzībām bez nepieciešamības iegādāties un palaist pilnīgi jaunu pavadoni. EUTELSAT QUANTUM tika palaists 2021. gada 30. jūlijā 21:00 UTC no Gviānas kosmiskā centra ar nesējraķeti Ariane 5 ECA (lidojums VA254) kopā ar sakaru pavadoni Star One D2. Ģeostacionārajā orbītā EUTELSAT QUANTUM tika novietots punktā 48° austrumu garuma. Chameleon satellite to revolutionise telecom market ESA, 2015-07-09 48° East EUTELSAT QUANTUM EUTELSAT (angliski) Eutelsat Quantum ESA (angliski) Ariane Flight VA254 Arianespace (angliski) Eutelsat Quantum Gunter Dirk Krebs (angliski)