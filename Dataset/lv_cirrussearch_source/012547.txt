Gorillaz ir animēta mūzikas grupa, sastādīta no 4 virtuāliem tēliem: 2D, Murdoc, Noodle un Russel. Grupu radīja Deimons Albarns no Britu rokgrupas "Blur", un Džeimijs Hevlets, komiksa "Tanku meitenes" līdzradītājs. Viņu stils ir daļēji 'alternatīvs', bet ar lielu dažādu mūzikas stilu ietekmi. Atšķirībā no citām grupām, kurām ir reāli panākumi, "Gorillaz" ir neliela parodija tādām grupām kā "Spinal Tap" un "A Mighty Wind". Grupas pirmais albums ("Gorillaz", 2001. gadā) tika pārdots vairāk kā 3 miljonos kopiju un guva viņiem tādus ienākumus, ka grupa iekļuva Ginesa Rekordu grāmatā kā panākumiem visbagātākā virtuālā grupa. Viņu otrais studijas albums, "Demon Days", tika realizēts 2005. gadā, un tajā tika iekļauti singli "Feel Good Inc.", "DARE", "Dirty Harry" un "Kids With Guns / El Mañana." "Demon Days" ieguva platīna disku ASV un trīskāršu platīnu Apvienotajā Karalistē, un piecas "Grammy" balvu nominācijas 2005. gadā un dabūja balvu kategorijā "Labākais Pop savienojums ar balsi". Latvijā vislielākie panākumi European Hit Radio topā bija singliem no albuma "Demon Days". Dziesma "Feel Good Inc." vairākas nedēļas turējās topa virsotnēs (ilgstoši arī LTV7 raidījuma Sems topa pirmajā vietā), labi panākumi bija arī dziesmām "DARE" un "Dirty Harry". 2001: Gorillaz 2005: Demon Days 2010: Plastic Beach 2011: The Fall 2017: Humanz 2018: The Now Now 2002: G-Sides 2002: Laika Come Home 2007: D-Sides Gorillaz: D-Sides Arhivēts 2010. gada 18. aprīlī, Wayback Machine vietnē., inthenews.co.uk (angliski) Meklētājs oficiālajā RIAA mājas lapā Arhivēts 2007. gada 26. jūnijā, Wayback Machine vietnē., riaa.com (angliski) Gorillaz.com (Oficiālā mājas lapa)