Niks de Firmians (angļu: Nick de Firmian; dzimis 1957. gada 26. jūlijā Frezno) ir ASV starptautiskais lielmeistars šahā (1985). Trīs reizes uzvarējis ASV šaha čempionātos (1987, 1995, 1998). 2002. gadā šajā turnīrā ieņēmis otro vietu, zaudējot papildu mačā Lerijam Kristiansenam. Daudzu starptautisko šaha turnīru laureāts, tajā skaitā četras reizes dalījis pirmo vietu Kopenhāgenas turnīrā Politiken Cup (1984, 2001, 2004, 2007). 1986. gadā Filadelfijā uzvarējis pirmajā World Open šaha turnīrā, saņemot tiem laikiem rekordlielu naudas balvu par šo panākumu - 21000 ASV dolāru. Par panākumiem turnīros FIDE 1979. gadā de Firmianam piešķīrusi starptautiskā meistara (IM), bet 1985. gadā - starptautiskā lielmeistara (GM) nosaukumu. Pārstāvējis ASV komandas lielākajos komandu šaha turnīros: Pasaules šaha olimpiādēs piedalījies 8 reizes (1980, 1984-1990, 1996-2000). Komandu vērtējumā izcīnījis 2 sudraba (1990, 1998) un 3 bronzas (1984, 1986, 1996) medaļas, bet individuālajā vērtējumā izcīnījis 2 bronzas (1984, 1998) medaļas; Pasaules komandu šaha čempionātā piedalījies 2 reizes (1989, 1997). Komandu vērtējumā izcīnījis sudraba (1997) medaļu, bet individuālajā vērtējumā izcīnījis zelta (1989) medaļu; Pasaules studentu šaha čempionātā piedalījies 1977. gadā. Kā fiziķis beidzis Kalifornijas Universitāti (Bērkli). Bijis viens no Prochess grupas dibinātājiem, kas nodarbojusies ar lielmeistaru atbalstu šaha attīstībā ASV. 33rd US Championship; 1987 «41st US Championship; 1995». Arhivēts no oriģināla, laiks: 2016. gada 8. jūnijā. Skatīts: 2016. gada 28. jūlijā. «44th US Championship; 10/31 - 11/18/1998». Arhivēts no oriģināla, laiks: 2016. gada 8. jūnijā. Skatīts: 2016. gada 28. jūlijā. 47th US Championship and US Women's Championship; 2002 OlimpBase :: Men's Chess Olympiads :: Nick De Firmian OlimpBase :: World Men's Team Chess Championship :: Nick De Firmian OlimpBase :: World Student Team Chess Championship :: Nick De Firmian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)