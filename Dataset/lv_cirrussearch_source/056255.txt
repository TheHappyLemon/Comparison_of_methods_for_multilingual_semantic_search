Šis raksts ir par Dravas pieteku. Par citām jēdziena Mūra nozīmēm skatīt nozīmju atdalīšanas lapu. Mūra (vācu: Mur, slovēņu: Mura, horvātu: Mura, ungāru: Mura) ir 434 kilometrus gara Dravas kreisā krasta pieteka Austrijā, kā arī, lejtecē, Slovēnijā, Horvātijā un Ungārijā. Iztece Augstajā Tauernā, Zalcburgas zemes teritorijā. Augštecē tek caur Alpiem austrumu virzienā, pie Kapfenvergas pagriežas uz dienvidiem, lejpus Leibnicas sasniedz Slovēnijas robežu, pagriežas uz dienvidaustrumiem. Lejtecē veido Austrijas — Slovēnijas, vēlāk Slovēnijas — Horvātijas, bet pašā lejtecē Horvātijas — Ungārijas robežu. Lielākās pietekas — Mirca, Ledava. Upes krastos atrodas Tamsvēga, Mūrava, Leobene, Brika pie Mūras, Grāca, Leibnica, Radenci, Veržeja, Legrada. Vikikrātuvē par šo tēmu ir pieejami multivides faili. Skatīt: Mūra. Encyclopædia Britannica raksts (angliski) Krievijas Lielās enciklopēdijas raksts (krieviski)