Adsorbcija (no latīņu ad — pie, uz, sorbere — sūkt, saistīt) ir dažādu vielu piesaistīšanās pie cietu vai šķidru vielu jeb adsorbentu virsmas. Adsorbcijas procesi ir plaši izplatīti dabā — augsnē un dzīvajos organismos, kā arī tiek izmantoti rūpniecībā, piemēram, papīra un cukura ražošanā. Fizikālā adsorbcija notiek, kad adsorbēto vielu (adsorbātu) piesaista Van der Vālsa spēki. Ķīmiskā adsorbcija jeb hemosorbcija notiek, kad starp adsorbentu un adsorbātu notiek ķīmiska reakcija, kura padara šo procesu neatgriezenisku. Latvijas PSR mazā enciklopēdija. 1. sējums. Rīga : Izdevniecība "Zinātne".  25. lpp. Vikikrātuvē par šo tēmu ir pieejami multivides faili. Skatīt: Adsorbcija. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski)