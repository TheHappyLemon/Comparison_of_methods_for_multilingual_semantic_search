Pēteris Cimdiņš (1944—2024) bija latviešu biologs, habilitēts bioloģijas doktors. Pētīja Latvijas ezeru un mazo upju ekoloģiju. Latvijas augstākās izglītības un zinātnes valsts ministrs (1995—1997). Vidzemes Augstskolas rektors (2001—2005). Latvijas Zinātņu akadēmijas īstenais loceklis (1992) un Valsts emeritētais zinātnieks (2007). Dzimis 1944. gada 21. augustā Vecpiebalgas pagasta Kubulēnos Augusta Cimdiņa un viņa sievas Elzas, dzimušas Vēliņas, sešu bērnu ģimenē. Mācījās Vecpiebalgas vidusskolā. Studēja Latvijas Universitātes (LU) Bioloģijas fakultātē, kopš 1971. gada strādāja LZA Bioloģijas institūtā, 1978. gadā Tartu Universitātē aizstāvēja bioloģijas zinātņu kandidāta disertāciju, 1986. gadā kļuva par Zinātņu akadēmijas Bioloģijas institūtā laboratorijas vadītāju, vēlāk direktora vietnieku zinātniskajā darbā. 1989. gadā Maskavā aizstāvēja bioloģijas zinātņu doktora disertāciju. Latvijas neatkarības atgūšanas laikā bija Latvijas Tautas frontes ekoloģiskās komisijas vadītājs. Papildinājās Vācijā un Itālijā (1993—1994). 1995. gadā kļuva par Latvijas augstākās izglītības un zinātnes valsts ministru, 1997. gadā ievēlēts par Latvijas Universitātes profesoru, 2001. gadā par Vidzemes Augstskolas rektoru. Pēc satiksmes negadījuma ilgstoši ārstējās slimnīcā un rehabilitācijas iestādēs. 2007. gadā Pēteri Cimdiņu ievēlēja par Latvijas Zinātņu akadēmijas (LZA) īsteno locekli. Miris 2024. gada 25. janvārī. Cimdiņš bija vairāk nekā 300 zinātnisko un populārzinātnisko publikāciju, tostarp vairāku monogrāfiju, autors vai līdzautors: Mazās upes, 1983 Saules celtā piramīda, 1988 Фоновой экологический мониторинг Латвии, 1990 (krieviski) Aku ūdeņi Latvijā (līdzautori Māris Kļaviņš, Valērijs Rodinovs, Agrita Briede), 1996 Limnoekoloģija, 2001 Tautas attīstība: mācību līdzeklis (līdzautori Gunta Anča, Laima Barisa), 2002 Ūdeņu kvalitāte un tās aizsardzība (līdzautors Māris Kļaviņš), 2004 Latvijas Republikas Ministru kabineta balva (2004) Vecpiebaldzēnu Cimdiņu dzimtas dziesmu pūrs Letonica 2000./2001. gada 6/7 nr. Экологическая индикация сапробности малых рек : (на примере коловраток - Rotatoria) : диссертация на соискание ученой степени кандидата биологических наук / Петерис Аугустович Цимдиньш; науч. руководитель Л. А. Кутикова; рец.: А. А. Ярвекюльг, Э. Г. Кукк. - Рига: Институт биологии АН ЛатвССР, 1978. - 149 с.: ил. Биоценотический анализ экологического состояния малых рек: диссертация на соискание ученой степени доктора биологических наук / П. А. Цимдинь; рец.: В. А. Свешников, М. М. Телитченко, Л. А. Кутикова; Институт эволюции морфологии и экологии животных им. А. Н. Северцова АН СССР. - Москва, 1989. biblioteka.cesis.lv Filoloģe Ausma Cimdiņa: par Aspaziju, Raini un attiecībām jauns.lv 2015. gada 4. maijā Pēteris Cimdiņš