Krievijas tūkstošgades piemineklis (krievu: Тысячелетие России) ir 19. gadsimta vidū uzstādīts piemineklis Krievijas ziemeļaustrumu pilsētas Veļikijnovgorodas detinecā (kremlī). Piemineklis uzstādīts 1862. gadā, atzīmējot Krievijas nodibināšanās tūkstošgadi. Pēc tradīcijas par Krievijas valstiskuma sākumu uzskata 862. gadu, kad varjags Ruriks esot apmeties Veļikijnovgorodā. 15,7 metrus augstais bronzas piemineklis veidots trijos līmeņos. Augšpusē attēlots eņģelis, kas simbolizē pareizticību, otrajā līmenī attēloti pagrieziena punkti Krievijas vēsturē 19. gadsimta Krievijas varas izpratnē. Tie ir varjagu ierašanās, Krievijas kristianizācija, atbrīvošanās sākums no mongoļu jūga, Krievijas caristes nodibināšanās, Romanovu dinastijas sākums, Krievijas impērijas nodibināšanās. Apakšējā joslā attēlotas 109 ievērojamas personas Krievijas vēsturē. Raksturīgi, ka šo personu vidū nav Ivana Bargā (visticamāk Novgorodas slaktiņa dēļ), bet ir vairāki Lietuvas lielkņazi - Ģedimins, Aļģirds, Vītauts Dižais. Vikikrātuvē par šo tēmu ir pieejami multivides faili. Skatīt: Krievijas tūkstošgades piemineklis.