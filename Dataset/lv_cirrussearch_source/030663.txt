Royal Unibrew A/S ir Dānijas dzērienu uzņēmumu grupa. Galvenais birojs atrodas Faksē. Dibināta 1992. gadā. Royal Unibrew ražo, tirgo un izplata alu, iesalu, bezalkoholiskos dzērienus, minerālūdeni un sulas. Tas arī ir partneris ASV dzērienu ražotajam PepsiCo. Grupas uzņēmumi darbojas Dānijā, Vācijā, Itālijā, Latvijā, Lietuvā, Polijā un Somijā. Royal Unibrew akcijas tiek kotētas Kopenhāgenas fondu biržā. Lielākie akciju turētāji (2015. gada septembrī): BlackRock Investment Management (3,24 %), Nordea Inv Management AB (2,35 %), Danske Capital (2,18 %). 1989. gadā divi Dānijas alus ražotāji A/S Faxe Bryggeri un A/S Jyske Bryggerier apvienojās, uzveidojot uzņēmumu A/S Bryggerierne Faxe Jyske. Vēloties iekarot Lielbritānijas tirgu, 1991. gadā nopirkts Anglijas alus ražotājs un tirgotājs Cains. 1992. gadā grupas uzņēmumu pārvaldībai dibināts mātes uzņēmums Bryggerigruppen A/S. 1998. gadā Bryggerigruppen akcijas sāktas kotēt Kopenhāgenas fondu biržā. 1999. gadā iegādāts Lietuvas alus ražotājs Tauras. 2000. gadā nopirkts Lietuvas alus ražotājs Kalnapilis; tas apvienots ar Tauras. 2001. gadā Bryggerigruppen ieguva alus darītāju A/S Albani kopā ar tā meitas uzņēmumu Maribo Bryghus. 2002. gadā uzņēmumam Gardener-Shaw pārdots Anglijas Cains, jo ar tā palīdzību neizdevās ielauzties Apvienotās Karalistes tirgū, atšķirībā no konkurenta Carlsberg. 2002. gadā Randersā slēgta alus darītava Thor. Sākta sadarbība ar Nīderlandes Heineken, izplatot tā alu Dānijā. 2004. gadā Bryggerigruppen Latvijā iegādājās bezalkoholisko dzerienu, sulu un milerālūdens ražotāju SIA Cido pārtikas grupa. 2005. gadā Latvijā nopirkts alus ražotājs AS Lāčplēša alus, Polijā nopirkts alus ražotājs Brok-Strzelec. 2005. gadā uzņēmums pārdēvēts par Royal Unibrew A/S. 2005. gadā iegādāti divi alus ražotāji Karību reģionā. 2007. gadā nopirkts alus ražotājs Browar Łomża Polijā, St. Vincent Karību reģionā. 2008. gadā nopirkts alus ražotājs Līvu Alus Latvijā. 2010. gadā pārdoti Karību reģiona alus ražotāji. 2011. gadā Polijā Royal Unibrew Polska Sp. z o.o. apvienots ar Van Pur S.A. 2013. gadā no Heineken nopirkts Somijas dzērienu ražotājs Oy Hartwall Ab. Royal UNIBREW A/S RBREW[novecojusi saite] investors.morningstar.com «Royal Unibrew». Arhivēts no oriģināla, laiks: 2016. gada 5. martā. Skatīts: 2015. gada 6. oktobrī. Oficiālā vietne