Alēns Robs-Grijē (franču: Alain Robbe-Grillet, dzimis 1922. gada 18. augustā, miris 2008. gada 18. februārī) bija franču rakstnieks un filmu veidotājs. Viens no franču literatūras virziena "Jaunā romāna" (Nouveau roman) radītājiem līdz ar Natāliju Sarotu, Mišelu Butoru un Klodu Simonu. 2004. gadā viņš ievēlēts par Franču akadēmijas biedru. 1960. gados Robs-Grijē uzsāka arī karjeru kino. 1961. gadā sadarbojies ar režisoru Alēnu Renē, sarakstot scenāriju drāmai "Pērn Marienbādē", kas saņēma Zelta lauvas balvu Venēcijas kinofestivālā. 1963. gadā par šo filmu Robs-Grijē nominēts arī Amerikas Kinoakadēmijas balvai kategorijā "Labākais oriģinālscenārijs". Režisējis filmas L'Immortelle (1963) un Trans-Europ-Express (1966), kurā galveno lomu attēloja Žans Luijs Trentiņāns, kas piedalījās arī vairākās turpmākajās viņa filmās. IMDb profils (angliski) AllMovie profils (angliski)