Phenjana (hangils: 평양, handža: 平壤, jaunā tr.: P'yŏngyang Chikhalsi, M.—R.: P'yŏngyang Chikhalsi) ir Ziemeļkorejas galvaspilsēta, atrodas valsts rietumdaļā pie Tedonganas (Taedong-gang) upes. Pilsēta atjaunota pēc Korejas kara un lielā mērā ir Staļina ampīra arhitektūras paraugs. Pilsētā ir metro. Čučhe piemineklis — 170 metrus augsta stēla, veltīta Kima Irsena mācībai čučhe Triumfa arka par godu cīņai pret japāņu iebrucējiem — lielākā triumfa arka pasaulē Viesnīca Rugon (Ryugyong) — nepabeigta 330 metrus augsta piramīdas formas gigantiska viesnīca Vēsturiski Phenjanai ir bijuši daudzi dažādi nosaukumi — Kisona (Kisŏng), Hvansona (Hwangsŏng), Sogjona (Sŏgyŏng), Heičo (Heijō) utt.. Leģenda vēsta, ka Phenjana dibināta 2333. gadā p. m. ē. pirmās korejiešu valsts Godžosonas (Gojoseon) laikā ar nosaukumu Vangomsona (Wanggŏmsŏng). 108. gadā p. m. ē. Ķīnas Haņu dinastija iekaroja Gočosonu. Ķīniešu Lelanas (Lelang) provinces galvaspilsēta atradās netālu no mūsdienu Phenjanas. 313. gadā korejiešu valsts Kogurjo (Goguryeo) padzina ķīniešus no Korejas un 427. gadā Phenjana kļuva par Kogurjo valsts galvaspilsētu. 668. gadā korejiešu Silla un ķīniešu Tanu dinastija kopīgiem spēkiem sakāva Kogurjo un ieņēma Phenjanu. No 935. gada līdz 1392. gadam, kad Korejā valdīja Gorjo valsts, Phenjana oficiāli saucās Sogjona (Sŏgyŏng) — "rietumu galvaspilsēta", tomēr galvaspilsētas funkcijas neveica. Vēlāk Phenjana bija provinces centrs. Tā bija provinces galvaspilsēta arī japāņu okupācijas laikā. Pēc Japānas kapitulācijas Otrajā pasaules karā Phenjanu ieņēma PSRS karaspēks un 1948. gadā tā kļuva par Korejas Demokrātiskās Tautas republikas galvaspilsētu. Pilsēta nopietni cieta Korejas kara laikā. Kādu laiku to bija ieņēmusi Dienvidkorejas armija. Phenjanā dzimuši: Kims Irsens (김일성/Kim Il-sung, 1912-1994) — politiķis Vikikrātuvē par šo tēmu ir pieejami multivides faili. Skatīt: Phenjana. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) «Korea, North». The World Factbook. Skatīts: 13 marts 2017.