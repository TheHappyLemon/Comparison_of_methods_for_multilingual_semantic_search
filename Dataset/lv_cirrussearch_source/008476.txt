Koordinātas: 59°19′32.4″N 18°5′3.1″E﻿ / ﻿59.325667°N 18.084194°E﻿ / 59.325667; 18.084194 Šepsholmena ir Zviedrijas sala Stokholmas komūnā, kas atrodas Saltšēna līcī centrālajā Stokholmas daļā. Šepsholmenai līdzās atrodas pussala Blasieholmena, kuras savā starpā savieno Šepsholmenas tilts, kā arī Kastelholmena, uz kuru no Šepsholmenas var nokļūt, šķērsojot Kastelholmenas tiltu. Šepsholmena atrodas starp Stremmena un Nibrovikena ūdeņiem. Šepsholmena kopā ar Kastelholmenu veido pilsētas daļu, ko sauc par Šepsholmenu. Kā pastāvīga pilsētas daļa Šepsholmena ir no 1905. gada, 1934. gadā tai tiek pievienota Kastelholmena, kura līdz tam bija pastāvīga pilsētas daļa. Administratīvi Šepsholmena ietilpst Stokholmas iekšpilsētas Normalmes rajonā. Šepsholmenas zemes platība ir aptuveni 20 hektāri, bet kopā ar ūdens platību tā aizņem 41 hektāru. Šepsholmenai ir ūdens robeža ar Jūrgordenu, Normalmi, Sēdermalmi un Vecpilsētu. Kastelholmena no 1993. gada atrodas Valsts īpašuma padomes aizsardzībā, ar ko saprot salas aizsardzību un tās attīstību nākamajām paaudzēm. Kastelholmas sala atrodas Karaliskā nacionālā pilsētas parka teritorijā. 17. gadsimta vidū sala kļuva par Zviedrijas kara flotes bāzi un tāda tā bija līdz pat pagājušā gadsimta vidum, 1968. gadam, par ko mūsdienās liecina daudzas saglabājušās kazarmu un noliktavu ēkas. Mūsdienās daudzās bijušajās militārajās celtnēs ir iekārtoti daži pilsētas nozīmīgākie muzeji kā Austrumāzijas mākslas muzejs un Arhitektūras muzejs, kā arī kultūras iestādes kā, piemēram, Karaliskās mākslas augstskolas koledža. Viena no jaunākajām celtnēm salā ir avangardiskā Modernās mākslas muzeja ēka, kuru atklāja 1998. gadā. Uzmanību pievērš salas krastā noenkurotais agrākais preču un mācību buru kuģis af Chapman, kurš mūsdienās kalpo par hosteli. Netālu no tā atrodas 1647. gadā būvētā Admiralitātes nams un labi saglabājusies ampīra stilā celtā Šepsholmenas baznīca. Salas lielu teritoriju aizņem atpūtas zonas, īpaši minami ir kokiem bagātie angļu stilā ierīkotie parki, no kuriem paveras skaisti skati uz Strandvegenu, Sēdermalmi un Vecpilsētu. Apkārt Šepsholmenai un Kastelholmenai jūrā atrodas kuģu vraku kapsēta, kuru vraku skaits ir lielāks ka 30. Daļa no vraku detaļām tika izmatotas, būvējot piestātnes un Kastelholmenas tiltu. www.sfv.se www.sfv.se Attēli «Arhivēta kopija». Arhivēts no oriģināla, laiks: 2007. gada 7. novembrī. Skatīts: 2007. gada 7. novembrī. «Skeppsholmen och Kastellholmen - SFV». Arhivēts no oriģināla, laiks: 2010. gada 27. novembrī. Skatīts: 2011. gada 24. jūnijā. «Svenska Turistföreningen - STF Hostel af Chapman & Skeppsholmen». Arhivēts no oriģināla, laiks: 2011. gada 26. jūnijā. Skatīts: 2011. gada 24. jūnijā. «Arhivēta kopija». Arhivēts no oriģināla, laiks: 2010. gada 17. augustā. Skatīts: 2011. gada 24. jūnijā.