Gitans Nausēda (lietuviešu: Gitanas Nausėda; dzimis 1964. gada 19. maijā Klaipēdā) ir lietuviešu finansists un politiķis, pašreizējais Lietuvas prezidents. Dzimis 1964. gadā Klaipēdā. Studēja Viļņas Universitātes (VU) Rūpniecības un Ekonomikas fakultātē (1982—1987) un Ekonomikas fakultātē (1987—1989). Pēc Lietuvas neatkarības atjaunošanas strādāja par Lietuvas Ekonomikas un privatizācijas institūta vecāko pētnieku (1992—1993) un Nacionālā cenu un konkurences dienesta Finanšu tirgus daļas vadītāju (1993—1994) un Lietuvas Bankas Komercbanku uzraudzības departamenta metodoloģijas un analīzes daļas vadītāja vietnieku (1994—1996). No 1996. līdz 2000. gadam bija Lietuvas Bankas Monetārās politikas departamenta direktors un Lietuvas Bankas valdes loceklis (1998—2000). Vēlāk bija AS "Vilniaus bankas" valdes priekšsēdētāja padomnieks (2000—2008) un SEB bankas prezidenta padomnieks, finanšu analītiķis (2008—2018). 2019. gada maijā uzvarēja Lietuvas prezidenta vēlēšanās, amatā stājās 2019. gada 12. jūlijā. 2018. gada 17. septembrī Gitans Nausēda oficiāli apstiprināja savu kandidatūru 2019. gada 12. maijā gaidāmajās Lietuvas valsts prezidenta vēlēšanās. Vēlēšanās viņš piedalījās kā neatkarīgs, partijām nepiederošs, kandidāts. 2019. gada 12. maijā notikušo Lietuvas valsts prezidenta vēlēšanu pirmajā kārtā Gitans Nausēda ieguva 30,94% balsu, kas ļāva viņam kvalificēties 2. kārtai. 2019. gada 26. maijā notikušo Lietuvas valsts prezidenta vēlēšanu otrajā kārtā Gitans Nausēda ievēlēts par Lietuvas prezidentu. «Lietuvā amatā stājies jaunais valsts prezidents Nausēda». lsm.lv. 2019. gada 12. jūlijā. Skatīts: 2019. gada 17. augustā. TVNET/LETA Ekonomists Gitans Nausēda kandidēs Lietuvas prezidenta vēlēšanās VRK 2019. gada 12. maija Valsts prezidenta vēlēšanas (1. kārta). Vēlēšanu rezultāti (lietuviski) Apollo Lietuvā jaunievēlēts prezidents Nausēda. Šimonīte atzīst sakāvi LSM Provizoriskie rezultāti: Lietuvas nākamais prezidents būs neatkarīgais kandidāts Nausēda