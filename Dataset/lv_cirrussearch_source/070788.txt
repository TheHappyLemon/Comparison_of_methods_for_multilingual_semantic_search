Kuresāre (igauņu: Kuressaare, lībiešu: Sārma jālgab) ir pilsēta Sāmsalā, Igaunijā. Tā ir Sāremā apriņķa lielākā pilsēta un apriņķa centrs. Pēc 2011. gada datiem Kuresārē dzīvoja 14 706 iedzīvotāji. Tajā atrodas labi saglabājusies viduslaikos celtā Kuresāres pils. Līdz 1917. gadam latviski un vāciski pilsētu sauca par Ārensburgu (vācu: Arensburg, no senvācu: Aar — ‘ērglis’), bet kopš 1918. gada tās nosaukums bija Kuresāre (iespējams, no vārdiem kurg (ģenitīvā kure) — ‘dzērve’, un saare — ‘sala’). Igaunijas PSR laikā pilsēta pārsaukta igauņu komunistu aktīvista Viktora Kingisepa vārdā par Kingisepu. 1988. gadā tai atjaunots Kuresāres nosaukums. Kuresāre atrodas Rīgas līča krastā, tajā ir neliela jahtu osta. Pilsētai ir arī sava lidosta, regulāri pasažieru reisi to savieno ar Tallinu un Roņu salu. Viduslaikos šeit bija Sāmsalas-Vīkas bīskapijas bīskapa rezidence. 19. gadsimtā Kuresāre kļuva par kūrortpilsētu. 1858. gadā tika izveidota tvaikoņu līnija starp Sāmsalu un Rīgu, 1889. gadā — starp Muhu un cietzemi. Kopš 1998. gada viena no Kuresāres sadraudzības pilsētām ir Talsi. FC Kuressaare (futbola klubs) Kuresāres pilsētas stadions (ietilpība: 2000 cilvēki) Kuresārē dzimuši vai dzīvojuši: Luiss Kāns (angļu: Louis Isadore Kahn, dzimis Ice-Leibs Šmuilovskis (Itze-Leib Schmuilowsky) 1901—1974), Amerikas Savienoto Valstu arhitekts https://andmed.stat.ee/en/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0240; Q59640277; pārbaudes datums: 18 jūlijs 2023. Latviešu konversācijas vārdnīca. I. sējums. Rīga : Anša Gulbja izdevniecība. 840. sleja. Vikikrātuvē par šo tēmu ir pieejami multivides faili. Skatīt: Kuresāre. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Kuresāres lidostas mājaslapa Arhivēts 2021. gada 18. decembrī, Wayback Machine vietnē. (angliski)