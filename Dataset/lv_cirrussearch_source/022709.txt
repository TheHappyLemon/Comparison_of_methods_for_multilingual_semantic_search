Heliotrops jeb asinsakmens ir halcedona paveids, kuram tumši zaļā krāsa izraibināta ar sarkanās jašmas ieslēgumiem. Kā kvarca grupas minerālam tā cietība ir piemērota apstrādāšanai, un to bieži izmanto telpu apdarei. Lielākās atradnes vietas atrodas Austrālijā, Brazīlijā, Ķīnā, Indijā un ASV. Viduslaikos lāsumus heliotropā uzskatīja par Kristus asinīm, kas nolijušas uz zemes, kad viņš sists krustā. No tā arī minerāls ir ieguvis savu otro nosaukumu 'asinsakmens'. Nosaukums 'heliotrops' (grieķu: ήλιος (helios) — 'Saule' un τρέπειν (trepein) — 'griezties') nozīmē "tāds, kas griežas līdzi saulei" un radies senos laikos minerāla gaismas atstarošanas īpašību dēļ.