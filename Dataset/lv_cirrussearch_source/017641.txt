Jirži Velšs (čehu: Jiří Welsch; dzimis 1980. gada 27. janvārī Pardubicē, Čehoslovākijā) ir bijušais čehu basketbolists, spēlēja aizsarga pozīcijā. Aizvadījis četras sezonas Nacionālajā basketbola asociācijā. Spēlētāja karjeru J. Velšs sācis Čehijā, pēc tam pārcēlās uz Slovēniju, kur Ļubļanas "Olimpija" sastāvā viņš 2001. gadā kļuva par valsts čempionu, bet 2002. gadā par kausa ieguvēju un tika atzīts par līgas MVP. Bijis arī Adrijas līgas čempions. 2002. gada NBA draftā J. Velšu draftēja Filadelfijas "76ers" ar kopējo 16. numuru pirmajā kārtā. Spēlētājs tika uzreiz aizmainīts uz Goldensteitas "Warriors". Kopumā četru NBA sezonu laikā bieži ticis mainīts (spēlējis piecos NBA klubos), tomēr kopā nospēlējis vairāk par 200 regulārā čempionāta spēlēm, tostarp tieši 100 spēlēs gājis laukumā sākumsastāvā. 2006. gadā J. Velšs pameta NBA un pārcēlās uz Eiropu, lai spēlētu Spānijas ACB līgas klubā Malagas "Unicaja". Kopš 2012. gada spēlēja Čehijas komandās Nimburkas "ČEZ Basketball" un dzimtās pilsētas klubā BK Pardubice. WELSCH, JIRI Euroleague.net Vikikrātuvē par šo tēmu ir pieejami multivides faili. Skatīt: Jirži Velšs. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski)