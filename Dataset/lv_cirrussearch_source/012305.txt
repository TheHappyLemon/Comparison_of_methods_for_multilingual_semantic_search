Zilspāru dzimta (Calopterygidae) ir spāru kārtas (Odonata) dzimta, kas pieder pie vienādspārnu spāru apakškārtas (Zygoptera). Zilspāru dzimtā ir apmēram 150 sugas, kas iedalītas 3 apakšdzimtās un 17 ģintīs. Šīs dzimtas sugas mājo visā pasaulē. Latvijā ir sastopamas 2 sugas: upju zilspāre (Calopteryx splendens) un strautu zilspāre (Calopteryx virgo). Zilspāres ir liela auguma spāres, to spārnu plētums ir 5—8 cm. To ķermeņiem ir raksturīgs metālisks spīdums, un zilspāru spārni ir plati, salīdzinot ar pārējām vienādspārnu spārēm. Atpūšoties tās spārnus sakļauj nedaudz virs ķermeņa un tur tos paralēli ķermenim vai nedaudz slīpi uz augšu. Zilspāres ir samērā viegli atpazīt, jo to spārni ir krāsaini. Turklāt tās ir teritoriālas. Zilspāru kāpuri mājo un attīstās tekošos ūdeņos — strautos un upēs. Šāds dzīves veids pieaugušām spārēm attīsta lielu muskuļu masu. Pieaugušas spāres dažas dienas pēc izšķilšanās kļūst dzimumaktīvas. Šo dažu dienu laikā tās aktīvi barojas, lai uzaudzētu muskuļu taukus, kas nepieciešami pārošanās un olu dēšanas laikā. Tomēr ļoti bieži dažādi parazīti noēd spāres muskuļu tauku rezerves. Pārošanās zilspāru dzimtas sugām var būt divējāda. Atkarībā no sugas spāres var būt teritoriālas un var nebūt teritoriālas. Tēviņu košie spārni mātītēm signalizē par indivīda veselību un spēku. Pēc sapārošanās tēviņš apsargā mātīti, lai tā nesapārotos ar citu tēviņu. Zilspāru dzimta (Calopterygidae) apakšdzimta Caliphaeinae ģints Caliphaea ģints Noguchiphaea apakšdzimta Zilspāru apakšdzimta (Calopteryginae) ģints Zilspāres (Calopteryx) ģints Archineura ģints Atrocalopteryx ģints Echo ģints Iridictyon ģints Matrona ģints Mnais ģints Neurobasis ģints Phaon ģints Psolodesmus ģints Sapho ģints Umma ģints Vestalis apakšdzimta Hetaerininae ģints Hetaerina ģints Mnesarete Calopterygidae «Spāres - Odonata». Arhivēts no oriģināla, laiks: 2009. gada 15. maijā. Skatīts: 2012. gada 13. februārī. «Evolution and ecology of Calopterygidae». Arhivēts no oriģināla, laiks: 2010. gada 10. janvārī. Skatīts: 2012. gada 13. februārī. Family Calopterygidae - Broad-winged Damselflies Uģa Piterāna dabas blogs Damselfly Family Calopterygidae Calopterygidae Arhivēts 2012. gada 14. aprīlī, Wayback Machine vietnē.