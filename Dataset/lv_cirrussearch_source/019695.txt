Alla Kušnira (arī Alla Kušnira-Šteina; ivritā: אלה שולימובנה קושניר; krievu: Алла Шулимовна Кушнир; dzimusi 1941. gada 11. augustā, mirusi 2013. gada 2. augustā) bija Krievijā dzimusi Izraēlas starptautiskā sieviešu lielmeistare šahā (WGM, 1976) un arheoloģe. Trīskārtējā pretendente uz Pasaules sieviešu šaha čempiones nosaukumu (1965, 1969, 1972). Alla Kušnira bija viena no pasaules spēcīgākajām šahistēm 1960.-70. gados. Viņa trīs reizes zaudēja Pasaules šaha čempiones titulu mačus toreizējai čempionei Nonai Gaprindašvili: Rīgā, 1965. gadā, 4,5:8,5 (+3 –7 =3); Tbilisi - Maskavā 1969. gadā, 4,5:9,5 (+2 –7 =5); Rīgā, 1972. gadā, 7,5:8,5 (+4 –5 =7). Uzvarējusi PSRS sieviešu čempionātā 1970. gadā. FIDE starptautiskā sieviešu meistare (WIM, 1962) un lielmeistare (WGM, 1976). PSRS Nopelniem bagātā sporta meistare (1972). 1972. gadā PSRS komandu čempionātā Maskavas izlases sastāvā pie 1. sieviešu galdiņa uzrādīja simtprocentīgu rezultātu (8 no 8), dodot lielu ieguldījumu savas komandas kopējā uzvarā. Divas reizes (1969, 1972) PSRS izlases sastāvā uzvarējusi Pasaules šaha olimpiādēs, abas reizes parādot labāko rezultātu pie 2. galdiņa. 1974. gadā Alla Kušnira repatriējās uz Izraēlu. Tā rezultātā viņa bija spiesta izlaist kārtējo Pasaules čempiones nosaukuma ciklu (1973-1975). 1976. gadā Kušnira Izraēlas izlases sastāvā izcīnīja uzvaru Pasaules šaha olimpiādē Haifā, turklāt uzrādot labāko rezultātu pie 1. galdiņa. 1976. gadā Kušnira pārliecinoši startēja jaunā Pasaules čempiones nosaukuma ciklā (1976-1978) un dalīja 1.-2. vietu starpzonu turnīrā ar Jeļenu Ahmilovsku. 1977. gadā viņa veiksmīgi spēlē pretendentu mačos. Ceturtdaļfinālā tika pieveikta Irina Levitina ar 6:3, bet pusfinālā - Jeļena Fataļibekova ar 6,5:3,5. Daudzi jau paredzēja Kušniras ceturto maču ar Gaprindašvili, tomēr 1978. gada janvārī viņa negaidīti zaudēja 17 gadus vecajai Maijai Čiburdanidzei ar 6,5:7,5. Šī neveiksme atstāja lielu ietekmi uz Kušniru, jo pēc tās viņa pārstāja piedalīties nopietnos šaha turnīros, bet 1981. gadā aizgāja no šaha. Pēc aiziešanas no šaha nodarbojās ar arheoloģiju. Alla Kušnira bija Telavivas universitātes profesore, Izraēlas numismātikas sabiedrības zinātniskā konsultante, žurnāla «Israel Numismatic Research» (Izraēlas numismātiskie pētījumi) redakcijas kolēģijas locekle. Viņa bija publicējusi virkni zinātnisku darbu. «Alla Kushnir Has Passed Away in Tel Aviv». Arhivēts no oriģināla, laiks: 2013. gada 13. augustā. Skatīts: 2013. gada 15. augustā. 1965 Gaprindashvili - Kushnir Title Match 1969 Gaprindashvili - Kushnir Title Match «1972 Gaprindashvili - Kushnir Title Match». Arhivēts no oriģināla, laiks: 2017. gada 20. novembrī. Skatīts: 2013. gada 6. jūnijā. 12th Soviet Team Chess Championship: Moscow 1972 4th Women's Chess Olympiad: Lublin 1969 5th Women's Chess Olympiad: Skopje 1972 7th Women's Chess Olympiad: Haifa 1976 1976 Roosendaal Interzonal Tournament 1977-78 Candidates Matches Alla Kushnir-Stein Publications Alla Kušnira šahista profils vietnē chessgames.com Alla Kušnira šahista profils vietnē 365chess.com Alla Kušnira šahista profils vietnē chesstempo.com Alla Kušnira šahista profils vietnē olimpbase.org (Pasaules šaha olimpiādes) Alla Kušnira šahista profils vietnē olimpbase.org (PSRS komandu čempionāti) Alla Kušnira šahista profils vietnē olimpbase.org (PSRS komandu kausi)