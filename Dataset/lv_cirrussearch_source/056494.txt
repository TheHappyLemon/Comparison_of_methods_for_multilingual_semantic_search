Ķenguru sala (angļu: Kangaroo Island) ir sala Lielajā Austrālijas līcī, trešā lielākā Austrālijai piederošā sala aiz Tasmānijas un Melvila salas. Sala atrodas Dienvidaustrālijas štatā, 112 km no Adelaidas. Šo teritoriju sākotnēji apdzīvoja aborigēni, bet pirms vairākiem tūkstošiem gadu, kad jūras līmeņa celšanās dēļ sala atdalījās no kontinenta, viņi to pameta. 19. gadsimtā salu sāka apdzīvot roņu un vaļu mednieki. Salas ekonomiku veido lauksaimniecība, omāru zvejniecība un tūrisms. Salas lielākā pilsēta ir Kingskota. Ķenguru salā ir saglabājušās vairākas endēmiskas un retas sugas. Vikikrātuvē par šo tēmu ir pieejami multivides faili. Skatīt: Ķenguru sala. Encyclopædia Britannica raksts (angliski) Krievijas Lielās enciklopēdijas raksts (krieviski)