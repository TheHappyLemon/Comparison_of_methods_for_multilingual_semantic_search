Mērija Džeina Blaidža (angļu: Mary Jane Blige; dzimusi 1971. gada 11. janvārī) ir amerikāņu dziedātāja, dziesmu autore, ierakstu producente, kā arī aktrise un repere. Ir ieguvusi deviņas Grammy balvas un četras American Music balvas, tāpat ir ierakstījusi astoņus daudzplatīna diskus saņēmušus albumus. Viņa ir vienīgā māksliniece, kas Grammy ir ieguvusi popmūzikā, repā, gospelī un ritmblūzā. Mūziķes karjeru sākusi 1992. gadā, kad sadarbībā ar ierakstu kompānijām MCA Records un Uptown izdeva debijas studijas albumu What's the 411?. Ar desmitā studijas albuma My Life II... The Journey Continues (Act 1) (2011) izdošanu, viņai bija sasniegusi 10 albumu debitēšanu Billboard 200 topa pirmajā desmitniekā. Līdz 2011. gadam viņa savus albumus visā pasaulē ir pārdevusi 50 miljonos kopiju, savukārt singlus — 15 miljonos. Studijas albumi 1992: What's the 411? 1994: My Life 1997: Share My World 1999: Mary 2001: No More Drama 2003: Love & Life 2005: The Breakthrough 2007: Growing Pains 2009: Stronger with Each Tear 2011: My Life II... The Journey Continues (Act 1) Vikikrātuvē par šo tēmu ir pieejami multivides faili. Skatīt: Mērija Blaidža. Oficiālā tīmekļa vietne