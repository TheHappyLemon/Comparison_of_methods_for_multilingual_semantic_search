Čibi (ķīniešu: 赤壁, piņjiņs: Chìbì) ir apriņķa līmeņa municipalitāte Ķīnas vidienē, Hubei provinces Sjaņninas prefektūras līmeņa municipalitatē. Izvietojusies provinces dienvidaustrumos Dzjanhaņas līdzenuma malā. Dienviddaļa pauguraina, ziemeļdaļa — līdzenums ar vairākiem lieliem ezeriem. Robežojas ziemeļos ar Dzjaju apriņķi, austrumos — ar Sjaņninas urbāno centru Sjaņaņu, dienvidos — ar Čunjanas apriņķi, bet rietumos — Hunaņas provinci un Dzjindžou municipalitāti. Atsevišķa administratīvā vienība — Pucji (蒲圻, Púqí) apriņķis izveidots 223. gadā. Jau kopš Sunu dinastijas laikiem Pucji paugurainais apvidus bija pazīstams ar izcilas tējas audzēšanu. 1998. gadā Pucji tika pārdēvēta tagadējā vārdā par godu 208. gadā notikušajai Kaujai pie Sarkanajām klintīm — Čibi. 行政区划网 Vikikrātuvē par šo tēmu ir pieejami multivides faili. Skatīt: Čibi.