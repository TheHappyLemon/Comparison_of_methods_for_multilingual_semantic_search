Viesītes novads bija 2009. gadā izveidota un 2021. gada 1. jūlijā likvidēta pašvaldība Sēlijas centrālajā daļā, kurā bija apvienota bijušā Jēkabpils rajona Viesītes pilsēta ar lauku teritoriju un Elkšņu, Rites un Saukas pagasti. Robežojās ar Neretas, Jaunjelgavas, Salas, Jēkabpils un Aknīstes novadiem, kā arī Lietuvas Panevēžas apriņķi. Novada centrs bija Viesītes pilsēta. 2021. gadā Viesītes novadu pievienoja Jēkabpils novadam. Līdz 13. gadsimtam šeit atradās sēļu Kalves zeme. Livonijas ordeņa valsts laikā novads atradās Sēlpils fogtejas un Daugavpils komturejas teritorijā. Kurzemes un Zemgales hercogistes laikā te atradās Sēlpils draudzes novads. Kopš 1819. gada ietilpa Sēlpils virspilskunga tiesas Jaunjelgavas apriņķī, kopš 1924. gada Jēkabpils apriņķī, kopš 1949. gada Jēkabpils rajonā. 2009. gadā izveidoja Viesītes novadu. 2021. gadā Viesītes novada teritoriju pievienoja jaunajam Jēkabpils novadam. Viesītes novadu šķērso Sēlijas paugurvalnis, austrumos atrodas Aknīstes pacēlums, bet rietumos Taurkalnes līdzenums. Augstākie pauguri ir Ormaņkalns (165 m), Stampānu kalns (141 m) un Sperjāņu kalns (133 m). Vaļņa platākajās vietās glaciālās dobēs vai pie vaļņa pamata atrodas Piksteres, Aumaņa, Viesītes, Klauces, Saukas, Krigānu, Viņaukas un Aizdumbļu ezeri. Novadā apvienoti Elkšņu pagasts, Rites pagasts, Saukas pagasts, Viesītes pagasts un Viesītes pilsēta. Pamatraksts: Viesītes novada ciemu uzskaitījums Viesītes pilsēta Vidējciemi: Cīruļi, Elkšņi, Lone, Klauce Mazciemi: Apserde, Brieži, Eķengrāve, Kacīte, Silikāti, Vārnava Skrajciemi: Aizdumble, Kalnieši, Rite, Zaķi Aleksandrs Dauge (1868—1937), latviešu pedagogs un publicists, Latvijas Republikas izglītības ministrs (1921-1923). Kristaps Krišs Upelnieks (1891-1944), Kureļa grupas štāba priekšnieks, Latvijas Centrālās Padomes Militāras komisijas faktiskais vadītājs Pauls Stradiņš (1896-1958), ķirurgs un veselības aprūpes organizētājs Arvīds Žilinskis (1905—1993), komponists un pianists Andrievs Ezergailis (1930), vēsturnieks Skatīt arī: Valsts aizsargājamie kultūras pieminekļi Viesītes novadā https://data.stat.gov.lv/pxweb/lv/OSP_PUB/START__ENV__DR__DRT/DRT010/; Centrālā statistikas pārvalde; pārbaudes datums: 25 februāris 2021. https://data.stat.gov.lv/pxweb/lv/OSP_PUB/START__POP__IR__IRS/IRD060/; Centrālā statistikas pārvalde; pārbaudes datums: 15 jūnijs 2021. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Latviešu konversācijas vārdnīcas VII. sējuma 14301-2 slejas, Rīga, 1931.-1932. Iedzīvotāju skaits Latvijas pašvaldībās pēc nacionālā sastāva 01.01.2016. Oficiālā tīmekļa vietne