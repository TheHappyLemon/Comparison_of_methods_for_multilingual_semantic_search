MG-3 - Vācijas kompānijas Rheinmetall universālais ložmetējs, kas ir populārs visā pasaulē. Faktiski, MG-3 ir pārveidota MG-42 versija, kas pielāgota šaut ar 7,62 mm NATO lodēm, nevis 7,92 mm Mauzera lodēm. MG-42 bija pasaules pirmais īsti universālais ložmetējs, kas tika izgatavots un izmantots gan kā vieglais ložmetējs uz divkājiem, gan smagais ložmetējs uz trijkāja, gan PGA ložmetējs, gan nostiprināts uz tapskrūves. MG-3 izstrāde sākās ar modeli MG-42/59 1959. gadā, un kopš 1968. gada MG-3 tiek ražots masveidā. MG-3 tiek eksportēts uz Čīli, Dāniju, Itāliju, Pakistānu, Saūda Arābiju, Irānu, Norvēģiju, Austriju, Portugāli un Turciju. MG-3 kloni tika ražoti bijušajā Dienvidslāvijā un citās valstīs. MG-3 ir no patronlentes barojams un ar gaisu dzesināms ložmetējs. Tam ir mazkustīgs stobrs ar slēdzošo aizslēgu stobra caurules izcilnī ar 2 veltņiem (jāpiezīmē, ka MG-3 lietoja slēgšanu ar veltņiem, atšķirībā no HK G3 sērijas ieročiem, kur veltņi bija paredzēti aizslēga galvas palēnināšanai aizmugurējā kustībā pārlādēšanas cikla sākumposmā). MG-3 ir ātri veicama stobra caurules nomaiņa, kuru nepieciešams mainīt ik pēc 150 šāviņiem ar tā praktisko uguns tempu, kas ir 200-250 lodes minūtē. Ierocis tiek šauts no atvērta aizslēga. Tam ir viens no augstākajiem uguns tempiem tā klasē, un tas ir ļoti uzticams (kā to varēja sagaidīt no pēckara izstrādājumiem). MG-1: Rheinmetall MG-42 uzlabota versija. Pielāgota patronai 7,62x51 mm NATO. MG-1A1 (MG 42/58): MG-1 versija ar jaunajau patronai pielāgotiem tēmēkļiem. Tēmēkļi nomainīti arī eksistējošajiem MG-1. MG-1A2 (MG 42/59): MG-1A1 versija ar garāku izmetēja ligzdu un smagāku aizslēgu. MG-1A3: MG-1A2 versija ar visu galveno detaļu uzlabojumiem. MG-1A4: MG-1 versija, paredzēta uzstādīšanai bruņutehnikā. MG-1A5: MG-1A3 versija, MG-1A3 pārveidoti uz MG-1A4 standartu. MG-2: Apzīmējums visiem kara laika MG-42, kuriem tika mainīta patrona uz 7,62x51 mm NATO. MG-3: MG-1A3 uzlabota versija ar pievienotu aizmugures PA (Pretgaisa Aizsardzības) tēmēkli. MG-3E: MG-3 versija, svars samazināts aptuveni par 1,3 kg, 1970. gadu beigās iekļauts NATO vieglo ieroču testēšanā. MG-3A1: MG-3 versija, paredzēta tikai lietošanai uz nostiprināta balsta. Bimbel.de—MG3 disassembled Bimbel.de—MG3 on mount MG 3 video Video simulation of how a MG 3 works YouTube Machine Gun MG3 (MG1A3) 7.62 mm MG3 MACHINE GUN Arhivēts 2009. gada 15. septembrī, Wayback Machine vietnē.