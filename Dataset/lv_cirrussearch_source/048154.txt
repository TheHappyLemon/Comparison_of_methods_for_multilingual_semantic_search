Albānija 1996. gada vasaras olimpiskajās spēlēs ASV pilsētā Atlantā bija viena no 197 dalībvalstīm. Šīs bija Albānijas trešās vasaras olimpiskās spēles, pirmo reizi piedaloties 1972. gada olimpiādē. Šajās spēlēs Albānijas sportistu komanda sastāvēja no 7 sportistiem (3 vīriešiem un 4 sievietēm), kuri startēja 5 olimpiskajos sporta veidos. Pirmo reizi Albānijas vēsturē sieviešu skaits, kas startēja olimpiskajās spēlēs, bija lielāks par vīriešu skaitu. Šajās olimpiskajās spēlēs Albānija neizcīnija olimpiskās medaļas. Labāko rezultātu izcīnīja svarcēlājs Ilirjans Suli, kurš ieņēma 14. vietu. Albānijas karognesēja olimpisko spēļu atklāšanas ceremonijā bija vieglatlēte Mirela Maniani. Pamatraksts: Cīņas sports 1996. gada vasaras olimpiskajās spēlēs Albānija pirmo reizi startēja cīņas sportā olimpiskajās spēlēs. Valsti pārstāvēja viens sportists — Škelkims Troplini, kurš startēja brīvajā cīņā līdz 100 kilogramiem. Šajā disciplīnā viņš zaudēja Kanādas sportistam Oļegam Ladikam un Azerbaidžānas sportistam Davudam Mahomedovam, izcīnot 18. vietu. Vīrieši Škelkims Troplini Vīrieši Pamatraksts: Riteņbraukšana 1996. gada vasaras olimpiskajās spēlēs Albānija pirmo reizi startēja riteņbraukšanā olimpiskajās spēlēs. Albāniju riteņbraukšanā pārstavēja Besniks Musajs, kurš startēja šosejas riteņbraukšanas grupas braucienā. Diemžēl tajā viņš nefinišēja. Vīrieši Besniks Musajs Vīrieši Šosejas riteņbraukšana Pamatraksts: Svarcelšana 1996. gada vasaras olimpiskajās spēlēs Albānija svarcelšanā bija pārstāvēta ar vienu sportistu — Ilirjanu Suli. Viņš startēja svara kategorijā līdz 76 kilogramiem un kopvērtējumā izcīnīja 14. vietu, kas bija Albānijas labākais panākums šajās olimpiskajās spēlēs. Vīrieši Ilirjans Suli Vīrieši Pamatraksts: Šaušana 1996. gada vasaras olimpiskajās spēlēs Albāniju šaušanā pārstāvēja divas sportistes — Diāna Mata un Enkelejda Šehu. Abas sportistes startēja 25 metru šaušanā ar pistoli un 10 metru šaušanā ar pneimatisko pistoli. Labāko rezultātu 25 metru šaušanā ar pistoli izcīnīja Enkelejda Šehu, iegūstot 576 punktus un 16. vietu, bet Diāna Mata izcīnīja 575 punktus un 20. vietu. 10 metru šaušanā ar pneimatisko pistoli labāko rezultātu arī izcīnīja Enkelejda Šehu, iegūstot 377 punktus un 21. vietu, bet Diāna Mata izcīnīja 363 punktus, iegūstot 38. vietu. Sievietes Diāna Mata Enkelejda Šehu Sievietes Pamatraksts: Vieglatlētika 1996. gada vasaras olimpiskajās spēlēs Albānija vieglatlētikā bija pārstāvēta ar divām sportistēm — Mirelu Maniani un Veru Bitanji. Mirela Maniani startēja šķēpa mešanā un kvalifikācijā ar rezultātu 55 metri un 64 centimetri izcīnīja 24. vietu. Taču fināla posmas nekvalificējās. Vera Bitanji startēja trīssoļlēkšanā un ar rezultātu 12 metri 82 centimetri kvalifikācijā izcīnīja 25. vietu. Taču arī viņa fināla kārtai nekvalificējās. Sievietes Vera Bitanji Mirela Maniani Sievietes Laukuma disciplīnas Albānija olimpiskajās spēlēs «Albania at the 1996 Atlanta Summer Games». Sports Reference. Arhivēts no oriģināla, laiks: 2020. gada 17. aprīlī. Skatīts: 2016. gada 7. februāris. Arhivēts 2020. gada 17. aprīlī, Wayback Machine vietnē. «Wrestling at the 1996 Atlanta Summer Games: Men's Heavyweight, Freestyle». Sports Reference. Arhivēts no oriģināla, laiks: 2010. gada 8. augustā. Skatīts: 2019. gada 3. maijs. Arhivēts 2010. gada 8. augustā, Wayback Machine vietnē. «Cycling at the 1996 Atlanta Summer Games: Men's Road Race, Individual». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 3. marts. Arhivēts 2020. gada 18. aprīlī, Wayback Machine vietnē. «Weightlifting at the 1996 Atlanta Summer Games: Men's Middleweight». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 2. februāris. Arhivēts 2020. gada 18. aprīlī, Wayback Machine vietnē. «Shooting at the 1996 Atlanta Summer Games: Women's Sporting Pistol, 25 metres». Sports Reference. Arhivēts no oriģināla, laiks: 2009. gada 18. aprīlī. Skatīts: 2020. gada 1. marts. Arhivēts 2009. gada 18. aprīlī, Wayback Machine vietnē. «Shooting at the 1996 Atlanta Summer Games: Women's Air Pistol, 10 metres». Sports Reference. Arhivēts no oriģināla, laiks: 2009. gada 14. aprīlī. Skatīts: 2020. gada 1. marts. Arhivēts 2009. gada 14. aprīlī, Wayback Machine vietnē. «Athletics at the 1996 Atlanta Summer Games: Women's Javelin Throw». sports-reference.com. Arhivēts no oriģināla, laiks: 2020. gada 17. aprīlī. Skatīts: 2018. gada 20. janvāris. Arhivēts 2020. gada 17. aprīlī, Wayback Machine vietnē. «Athletics at the 1996 Atlanta Summer Games: Women's Triple Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 25. decembris. Arhivēts 2020. gada 17. aprīlī, Wayback Machine vietnē.