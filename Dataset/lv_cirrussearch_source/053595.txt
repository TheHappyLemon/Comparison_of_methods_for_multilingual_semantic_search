Samners Peins (angļu: Sumner Paine; dzimis 1868. gada 13. maijā, miris 1904. gada 18. aprīlī) bija amerikāņu sporta šāvējs, divu olimpisko medaļu ieguvējs 1896. gada vasaras olimpiskajās spēlēs. Samners Peins piedzima 1868. gadā, viņa tēvs bija Čārlzs Džeksons Peins, kurš bija ASV Armijas ģenerālis Amerikas pilsoņa kara laikā, viņam bija arī vecāks brālis Džons Peins. Samners beidza Kolorādo Universitātes Medicīnas skolu, kur ieguva maģistra grādu, bet nekad nebija praktizējis. Tā vietā viņš devās uz Parīzi, lai strādātu tur. 1901. gadā Peins mājās pieķēra savu sievu gultā kopā ar meitas mūzikas skolotāju. Viņš četras reizes šāva uz viņu, taču netrāpīja. Pēc tam viņš tika ieslodzīts un apsūdzēts uzbrukumā. Taču vēlāk tika attaisnots un atbrīvots no ieslodzījuma. Peins nomira tikai 35 gadu vecumā, 1904. gada 18. aprīlī, no pneimonijas. 1896. gada vasaras olimpiskajās spēlēs Atēnās Peins startēja divās šaušanas disciplīnās, kurās abās izcīnīja olimpiskās medaļas. 25 metru šaušanā ar militāro pistoli ar 380 punktiem un 23 precīziem šāvieniem viņš ieguva sudraba medaļu, zaudējot tikai savam brālim Džonam Peinam (442 punkti un 25 precīzi šāvieni). Abi ar brāli viņi izmantoja Colt tipa revolveri, šie šaujamieroči bija labāki nekā pārējo sportistu ieroči, līdz ar to viņiem nebija nekādu problēmu uzvarēt. Nākamais tuvākais konkurents bija Grieķijas sportists Nikolajs Morakis, kurš šajā disciplīnā izcīnīja tikai 205 punktus. Savukārt zelta medaļu viņš izcīnīja 30 metru šaušanā ar pistoli. Šajā disciplīnā viņš ar 24 precīziem šāvieniem ieguva 442 punktus. Savukārt tuvākais konkurents, otrās vietas ieguvējs, dānis Holgers Nīlsens ieguva tikai 285 punktus. Sumner Paine Olympedia.org «Sumner Paine». Olympics at Sports-Reference.com. Arhivēts no oriģināla, laiks: 2020. gada 18. aprīlis. Skatīts: 2017. gada 25. jūnijs. «Guns and Whiskey - At the Olympics». petticoatsandpistols.com. Skatīts: 2017. gada 25. jūnijs. «Obituary». Chicago Tribune. 1904. gada 19. aprīlis. Skatīts: 2017. gada 25. jūnijs.[novecojusi saite] «Shooting at the 1896 Athina Summer Games: Men's Military Pistol, 25 metres». Olympics at Sports-Reference.com. Arhivēts no oriģināla, laiks: 2020. gada 18. aprīlis. Skatīts: 2017. gada 25. jūnijs. «Shooting at the 1896 Athina Summer Games: Men's Free Pistol, 30 metres». Olympics at Sports-Reference.com. Arhivēts no oriģināla, laiks: 2020. gada 18. aprīlis. Skatīts: 2017. gada 25. jūnijs. Samners Peins (SOK profils) (angliski) Samners Peins (Olympedia profils) (angliski) Samners Peins (Sports Reference profils) (angliski)