Pīters Hjū Klārks (angļu: Peter Hugh Clarke; 1933. gada 18. marts Londona — 2014. gada 11. decembris Kornvola) bija Lielbritānijas FIDE meistars šahā un starptautiskais lielmeistars korespondencšahā (1980). FIDE starptautiskais arbitrs (1976). Šahu sācis spēlēt sešu gadu vecumā. Divas reizes pēc kārtas uzvarējis Londonas zēnu šaha čempionātā (1950, 1951). Daudzkārtējais Lielbritānijas šaha čempionātu dalībnieks, kuros piecas reizes ierindojies 2. vietā. Kopš 1959. gada strādājis par šaha žurnālistu laikrakstā Sunday Times un žurnālā British Chess Magazine. Pazīstams kā biogrāfisku grāmatu par Mihailu Tālu (1961) un Tigranu Petrosjanu (1964) autors. Pateicoties labām krievu valodas zināšanām 1958. gadā tulkojis grāmatu par Vasiliju Smislovu, bet 1963. gadā grāmatu Simts padomju šaha miniatūras (angļu: 100 Soviet Chess Miniatures). Pārstāvējis Anglijas komandu lielākajos komandu šaha turnīros: Pasaules šaha olimpiādēs piedalījies 8 reizes (1954-1968). Individuālajā vērtējumā izcīnījis sudraba (1956) medaļu; Pasaules studentu šaha čempionātos piedalījies 2 reizes (1954, 1959); Klāras Benediktas kausa izcīņās piedalījies 6 reizes (1960-1961, 1963, 1965, 1967-1968). Komandu vērtējumā izcīnījis sudraba (1960) un 4 bronzas (1961, 1963, 1967, 1968) medaļas. Vēlākajos gados nopietni pievērsies korespondencšaham. 1977. gadā kļuvis par Lielbritānijas korespondecšaha čempionāta uzvarētāju. Par panākumiem turnīros Starptautiskā Korespondencšaha federācija (ICCF) 1976. gadā Klārkam piešķīrusi starptautiskā meistara korespondencšahā (IMC) nosaukumu, bet 1980. gadā - starptautiskā lielmeistara korespondencšahā (GMC) nosaukumu. BCF-ch Whitby 1962 BCF-ch Sunderland 1966 «Peter Hugh Clarke (1933 – 2014) Obituary now complete». Arhivēts no oriģināla, laiks: 2018. gada 13. februārī. Skatīts: 2016. gada 30. novembrī. Remembering P.H. Clarke: a giant of English chess and biograper of Tal and Petrosian OlimpBase :: Men's Chess Olympiads :: Peter Hugh Clarke OlimpBase :: World Student Team Chess Championship :: Peter Hugh Clarke OlimpBase :: Clare Benedict Chess Cup :: Peter Hugh Clarke Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)