Uģis Lasmanis (dzimis 1967. gada 29. jūlijā Ventspilī) ir bijušais latviešu airētājs un basketbolists. Divas reizes kā airētājs piedalījies olimpiskajās spēlēs (1992, 1996). 1992. gadā Barselonā vieninieku sacensībās ieņēmis 9. vietu, pēc četriem gadiem Atlantā kopā ar Andri Reinholdu pārairu divnieku sacensībās ieņēmis 9. vietu. PSRS izlases sastāvā izcīnījis otro vietu Pasaules čempionātā pārairu divniekā. 1991. gadā kļuvis par PSRS čempionu pārairu divniekā. Vairākas reizes uzvarējis Latvijas čempionātā airēšanā. Nodarbojies ar basketbolu profesionālā līmenī. Lielāko basketbolista karjeras daļu aizvadījis BK Ventspils (1993—1998), vēl spēlējis BK Roja (1999—2000), BK Liepāja (2000—2002). Vidēji spēlē LBL karjeras laikā guvis 10,1 punktu, izcīnījis 6,1 atlēkušo bumbu. 1998. gadā BK Ventspils sastāvā kļuvis par Latvijas vicečempionu. U. Lasmaņa bērni arī ir sportisti. Dēls Kārlis Lasmanis ir basketbolists, specializējies 3x3 basketbolā (2020. gada Tokijas olimpisko spēļu čempions). Meita Rūta Kate Lasmane ir vieglatlēte, nodarbojas ar tāllēkšanu un trīssoļlēkšanu. «Uģis Lasmanis». Latvijas olimpieši. Latvijas Olimpiskā komiteja. Arhivēts no oriģināla, laiks: 2018. gada 10. martā. Skatīts: 2016. gada 7. martā. «Uģis Lasmanis». BK Ventspils. Skatīts: 2016. gada 7. martā.[novecojusi saite] Olympedia profils (angliski) LOK profils Latvijas vieglatlēta(-es) profils WorldRowing profils (angliski)