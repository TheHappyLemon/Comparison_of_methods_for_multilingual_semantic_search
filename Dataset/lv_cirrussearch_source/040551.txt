Edīte Mērija Ena Mičela (angļu: Edith Mary Ann Michell; dzimusi Tepsela (angļu: Tapsell); 1872. gada jūlijs, Kroidona — 1951. gada 18. oktobris Bekshilla) bija Lielbritānijas šahiste, daudzkārtējā Lielbritānijas sieviešu šaha čempionāta uzvarētāja, pirmo Pasaules sieviešu šaha čempionātu dalībniece (1927, 1933). Savas šahistes karjeras sākumā divas reizes uzvarējusi Redhillas šaha kluba čempionātos (1906, 1909). 1924. gadā Itālijas pilsētā Merano bijusi 4. vietā Eiropas neoficiālajā sieviešu šaha čempionātā. Trīs reizes uzvarējusi Lielbritānijas sieviešu šaha čempionātos (1931, 1932, 1935). Divas reizes piedalījusies Pasaules sieviešu šaha čempionātos. 1927. gadā Londonā dalījusi 4.—5. vietu ar Edīti Holoveju, bet 1933. gadā Folkstonā izcīnījusi 4. vietu (abos čempionātos uzvarējusi Vera Menčika). Bijusi precējusies ar angļu šaha meistaru Redžinaldu Mičelu (1873—1938). Unofficial European women’s champion British Chess Champions 1904-present «1927-39 Title Tournaments : World Chess Championship (women)». www.mark-weeks.com.