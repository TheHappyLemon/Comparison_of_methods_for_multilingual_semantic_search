Očakiva (ukraiņu: Очаків) ir apgabala pakļautības pilsēta Ukrainas dienvidos, Mikolajivas apgabalā. Izvietojusies apgabala dienvidos, Dņepras limāna ziemeļu krastā pie tā ietekas Melnajā jūrā, 60 km no apgabala centra Mikolajivas. Līdz 2020. gadam rajona centrs. Mūsdienu Očakivas apvidū kopš seniem laikiem pastāvējušas grieķu kolonijas Olvija (7. gadsimts p.m.ē. — 4. gadsimts) un Alektora (1.—3. gadsimts). Kijivas Krievzemes un Lietuvas Lielkņazistes laikā līdz 1480. gadiem te pastāvējusi Dašovas pilsēta. Tiek uzskatīts, ka tagadējo pilsētu lietuviešu Dašovas cietošņa vietā 1492. gadā dibinājis Krimas hans Menli I. Sākotnēji saukusies par Karakermenu (‘Melnais cietoksnis’), bet no 16. gadsimta, kad pilsēta nonāca turku valdījumā — Ezi (Özi) vai Ačikale (Açıkale — ‘Cietoksnis pie izejas [jūrā]’), no kura arī transformējies pilsētas mūsdienu nosaukums. 1788. gadā pilsētu un cietoksni ieņēma Krievijas karaspēks un to stipri nopostīja. 1792. gadā nopostītā cietokšņa vietā tika dibināta ostas pilsēta un plānotais Jaunkrievijas guberņas centrs. «Исторический город Очаков». Arhivēts no oriģināla, laiks: 2014. gada 8. jūlijā. Skatīts: 2014. gada 15. jūnijā. Vikikrātuvē par šo tēmu ir pieejami multivides faili. Skatīt: Očakiva. Ukrainas Interneta enciklopēdijas raksts (angliski) Krievijas Lielās enciklopēdijas raksts (krieviski)