Denjels Kanemans (ivritā: דניאל כהנמן, angļu: Daniel Kahneman, dzimis 1934. gada 5. martā) ir Izraēlas izcelsmes ASV psihologs, 2002. gada Nobela prēmijas ekonomikā ieguvējs. Viņš ir zināms ar spriedumu un lēmumu pieņemšanas psiholoģijas un ekonomiskās laimes pētniecību un savu devumu uzvedības ekonomikā. Kanemans un vēl vairāki zinātnieki ieviesa kognitīvus pamatus cilvēku standartkļūdām, izmantojot heiristiku un aizspriedumus. Kanemans kopā ar Amosu Tverski attīstīja izredžu teoriju. 2002. gadā viņš saņēma Nobela prēmiju par integrētu darbu ekonomikas zinātnē par lēmumu pieņemšanu nenoteiktos apstākļos. 2011. gadā žurnāls Foreign Policy nosauca Kanemanu par vienu no vadošajiem globālajiem domātājiem. Tajā pašā gadā tika izdota Kanemana grāmata, kurā apkopoti viņa pētījuma rezultāti, — Thinking, Fast and Slow, kas ātri kļuva par bestselleru. «The FP Top 100 Global Thinkers. 71 Daniel Kahneman». foreignpolicy.com. 2011. gada 28. novembris. Arhivēts no oriģināla, laiks: 2012. gada 4. novembrī. Skatīts: 2012. gada 3. novembris. (angliski) Vikikrātuvē par šo tēmu ir pieejami multivides faili. Skatīt: Denjels Kanemans. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)