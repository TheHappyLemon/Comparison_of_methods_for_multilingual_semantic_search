"Lietus, tvaiks un ātrums — Lielais Rietumu dzelzceļš" ir 19. gadsimta britu gleznotāja Džozefa Melorda Viljama Tērnera eļļas krāsas glezna. Glezna pirmoreiz izstādīta 1844. gadā Karaliskajā akadēmijā, lai gan gleznota varētu būt arī agrāk. Pašlaik glezna atrodas Nacionālās galerijas kolekcijā Londonā. Lielais Rietumu dzelzceļš (angļu: Great Western Railway — GWR) bija viena no vairākām privātām britu dzelzceļa kompānijām, kas bija izveidotas transporta attīstībai. Pieņemts, ka gleznā attēlotā vieta ir Maidenhedas dzelzceļa tilts pār Temzu starp Taplovu un Maidenhedu. Skats ir vērsts uz austrumiem, Londonas virzienā. Tiltu projektējis Isambards Kingdoms Brunels un tā celtniecība pabeigta 1838. gadā. Gleznas apakšējā labajā stūrī gar sliedēm skrien zaķis, iespējams, simbolizējot ātrumu. Dažkārt uzskata, ka tā ir autora norāde uz tehnoloģiju attīstības ierobežotību. Citi uzskata, ka dzīvnieks skrien aiz bailēm no jaunās mašinērijas un Tērners to domājis kā norādi uz draudiem, ko cilvēces radītās tehnoloģijas rada dabai. http://www.nationalgallery.org.uk/paintings/joseph-mallord-william-turner-rain-steam-and-speed-the-great-western-railway; pārbaudes datums: 5 jūlijs 2016. https://beckchris.wordpress.com/visual-arts/best-works-of-art-of-all-time-the-critics-picks/; Make Lists, Not War. https://beckchris.wordpress.com/visual-arts/art-history-101-part-iv-1800-present/; Make Lists, Not War; pārbaudes datums: jūnijs 2020. Gerald E. Finley (1999), Angel in the Sun: Turner's vision of history, McGill-Queen's Press, ISBN 0-7735-1747-2 Gage, John. Turner: Rain, Steam, and Speed. London, 1972. pp. 19–22. Cited in Hugh Honour. Romanticism. New York, 1979. Hanning, Barbara. (2010) Concise History of Western Music. New York: W. W. Norton & Company, p. 402. Meslay, Olivier. (2005) J.M.W. Turner: The Man Who Set Painting On Fire. Londona: Thames & Hudson, 2005, 133. lpp. Lielā Rietumu dzelzceļa vilcieni kursēja kopš 1838. gada Vikikrātuvē par šo tēmu ir pieejami multivides faili. Skatīt: Lietus, tvaiks un ātrums. Gleznas informācija Nacionālajā galerijā