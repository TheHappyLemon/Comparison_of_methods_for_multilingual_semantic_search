FIPRESCI (saīsinājums no franču: Fédération Internationale de la Presse Cinématographique) jeb Starptautiskā kino kritiķu federācija (angļu: International Federation of Film Critics) ir organizācija, kas apvieno pasaules profesionālos kinokritiķus un par kino rakstošos žurnālistus, lai veicinātu un attīstītu filmu kultūru un aizsargātu kinematogrāfistu profesionālās intereses. Tā dibināta 1930. gada jūnijā Briselē, Beļģijā. Oficiālās valodas — angļu un franču. Organizācijas ģenerālā asambleja atrodas Itālijā. Patlaban FIPRESCI ir aptuveni 300 dalībnieku no vairāk kā 50 pasaules valstīm. FIPRESCI bieži piešķir balvas kinofestivālos (piemēram, Vīnes Starptautiskajā kinofestivālā, Toronto Starptautiskajā kinofestivālā, Kannu kinofestivālā, Venēcijas kinofestivālā un Varšavas kinofestivālā), novērtējot filmu veidošanā ieguldīto darbu un uzņēmību. Starp FIPRESCI balvas saņēmējiem ir Pedro Almodovars, Žans Liks Godārs, Alēns Renē, Signe Baumane, Juris Poškus, Vieturs Kairišs, Mihaels Hāneke, Rainers Verners Fasbinders, Sergejs Loznica, Deniss Tanovičs, Aki Kaurismeki, Manuels de Oliveira, Pols Tomass Andersons, Terenss Maliks, Romans Polaņskis, Vudijs Alens, Andrejs Tarkovskis un citi populāri kinorežisori. No šīs balvas 1974. gada Kannu kinofestivālā atteicās Robērs Bresons. No 2005. gada FIPRESCI piedāvā tiešsaistes kino žurnālu Undercurrents, ko izdod kino kritiķis Kriss Fudzivara (Chris Fujiwara). «Historical background 1925–1945». www.fipresci.org. Arhivēts no oriģināla, laiks: 2010-10-29. Skatīts: 2010-07-31. Arhivēts 2014-10-01 Wayback Machine vietnē. «Baumanes filma «Akmeņi manās kabatās» saņem divas balvas Karlovi Vari festivālā». www.fipresci.org. 2014-07-14. «Michael Haneke's Amour, winner of the FIPRESCI Grand Prix». Arhivēts no oriģināla, laiks: 2016. gada 13. martā. Skatīts: 2012. gada 30. novembris. «FIPRESCI.org». Arhivēts no oriģināla, laiks: 2016. gada 14. martā. Skatīts: 2016. gada 14. martā. Oficiālā mājaslapa Tiešsaistes žurnāls Undercurrents