Ādams Lāšons (zviedru: Adam Larsson; dzimis 1992. gada 12. novembrī) ir zviedru hokejists, aizsargs. Pašlaik (2023) pārstāv Nacionālās hokeja līgas klubu Sietlas "Kraken". Uzaudzis Šellefteo, turpat Lāšons uzsāka arī savas spēlētāja gaitas, 2008.—09. sezonā aizvadot debijas spēli arī Zviedrijas Elitsērijas kluba Skelefteo AIK sastāvā. Nākamās divas sezonas Lāšons jau pilnībā aizvadīja AIK rindās, taču tad pārcēlās uz Ziemeļameriku. 2011.—12. gada sezonu Lāšons aizvadīja NHL kluba Ņūdžersijas "Devils" sastāvā, tās rindās aizvadot 65 spēles. No 2012. līdz 2015. gadam aizsargs tā arī nespēja kļūt par "Devils" pamatsastāva spēlētāju, daļu sezonu aizvadot AHL vienībā Olbani "Devils". 2015.—16. gada sezona kļuva par Lāšona pilno pirmo NHL sezonu. Pēc sezonas beigām viņš tika aizmainīts uz Edmontonas "Oilers". 2021. gada NHL paplašināšanās draftā Lāšons kļuva par Sietlas "Kraken" spēlētāju. Junioru vecumā Zviedrijas izlases sastāvā spēlējis gan 2011., gan 2012. gada Pasaules čempionātos junioriem. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)