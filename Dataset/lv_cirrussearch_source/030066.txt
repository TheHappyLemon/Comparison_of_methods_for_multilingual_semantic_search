Dejotājmušu virsdzimta (Empidoidea) ir viena no mušveidīgo apakškārtas (Brachycera) virsdzimtām un kopīgi ar Cyclorrhapha veido lielāko mušu infrakārtas (Muscomorpha) grupu - Eremoneura. Nesenā pagātnē dejotājmušu virsdzimta tikai izdalīta laupītājmušu infrakārtā (Asilomorpha). Tomēr mūsdienās šis taksons vairs netiek izmantots. Dejotājmušu virsdzimta apvieno apmēram 11 000 aprakstītas mušu sugas, kas tiek iedalītas 4 dzimtās. Ir vairāki tūkstoši sugu, kas joprojām nav aprakstītas. Uzskata, ka kopumā varētu būt apmēram 20 000 sugas. Dejotājmušu grupai piedrošās mušas ir 1—15 mm garas, un atkarībā no sugas tām ir ļoti dažādas formas un proporcijas. Tomēr lielākajai daļai raksturīgs slaids, tumšs ķermenis, kas ļoti bieži ir ar metālisku tumši zaļu spīdumu. Daudzām sugām ir proporcionāli lielas saliktās acis, kas reizēm nosedz visu galvu. Kopumā šīs grupas mušām ir raksturīgas dažas pazīmes. Atkarībā no sugas var būt tikai viena no šīm pazīmēm vai vairākas pazīmes. Tās ir plēsīgas pēdas uz viena kāju pāra vai vairākiem, knābjveidīgs, plēsīgs mutes orgāns, metāliski zaļš ķermenis ar garām kājām. Kāpuri atgādina tauriņu kāpurus ar samazinātu galvas kapsulu. Gandrīz visas dejotājmušu virsdzimtas sugas ir plēsīgas, gan pieaugušie īpatņi, gan kāpuri. Tās barojas ar citiem kukaiņiem. Tikai dažas sugas kā pieaugušie īpatņi barojas ar ziedputekšņiem un ir nozīmīgas augu apputeksnētājas. Šīs mušas dzīvo mežā, atklātās ainavās, pļavās un lauksaimniecības tīrumos, bet dažu sugu kāpuri mājo ūdenī. Dejotājmušu virsdzimta (Empidoidea) Dejotājmušu dzimta (Empididae)# Smaragdmušu dzimta (Dolichopodidae)# Spietmušu dzimta (Hybotidae)# dzimta Atelestidae Piezīme: Latvijā sastopamās dzimtas apzīmētas ar #. NCBI: Muscomorpha Moulton, J.K. & Wiegmann, B.M. (2007): The phylogenetic relationships of flies in the superfamily Empidoidea (Insecta: Diptera). Mol. Phylogenet. Evol. 43(3): 701-713. doi:10.1016/j.ympev.2007.02.029 PMID 17468014 General Information about Empidoid Flies NCBI: Empidoidea Catalogue of Latvian Flies (Diptera: Brachycera)