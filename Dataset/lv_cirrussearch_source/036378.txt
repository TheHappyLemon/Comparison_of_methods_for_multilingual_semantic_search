Tomā Gotjē Peskjē (Thomas Gautier Pesquet, dzimis 1978. gada 27. februārī) ir Francijas inženieris, Eiropas Kosmosa aģentūras kosmonauts. 2001. gadā Tomā Peskjē ieguva bakalaura grādu augstskolā École nationale supérieure de l'aéronautique et de l'espace kosmisko sistēmu un kosmisko aparātu mehānikas specialitātē. 2001. gada oktobrī viņš sāka darbu Spānijas uzņēmumā GMV kā Zemes tālizpētes kosmisko aparātu dinamikas inženieris. 2002. gadā pārgāja darbā uz Francijas kosmosa aģentūru. No 2004. līdz 2006. gadam Peskjē studēja Air France lidotāju skolā. Pēc tam strādāja Air France par Airbus-320 pilotu instruktoru. 2009. gada 20. maijā Tomā Peskjē tika uzņemts Eiropas Kosmosa aģentūras astronautu vienībā. 2014. gada 17. martā paziņots, ka Tomā Peskjē iekļauts SKS-50 / SKS-51 ekspedīcijas pamatsastāvā. 2015. gada septembrī bija kosmosa kuģa Sojuz TMA-18M apkalpes lidojuma inženiera dublieris. Pirmo lidojumu kosmosā Tomā Peskjē sāka 2016. gada novembrī, ar kosmosa kuģi Sojuz MS-03 sodoties uz Starptautisko kosmosa staciju. Viņš bija 50. un 51. ekspedīcijas lidojuma inženieris. 2017. gada jūnijā Peskjē atgriezās uz zemes. Trešais Peskjē lidojums kosmosā sākās 2021. gada 23. aprīlī ar kosmosa kuģi SpaceX Crew-2. Viņš bija SKS 65. ekspedīcijas lidojuma inženieris un komandieris un 66. ekspedīcijas komandieris. 2021. gada 9. novembrī viņš atgriezās uz Zemes. Kosmisko lidojumu kopsavilkums: Vikikrātuvē par šo tēmu ir pieejami multivides faili. Skatīt: Tomā Peskjē. Astronaut Thomas Pesquet ESA (angliski) Тома Готье Песке astronaut.ru (krieviski)