Matss Nēslunds (zviedru: Mats Näslund; dzimis 1959. gada 31. oktobrī) ir bijušais zviedru hokejists, spēlējis kreisās malas uzbrucēja pozīcijā, bijis Zviedrijas izlases dalībnieks. Karjeras laikā spēlējis Zviedrijas Elitsērijas (Timrå IK, Brynäs IF, Malmö Redhawks), NHL (Monreālas "Canadiens", Bostonas "Bruins") un Šveices hokeja līgas (HC Lugano) klubos. 1979. gada NHL draftā viņu Monreālas "Canadiens" izraudzījās ar kopējo 37. kārtas numuru. Trīs reizes kļuva par Zviedrijas čempionu (1980, 1992, 1994). NHL kļuva par Stenlija kausa ieguvēju (1986), piedalījās trijās Visu zvaigžņu spēlēs (1984, 1986, 1988), bija sastāvā arī startam 1989. gada Visu zvaigžņu spēlei, bet nespēlēja traumas dēļ. 1986. gadā tika iekļauts līgas simboliskajā otrajā izlasē. Zviedrijas izlases sastāvā izcīnījis zelta medaļu 1994. gada ziemas olimpiskajās spēlēs un bronzu 1980. gada ziemas olimpiskajās spēlēs. Pasaules čempionātos izcīnījis visu kalumu medaļas: 1991. gadā zelts, 1981. gadā sudrabs un 1979. gadā bronza. Pateicoties uzvarai Stenlija kausa izcīņā, Pasaules čempionātā un Olimpiskajās spēlēs viņš ir viens no Triju zelta kluba biedriem. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)