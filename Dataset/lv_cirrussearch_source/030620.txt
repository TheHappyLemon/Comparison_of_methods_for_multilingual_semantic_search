Nadežda Kosinceva (krievu: Надежда Анатольевна Косинцева; dzimusi 1985. gada 14. janvārī, Arhangeļskā) ir Krievijas starptautiskā lielmeistare šahā (2002). Vairākkārt pārstāvējusi Krieviju Pasaules un Eiropas junioru čempionātos, kur izcīnījusi 4 zelta medaļas: 1995. gadā - Eiropas čempionāts U-10 vecuma grupā, 1997. gadā - Eiropas čempionāts U-12 vecuma grupā, 1998. gadā - Pasaules čempionāts U-14 vecuma grupā, 2000. gadā - Eiropas čempionāts U-18 vecuma grupā. 2004. gadā Elistā piedalījusies Pasaules čempionātā šahā sievietēm pēc izslēgšanas sistēmas, kur pēc uzvaras 1. kārtā pār Lelu Džavahišvili 2. kārtā piekāpusies Natālijai Žukovai. 2005. gadā kļuvusi par Eiropas sieviešu šaha čempionāta sudraba laureāti, bet 2007. gadā šajā pašā turnīrā izcīnījusi bronzas medaļu. 2006. gadā kopā ar Tatjanu Kosincevu un Jeļenu Tairovu dalījusi otro vietu Krievijas sieviešu šaha čempionātā (uzvarējusi Jekaterina Korbuta). 2008. gadā kļuvusi par Krievijas sieviešu šaha čempioni un Naļčikā piedalījusies Pasaules sieviešu šaha čempionātā pēc izslēgšanas sistēmas, kur zaudējusi 3. kārtā. FIDE Nadeždai Kosincevai 2002. gadā piešķīrusi starptautiskās sieviešu lielmeistares (WGM) nosaukumu, bet 2011. gadā - starptautiskā lielmeistara (GM) nosaukumu. Vairākkārt pārstāvējusi Krievijas izlasi lielākajos komandu šaha turnīros: Pasaules šaha olimpiādēs piedalījusies 5 reizes (2004-2012). Komandu vērtējumā izcīnījusi 2 zelta (2010, 2012), sudraba (2006) un bronzas (2004) medaļas, bet individuālajā - 4 zelta (2004, 2008, 2010, 2012) medaļas, Pasaules komandu šaha čempionātos piedalījusies 3 reizes (2007-2011). Komandu vērtējumā izcīnījusi 3 sudraba (2007, 2009, 2011) medaļas, bet individuālajā - zelta (2009) medaļu, Eiropas komandu šaha čempionātos piedalījusies 4 reizes (2005-2011). Komandu vērtējumā izcīnījusi 3 zelta (2007, 2009, 2011) un bronzas (2005) medaļas, bet individuālajā - zelta (2009) un bronzas (2007) medaļas. Nadeždai Kosincevai ir jaunākā māsa Tatjana Kosinceva, kas arī ir šaha lielmeistare. 2004 FIDE Knockout Matches 2008 FIDE Knockout Matches Nadežda Kosinceva šahista profils vietnē fide.com Nadežda Kosinceva šahista profils vietnē chessgames.com Nadežda Kosinceva šahista profils vietnē 365chess.com Nadežda Kosinceva šahista profils vietnē chesstempo.com Nadežda Kosinceva šahista profils vietnē olimpbase.org (Pasaules šaha olimpiādes) Nadežda Kosinceva šahista profils vietnē olimpbase.org (Pasaules komandu šaha čempionāti) Nadežda Kosinceva šahista profils vietnē olimpbase.org (Eiropas komandu šaha čempionāti)