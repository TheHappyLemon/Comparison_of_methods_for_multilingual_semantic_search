Bobijs Raians (angļu: Bobby Ryan; dzimis Roberts Šeins Stīvensons (Robert Shane Stevenson) 1987. gada 17. martā) ir profesionāls amerikāņu hokejists, spēlē uzbrucēja pozīcijā. Pašlaik (2020) pārstāv NHL klubu Detroitas "Red Wings". 2005. gada NHL draftā viņu Anahaimas "Mighty Ducks" izraudzījās ar kopējo 2. kārtas numuru. NHL debitējis 2008.—2009. gada sezonas laikā. Debijas sezonā viņš tika iekļauts līgas simboliskajā debitantu izlasē, tāpat viņš tika izvirzīts Kaldera balvai. 2013. gadā Raians tika aizmainīts uz Otavas "Senators" pret Jākobu Silverbergu, Stefanu Noesenu un 2014. gada NHL drafta pirmās kārtas izvēli. "Senators" sastāvā Raians aizvadīja nākamās septiņas sezonas. Raians izlaida lielāko daļu 2019.—20. gada sezonas, jo bija iestājies NHL atkarību atbalsta programmā. 2020. gada oktobrī pievienojās Detroitas "Red Wings" rindām. ASV izlases sastāvā izcīnīja sudraba medaļu 2010. gada ziemas olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)