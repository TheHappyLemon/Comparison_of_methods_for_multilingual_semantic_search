Vitālijs Ščerbo (krievu: Виталий Венедиктович Щербо, baltkrievu: Віталь Венядзіктавіч Шчэрба; dzimis 1972. gada 13. janvārī) ir bijušais PSRS baltkrievu vingrotājs. Piedalījies divās Olimpiskajās spēlēs (1992, 1996). 1992. gadā Barselonā viņš, pārstāvēdams apvienoto komandu, izcīnīja sešas zelta medaļas: komandu sacensībās, individuālajā daudzcīņā, vingrojumos uz zirga, riņķiem, kā arī līdztekās un atbalsta lēcienā. V. Ščerbo bija visvairāk medaļas Barselonas Olimpiskajās spēlēs izcīnījušais sportists. Ar izcīnītām piecām zelta medaļām individuālajās sacensībās viņš ierindojas pirmajā vietā (kopā ar Ēriku Heidenu un Maiklu Felpsu) starp vienās Olimpiskajās spēlēs visvairāk medaļas izcīnījušajiem sportistiem (individuālajās sacensībās). Tāpat viņš uzstādīja rekordu, izcīnot četras zelta medaļas vienā dienā. 1996. gada Atlantas Olimpiskajās spēlēs baltkrievu sportists izcīnīja četras bronzas medaļas: individuālajā daudzcīņā, atbalsta lēcienā, līdztekās un vingrojumā uz riņķiem. Tāpat ar panākumiem startējis Pasaules čempionātā, kur 12 reizes kļuva par čempionu, kā arī Eiropas čempionātos izcīnījis deviņas uzvaras. «1992. gada Olimpisko spēļu profils». Arhivēts no oriģināla, laiks: 2008. gada 7. jūlijā. Skatīts: 2011. gada 27. novembrī. 2. augusts: Dzimšanas dienu svin Pīts Samprass Olympedia profils (angliski) Munzüger Sport profils (vāciski) FIG profils (angliski) Gymn Forum profils (angliski)