Trutorkonsekvensisa (angļu: Truth or Consequences) ir pilsēta Ņūmeksikas štatā, ASV, Sjerras apgabala administratīvais centrs. Saskaņā ar 2019. gada datiem pilsētā dzīvoja 5753 iedzīvotāju. Caur pilsētu tek Riograndes upe, uz kuras blakus pilsētai izveidota Elefantbatas ūdenskrātuve (148 km²). Pilsētā ir oficiāli reģistrēts Amerikas kosmodroms (angļu: Spaceport America), kurš faktiski atrodas 32 km uz dienvidaustrumiem no pilsētas. No kosmodroma savus startus veic Virgin Galactic, UP Aerospace un Exos Aerospace. Līdz 1950. gadam pilsēta saucās Hotspringsa (angļu: Hot Springs, "Karstie Avoti"). Vietējie karstie avoti bija zināmi jau sen, un pirmā peldvieta šeit tika izveidota 1880. gados. 1910. gados tika izstrādāts Riograndes apkaimes apūdeņošanas un attīstības projekts, un 1916. gadā pie karstajiem avotiem tika izveidota Hotspringsas pilsētiņa. 1937. gadā tā kļuva par Sjerras apgabala galvaspilsētu. Šajā laikā pilsētā bija ap 40 peldēm aprīkotu karsto avotu, galvenokārt tie bija domāti pilsētas viesiem. 1950. gada martā Ralfs Edvardss, populārā NBC radio viktorīnas šova "Patiesība vai sekas" (Truth or Consequences) vadītājs, paziņoja, ka pārraidīs šo programmu tās 10. gadadienā no pirmās pilsētas, kas pārdēvēs sevi par godu viņa šovam; Hotspringsa oficiāli nomainīja savu nosaukumu 1950. gada 31. martā, un programma tika pārraidīta no turienes nākamās dienas vakarā. Edvards apmeklēja pilsētu maija pirmajā nedēļas nogalē nākamos gandrīz 50 gadus. Šis pasākums kļuva pazīstams kā "Fiesta" un galu galā iekļāva skaistumkonkursu, parādi un skatuves šovu. Pilsēta joprojām svin Fiestu katru gadu maija pirmajā nedēļas nogalē. Parādē parasti piedalās vietējās amatpersonas. Pilsētā ir vēss tuksneša klimats (Kepena BWk) ar trim galvenajiem gadalaikiem. Vasaras sezona no aprīļa līdz jūnijam ir ļoti sausa un kopumā karsta ar lielām diennakts temperatūras svārstībām, jūlijā dodot vietu musonu sezonai, kas joprojām ir ļoti karsta dienā un ar karstākām naktīm, bet ir daudz mitrāka, ar negaisiem un lietusgāzēm. Ziemas sezonā no oktobra līdz martam ir maigas un saulainas dienas un aukstas līdz ļoti aukstas naktis ar neregulāriem nokrišņiem. Gada vidējais nokrišņu daudzums — 278 mm. Gada laikā vidēji 88,6 dienas temperatūra ir augstāka par 32,2 °C, 12,9 dienas augstāka par 37,8 °C, un 91,1 naktis nokrītas zem 0 °C. Temperatūra ir noslīdējusi zem 0 °F jeb -17,8 °C tikai divas reizes kopš 1951. gada, 1987. un 2011. gadā, un rekordzemais līmenis bija -21,1 °C 2011. gada 3. februārī. Visaugstākā reģistrētā temperatūra bija 44,4 °C 1994. gada 27. jūnijā. Kopējā karsto avotu izplūde pilsētā ir ap 99 litriem sekundē. 2008. gadā pilsētā bija 10 spa centri, pieci no tiem izmantoja brīvi plūstošus ūdeņus, bet pieci tos ieguva no akām. Pēc 2019. gada datiem (ASV pieņemtajos statistikas rādītājos), 62,4% pilsētas iedzīvotāju bija baltie, 29,6% — latīņamerikāņi ("Hispanic"), 3,8% — indiāņi, 1,6% — aziāti, 1,0% — jauktas izcelsmes, 0,7% — melnie, 0,2% — citi. Saskaņā ar šo statistiku, vislielākie vidējie ienākumi uz mājsaimniecību pilsētā bija aziātiem un indiāņiem, viszemākie melnajiem un jauktās izcelsmes ļaudīm ar gandrīz trīskāršu starpību. Pilsētas kriminālais reitings, kas bija sācis pasliktināties 2000. gados un 2015. gadā gandrīz divkārt pārsniedza vidējo ASV līmeni, 2019. gadā bija samazinājies apmēram trīskārtīgi. Pilsētas mērija Pie La Palomas karstajiem avotiem Vakars ielās Riogrande Ielu māksla TORCnm. Members of city commission. Skarīta 2022.01.28 https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. City Data Spaceport America. Contact us Lund, John W.; Witcher, James C. (December 2002). "Truth or Consequences, New Mexico— A Spa City" (PDF). GHC Bulletin. "City of Truth or Consequences New Mexico: Hot Springs, Cool Town!". Sierra County New Mexico. Retrieved 2019-04-26. CityData. Races in Truth or Consequences, New Mexico (NM) Detailed Stats Vikikrātuvē par šo tēmu ir pieejami multivides faili. Skatīt: Trutorkonsekvensisa. Encyclopædia Britannica raksts (angliski) Oficiālā mājaslapa (angliski)