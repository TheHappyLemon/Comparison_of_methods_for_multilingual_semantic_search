Gonsalo Herardo Igvains (spāņu: Gonzalo Gerardo "El Pipita" Higuaín; dzimis 1987. gada 10. decembrī Brestā, Francijā) ir bijušais argentīniešu futbolists, spēlēja uzbrucēja pozīcijā, bijis Argentīnas futbola izlases dalībnieks. Futbolists ir dzimis Francijā, taču 2007. gadā viņam tika piešķirta Argentīnas pilsonība. Kopš tā laika viņam ir dubultā pilsonība. Karjeru viņš uzsāka 2004. gadā Argentīnas kluba River Plate vienības sastāvā. Tājā nospēlēja divas sezonas. 2006. gadā pārgāja uz Spānijas La Liga klubu Real Madrid. Spānijas kluba sastāvā ir izcīnījis divus La Liga čempionu titulus (2006–07, 2007–08), kā arī 2011. gadā triumfēja Spānijas Karaļa kausa izcīņas turnīrā (Copa del Rey). 2013. gadā pārgāja uz Itālijas A sērijas klubu Napoli, 2014. gadā kļuva par Itālijas kausa uzvarētāju. 2015.—2016. gada sezonā ar 36 vārtiem kļuva par A sērijas labāko vārtu guvēju, uzstādot jaunu līgas rekordu. 2016. gada jūlijā pievienojās Turīnas "Juventus". Šī kluba sastāvā divreiz uzvarēja A sērijā un divreiz izcīnīja Itālijas kausu. 2018. gada augustā tika izīrēts citam A sērijas klubam AC Milan. Argentīnas izlases sastāvā tika izsaukts startam 2008. gada Pekinas Olimpiskajās spēlēs, taču neiekļuva galīgajā sastāvā. Viņš piedalījās 2010., 2014. un 2018. gada FIFA Pasaules kausā. Real Madrid La Liga: 2006–07, 2007–08, 2011–12 Copa del Rey: 2010–11 Supercopa de España: 2008, 2012 Napoli Coppa Italia: 2013–14 Supercoppa Italiana: 2014 Juventus Serie A: 2016–17, 2017–18, 2019–20 Coppa Italia: 2016–17, 2017–18 Chelsea UEFA Eiropas līga: 2018–19 Individuālie sasniegumi Itālijas A sērijas labākais vārtu guvējs: 2015–16 «Napoli's Gonzalo Higuain sets Serie A goals record with 36 in a season». espn.com (angļu). Skatīts: 2018. gada 1. septembrī. «Igvains pārceļas uz "Milan", Bonuči atgriežas "Juventus"». sportacentrs.com. 2018. gada 2. augustā. Skatīts: 2018. gada 1. septembrī. Vikikrātuvē par šo tēmu ir pieejami multivides faili. Skatīt: Gonsalo Igvains. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) MLS profils (angliski) FBref spēlētāja profils (angliski)