Edsgers Vibe Deikstra (nīderlandiešu: Edsger Wybe Dijkstra; [ˈɛtsxər ˈwibə ˈdɛɪkstra]; 1930. gada 11. maijs—2002. gada 6. augusts) bija nīderlandiešu datorzinātnieks. 1972. gadā viņš saņēma Tjūringa balvu par nozīmīgiem ieguldījumiem programmēšanas valodu izstrādē, kā arī no 1984. līdz 2000. gadam vadīja Teksasas Universitātes Ostinā datorzinātņu nodaļu. Edsgers Deikstra 1950. gadu beigās bija galvenais ALGOL izstrādes vadītājs; tā ir augsta līmeņa programmēšanas valoda, kura ir kļuvusi par paraugu skaidrībai un matemātiskajai stingrībai. Viņš ir viens no vispārīgās programmēšanas valodu mākslas un zinātnes galvenajiem atbalstītājiem un ir ieguldījis daudz darba mūsu izpratnē par to struktūru, attēlošanu un realizāciju. Viņa piecpadsmit gadu publikācijas iekļauj gan teorētiskus rakstus par grafu teoriju, gan vienkāršas rokasgrāmatas, paskaidrojošus tekstus un filozofiskās pārdomas programmēšanas valodu jomā. Īsi pēc savas nāves 2002. gadā viņš saņēma ACM apbalvojumu par pētījumiem distribūtētajā skaitļošanā. Nākamajā gadā šo balvu nosauca viņa vārdā par Deikstras balvu. «Edsger Wybe Dijkstra». ACM. Vikikrātuvē par šo tēmu ir pieejami multivides faili. Skatīt: Edsgers Deikstra. Encyclopædia Britannica raksts (angliski) Brockhaus Enzyklopädie raksts (vāciski) E. W. Dijkstra Archive