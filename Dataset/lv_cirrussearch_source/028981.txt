Brents Bērnss (angļu: Brent Burns; dzimis 1985. gada 9. martā) ir kanādiešu hokejists, aizsargs. Pašlaik (2024) spēlē Nacionālās hokeja līgas kluba Karolīnas "Hurricanes" sastāvā. Karjeras ievadā Bērnss spēlēja kā uzbrucējs. 2003.—04. gada sezonā uzsāka profesionāļa karjeru, debitējot NHL kluba Minesotas "Wild" rindās. Tieši šajā laikā Bērnss uzsāka spēlēt kā aizsargs. 2005.—06. gada sezonā hokejists kļuva jau par "Wild" pamatsastāva spēlētāju. 2007.—08. gada sezonas vidū pagarināja līgumu ar "Wild" uz vēl četriem gadiem. 2011. gada NHL drafta laikā tika aizmainīts uz Sanhosē "Sharks" rindām. 2014.—15. gada sezonu noslēdza ar 60 rezultativitātes punktiem, tādējādi kļūdams par rezultatīvāko "Sharks" aizsargu un ceturto rezultatīvāko spēlētāju. 2016.—17. gada sezonā Bērnss bija visas NHL rezultatīvākais aizsargs, sezonas noslēgumā iegūstot Džeimsa Norisa balvu un tiekot iekļauts NHL simboliskajā izlasē. 2019. gadā otro reizi tika iekļauts līgas simboliskajā izlasē. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)