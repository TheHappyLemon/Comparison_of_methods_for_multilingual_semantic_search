Ilemiste (igauņu: Ülemiste) ir dzelzceļa mezgla stacija Igaunijā, Tallinā un tajā saslēdzas trīs dzelzceļa iecirkņi: Tallina—Ilemiste, Ilemiste—Tapa un Ilemiste—c. p. 4. km. Ilemistes stacija atrodas 8 km attālumā no Tallinas Baltijas stacijas, 17,5 km attālumā no Mūgas, 48,8 km attālumā no Aegvīdu un 69,6 km attālumā no Tapas. Ilemistes stacija apkalpo starppilsētu un piepilsētas pasažieru vilcienu satiksmi, kā arī veic dzelzceļa kravu operācijas. Ilemistē pietur Tapas (Tartu, Valgas, Rakveres, Narvas) un Tallinas virzienā kursējošie starppilsētu pasažieru dīzeļvilcieni, kā arī piepilsētas elektrovilcienu maršruta Tallina—Aegvīdu—Tallina elektrovilcieni. 1900. gadā Tallinā, 0,5 km attālumā no Ilemistes ezera, blakus Baltijas dzelzceļam tika uzbūvēta vagonu remonta rūpnīca Dvigatel (krievu: Двигатель), kuru pieslēdzot dzelzceļam tika izveidota dzelzceļa stacija. Sākotnēji stacija tika nosaukta rūpnīcas vārdā, taču 1929. gadā tika pārdēvēta par Ilemisti. 1940. gadā starp Ilemisti un Jervi tika izbūvēts savienojošais dzelzceļa atzars, tādējādi Ilemiste kļuva par dzelzceļa mezgla staciju. 1987. gadā no jaunizveidotās Mūgas jūras tirdzniecības ostas tika izbūvēts dzelzceļa atzars, kas tika savienots ar Lagedi un Ilemistes staciju. 2012. gadā projekta „Reisiplatvormide viimine eurokõrgusele“ ietvaros ar Eiropas Savienības Struktūrfondu līdzfinansējumu Lagedi stacijā tika izbūvētas divas jaunas pasažieru platformas, viena starpceļu un viena malas platforma (augstums - 550 mm, garums - 156 m un 211 m). Sliežu ceļu šķērsošanai izmantojams gājēju gaisa pārvads. Jau vēsturiski Ilemistes stacija atrodas industriālā teritorijā, dzelzceļu un autoceļu krustpunktā. Netālu no Ilemistes stacijas atrodas Ilemistes ezers. Suur-Sõjamäe ielā atrodas liels iepirkšanās centrs. Apmēram 1 km uz dienvidiem no Ilemistes stacijas atrodas Lennarta Meri Tallinas lidosta. No Ilemistes stacijas iespējams veikt pārsēšanos uz šādiem Tallinas pilsētas autobusu un tramvaju maršrutiem: Atobusu maršruti. Pietura Ülemiste jaam Suur-Sõjamäe ielā. Tramvaju maršruti. Pietura Majaka põik Majaka ielā. Apbūve Suur-Sõjamäe ielā. 2009. gads. Sliežu ceļi Ilemistes stacijā. 2011. gads. Ilemistes preču stacija Ilemistes stacijā. 2011. gads. Ilemistes pasažieru gaisa pārvads. Grafiti uz Ilemistes pasažieru gaisa pārvada nožogojuma. AS EVR Infra raudteerajatistel võimaldatavad operatsioonid 2011/2012 http://www.edel.ee/ (igauniski)(angliski)(krieviski) http://est-train.ertas.eu/ida/tln-tapa.php?lng=est (igauniski)(krieviski) http://www.mkm.ee/2012a-teises-poolses-on-planeeritud-lopetada-jargmised-projektid/[novecojusi saite] (igauniski) http://www.evr.ee/?lang=ee&op=sitemap Arhivēts 2009. gada 29. decembrī, Wayback Machine vietnē. (igauniski) «Arhivēta kopija». Arhivēts no oriģināla, laiks: 2012. gada 4. oktobrī. Skatīts: 2012. gada 30. septembrī.