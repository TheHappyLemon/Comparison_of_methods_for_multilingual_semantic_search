Īrija Eirovīzijas dziesmu konkursā ir piedalījusies 56 reizes, kopš debijas 1965. gada Eirovīzijas dziesmu konkursā Neapolē. Kopš tiem laikiem Īrija nav piedalījusies tikai divos konkursos — 1983. (Minhenē) un 2002. gadā (Tallinā). Īrija ir viena no panākumiem bagātākajām valstīm šajā konkursā, jo šajā konkursā uzvarējusi 7 reizes. Visi Eirovīzijas konkursi, to fināli un pusfināli tiek translēti Raidió Teilifís Éireann kanālā. Visi īru priekšnesumi šajā konkursā tika izpildīti angļu valodā, vienīgais izņēmums bija 1972. gada konkurss, kad dziesma Ceol an Ghrá tika izpildīta gēlu valodā. Īrijā šis konkurss ir noticis septiņas reizes, vienu no tām Milstrītā — pilsētā ar 1500 iedzīvotājiem. Šīns Dunpijs 1967. gadā ieguva otro vietu, tai gadā pirmo vietu ieguva Sandija Šova no Lielbritānijas. Pirmo uzvaru 1970. gadā Īrijai šajā konkursā atnesa Dana Rozmarija Skallona ar dziesmu All Kinds of Everything. Īrijas nākamie panākumu 1970. gados bija 3. vieta 1977. gada konkursā, kuru ieguva The Swarbrigs. Otro uzvaru Īrijai atnesa Džonijs Logans 1980. gadā, izpildot dziesmu What's another year. Džonija Logana sarakstītā dziesma Terminal 3, kuru izpildīja Linda Mārtina, ieguva otro vietu 1984. gada konkursā. 1987. gada konkursā viņš uzvarēja otro reizi ar dziesmu Hold me now, kļūstot par vienīgo Eirovīzijas dalībnieku, kurš šajā konkursā uzvarējis 2 reizes. Īrijas veiksmīgākā dekāde bija 1990. gadi, kas iesākās ar Liamas Reilijas otro vietu 1990. gadā. Pēc tam sekoja 3 uzvaras pēc kārtas. 1992. gadā 1984. gada otrās vietas ieguvēja Linda Mārtina atgriezās konkursā ar Džonija Logana dziesmu Why me?. 1993. gadā Nīva Kavana uzvarēja ar dziesmu In your eyes. 1994. gadā uzvarēja Pauls Haringtons un Čārlijs Makgetigans, izpildot dziesmu Rock 'n' Roll Kids. Pēc 2 gadiem, 1996. gadā uzvarēja Eimāra Kvinna ar dziesmu The Voice. Kā pēdējais labais rezultāts šajā dekādē bija otrā vieta 1997. gada Eirovīzijas dziesmu konkursā, šo rezultātu sasniedza Marks Roberts. 21. gadsimtā Īrijai konkursā nav veicies, tikai trīs reizes izdevies sasniegt TOP 10 — 2000. gadā, kad Eamons Toals ieguva 6. vietu, 2006. gadā, kad Brians Kenedijs ieguva 10. vietu un 2011. gadā, kad Jedward ieguva 8. vietu. Pirmo reizi pēdējo vietu finālā Īrija ieguva 2007. gadā, otro — 2013. gadā. Īrijai 11 reizes nav izdevies iekļūt finālā: 2005., 2008., 2009., 2014., 2015., 2016., 2017., 2019., 2021., 2022. un 2023. gada Eirovīzijas dziesmu konkursos. Konkursā Īrija ir piedalījusies gandrīz bez pārtraukumiem kopš valsts debijas 1965. gada Eirovīzijas dziesmu konkursā. Vienīgi 1983. un 2002. gadā Īrija nav piedalījusies šajā konkursā. 1983. gada konkursā Īrija nepiedalījās, jo telekompānija paziņoja, ka viņiem trūkst resursu, lai spētu translēt konkursu. 2002. gadā Īrija tika diskvalificēta. Eirovīzijā ir piedalījušās 56 Īrijas dziesmas, no kurām 7 ir uzvarējušas un 18 ir iekļuvušas Top 5. 11 Īrijas dalībnieki nav iekļuvuši finālā. Septiņi dziedātāji ir reprezentējuši Īriju vairāk nekā vienu reizi: Džonijs Logans (1980., 1987. gads), Linda Mārtina (1984. gads, 1992. gads), Nīva Kavana (1993. gads un 2010. gads), The Swarbriggs (1975. gads un 1977. gads), Maksis (1973. gads un 1981. gads) un Jedward (2011. gads un 2012. gads)      Uzvarētāji      Otrā vieta      Trešā vieta      Pēdējā vieta      Nekvalificējās finālam Butch Moore Neapolē, 1965. gadā Dana Rozmarija Skallona Amsterdamā 1970. gadā Džonijs Logans Hāgā, 1980. gads Dervish Helsinkos, 2007. gadā Jedward Diseldorfā un Baku 2011. un 2012. gads Ryan Dolan Malmē, 2013. gads Kasey Smith Kopenhāgenā, 2014. gadā Molly Sterling Vīnē, 2015. gads Nikijs Bairns Stokholmā, 2016. gadā. RTÉ:Eurovision. RTÉ.ie. Kanāla RTÉ mājaslapa. Millstreet. Cork-Guide.ie. Skatīts 2007. gada 5. septembrī..