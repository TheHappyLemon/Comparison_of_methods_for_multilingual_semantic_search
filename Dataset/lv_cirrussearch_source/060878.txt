Adele Neihauzere (vācu: Adele Neuhauser, dzimusi 1959. gada 17. janvārī) ir austriešu aktrise. Savu karjeru viņa uzsāka kā teātra aktrise, bet vēlāk sāka darboties arī televīzijā un kino. Adele Neihauzere dzimusi Atēnās, Grieķijā, bet četru gadu vecumā ar ģimeni pārcēlās no Grieķijas uz Vīni. Viņas māte pameta ģimeni ar Adeles pusbrāli, un Neihauzere kopā ar brāli palika dzīvot pie sava tēva Džordža, kas bija grieķis. Desmit gadu vecumā viņa sagrieza plaukstas locītavu un līdz divdesmit viena gada vecumam vairākas reizes vairāk mēģināja izdarīt pašnāvību. Pēc šķiršanās no vīra, Neihauzere atgriezās Vīnē. Viņai ir dēls, kurš Grācā studē džeza ģitāras spēli. Neihauzere gribēja būt aktrise kopš sešu gadu vecuma. No 1976. līdz 1978. gadam viņa mācījusies par aktieri teātra skolā Schauspielschule Krauss. Divdesmito gadu sākumā viņa pārcēlās uz Vāciju un sāka spēlēt teātros Minsterē, Esenē, Rēgensburgā, Maincas Staatstheater un reizēm arī Vīnē. Neihauzere ieguva valsts mēroga uzmanību, atveidojot sievietes Mefisto lomu Gētes "Faustā" Rēgensburgas pilsētas teātrī. Viņa filmējusies filmās (Helden in Tirol, Gone — eine tödliche Leidenschaft, "Kur ir Freds?" (Wo ist Fred), The Perlmutterfarbe, 3faltig) un televīzijas seriālos (Tatort, Polizeiruf 110 un Sinan Toprak ist der Unbestechliche). Tāpat plašu atpazīstamību ieguvusi ar savu īpatnējo balsi, jo īpaši pateicoties fermera sievas Džūlijas Zirbneres lomai ORF veidotajā Vier Frauen und ein Todesfall. 2008. gadā Neihauzerei veica balss saišu operāciju, jo viņai balss saitēs izveidojās Reinkes tūska. Pēc operācijas viņas balss augstums nedaudz palielinājās. Kopš 2010. gada viņa atveido alkohola atkarīgo bijušo izmeklētāju Bibi Felneri, kura cieš no izdegšanas sindroma un strādā pie Haralda Krasnicera ORF veidotajā seriālā Tatort. Friederike Leibl: Adele Neuhauser: "Jetzt hänge ich mehr am Leben" Arhivēts 2018-09-15 Wayback Machine vietnē. interview. Die Presse, print edition January 1, 2011 Retrieved on June 14, 2011 Joachim Schmitz: Adele Neuhauser: Dunkle Seiten, helle Seiten. Über Suizidversuche in der Jugend und ihre Rolle als Wiener „Tatort“-Kommissarin. Arhivēts October 14, 2012, Wayback Machine vietnē. interview in Neue Osnabrücker Zeitung, May 28, 2011 Retrieved May 28, 2011 «Adele Neuhauser. – Kommissarin an der Wand, interview about her role Tatort: Ausgelöscht». Frank Rauscher, Teleschau media service. 2011. gada 29. maijs. Skatīts: 2011. gada 14. jūnijs. Juliane Geller. «Adele Neuhauser». prisma Verlags GmbH & Co. KG. Skatīts: 2013. gada 1. oktobris. Adele Neuhauser: "Seit meiner Stimm-OP sagt niemand mehr Herr Neuhauser zu mir".. Medizin populär. Edition September 2010. medizinpopulaer.at. Retrieved on 3 November 2018. Vikikrātuvē par šo tēmu ir pieejami multivides faili. Skatīt: Adele Neihauzere. IMDb profils (angliski) AllMovie profils (angliski)