Jāns Markošs (slovāku: Ján Markoš; dzimis 1985. gada 2. jūlijā Banska Bistricā) ir Slovākijas starptautiskais lielmeistars šahā (2007). 1997. gadā Žilinā uzvarējis Slovākijas junioru šaha čempionātā U12 vecuma grupā. Pēc gada debitējis Slovākijas šaha čempionāta finālā. 1999. gadā uzvarējis Slovākijas junioru šaha čempionātos U14 un U16 vecuma grupās. 2000. gadā Grieķijā uzvarējis Eiropas jauniešu šaha čempionātā U16 vecuma grupā. Tajā pašā gadā uzvarējis arī Slovākijas junioru šaha čempionātos U16 vecuma grupā un Zvolenā bijis labākais arī Slovākijas pieaugušo šaha čempionātā. 2001. gadā Bratislavā uzvarējis Slovākijas junioru šaha čempionātos U20 vecuma grupā. 2006. gadā Banska Štjavnicā dalījis 1.-2. vietu Slovākijas šaha čempionātā, taču pēc papildu mača palicis otrais. 2007. gadā atkārtojis šo panākumu Slovākijas šaha čempionātā. 2008. gadā Glāzgovā dalījis pirmo vietu Skotijas atklātajā šaha čempionātā. 2012. gadā Rīgā uzvarējis starptautiskā šaha festivāla Rīgas Tehniskās universitātes Open 2012 "A" turnīrā. Pārstāvējis Slovākijas komandu lielākajos komandu šaha turnīros: Pasaules šaha olimpiādēs piedalījies 6 reizes (2000-2002, 2006-2010, 2014); Eiropas komandu šaha čempionātā piedalījies 2001. gadā. Par panākumiem turnīros FIDE 2001. gadā Markošam piešķīrusi starptautiskā meistara (IM), bet 2007. gadā - starptautiskā lielmeistara (GM) nosaukumu. European Youth Championships 2000 Slovak Championship 2006 «Riga Technical University Open 2012. Tournament A». Arhivēts no oriģināla, laiks: 2017. gada 2. martā. Skatīts: 2017. gada 9. martā. OlimpBase :: Men's Chess Olympiads :: Ján Markoš OlimpBase :: European Men's Team Chess Championship :: Ján Markoš Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)