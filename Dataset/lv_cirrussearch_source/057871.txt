Šis raksts ir par 2021. gada filmu. Par 1962. gada filmu skatīt rakstu King Kong vs. Godzilla. Godzilla vs. Kong ir 2021. gada ASV monstru filma. Filmas režisors ir Adams Vingards. Šis ir turpinājums filmām "Kongs: Galvaskausa sala" (2017) un "Godzilla II: Briesmoņu karalis" (2019), kā arī ceturtā filma Legendary veidotajā MonsterVerse filmu franšīzē. Tāpat šī ir 36. filma "Godzillas" franšīzē, 12. filma "Karaļa Konga" franšīzē un ceturtā Godzillas filma, ko pilnībā producējusi Holivudas studija. Galvenās lomas atveido Aleksandrs Skašgords, Millija Bobija Brauna, Rebeka Holla, Braians Tairī Henrijs, Sjuns Oguri, Eisa Gonsaleza, Džulians Denisons, Lenss Rediks, Kails Čendlers un Demjans Biširs. Projekts izziņots 2015. gada oktobrī, kad Legendary paziņoja plānus par Godzillas un Karaļa Konga kopīgo visumu. Filmas scenāristus apstiprināja 2017. gada martā, bet Vingards režisora amatā apstiprināts tā paša gada maijā. Filmēšana sākās 2018. gada novembrī un norisinājās Havajās, Austrālijā un Honkongā, un noslēdzās 2019. gada aprīlī. Pēc pirmizrādes pārcelšanas no 2020. gada novembra sakarā ar COVID-19 pandēmiju filmas kino pirmizrāde pasaulē notika 2021. gada 34. martā, bet Amerikas Savienotajās Valstīs 31. martā, kur vienlaikus filmu sāka demonstrēt arī straumēšanas kanālā HBO Max. Filma kopumā saņēma pozitīvas kritiķu atsauksmes, kurās atzīmēti vizuālie efekti un spriedzes ainas, bet kritizēja cilvēku atveidotos tēlus. Godzilla vs. Kong pārspēja vairākus pandēmijas kases ieņēmumu rekordus un visā pasaulē ir nopelnījusi vairāk nekā 470 miljonus ASV dolāru, padarot to par astoto ienesīgāko 2021. gada filmu. Tāpat filma bija veiksmīgākā filma HBO Max vēsturē, līdz to pārspēja Mortal Kombat. «Godzilla vs. Kong». Britu filmu klasifikācijas padome. Skatīts: 2021. gada 17. marts. Rebecca Rubin, Brent Lang. «'Dune' Producer Legendary Entertainment May Sue Warner Bros. Over HBO Max Deal». Variety, 2020. gada 7. decembris. Skatīts: 2020. gada 7. decembris. Umberto Gonzalez. «'Dune' and 'Godzilla vs Kong' Producer Legendary Considers Lawsuit Against Warner Bros. Over HBO Max Deal». The Wrap, 2020. gada 7. decembris. Skatīts: 2020. gada 7. decembris. Kim Masters, Borys Kit. «Warner Bros., Legendary Nearing Deal to Resolve Clash Over 'Godzilla vs. Kong' (Exclusive)». The Hollywood Reporter, 2021. gada 8. janvāris. Skatīts: 2021. gada 8. janvāris. Anthony D'Alessandro. «'Godzilla Vs. Kong' Jumps Up To March In HBO Max & Theatrical Debut». Deadline Hollywood, 2021. gada 15. janvāris. Skatīts: 2021. gada 19. janvāris. «Godzilla vs. Kong (2021)». Box Office Mojo. Skatīts: 2022. gada 17. augustā. Kevin Tran. «Did 'Mortal Kombat' Do More for HBO Max Than 'Godzilla vs. Kong'?». Variety, 2021. gada 3. maijs. Skatīts: 2021. gada 6. jūlijs. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)