Limana (ukraiņu: Лиман; no 1925. līdz 2016. gadam Krasnijlimana) ir pilsēta Ukrainas austrumos Doneckas apgabalā. Izvietojusies apgabala ziemeļos Kramatorskas aglomerācijā, Krasnijlimanas rajona centrs (rajonā neietilpst). Dzelzceļa mezgls, attīstīta pārtikas rūpniecība. Apdzīvotā vieta dibināta 1667. gadā kā kazaku apmetne. 1918. gadā Limana bija Ukrainas Tautas Republikas un Ukrainas Valsts sastāvā, bet pēc Vācijas Novembra revolūcijas vācu un ukraiņu spēki atkāpās un Limanu ieņēma Sarkanā armija līdz 1919. gada aprīlim, kad to ieņēma Dienvidkrievijas bruņotie spēki. 1919. gada 27. decembrī Sarkanā armija atkal ieņēma Limanu, 1925. gadā to pārdēvēja par Sarkano Limanu ( Красний Лиман) un 1938. gadā piešķīra pilsētas tiesības. 2016. gada 4. februārī Ukrainas Augstākā Rada apstiprināja Krasnijlimanas pārdēvēšanu par Limanu. Krievijas 2022. gada iebrukuma laikā Ukrainā Krievijas bruņotie spēki 28. maijā okupēja Limanu, bet 2. oktobrī to atbrīvoja Ukrainas armija. http://www.ukrstat.gov.ua/druk/publicat/kat_u/2015/zb/06/zb_nas_14.zip. «Рада декомунізувала Артемівськ та ще більше ста міст і сіл» (ukraiņu). Pravda.com.ua. 2016. gada 4. februāris. Skatīts: 2022. gada 29. septembris. Ukrainas karaspēks atbrīvojis arī vairākus ciemus iepriekš okupētās Limanas tuvumā lsm.lv 2022. gada 3. oktobrī Vikikrātuvē par šo tēmu ir pieejami multivides faili. Skatīt: Limana. Mūsdienu Ukrainas enciklopēdijas raksts (ukrainiski)