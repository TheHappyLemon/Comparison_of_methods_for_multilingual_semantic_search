Bediha Gina (turku: Bediha Gün; dzimusi 1994. gada 26. oktobrī) ir turku brīvā stila cīkstone, 2016. gada vasaras olimpisko spēļu dalībniece, Eiropas čempionātu medaļniece. Bediha Gina nodarboties ar brīvo cīņu sāka 2009. gadā Izmiras "Sporta klubā" Habila Kara vadībā. Vēlāk viņa pārgāja uz Edirnes sporta klubu Trakya Birlik SK. Izcīnot otro vietu olimpisko spēļu kvalifikācijas turnīrā 2016. gada maijā Stambulā, viņa ieguva ceļa zīmi uz Riodežaneiro. Olimpiskajās spēlēs viņa astotdaļfinālā zaudēja Ziemeļkorejas pārstāvei Džongai Mjonsukai un ieņēma 18. vietu. Gadu vēlāk Gina ieguva 3. vietu 2017. gada Islāma solidaritātes spēlēs Baku. 2018. gada maijā Eiropas čempionātā Kaspijskā viņa izcīnīja bronzas medaļu, cīņā par 3. vietu pieveicot ukrainieti Annu Voitovu. 2019. gada aprīlī turciete izcīnīja bronzas medaļu Eiropas čempionātā Bukarestē. 2020. gada februārī Romā trešo reizi pēc kārtas Gina kļuva par Eiropas čempionāta bronzas medaļnieci. «Bediha Gün» (turku). Türkiye Milli Olimpiyat Komitesi. Skatīts: 2021-04-14. «TRAKYA BİRLİK SPOR KULÜBÜ'NDEN BEDİHA GÜN’DE OLİMPİYATLARDA» (turku). edirneolay.com. Skatīts: 2021-04-17. ЧОН Мен Сук JONG (PRK) побеждает Бедиху ГЮН (TUR), 10:0 (krieviski) Азербайджанская спортсменка стала второй на соревнованиях по борьбе (krieviski) Уникальное достижение украинских борчих на ЧЕ в России: 0 побед на десятерых! (krieviski) Ольга Хорошавцева и Ханум Велиева выиграли золото чемпионата Европы по спортивной борьбе (krieviski) Olympedia profils (angliski) FILA profils (angliski)