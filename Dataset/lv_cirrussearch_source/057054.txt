Ana Sokliča (slovēņu: Ana Soklič, dzimusi 1984. gada 10. aprīlī Savicā) ir slovēņu dziedātāja un dziesmu autore. Viņa piedalījās, pārstāvot Slovēniju, 2021. gada Eirovīzijas dziesmu konkursā Roterdamā, Nīderlandē ar dziesmu Amen. No sava pusfināla viņa nekvalificējās finālam. Dzimusi 1984. gada 10. aprīlī Sacicā, Slovēnijā. Ar mūziku Ana sāka nodarboties mācoties 5. klasē. Ana savu profesionālo mūzikas karjeru uzsāka 2004. gadā ar pseidonīmu Diona Dim. Viņa piedalījās Slovēnijas Eirovīzijas dziesmu konkursa nacionālajā atlasē Evrovizijska melodija (EMA) 2004. gada konkursam ar dziesmu If You, kur finālā ieguva 8. vietu, kā arī 2007. gada konkursam ar dziesmu Oče, kur pusfinālā ieguva 11. vietu, kas neļāva kvalificēties finālam. Viņa 2004. un 2005. gadā piedalījās arī konkursā Slovenska popevka attiecīgi ar dziesmām Otroške oči un Senca negra. 2004. gadā piedalījās konkursā Melodije morja in sonca ar dziesmu Cosmo, kur iekļuva finālā. Kādu laiku viņa arī ir dzīvojusi un nodarbojusies ar mūziku, parakstot līgumu ar ierakstu kompāniju, Zviedrijā, taču šī sadarbība nav izdevusies, un viņa atgriezās Slovēnijā. 2012. gadā viņa piedalījās Slovēnijas X Faktora versijas X Factor Slovenija atlasē. Ana, iekļūstot TOP 9, tika izvēlēta tiešraides šoviem. Viņa tika izbalsota 5. tiešraidē, iegūstot 5. vietu. Pēc dalības šovā viņa ieguva plašāku popularitāti Slovēnijā. 2013. gadā viņa atgriezās konkursā Slovenska popevka ar dziesmu Naj muzika igra, bet 2019. gadā šajā konkursā piedalījās ar dziesmu Temni svet, kas ieguva balvu par vislabāko interpretāciju, kā arī labākās dziesmas balvu. 2014. gadā viņa piedalījās arī džeza vestivālā Veneto Jazz Festival Venēcijā, Itālijā. 2020. gadā viņa atgriezās Slovēnijas Eirovīzijas dziesmu konkursa nacionālajā atlasē EMA 2020. gada konkursam ar dziesmu Voda. Viņa atlases finālā 2020. gada 22. februārī ar 666 balsīm uzvarēja un būtu piedalījusies konkursā Roterdamā, Nīderlandē, ja tas 2020. gada 18. martā nebūtu atcelts COVID-19 pandēmijas dēļ. 2020. gada 21. martā tika izlaista dziesmas uzlabotā versija, kurā tika iekļauts orķestra pavadījums. 2020. gada 11. decembrī tika izlaists dziesmas mūzikas videoklips. 2020. gada 16. maijā, dienā, kad bija paredzēts 2020. gada konkursa fināls, RTV Slovenija, Slovēnijas pārraidītājs, paziņoja, ka Ana atgriezīsies pārstāvēt Slovēniju 2021. gada Eirovīzijas dziesmu konkursā Roterdamā, Nīderlandē. 2020. gada 13. jūlijā tika atklāta potenciālo dziesmu pieteikšana, kuras Ana varētu izpildīt konkursā, kuras laikā tika iesūtīta 191 dziesma. 2021. gada 27. februārī īpašā nacionālās atlases EMA šovā tika prezentēta dziesma Amen, ar kuru Ana piedalījās konkursā. Konkursa pusfinālā viņa nekvalificējās finālam. EMA - Eurovision Slovenia on Facebook Watch, 2020. gada 10. aprīlī. Atjaunināts: 2021. gada 19. aprīlī Alenka Brun. «Gorenjka won Emo». GorenjskiGlas (slovēņu), 2020. gada 26. februārī. Skatīts: 2021. gada 27. aprīlī. «Pozdrav pomladi». Zavod za šport Jesenice (slovēņu). Skatīts: 2021. gada 28. aprīlī. «Ana Soklič: Velikokrat je želela odnehati». Govori.se (slovēņu). 2012. gada 19. jūnijā. Skatīts: 2021. gada 28. aprīlī. «Za Ano se zanimajo v tujini». zurnal24.si (slovēņu). 2013. gada 26. janvārī. Skatīts: 2021. gada 28. aprīlī. «X Factor prinesel dramatično vrnitev». slovenske novice (slovēņu). 2012. gada 3. aprīlī. Skatīts: 2021. gada 28. aprīlī. Alenka Brun. «Sedaj se začne pravo delo». GorenjskiGlas (slovēņu), 2012. gada 26. jūnijā. Skatīts: 2021. gada 27. aprīlī. Josh Kennon. «Ana Soklic: 10 facts about Slovenia’s Eurovision 2020 singer». Wiwibloggs (angļu), 2020. gada 3. maijā. Skatīts: 2021. gada 28. aprīlī. Anthony Ko. «Slovenia: Ana Soklic wins EMA 2020 with “Voda”». Wiwibloggs (angļu), 2020. gada 22. februārī. Skatīts: 2021. gada 28. aprīlī. Andra Ceriņa. «Covid-19 dēļ atcelts Eirovīzijas dziesmu konkurss». lsm.lv (LSM), 2020. gada 18. martā. Skatīts: 2021. gada 27. februārī. Robyn Gallagher. «Slovenia: Ana Soklic releases revamped version of “Voda” with bigger orchestral sound». Wiwibloggs (angļu), 2020. gada 21. martā. Skatīts: 2021. gada 28. aprīlī. Robyn Gallagher. «Slovenia: Ana Soklic wraps up 2020 with dramatic, epic music video for “Voda”». Wiwibloggs (angļu), 2020. gada 12. decembrī. Skatīts: 2021. gada 28. aprīlī. Lauren. «Slovenia: Ana Soklic will sing at Eurovision 2021 in Rotterdam». Wiwibloggs (angļu), 2020. gada 17. maijā. Skatīts: 2021. gada 28. aprīlī. Robyn Gallagher. «Slovenia: Ana Soklic opens submissions to find her song for Eurovision 2021». Wiwibloggs (angļu), 2020. gada 13. jūlijā. Skatīts: 2021. gada 28. aprīlī. Robyn Gallagher. «Slovenia: RTV SLO receives 191 potential Eurovision 2021 songs for Ana Soklic». Wiwibloggs (angļu), 2020. gada 1. oktobrī. Skatīts: 2021. gada 28. aprīlī. Mario Melvan. «Slovenia: Ana Soklic debuts “Amen”, her song for Eurovision 2021». Wiwibloggs (angļu), 2021. gada 27. februārī. Skatīts: 2021. gada 28. aprīlī. Vikikrātuvē par šo tēmu ir pieejami multivides faili. Skatīt: Ana Sokliča. Anas Sokličas profils Eurovision.tv lapā Mājas lapa Instagram profils