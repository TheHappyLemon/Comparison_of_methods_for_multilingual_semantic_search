Kaļķu iela ir iela Rīgā, Centra rajonā, Vecrīgā. Tā sākas krustojumā ar 11. novembra krastmalu iepretim Akmens tiltam un beidzas krustojumā ar Aspazijas un Zigfrīda Annas Meierovica bulvāri. Ielas turpinājums ir Brīvības laukums. Kaļķu iela ir viena no svarīgākajām ielām Rīgas vecpilsētā, tai piekļaujas vairāki laukumi: Latviešu strēlnieku laukums, Rātslaukums, Līvu laukums. Ielas garums ir 583 m, tā klāta ar bruģa un asfalta segumu. Kaļķu iela sākotnēji bija daļa no tagadējās Šķūņu ielas. Kaļķu ielas nosaukums parādījās 15. gadsimtā (Kalkstrate — lejasvācu valodā (1404), Pl. Cementi — latīņu valodā (1407)). Līdz 16. gadsimtam Kaļķu iela gāja no Rātslaukuma līdz Rīgas upei (tagadējai Kalēju ielai) un pretējā upes krastā atradās kaļķu ceplis. 17. gadsimtā iela tika pagarināta līdz tagadējam Pilsētas kanālam. Kaļķu ielas turpinājums aiz Rātslaukuma līdz Daugavai bija Svērtuves iela. Senākais tās nosaukums — Šāļu vārtu iela (Schalportenstrate (1413), Schalstrate (1506) — lejasvācu valodā), kas, domājams, cēlies no vācu valodas vārda Waagschale — 'svaru kauss'. 1950. gadā Kaļķu ielu likvidēja, kopā ar Brīvības bulvāri, Brīvības ielu un Brīvības gatvi to pārdēvēja par Ļeņina ielu. 1990. gadā iela atguva vēsturisko nosaukumu. Kaļķu iela ir savienota ar šādām ielām: 11. novembra krastmala (T veida krustojums) Latviešu strēlnieku laukums Rātslaukums Mazā Jauniela (T veida krustojums) Kungu iela / Tirgoņu iela Mazā Monētu iela (T veida krustojums) Skārņu iela / Šķūņu iela Kalēju iela / Meistaru iela Līvu laukums Riharda Vāgnera iela Vaļņu iela Aspazijas bulvāris / Zigfrīda Annas Meierovica bulvāris Brīvības laukums (ielas turpinājums) «Vecrīgas ielu katalogs: J - M». citariga.lv. Arhivēts no oriģināla, laiks: 2018. gada 10. jūlijā. Skatīts: 2019. gada 15. februāris. Vikikrātuvē par šo tēmu ir pieejami multivides faili. Skatīt: Kaļķu iela. Koordinātas: 56°56′55″N 24°06′29″E﻿ / ﻿56.9485°N 24.108°E﻿ / 56.9485; 24.108