Jūras ērgļu apakšdzimta (Haliaeetinae) ir vanagu dzimtas (Accipitridae) apakšdzimta. Šajā apakšdzimtā ir 10 mūsdienās dzīvojošas plēsīgo putnu sugas, kas tiek iedalītas 2 ģintīs. Vēl nesenā pagātnē jūras ērgļu apakšdzimtas sugas tika sistematizētas klijānu apakšdzimtā (Buteoninae), līdz 2005. gadā saskaņā ar DNS pētījumiem vanagu dzimtā tika veiktas ievērojamas sistemātikas izmaiņas. Jūras ērgļu apakšdzimtas sugas sastopamas gandrīz visos kontinentos, izņemot Dienvidameriku un Antarktīdu. Tie mājo dažādu ūdenskrātuvju krastos, pie upēm, ezeriem un jūrām. Salīdzinot ar pārējiem ērgļiem, jūras ērgļi ir mazāki augumā un tos ir vieglāk atpazīt. Visiem šīs apakšdzimtas putniem vidējā pirksta pamatnes locītava ir saaugusi nekustīga. Jūras ērgļiem ir vairākas kopīgas morfoloģiskās iezīmes ar maitu klijām, palmu grifiem un grifiem, ļaujot secināt, ka šīs putnu grupas ir vistuvākradniecīgās jūras ērgļiem. Jūras ērgļu apakšdzimta (Haliaeetinae) ģints Āzijas zivjērgļi (Ichthyophaga) Mazais zivjērglis (Ichthyophaga humilis) Pelēkgalvas zivjērglis (Ichthyophaga ichthyaetus) ģints Jūras ērgļi (Haliaeetus) Āfrikas zivju ērglis (Haliaeetus vocifer) Baltgalvas ērglis (Haliaeetus leucocephalus) Baltplecu jūras ērglis (Haliaeetus pelagicus) Baltvēdera jūras ērglis (Haliaeetus leucogaster) Garastes zivju ērglis (Haliaeetus leucoryphus) Jūras ērglis (Haliaeetus albicilla) Madagaskaras zivju ērglis (Haliaeetus vociferoides) Zālamana jūras ērglis (Haliaeetus sanfordi) Phylogeny of eagles, Old World vultures, and other Accipitridae based on nuclear and mitochondrial DNA «Подсемейство: Haliaeetinae = Орланы». Arhivēts no oriģināla, laiks: 2014. gada 3. septembrī. Skatīts: 2014. gada 1. decembrī.