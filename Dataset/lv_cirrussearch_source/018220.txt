Mežāres pagasts ir viena no Jēkabpils novada administratīvajām teritorijām. Robežojas ar sava novada Atašienes, Vīpes, Kūku un Variešu pagastiem, Madonas novada Ļaudonas un Mētrienas pagastiem un Līvānu novada Turku pagastu. Atrodas Austrumlatvijas zemienes Jersikas līdzenumā. Augstākā vieta - Katlēru kalns (138,1 m vjl.) pagasta ziemeļu daļā. Upes: Nereta Ataša Mārsna Ūdze (Odze) Apozole Ezeri: Buntiku ezers (6,3 ha) Spiļvu ezers Purvi: Lielākie purvi - Siena purvs un Garais purvs. 1945. gadā Jēkabpils apriņķa Vīpes pagastā izveidoja Mežāres ciema padomi. Mežāres ciems ietilpis Krustpils (1949-1962) un Jēkabpils (pēc 1962. gada) rajonos. Mežāres ciemam 1954. gadā pievienoja likvidēto Buntiku ciemu un Gromaltu ciema kolhoza «Molodaja gvardija» teritoriju, 1964. gadā — Mētrienas ciema padomju saimniecības «Mežāre» teritoriju, 1973. gadā — daļu Kūku ciema teritorijas. 1977. gadā Mežāres ciemam pievienoja daļu Kūku un Vīpes ciemu teritorijas, bet daļu Mežāres ciema teritorijas pievienoja Atašienas ciemam. 1990. gadā ciemu reorganizēja par pagastu. 2009. gadā Mežāres pagastu kā administratīvo teritoriju iekļāva Krustpils novadā. 2021. gadā Krustpils novadu iekļāva Jēkabpils novadā. Lielākās apdzīvotās vietas ir Mežāre (pagasta centrs), Ratītes, Endžeļi. Ivans Klementjevs (1960) — kanoe airētājs, politiķis Jefimijs Klementjevs (1963) — kanoe airētājs, politiķis «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9