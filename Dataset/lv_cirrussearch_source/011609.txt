Tuzla (bosniešu: Tuzla) ir Bosnijas un Hercegovinas ceturtā lielākā pilsēta. Atrodas valsts zimeļaustrumos. Etniski jaukts (bosnieši, horvāti, serbi) iedzīvotāju sastāvs. Pilsētas teritorijā sālsūdens ezers. Pirmoreiz minēta 950. gadā kā Ungārijas pilsēta. Daudzus gadsimtus tā bija pazīstama ar nosaukumu Soli (sāļi), jo apkārtne bija sāls ieguves rajons. Arī mūsdienu nosaukums tulkojumā no turku valodas nozīmē to pašu. Sociālistiskās Dienvidslāvijas laikos Tuzla izveidojās par lielu rūpniecības centru. Bosnijas kara laikā 1992. - 1995. gadā pilsēta cieta relatīvi maz. Tuzla bija vienīgā pašvaldība valstī, kurā pie varas nebija nacionālisti, arī pilsētas pašaizsardzības vienībās bija iekļāvušies dažādu tautību pilsētas iedzīvotāji. Tomēr 1995. gada 25. maijā serbu militārās vienības no apkārtējiem kalniem veica apšaudi pa jauniešu svētku dalībniekiem, nogalinot 71 cilviliedzīvotājus, pārsvarā jauniešus un bērnus. Tuzlā dzimuši: Lepa Brena (Lepa Brena, Лепа Брена) (1960-) - mūziķe Meša Selimovičs (Meša Selimović) (1910-1982) - rakstnieks Vikikrātuvē par šo tēmu ir pieejami multivides faili. Skatīt: Tuzla. Encyclopædia Britannica raksts (angliski) Lapa Tuzlas slaktiņa piemiņai (bosniešu valodā?)