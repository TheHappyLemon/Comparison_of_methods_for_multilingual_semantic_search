Pasaules čempionāta hokejā 1. divīzija ir starptautisks hokeja turnīrs, kas notiek Pasaules čempionāta hokejā ietvaros. To rīko Starptautiskā Hokeja federācija un šis ir nākamais spēcīgākais līmenis pēc Elites divīzijas. 1. divīzijas turnīrā spēlējošās 12 komandas ir sadalītas A (stiprākais sešinieks) un B (vājākais sešinieks) grupās. No 2001. līdz 2011. gadam divas komandas, kas zaudēja vietu Elites divīzijā tika pazeminātas uz 1. divīziju. Savukārt 1. divīzijas turnīrā katras grupas pirmās vietas ieguvējs tika paaugstināts uz Elites divīziju, toties pēdējās vietas ieguvējs tika pazemināts uz 2. divīziju. Kopš 2012. gada katras Elites divīzijas grupas pēdējās vietas ieguvējs tiek pazemināts uz 1. divīziju, ko aizstāj 1. divīzijas A grupas pirmo divu vietu ieguvēji. Savukārt 6. vietas ieguvējs 1. divīzijas A grupā tiek pazemināts uz 1. divīzijas B grupu, ko aizstāj tās uzvarētājs, kamēr 1. divīzijas B grupas 6. vietas ieguvējs tiek pazemināts uz 2. divīziju. 1. divīzijas čempionāts tika izveidots 2001. gadā, no B grupas un četrām labākajām C grupas komandām. 2012. gadā grupas tika sadalītas pēc vietām pagājušajā čempionātā. A grupā piedalījās komandas, kas tika pazeminātas no Elites divīzijas, kā arī 2011. gada 2. un 3. vietu ieguvējiem savās grupās. B grupu veidoja 2011. gada 4. un 5. vietu ieguvēji savās grupās, kā arī komandas, kas tika paaugstinātas no 2. divīzijas. Japāna kvalificējās A grupai, tāpēc, ka IIHF koncils vienbalsīgi atļāva tai saglabāt kārtības pozīciju (3.), ko tā bija ieguvusi pirms izstāšanās no 2012. gada čempionāta. Pasaules čempionāts hokejā IIHF. «Japan withdraws from events». IIHF.com, 2011-03-29. Arhivēts no oriģināla, laiks: 2012-10-19. Skatīts: 2011-03-30.