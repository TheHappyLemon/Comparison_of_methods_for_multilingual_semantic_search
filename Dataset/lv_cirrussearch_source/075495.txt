Progress M-62 (Прогресс М-62) bija automātisks kravas kosmosa kuģis kravu nogādāšanai uz Starptautisko kosmisko staciju (SKS). Kopējā kravas masa bija 2431 kg. Tajā ietilpa degviela stacijas dzinējsistēmai, skābeklis, ūdens, pārtikas preces, apģērbs, medicīniskās iekārtas apkalpei. Palaišana notika no Baikonuras kosmodroma 2007. gada 23. decembrī 10:29:34 UTC ar nesējraķeti Sojuz-U. Saslēgšanās ar SKS notika 2007. gada 26. decembrī 08:14:06 UTC pie moduļa Pirs. 2008. gada 4. februārī 10:31:52 UTC Progress M-62 atvienojās no stacijas. Pēc atdalīšanās kosmosa kuģis vēl divas nedēļas pavadīja orbītā, veicot zinātniskus eksperimentus, pētot plazmas lauka veidošanos ap kosmosa kuģi dzinēju darbības laikā. Līdzīgus eksperimentus jau bija veicis Progress M-60. 2008. gada 15. februārī 09:44 UTC tika iedarbināti bremzēšanas dzinēji un kosmosa kuģis sāka nolaišanos - 10:29 UTC nesadegušās kuģa daļas iekrita Klusajā okeānā. Progress M-62 Arhivēts 2009. gada 23. oktobrī, Wayback Machine vietnē.