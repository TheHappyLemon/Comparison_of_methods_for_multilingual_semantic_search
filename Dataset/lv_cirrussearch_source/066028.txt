"Mūsu tēvu karogi" (angļu: Flags of Our Fathers) ir 2006. gada ASV kara drāmas filma, kuras režisors, mūzikas autors un viens no producentiem ir Klints Īstvuds. Tā ir diloģijas daļa, kas stāsta par kaujām par Ivodzimas salu Otrā pasaules kara laikā. Filma "Mūsu tēvu karogi" parāda notikumus ar amerikāņu karavīru acīm, bet filma "Vēstules no Ivodzimas" — japāņu skatījumā. Ivodzimas kaujas bija asiņainākās no visām sauszemes kaujām Klusā okeāna salās. Mazajā salā, kas ir mazāka par 9 km garumā un nepilnus 5 km platumā, iebruka 70 000 amerikāņu karavīru un virsnieku, kurus atbalstīja 220 000 jūrnieku. Salas japāņu garnizons sastāvēja no 20 tūkstošiem cilvēku. Neskatoties uz nopietno pārākumu, amerikāņi spēja pārņemt kontroli pār salu tikai mēnesi pēc desanta izcelšanas. Uzbrukums Ivodzimai bija viena no pēdējām amfībiju operācijām Otrā pasaules kara laikā. Ivodzimas kaujas laikā seši amerikāņu jūras kājnieki pacēla karogu salas augstākajā punktā Suribači kalnā. Fotogrāfija, kurā iemūžināts karoga pacelšanas brīdis, parastus puišus padarīja par varoņiem. Viņus atsauc uz Ameriku, kur politiķi cenšas iegūt papildu līdzekļus karam no Amerikas iedzīvotājiem, uz puišu popularitātes viļņa. Filmā mijas divas galvenās sižeta līnijas. Pirmā atspoguļo atmiņas par reālajiem šausmīgajiem notikumiem salas ieņemšanas laikā. Otrā ir trokšņains brauciens pa valsti, ko veic jauni karavīri, kuri kļuvuši par varoņu mīta dzīvu sastāvdaļu un aģitē par ieguldījumiem kara finansēšanā. «Flags of Our Fathers (2006)». Box Office Mojo. Skatīts: 2023. gada 19. martā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Interview: Clint Eastwood Flags of Our Fathers Arhivēts 2007. gada 17. maijā, Wayback Machine vietnē.