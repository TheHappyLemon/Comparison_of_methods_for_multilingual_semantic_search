Khmeru impērija ((okz): កម្វុជ) bija hindu un budistu valsts Dienvidaustrumāzijā no 802. līdz 1431. gadam. Khmeru impērijas pastāvēšanas laiku vēsturnieki sauc arī par Ankoras periodu, pēc impērijas galvaspilsētas Ankoras vārda. Impērija atradās mūsdienu Kambodžas, Laosas, Taizemes un Vjetnamas valstīs. Kambodžas pamatiedzīvotāji khmeri savu valsti centās izveidot jau 802. gadā, kad tā brīža vadonis Džajavarmans II pasludināja neatkarību no Javas un proklamēja Devaraju. Viņš kopā ar saviem sekotājiem aizsāka kultu, kas pielūdz karali Dievu, šie procesi turpinājās un šādā veidā izveidojās Khmeru impērija, kas šā brīža Kambodžas teritorijā pastāvēja no 9. līdz 15. gadsimtam. Turpinot valdīt valdniekam Džajavarmanam VIII impērijai uzbruka mongoļu karaspēks, taču asiņainie slaktiņi izpalika, Khmeru impērijas valdniekam izdevās vienoties ar mongoļu vadoni Hubilaju par mierizlīgumu, kas panākts khmeriem samaksājot mongoļu karaspēkam. Aptuveni 13. gadsimtā Šrilankas mūki iepazīstināja Dienvidaustrumāziju, tostarp Kambodžu, ar budismu, kas strauji izplatījās visā Dienvidaustrumāzijā. Lai gan valstī līdz tam galvenā reliģija bija hinduisms, vietējie iedzīvotāji arvien vairāk sāka praktizēt budismu un budisms kļuva par populārāko reliģiju arī Khmeru impērijā. Oficiālo valsts reliģijas statusu budisms gan ieguva tikai 1295. gadā, kad pie varas nāca valdnieks Indravarmans III. Khmeru Impērija 12. gadsimtā bija kļuvusi par lielāko impēriju visā Dienvidaustrumāzijā, tās centrs atradās Ankorā, ap kuru tika būvēti tempļi un pilsētas. 2007. gada veiktajos izrakumos Ankorā tika gūti pierādījumi tam, ka Ankora bijusi lielākā pasaules pilsēta pirmsrūpniecības laikmetā. Tās kopējā platība bijusi ap 2980 kvadrātkilometriem. Pilsētas plānojums liecināja, ka tajā spētu uzturēties ap 1 miljonu iedzīvotāju. Arī pēc impērijas sabrukšanas 15. gadsimtā Ankora un Ankorvats Kambodžā saglabājušies līdz mūsdienām. «Cambodia | history - geography». Encyclopedia Britannica (angļu). Skatīts: 2018-12-03. «Angkor Wat Period Cambodia Tour». www.cambodia-travel.com. Arhivēts no oriģināla, laiks: 2012-12-01. Skatīts: 2018-12-03. «Metropolis: Angkor, the world's first mega-city». 2011-06-05. Arhivēts no oriģināla, laiks: 2008-09-23. Skatīts: 2018-12-03. Vikikrātuvē par šo tēmu ir pieejami multivides faili. Skatīt: Khmeru impērija. Krievijas Lielās enciklopēdijas raksts (krieviski) Pasaules vēstures enciklopēdijas raksts (angliski)