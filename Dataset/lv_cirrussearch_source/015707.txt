Juris Binde (dzimis 1955. gada 28. maijā Rīgā) ir latviešu uzņēmējs, zinātnieks, inženieris, konstruktors, ekonomikas doktors, SIA “Latvijas Mobilais Telefons” (LMT) prezidents un valdes priekšsēdētājs, kā arī Vidzemes Augstskolas profesors. Sniedzis nozīmīgu ieguldījumu telekomunikāciju nozares attīstībā Latvijā, nostiprinot LMT kā tehnoloģiju inovāciju un biznesa līderi. No 1978. līdz 1984. gadam bijis Valsts elektrotehniskās fabrikas (VEF) sadzīves radioelektroniskās aparatūras inženieris-konstruktors, galvenā konstruktora vietnieks un projektu galvenais konstruktors. No 1984. līdz 1987. gadam pildījis VEF Zinātniski pētnieciskā institūta (ZPI) Zinātniski tehniskās informācijas un starptautiskās sadarbības nodaļas vadītāja vietnieka pienākumus, kā arī bijis Sistēmanalīzes grupas vadītājs. Pēc tam līdz 1992. gadam ieņēmis VEF ZPI galvenā tehnologa amatu un bijis Tehnoloģiskās nodaļas vadītājs. 1992. gadā kļuva par LMT pirmo prezidentu un kopš 2004. gada pilda arī valdes priekšsēdētāja amatu. Paralēli darbam uzņēmumā no 2001. gada ir profesors Vidzemes Augstskolā. Vidējo izglītību ieguvis Rīgas 2. vidusskolā, ko absolvējis 1973. gadā. No 1973. līdz 1978. gadam studējis Rīgas Politehniskā institūta Radiotehnikas un sakaru fakultātē, iegūstot radioaparatūras inženiera konstruktora tehnologa specialitāti (Mg. sc. ing., Dipl. ing.). Zināšanas papildinājis Vācijā (1990), Zviedrijas Menedžmenta institūtā IFL (1995), ASV Kolumbijas Universitātes Augstākajā biznesa skolā (2000). No 2005. līdz 2007. gadam studējis doktorantūrā Latvijas Universitātes (LU) Ekonomikas un vadības fakultātē, iegūstot ekonomikas doktora grādu (Dr. oec.) uzņēmējdarbības vadībā. Paralēli doktorantūras studijām LU apguvis programmu “Augstskolu mācībspēku pedagoģiskās izglītības pamati/augstskolu didaktika” (2006). Eksperta darbības jomas – vadībzinātne un uzņēmējdarbības vadība (atslēgas vārdi: konkurētspēja, projektu vadīšana, emocionālā inteliģence, sabiedrisko pakalpojumu regulēšana, vadības procesu modelēšana); informācijas tehnoloģijas (atslēgas vārdi: mobilā datu pārraide, platjoslas internets, satura pakalpojumi, datu apstrāde, lietu internets). Piedalījies daudzās starptautiskās zinātniskās un zinātniski praktiskajās konferencēs, ir vairāk nekā 40 zinātnisko publikāciju un trīs rūpniecisko paraugu autors. Divsējumu monogrāfijas par Valsts elektrotehniskās fabrikas VEF vēsturi “Nezūdošās vērtības” zinātniskais redaktors.No 2013. līdz 2016. gadam pētnieka statusā līdzdarbojies Eiropas Savienības programmas TEMPUS projektā FKTBUM (Fostering Knowledge Triangle in Belarus, Ukraine and Moldova). LU Padomnieku konventa priekšsēdētājs (kopš 2014. gada); Rīgas Tehniskās universitātes (RTU) Padomnieku konventa loceklis (kopš 2014. gada); RTU Goda doktors (kopš 2006. gada); Latvijas Informācijas un komunikācijas tehnoloģijas asociācijas viceprezidents (kopš 2014. gada); Latvijas Darba devēju konfederācijas viceprezidents (kopš 2010. gada); Biedrības “Latvijas formula 2050” valdes priekšsēdētāja vietnieks (kopš 2018. gada); Latvijas Produktivitātes, efektivitātes, attīstības un konkurētspējas foruma (PEAK) loceklis; Vidzemes Augstskolas Stratēģiskās konsultatīvās padomes priekšsēdētājs (kopš 2012. gada); Valsts pārbaudījumu komisijas priekšsēdētājs LU Biznesa vadības un ekonomikas fakultātes “Projektu vadīšanas” profesionālā maģistra studiju programmā (kopš 2009. gada) un maģistra studiju programmā “Stratēģiskā vadība un līderība” (kopš 2018. gada). 14 gadu vecumā sācis nodarboties ar automodelismu, tostarp piedalījies arī sacensībās. Lielākie sasniegumi – vairākkārtējs Latvijas čempions automodelismā un kuģu modelismā, startējis vairākās PSRS Tautu spartakiādēs tehniskajos sporta veidos, piedalījies IRSI ledusrallija čempionātā. Kopš 2000. gada aizraujas ar golfu, spēlējis gandrīz simts pasaules golfa laukumos, tostarp arī kolekcionē golfa bumbiņas. Zviedrijas Karaliskās Polārzvaigznes ordeņa 1. šķiras bruņinieks/virsnieks (2014); IV šķiras Triju Zvaigžņu ordeņa virsnieks (2001); Satiksmes ministrijas Atzinības raksts (2000); Ministru kabineta Atzinības raksts (1998); Inženiera Jāņa Lintera prēmijas laureāts (1993). Kopējās Latvijas enciklopēdija. 1. sējums. Rīga : Valērija Belokoņa izdevniecība. 2002. 675. lpp. ISBN 9984-9482-1-8. Konkrētās “Binde Juris”. letonika.lv. Skatīts: 2019. gada 30. janvārī. “Telekomunikācijas Latvijā”. enciklopedija.lv. Skatīts: 2019. gada 30. janvārī. “DR. JURIS BINDE”. lmt.lv. Skatīts: 2019. gada 29. janvārī. https://va.lv/lv/kontakti/sazinies Skatīts: 2019. gada 10. septembrī. “Raksts: Ar izcilības filozofiju Arhivēts 2016. gada 15. aprīlī, Wayback Machine vietnē.”. sporto.lv. Skatīts: 2019. gada 29. janvārī. Nezūdošās vērtības// Rīga: Latvijas Mediji, 2019., 1. grāmata 536 lpp., 2. grāmata 654 lpp. “EU TEMPUS project FKTBUM”. lu.lv. Skatīts: 2019. gada 29. janvārī. “Aktuāli! LU Padomnieku konvents pirmajā sēdē ievēl priekšsēdētāju un atklāj LU simtgades “ideju banku” Arhivēts 2019. gada 16. oktobrī, Wayback Machine vietnē.”. lu.lv. Skatīts: 2019. gada 29. janvārī. “Padomnieku konvents”. rtu.lv. Skatīts: 2019. gada 29. janvārī. “LIKTA valde”. likta.lv. Skatīts: 2019. gada 29. janvārī. http://www.lddk.lv/cilveki/[novecojusi saite] Skatīts: 2019. gada 10. septembrī. http://www.leta.lv/es/item/0952BD88-808B-4AC1-A92C-AB05836A2506/jaunumi:news Arhivēts 2019. gada 16. oktobrī, Wayback Machine vietnē./, Skatīts: 2019.gada 10.septembrī “Vidzemes Augstskolas stratēģija 2016. – 2020. gadam”. va.lv. Skatīts: 2019. gada 29. janvārī. Jau ceturtdaļgadsimtu Latvijas biznesā: Juris Binde. db.lv. Skatīts: 2019. gada 31. janvārī Aivars Pastalnieks. Bindes sistēma. Klubs, 2017. 33.lpp. Cilvēku portāls Latvijas portāls