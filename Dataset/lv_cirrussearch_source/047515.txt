Aleksandra Oboļenceva (krievu: Александра Сергеевна Оболенцева; dzimusi 2001. gada 21. jūnijā Tulā) ir Krievijas starptautiskā lielmeistare šahā (2018). Šahu iemācījusies spēlēt sešu gadu vecumā. Trīs reizes uzvarējusi Krievijas meiteņu šaha čempionātos: 2009. gadā U8 vecuma grupā, 2011. gadā U10 vecuma grupā un 2012. gadā U12 vecuma grupā. 2009. gadā uzvarējusi Maskavas šaha festivāla Moscow Open bērnu turnīrā. Pārstāvējusi Krieviju Eiropas un Pasaules jauniešu šaha čempionātos dažadās vecuma grupās, kuros izcīnījusi 4 medaļas: zelta (2011. gadā Pasaules jauniešu šaha čempionātā meiteņu U10 vecuma grupā), sudraba (2018. gada Pasaules jauniešu šaha čempionātā meiteņu U18 vecuma grupā) un 2 bronzas (2010. gadā Pasaules jauniešu šaha čempionātā meiteņu U10 vecuma grupā un 2012. gadā Eiropas jauniešu šaha čempionātā meiteņu U12 vecuma grupā). 2010. gadā izcīnījusi otro vietu Pasaules skolnieku šaha čempionātā meiteņu U9 vecuma grupā, bet 2014. un 2015. gadā uzvarējusi šajā turnīrā (attiecīgi U13 un U15 meiteņu vecuma grupās). 2018. gadā Rīgā piedalījusies Eiropas jauniešu šaha čempionātā un U18 meiteņu vecuma grupā ierindojusies 4. vietā. 2019. gada oktobrī Pasaules jauniešu šaha čempionātā U18 meiteņu vecuma grupā izcīnījusi bronzas medaļu. Šaha kluba SC 1957 Bad Königshofen sastāvā uzvarējusi Vācijas šaha bundeslīgā sievietēm (2018/2019). Pārstāvējusi Krievijas komandu Pasaules jauniešu šaha olimpiādēs U16 vecuma grupā (2016-2017), kuros izcīnījusi 2 zelta (2017) un 2 sudraba (2016) medaļas gan komandu, gan individuālajā vērtējumā. Par panākumiem turnīros FIDE 2017. gadā Oboļencevai piešķīra starptautiskās meistares (WIM), bet 2018. gadā - starptautiskās lielmeistares (WGM) nosaukumu. «Alexandra Obolentseva wins the Russian U8 chess championship». Arhivēts no oriģināla, laiks: 2018. gada 20. janvārī. Skatīts: 2019. gada 14. martā. «Moscow Open 2009». Arhivēts no oriģināla, laiks: 2018. gada 8. janvārī. Skatīts: 2019. gada 14. martā. 2010 World Youth Chess Championship – Final report European Youth Chess Championship 2012 «European Youth Chess Championship G-18 - 2018». Arhivēts no oriģināla, laiks: 2018. gada 10. septembrī. Skatīts: 2019. gada 14. martā. World Youth Chess Championship 2019 - Girls U18 Frauen-Bundesliga 2018/2019 OlimpBase :: World Youth U16 Chess Olympiads :: Alexandra Obolentseva 88th FIDE Congress 2017, 7-15 October, Goynuk, Antalya, Turkey 2nd quarter Presidential Board Meeting 2018, July 8-11, Bucharest, ROU Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)