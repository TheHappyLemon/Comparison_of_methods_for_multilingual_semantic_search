Škodras ezers (albāņu: Liqeni i Shkodrës) vai Skadaras ezers (serbu: Скадарско језеро) ir liels ezers uz robežas starp Albāniju un Melnkalni, lielākais ezers Balkānos. Nosaukts Albānijas pilsētas Škodras vārdā. Atrodas tikai 20 km no Adrijas jūras krasta. Dziļākās dzelmes ezerā veido zemūdens avotu izplūdes vietas, kur ezera dziļums sasniedz pat 44 m. Ezers ir salīdzinoši jauns, pašreizējā veidā izveidojies pēdējo 18 000 gadu laikā. Izteka Buna (Melnkalnē — Bojana) ietek Adrijas jūrā. Ezerā reģistrētas 270 putnu sugas, tai skaitā pelikāni. Bagāts ar zivīm. Iekļauts Rāmsaras vietu sarakstā. Melnkalnes pusē 1983. gadā izveidots Skadaras ezera nacionālais parks. Ezera ziemeļaustrumos plaši mitrāji, zems krasts, dienvidrietumos — līdz 1600 m augsti kalni. Ezera ūdens līmenis atkarībā no gadalaika svārstās pat par 5 m. Vikikrātuvē par šo tēmu ir pieejami multivides faili. Skatīt: Škodras ezers. Encyclopædia Britannica raksts (angliski) Discover-Montenegro.com Ezera apraksts ar attēliem (angliski) Skadarsko jezero Skadaras ezera attēli, teksts serbu valodā Ezera apraksts angļu valodā, attēli Škodras ezera nacionālā parka mājaslapa