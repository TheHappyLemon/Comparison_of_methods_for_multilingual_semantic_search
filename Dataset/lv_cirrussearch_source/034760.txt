Marijs Čandlers (angļu: Murray Chandler; dzimis 1960. gada 4. aprīlī Velingtonā) ir Jaunzēlandes un Lielbritānijas starptautiskais lielmeistars šahā (1983). Pirmo lielo panākumu šahā sasniedzis 1976. gadā, kad dalījis 1.-3. vietu Jaunzēlandes šaha čempionātā. 1980. gadu sākumā pārcēlies uz dzīvi Anglijā un starptautiskajā arēnā pārstāvējis šo valsti. 1984. gadā uzvarējis Nāciju Sadraudzības valstu šaha čempionātā un kā rezervists piedalījies PSRS un Pasaules komandu šaha mačā. Daudzu starptautisko šaha turnīru uzvarētājs, tajā skaitā Londonā (1979), Braitonā (1981), Hastingsā (1987). Par panākumiem turnīros FIDE Čandleram 1977. gadā piešķīra starptautiskā meistara (IM) nosaukumu, bet 1983. gadā - starptautiskā lielmeistara (GM) nosaukumu. 1983. gadā ieņēmis 2. vietu Jūrmalas starptautiskajā šaha turnīrā (uzvarēja Oļegs Romaņišins), apsteidzot visus tā laika spēcīgākos Latvijas šahistus: Mihailu Tālu, Aivaru Gipsli, Jāni Klovānu, Alvi Vītoliņu, Edvīnu Ķeņģi un Zigurdu Lanku. No 1991. līdz 1999. gadam finansiāli sekmīgi vadījis atjaunoto britu šaha žurnālu British Chess Magazine. Pazīstams arī kā šaha grāmatu autors. Pārstāvējis Jaunzēlandes un Lielbritānijas komandas lielākajos komandu šaha turnīros: Pasaules šaha olimpiādēs piedalījies 10 reizes (1976-1992, 2008). Komandu vērtējumā izcīnījis 3 sudraba (1984, 1986, 1988) un bronzas (1990) medaļas, bet individuālajā vērtējumā izcīnījis 3 sudraba (1986, 1990) un bronzas (1986) medaļas; Eiropas komandu šaha čempionātos piedalījies 2 reizes (1983, 1999). Individuālajā vērtējumā izcīnījis bronzas (1999) medaļu; Pasaules komandu šaha čempionātā piedalījies 2 reizes (1985-1989) un komandu vērtējumā abas reizes izcīnījis bronzas medaļas, bet individuālajā vērtējumā abas reizes izcīnījis sudraba medaļas; Āzijas valstu komandu šaha čempionātā piedalījies 2 reizes (1974-1977) un individuālajā vērtējumā izcīnījis bronzas (1974) medaļu. 2000. gadu otrajā pusē atgriezies Jaunzēlandē, un kopš 2007. gada atkal pārstāv šo valsti. 2008. gadā Oklendā uzvarējis Jaunzēlandes šaha čempionātā. Murray Chandler, How To Beat Your Dad At Chess (1998), ISBN 1-901983-05-6 Murray Chandler, Chess Tactics For Kids (2003), ISBN 1-901983-99-4 Murray Chandler, Chess For Children (2004), ISBN 1-904600-06-9 USSR vs Rest of the World: London 1984 International Tournament Yurmala 1-19.06.1983 OlimpBase :: Men's Chess Olympiads :: Murray Graham Chandler OlimpBase :: European Men's Team Chess Championship :: Murray Graham Chandler OlimpBase :: World Men's Team Chess Championship :: Murray Graham Chandler OlimpBase :: Men's Asian Team Chess Championship :: Murray Graham Chandler Chess Players who changed federations in 2007 New Zealand Chess Championship 2008 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)