Refrain ir dziesma, kas uzvarēja pirmajā 1956. gada Eirovīzijas dziesmu konkursā Lugāno, Šveicē, kuras autori ir Žeo Vumārs un Emils Garda. To izpildīja Šveices dziedātāja Līza Asija, pārstāvot Šveici. Lai gan Refrain bija pirmā Eirovīzijas dziesmu konkursa uzvarētājdziesma, tā nebija pirmā Šveices dziesma konkursā, jo pirmajā konkursā katru valsti pārstāvēja 2 dziesmas — pirms tam Līza Asija bija arī uzstājusies ar dziesmu Das alte Karussell, kas tika izpildīta vācu valodā, kamēr Refrain — franču valodā. Nav zināmi šī konkursa pilnie rezultāti, jo punktu sadalījums netika paziņots un ir zināms tikai uzvarētājs. «Géo Voumard, a Founder of the Montreux Jazz Festival, Dies at 87». Agence France-Presse (angļu) (The New York Times). 2008. gada 8. augustā. Skatīts: 2008. gada 11. septembrī. «Eurovision 1956 Results: Voting & Points». EUROVISIONWORLD.COM (angļu). Skatīts: 2021. gada 5. jūlijā.