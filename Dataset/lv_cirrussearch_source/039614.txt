Kolīna (čehu: Kolín) ir pilsēta Čehijā, Centrālčehijas apgabala Kolīnas apriņķa centrs pie Labas upes. Jau 1261. gadā, kad Kolīna pirmoreiz minēta rakstos, tā bija pilsēta. Ilgu laiku apdzīvotā vieta atradās Hābsburgu impērijas sastāvā. 1757. gadā Septiņgadu kara ietvaros pie pilsētas notika Kolīnas kauja, kurā austrieši fon Dauna vadībā sakāva Frīdriha Lielā komandētos prūšus. No 1919. gada — Čehoslovākijā. 1944. gadā Otrā pasaules kara laikā tika bombardēta pie Kolīnas esošā degvielas pārstrādes rūpnīca. Kolīnā kara gados ražoja ķīmisko vielu Zyklon B, kuru citu starpā izmantoja cilvēku nogalināšanai nāves nometnēs. Pēc tam to pārdēvēja par Uragan D2, un tā šeit tiek ražota joprojām. 20. gadsimta 70. un 80. gados pie Kolīnas ražoja Austrumu bloka valstīs populāru košļājamo gumiju "Pedro". Kopš 1993. gada — Čehijā. Pie pilsētas atrodas Peugeot, Citroën un Toyota autorūpnīca. Kolīna ir hokejista Petra Čāslavas (Petr Čáslava, 1979), franču mīma Žana Gaspāra Debiro (Jean-Gaspard Deburau, 1796—1846), dzejnieka Josefa Svatopluka Mahara (Josef Svatopluk Machar, 1864—1942), fotogrāfa Josefa Sudeka (Josef Sudek, 1896—1976), tenisista Bohdana Ulihraha (Bohdan Ulihrach, 1975) un Čehijas prezidenta Miloša Zemana (Miloš Zeman, 1944) dzimtā pilsēta. Kolīnas ģimnāzijā mācījušies valodnieki Bedržihs Hroznijs (Bedřich Hrozný, 1879—1952) un Vilēms Matesiuss (Vilém Mathesius, 1882—1945). Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Kolīna. Brockhaus Enzyklopädie raksts (vāciski) Ebreju enciklopēdijas Austrumeiropā raksts (angliski) Uragan D2 ražotājs Toyota Peugeot Citroën Automobile Czech