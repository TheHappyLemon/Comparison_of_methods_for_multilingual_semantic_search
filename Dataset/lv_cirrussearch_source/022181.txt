Anže Kopitars (slovēņu: Anže Kopitar; dzimis 1987. gada 24. augustā Jesenicē, Slovēnijā) ir profesionāls slovēņu hokejists, spēlē centra uzbrucēja un kreisās malas uzbrucēja pozīcijās, Slovēnijas hokeja izlases dalībnieks. Pašlaik (2024) pārstāv NHL klubu Losandželosas "Kings", kur pilda kapteiņa funkcijas. Losandželosas klubs Kopitaru izraudzījās 2005. gada NHL draftā ar kopējo 11. kārtas numuru. Pirms spēlēšanas "Kings" sastāvā viņš pārstāvēja Zviedrijas Elites sērijas klubu Sēderteljes SK. "Kings" sastāvā slovēnis spēlē kopš 2006.—2007. gada sezonas un ir kļuvis par vienu no komandas labākajiem uzbrucējiem. A. Kopitars ir pirmais slovēņu hokejists, kurš spēlējis NHL. Nacionālajā hokeja līgā debitēja 2006. gada 6. oktobrī pret Anahaimas "Ducks", šajā spēlē viņš guva 2 vārtus, taču "Kings" zaudēja ar 3—4. Piedalījās 2008. gada NHL Visu zvaigžņu spēlē. 2011.—12. un 2013.—14. gada sezonās "Kings" sastāvā izcīnījis Stenlija kausu. 2016. gadā kļuva par "Kings" kapteini. Kopitars 2023. gada 28. februārī izcīnija savu sesto "hat-trick" karjerā, gūstot četrus vārtus pēcspēles metienu sērijā 6:5 uzvarā pret Vinipegas Jets. Sezonas beigās viņš ieguva savu otro Lēdijas Bingas balvu, kļūstot par pirmo "karali" kopš Veina Grecka, kurš vairākas reizes ieguvis šo balvu. 2023. gada 6. jūlijā "Kings" pagarināja līgumu ar Kopitaru, vēl uz uz diviem gadiem. Iespaidīgi iesākot 2023.–2024. gada sezonu, 2023. gada 8. novembrī Kopitars guva savus 400. vārtus NHL, kas bija arī spēles uzvaras vārti pret Vegasas "Golden Knights". https://sportacentrs.com/hokejs/nhl/02062022-losandzelosas_kings_kapteinis_kopitars_sa «Los Angeles Kings- Team: Anze Kopitar Official Player Page». Los Angeles Kings. 2008-11-11. Arhivēts no oriģināla, laiks: 2009-03-17. Skatīts: 2008-11-12. Gann Matsuda. «Rookie Kopitar Shines In Debut, But Can't Do It Alone». Online Kingdom, 2007-10-07. Arhivēts no oriģināla, laiks: 2007-12-24. Skatīts: 2007-10-27. «Kopitar Named To All-Star Team». Los Angeles Kings. 2008-01-10. Skatīts: 2008-01-27.[novecojusi saite] https://www.nhl.com/news/los-angeles-kings-winnipeg-jets-game-recap-341377206 https://www.nhl.com/news/kings-anze-kopitar-wins-lady-byng-trophy-345017792 https://www.nhl.com/kings/news/la-kings-sign-captain-anze-kopitar-to-two-year-contract-extension-345254812 https://www.nhl.com/news/los-angeles-kings-vegas-golden-knights-game-recap-november-8 Vikikrātuvē par šo tēmu ir pieejami multivides faili. Skatīt: Anže Kopitars. Eliteprospects profils (angliski) Oficiālā mājaslapa (angliski) The Internet Hockey Database profils (angliski) European Hockey profils (angliski) NHL profils (angliski)