Ērgļu novads bija administratīvi teritoriālās reformas gaitā izveidota pašvaldība Vidzemes vidienē. Novadā apvienoti bija bijušā Madonas rajona Ērgļu, Sausnējas un Jumurdas pagasti. Lēmums par novada izveidošanu tika pieņemts Ministru kabineta 2006. gada 5. septembra sēdē saskaņā ar noteikumiem Nr.743 „Noteikumi par Madonas rajona Ērgļu novada izveidošanu” , kas izdoti saskaņā ar Administratīvi teritoriālās reformas likuma 6.1 panta trešo daļu. Kopš 2021. gada Ērgļu, Jumurdas un Sausnējas pagasti pievienoti Madonas novadam. Pirmajā novada sēdē, 2006. gada 14. septembrī, par novada domes priekšsēdētāju ievēlēja Guntaru Velci. Novada administratīvajā centrā Ērgļos atrodas bijušās dzelzceļa līnijas Rīga—Ērgļi galastacija Ērgļi. Bernhards Dīriķis (1831-1892), žurnālists, jaunlatviešu kustības dalībnieks. Andrejs Jurjāns (1856-1922), latviešu klasiskās mūzikas pārstāvis, komponists un folklorists. Pāvuls Jurjāns (1866-1948), latviešu komponists, diriģents, pedagogs, mūzikas kritiķis un tautas dziesmu vācējs. Rūdolfs Blaumanis (1863-1908), latviešu prozaiķis, dramaturgs un žurnālists. Jānis Zālītis (1874-1919), latviešu politiķis, Krievijas Valsts domes deputāts, viens no latviešu strēlnieku bataljonu organizētājiem, pirmais Latvijas Republikas Apsardzības ministrs. Jānis Grots (1901-1968), latviešu rakstnieks. Zinaīda Lazda (1902-1957), latviešu dzejniece. Māris Olte (1968), biologs un žurnālists. Skatīt arī: Valsts aizsargājamie kultūras pieminekļi Ērgļu novadā Reģionālās attīstības un pašvaldību lietu ministrija https://data.stat.gov.lv/pxweb/lv/OSP_PUB/START__ENV__DR__DRT/DRT010/; Centrālā statistikas pārvalde; pārbaudes datums: 25 februāris 2021. https://data.stat.gov.lv/pxweb/lv/OSP_PUB/START__POP__IR__IRS/IRD060/; Centrālā statistikas pārvalde; pārbaudes datums: 15 jūnijs 2021. Latvijas iedzīvotāju skaits pašvaldībās 01.07.2010. Iedzīvotāju skaits Latvijas pašvaldībās pēc nacionālā sastāva 01.07.2016. Oficiālā tīmekļa vietne