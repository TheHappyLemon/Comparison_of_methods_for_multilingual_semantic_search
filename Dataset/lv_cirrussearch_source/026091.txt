Marks Džordāno (angļu: Mark Giordano; dzimis 1983. gada 3. oktobrī) ir kanādiešu hokejists, aizsargs. Pašlaik (2023) Džordāno pārstāv Nacionālās hokeja līgas klubu Toronto "Maple Leafs". Nav draftēts NHL. Profesionāļa karjeru Džordāno sāka 2004. gada vasarā, kad tika uzaicināts uz NHL vienības Kalgari "Flames" un parakstīja ar komandu līgumu. 2004.—05. gada sezonu hokejists aizvadīja AHL vienībā Lovellokas "Monsters". Nākamajā sezonā aizsargs debitēja "Flames" sastāvā, tās rindās aizvadot septiņas spēles. 2006.—07. gada sezonā Džordāno NHL aizvadīja jau 48 spēles. 2007. gada vasarā Džordāno neizdevās vienoties par jauna līguma nosacījumiem, kā rezultātā 2007.—08. gada sezonu viņš aizvadīja Krievijas Superlīgas vienībā Maskavas "Dinamo". 2008.—09. gada sezonā Džordāno atgriezās "Flames" sastāvā. Jau 2011. gadā viņš kļuva par "Flames" kapteiņa palīgu, bet 2013. gadā, pēc tam, kad "Flames" bija pametis Džeroms Iginla, tieši Džordāno kļuva par jauno komandas kapteini. 2021. gada NHL paplašināšanās draftā Džordāno kļuva par līgas jaunpienācēju Sietlas "Kraken" spēlētāju, bet jau 2022. gada 20. martā maiņas darījuma rezultātā tika aizmainīts uz Toronto "Maple Leafs" komandu. 2019. gadā Džordāno kā līgas labākais aizsargs ieguva Džeimsa Norisa balvu un tika iekļauts arī līgas simboliskajā izlasē. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)