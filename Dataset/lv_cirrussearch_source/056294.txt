Jonna Sundlinga (zviedru: Jonna Sundling; dzimusi 1994. gada 28. decembrī Ūmeo) ir zviedru distanču slēpotāja. 2022. gada olimpisko spēļu čempione sprinta distancē. Piedalījusies 2012. gada ziemas jaunatnes olimpiskajās spēlēs Insbrukā, kur izcīnījusi sudraba medaļu sprintā. Guvusi panākumus arī Pasaules čempionātā junioriem, izcīnot trīs zelta medaļas. 2013. gadā Liberecā uzvarēja stafetē, bet 2014. gadā — sprintā un vēlreiz stafetē. Pasaules kausa sacensībās debitēja 2015. gada 15. februārī Estešundā ar 50. vietu 10 km distancē brīvajā stilā. Tā paša gada martā izcīnīja pirmos Pasaules kausa punktus, iekļūstot sprinta sacensību pusfinālā un ieņemot 7. vietu. 2016. gada Pasaules U-23 čempionātā uzvarēja sprintā. 2018. gada 30. novembrī Lillehammerē izcīnīja savu pirmo uzvaru PK posmos. 2019. gada Pasaules čempionātā piedalījās tikai sprintā, kur iekļuva finālā un ieņēma 4. vietu. 2019.—2020. gada Pasaules kausa sprinta disciplīnas kopvērtējumā izcīnīja 2. vietu, piekāpjoties tikai citai zviedru slēpotājai Linnai Svānai. 2021. gada Pasaules čempionātā izcīnīja divas zelta medaļas. Viņa kļuva par pasaules čempioni sprintā, bet vēlāk kopā ar Maju Dālkvistu uzvarēja arī komandu sprintā. 2022. gada ziemas olimpiskajās spēlēs Pekinā J. Sundlinga izcīnīja visu medaļu komplektu: zelta medaļu sprintā, kā arī sudrabu komandu sprintā un bronzas godalgu stafetē. 2023. gada Pasaules čempionātā ieguva savu otro pasaules čempiones titulu sprintā. Arī komandu sprintā kopā ar Emmu Rībomu izcīnīja zeltu. «Jonna Sundling vann U23VM-sprinten». svt.se (zviedru). 2016. gada 24. februārī. Skatīts: 2021. gada 8. martā. «Sundling and Pellegrino take the win at the Lillehammer sprint». fis-ski.com (angļu). 2018. gada 30. novembrī. Skatīts: 2021. gada 8. martā. «Cup Standings». sportacentrs.com. Skatīts: 2021. gada 8. martā. «Zviedrietes uzvar komandu sprintā, Sundlingai otrais zelts». sportacentrs.com. 2021. gada 28. februārī. Skatīts: 2021. gada 8. martā. Vikikrātuvē par šo tēmu ir pieejami multivides faili. Skatīt: Jonna Sundlinga. Olympedia profils (angliski) FIS profils (distanču slēpošana) (angliski)