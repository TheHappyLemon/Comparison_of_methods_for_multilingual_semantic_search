Ļevašovas masu kapi (krievu: Левашовское мемориальное кладбище) jeb Ļevašovas tīrelis (Левашовская пустошь) ir masu slepkavību vieta netālu no Ļevašovas (Левашово) ciema Gorskas šosejā 143 uz ziemeļiem no Pēterburgas, kas ierīkota Lielā terora laikā un izmantota PSRS politisko ieslodzīto nogalināšanai. Līdz pat 1989. gadam tika apsargāts kā VDK "specobjekts". Šeit apglabāti apmēram 45 tūkstoši noslepkavoto cilvēku no visa tagadējā Krievijas Ziemeļrietumu reģiona. Pēc 1937. gada 25. jūlija NKVD pavēles № 00439 tā paša gada 29. jūlijā sākās Pēterburgas vāciešu aresti. Pirmās masu slepkavības pie Ļevašovas sākās 1937. gada 31. jūlijā, līdz tam nošaušanas vietas bija Rževas artilērijas poligonā pie Staroje Kovaļevo sādžas un Pēterburgas mikrorajonos Berngardovkā un Toksovo. "Vāciešu operācijas" laikā mežā pie Ļevašovas nošāva 166 cilvēkus. Pēc NKVD pavēles № 00447. Ļeņingradas apgabalā četru mēnešu laikā no 1937. gada 5. augusta bija jāpiespriež nāvessods 4000 iedzīvotājiem, tomēr 1938. gada 31. janvārī PSKP CK politbirojs "nošaujamo kvotu" paaugstināja vēl par 3000 cilvēkiem. Zināms, ka 1937. gadā tika nošauti 18 719, bet 1938. gadā 20 769 Pēterburgas un apkārtējo apgabalu iedzīvotāji. 1996. gada 15. maijā Pēterburgas mērs Anatolijs Sobčaks pie ieejas kapsētā atklāja pieminekli "Totalitārisma molohs". Kapsētā uzstādītas piemiņas zīmes arī te noslepkavotajiem baltkrieviem un lietuviešiem, krieviem, poļiem, somiem, itāļiem, ebrejiem, vāciešiem, norvēģiem, igauņiem, ukraiņiem, latviešiem, asīriešiem, kā arī Pleskavas, Novgorodas un Vologdas iedzīvotājiem. Vāciešiem Somiem Igauņiem Latviešiem Lietuviešiem Poļiem Ukraiņiem Baltkrieviem un lietuviešiem Ebrejiem Itāļiem Asīriešiem «Литва в Петербурге». Arhivēts no oriģināla, laiks: 2016. gada 4. martā. Skatīts: 2012. gada 25. martā. Приказ НКВД от 30.07.1937 г. № 00447 Часть II. О МЕРАХ НАКАЗАНИЯ РЕПРЕССИРУЕМЫМ И КОЛИЧЕСТВЕ ПОДЛЕЖАЩИХ РЕПРЕССИИ. Постановление политбюро ЦК ВКП(б) "об антисоветских элементах" «Левашовское мемориальное кладбище». Arhivēts no oriģināla, laiks: 2007. gada 7. novembrī. Skatīts: 2007. gada 31. oktobrī. «Левашовское мемориальное кладбище. Расположение кладбища и памятников.». Arhivēts no oriģināla, laiks: 2007. gada 7. novembrī. Skatīts: 2007. gada 31. oktobrī. Левашовская пустошь — тайный могильник НКВД-КГБ (krieviski) СПИСОК ГРАЖДАН, РАССТРЕЛЯННЫХ В ЛЕНИНГРАДЕ, ВНЕ ЛЕНИНГРАДА И ВПОСЛЕДСТВИИ РЕАБИЛИТИРОВАННЫХ (ТОМ 8 «ЛМ») Nošauto saraksti 8. sējumos (krieviski) Koordinātas: 60°05′38″N 30°11′26″E﻿ / ﻿60.09389°N 30.19056°E﻿ / 60.09389; 30.19056