Vidina (bulgāru: Видин, izrunā: [ˈvidin]) ir pilsēta Bulgārijas galējos ziemeļrietumos, Vidinas apgabala administratīvais centrs. Vidina atrodas Donavas labajā krastā; otrpus upei — Rumānija, bet ap 20 km attālumā atrodas robeža ar Serbiju. 2021. gadā pilsētā dzīvoja 40,4 tūkstoši iedzīvotāju. Vairāk nekā 90% no pilsētas iedzīvotājiem ir bulgāri, lielākā minoritāte — čigāni (7,5%) Pilsētas vēsture aizsākas kā ķeltu apmetne pie Donavas Dunonia. Senās Romas laikā šeit bija nostiprināta apmetne pie impērijas ziemeļu robežām Bononia, kas 6. gadsimtā izbūvēta kā pilsēta. Viduslaikos ietilpusi Bulgārijā, kā arī bijusi no tās atšķeltās Vidinas caristes (pastāvēja no 13. līdz 15. gadsimtam) galvaspilsēta. Pēc tam, Balkānu pussalā nostiprinoties Osmaņu impērijai, ietilpa tās sastāvā (19. gadsimta vidū — Vidinas ejāleta centrs). Kopš 1878. gada — Bulgārijā. Vikikrātuvē par šo tēmu ir pieejami multivides faili. Skatīt: Vidina. Encyclopædia Britannica raksts (angliski) Krievijas Lielās enciklopēdijas raksts (krieviski) https://www.grao.bg/tna/t41nm-15-03-2024_2.txt.