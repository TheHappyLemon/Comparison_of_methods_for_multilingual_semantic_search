Žanna Jorkina (Жанна Дмитриевна Ёркина; dzimusi 1939. gada 6. maijā, mirusi 2015. gada 25. maijā) bija PSRS kosmonaute, nav lidojusi kosmosā. 1961. gadā absolvēja Rjazaņas pedagoģisko institūtu un sāka strādāt par skolotāju Rjazaņas apgabala Paļkovas ciema astoņgadīgajā skolā. Rjazaņas avioklubā nodarbojās ar izpletņlēkšanu. 1962. gada sakumā DOSAAF avioklubos tika izvēlētas kandidātes pirmajai sieviešu kosmonautu grupai. Jorkina martā izgāja medicīnas komisiju. 3. aprīlī tika ieskaitīta kosmonautu sagatavošanas grupā. Līdz novembrim apguva vispārējo kosmonautu sagatavošanas kursu. Pēc eksāmenu nokārtošanas 1. decembrī iekļauta kosmonautu vienībā. No 1963. gada marta kopā ar Valentīnu Tereškovu, Irinu Solovjovu un Valentīnu Ponomarjovu gatavojās sievietes pirmajam lidojumam kosmosā ar kosmosa kuģi Vostok-6. 1963. gada jūnijā kosmosā devās Tereškova. 1965. un 1966. gadā Jorkina gatavojās sieviešu apkalpes lidojumam ar Voshod ar iziešanu atklātā kosmosā. 1966. gadā Voshod programma tika atcelta. 1969. gada 1. oktobrī viņa izslēgta no kosmonautu vienības sakarā ar sieviešu kosmonautu grupas izformēšanu. Turpmāk Jorkina darbojās kosmonautu sagatavošanas centrā. Aktīvo militāro dienestu atstāja 1989. gadā. Жанна Дмитриевна Ёркина (Сергейчик) astronaut.ru