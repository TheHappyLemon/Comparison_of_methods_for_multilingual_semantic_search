PSRS hokeja izlase bija komanda, kas pārstāvēja PSRS starptautiskajās hokeja spēlēs. PSRS hokeja izlase izcīnījusi 19 Pasaules čempionātu un 8 Olimpisko spēļu zelta medaļas, kā arī 1981. gadā uzvarējusi Kanādas kausā. PSRS hokeja izlase beidza pastāvēt 1991. gadā pēc PSRS sabrukuma. PSRS izlasē spēlējuši arī vairāki latvieši. Jau pašā pirmajā PSRS izlases spēlē vārtos stāvēja latvietis Harijs Mellups. Helmuts Balderis PSRS izlases sastāvā spēlējis 5 Pasaules čempionātos, kā arī 1976. gada Kanādas kausa izcīņā un 1980. gada Olimpiskajās spēlēs. Vārtsargs Vitālijs Samoilovs bija 2. vārtsargs 1987. gada Pasaules čempionātā, tā paša gada Kanādas kausa izcīņā un 1988. gada Olimpiskajās spēlēs, bet cits latviešu vārtsargs Artūrs Irbe spēlēja 1989. un 1990. gadu Pasaules čempionātos. Astoņdesmito gadu beigās vairāki latviešu spēlētāji spēlēja arī dažādās PSRS junioru izlasēs. Armēnijas hokeja izlase Baltkrievijas hokeja izlase Gruzijas hokeja izlase Igaunijas hokeja izlase Kazahstānas hokeja izlase Kirgizstānas hokeja izlase Krievijas hokeja izlase Latvijas hokeja izlase Lietuvas hokeja izlase Ukrainas hokeja izlase