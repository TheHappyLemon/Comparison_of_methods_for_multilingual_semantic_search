Olivers Skots "Oli" Saikss (dzimis 1986. gada 20. novembrī) ir angļu mūziķis, labāk pazīstams kā rokgrupas Bring Me The Horizon galvenais dziedātājs. Viņš ir arī dibinājis Drop Dead apģērbu kompāniju. Olivers Saikss dzimis 1986. gada 20. novembrī Ešfordā, Kentā, Anglijā. Būdams mazulis, viņš ar saviem vecākiem, Īanu un Kerolu Saiksiem, pārcēlās dzīvot uz Adelaidu un Pērtu, kur viņš pavadīja aptuveni 6 gadus. Ģimene atgriezās Apvienotajā Karalistē, kad Saiksam bija apmēram 8 gadi. Viņi dzīvoja Stoksbridžā, Šefīldā, Dienvidjorkšīrā. Tīņa gados viņš mācījās Stoksbridžas vidusskolā. 2000. gada beigās, kamēr vēl mācījās skolā, Saikss sāka veidot kompilācijas kompaktdiskus un īsus skaņdarbus ar nosaukumu Quakebeat. Viņš arī spēlēja parodiju hiphopa mūzikas grupā Womb 2 Da Tomb kopā ar savu brāli Tomu Saiksu un vēlāk dibinātās grupas Bring Me The Horizon biedru Metu Nikolsu, kā arī smagā metāla mūzikas grupā Purple Curto kopā ar Nīlu Vaitliju, kur viņš, būdams dziedātājs un bundzinieks, izmantoja pseidonīmu Olisaurus. Šo pseidonīmu Saikss izmantoja arī vēlāk, kad izlaida solo materiālu. 2004. gadā Saikss dibināja mūzikas grupu Bring Me The Horizon, kas ļoti ātri kļuva slavena. 2006. gadā tā izlaida savu debijas albumu Count Your Blessings. Grupas otrais albums Suicide Season tika izlaists 2008. gada 29. septembrī, un trešais studijas albums There Is a Hell, Believe Me I've Seen It. There Is a Heaven, Let's Keep It a Secret. tika izlaists 2010. gada 4. oktobrī. Viņu ceturtais studijas albums Sempiternal tika izdots 2013. gada 1. aprīlī. Šajā albumā piedalījās jaunais grupas biedrs Džordans Fišs un Saikss spēlēja ritmģitāru. Piektais studijas albums That's the Spirit tika izlaists 2015. gada 11. septembrī. Saikss ir piedalījies You Me at Six dziesmā "Bite My Tongue", Architects dziesmā "Even If You Win, You're Still a Rat", Admiral's Arms dziesmā "Dawn of the New Age" un Deez Nuts dziesmā "If You Don't Know, You Know Now". Viņš ir arī piedalījies amerikāņu rokgrupas A Day to Remember dziesmas "All I Want" videoklipā. Saikss arī sadarbojies ar DJ Skrillex, kurš iedziedāja bekvokālu Bring Me The Horizon dziesmai "Visions" no albuma There Is a Hell, Believe Me I've Seen It. There Is a Heaven, Let's Keep It a Secret.. Skrillex ir arī remiksējis Bring Me The Horizon dziesmu "The Sadness Will Never End" no 2008. gada albuma Suicide Season. Šis remikss ir pieejams šī albuma Cut Up! versijā, kurā ir dažādi remiksi. Papildus Saiksa dziedāšanai un dziesmu sarakstīšanai grupā Bring Me The Horizon, viņš ir arī alternatīvo apģērbu līnijas Drop Dead Clothing (stilizēts kā DROP DEAD) dibinātājs un īpašnieks. 2013. gada 1. februārī Saikss uzsāka Kickstarter projektu, lai finansētu grafisko romānu, ko izveidoja viņš un alternatīvo apģērbu līnijas Drop Dead Clothing mākslinieks Bens Eštons-Bels. Tā nosaukums ir Raised By Raptors. Projekta mērķis bija £15,000, tas tika sasniegts dažu nedēļu laikā, kopā tika sasniegts £39,223. Kopš 12 gadu vecuma Saikss cieš no miega paralīzes, kas ir nespēja kustēties miega laikā. 2003. gadā, pēc tam, kad Saikss noskatījās dokumentālo filmu internetā par nežēlību pret dzīvniekiem, viņš kļuva par veģetārieti: "Kad es ieraudzīju, kā dzīvnieki saimniecībās tiek spīdzināti, es nevarēju būt daļa no tās nežēlības." Viņš kļuva par vienu no PETA sejām, savā apģērbu līnijā Drop Dead pārdodot labdarības T kreklus ar saukli "Meat Sucks". 2013. gadā viņš kļuva par vegānu. Saikss ir citēts, sakot, ka viņš ir ateists: "Es neticu Dievam. Man lūdza ticēt tam, kad biju sliktā vietā. Es nesaprotu, kāpēc man būtu bijis vajadzīgs Dievs vai, pēc manām domām, kaut kas, kas neeksistē." 2013. gadā intervijā ar Radio.com viņš arī norādīja: "Manuprāt, es nedomāju, ka ticēšana Dievam ir noziegums bez upuriem. Tas nav tā, ka esmu pareizs un visi pārējie nepareizi. Ja cilvēkiem, kas tic Dievam, nebūtu nekādas ietekmes uz pasauli, tad tas nebūtu svarīgi. Tad tu vari ticēt tam, kam vēlies, ja tu vēlies iedomu draugu, kas dzīvo mākoņos, tad tas ir jauki. Bet tas ir svarīgi, ka tas ietekmē citus cilvēkus un lietas, un visa pasaule ir nemierā, galvenokārt reliģijas dēļ, vismaz lielākā daļa pasaules." 2014. gadā, pēc Gada Albuma balvas saņemšanas pirmajā Alternative Press Music Awards pasākumā, Saikss atklāja atkarības vēsturi no narkotiskās vielas ketamīna. Viņš pūlim teica: "Mana grupa gribēja mani nogalināt, mani vecāki gribēja mani nogalināt, mans sasodītais brālis gribēja mani nogalināt." Viņš arī piebilda: "Es biju rehabilitācijā vienu mēnesi, un jūs man sūtījāt vēstules un e-pastu. Kad es izkļuvu no rehabilitācijas, es vairs negribēju kliegt, es gribēju dziedāt no sasodītajiem jumtiem." 2015. gadā Toskānā, Itālijā, Saikss apprecēja modeli un tetovējumu mākslinieci Hannu Piksiju Snoudonu. 2016. gadā Saikss paziņoja, ka viņš un Snoudona ir izšķīrušies. This Is What the Edge of Your Seat Was Made For (2004) Count Your Blessings (2006) Suicide Season (2008) There Is a Hell, Believe Me I've Seen It. There Is a Heaven, Let's Keep It a Secret. (2010) Sempiternal (2013) That's the Spirit (2015) «Arhivēta kopija». Arhivēts no oriģināla, laiks: 2016. gada 6. augustā. Skatīts: 2016. gada 23. jūlijā. Ben Patashnik. «Inside The Mind of Oliver Sykes». Rock Sound. Freeway Press. Oliver Sykes bio last.fm Rock Sound No. 174, 63.lpp. «Kickstarter of Raised By Raptors comic». Kickstarter. Oliver Sykes & Ben Ashton-Bell. James McMahon, red. (25 January 2014). "The Untold Story of Kerrang!: Bring Me The Horizon". Kerrang! (Londona, Apvienotā Karaliste: Bauer Consumer Media) (1501). ISSN 0262-6624. «Kerrang! Oli Sykes joins animal rights campaign». Kerrang!. 2008. gada 30. oktobris. Arhivēts no oriģināla, laiks: 2013. gada 5. novembris. «Oli Sykes of Bring Me The Horizon Talks "Sempiternal", Movies, and More». ARTISTdirect. Arhivēts no oriģināla, laiks: 2013. gada 9. jūnijā. Skatīts: 2016. gada 23. jūlijā. http://radio.com/2014/10/07/interview-bring-me-the-horizon-sempiternal Arhivēts 2016. gada 10. septembrī, Wayback Machine vietnē. Interview: Bring Me the Horizon Live Through Addictions, Religious Zealots to Bring Metal to the Masses «Bring Me the Horizon Live Through Addictions, Religious Zealots to Bring Metal to the Masses» (Video). Radio.com. 2014. gada 7. oktobris. Bring Me The Horizon's super star singer Oliver Sykes and newest member Jordan Fish discuss the band's big success with their single "Can You Feel My Heart" as well as controversial topics like religion versus atheism, being friends with Skrillex, and the surprising number of girls that fans of the metal band. Bring Me The Horizon's Oli Sykes accepts APMA for Album of the Year with speech about his addiction, YouTube Tyler Sharp. «Oli Sykes marries his girlfriend». altpress.com, 2015. gada 13. jūlijs. Announced Separation Arhivēts 2016. gada 15. septembrī, Wayback Machine vietnē., Instagram BRING ME THE HORIZON Vocalist Oli Sykes Reportedly Exposes His Alleged Cheating Wife On Her Instagram Arhivēts 2016. gada 21. jūlijā, Wayback Machine vietnē., Rockfeed Oficiālais Instagram konts Oficiālais Twitter konts