Filips Sentdžons Bezils Retbouns (angļu: Philip St. John Basil Rathbone; dzimis 1892. gada 13. jūnijā, miris 1967. gada 21. jūlijā) bija Dienvidāfrikā dzimis angļu aktieris. Lielbritānijā kļuvis pazīstams ar skatuves lomām Šekspīra lugās. Piedalījies arī vairāk nekā 70 filmās. Atveidojis Šerloka Holmsa lomu 14 Holivudas filmās no 1939. līdz 1946. gadam. Par lomām filmās "Romeo un Džuljeta" (Romeo and Juliet, 1936) un If I Were King (1938) nominēts Amerikas Kinoakadēmijas balvai kategorijā "Labākais aktieris otrā plāna lomā". Piedalījies arī tādās filmās kā "Anna Kareņina" (Anna Karenina, 1935), "Stāsts par divām pilsētām" (A Tale of Two Cities, 1935), Captain Blood (1935), "Robina Huda piedzīvojumi" (The Adventures of Robin Hood, 1938), "Frankenšteina dēls" (Son of Frankenstein, 1939), "Bāskervilu suns" (1939), The Adventures of Sherlock Holmes (1939), The Mark of Zorro (1940), Terror by Night (1946), We're No Angels (1955), The Court Jester (1955), The Last Hurrah (1958), Tales of Terror (1962), The Comedy of Terrors (1963) un Queen of Blood (1966). Vikikrātuvē par šo tēmu ir pieejami multivides faili. Skatīt: Bezils Retbouns. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski)