Zīgene (vācu: Siegen) ir pilsēta Vācijā, dienvidu Ziemeļreinas-Vestfālenē, Zīges upes krastos. Ar vairāk kā 103 370 iedzīvotājiem Zīgene ir 77. lielākā pilsēta Vācijā. Pilsētas nosaukums ir cēlies no blakus esošās Zīges upes. 1975. gadā iedzīvotāju skaits pirmo reizi pārsniedza 100 000. Pilsētā 1577. gadā ir dzimis flāmu baroka gleznotājs Pīters Pauls Rubenss. Pilsētas vēsture ir aizsākusies ar mazu kalnrūpniecības ciematu, kas dibināts 1079. gadā. Pilsētas tiesības Zīgene ieguva 1303. gada 19. oktobrī. 16. gadsimtā pilsētu pārveidoja par labi aizsargātu ciekstoni. Pilsētu ieskāva biezas cietokšņa sienas ar 16 torņiem un trīs pilsētas vārtiem. Cietoksni 1592. un 1695. gadā piemeklēja ugunsgrēks. Otrā pasaules kara laikā pilsētu bieži bombardēja, jo caur pilsētu gāja nozīmīgs dzelzceļa posms. Zīgene atrodas blakus Zīges upes augšteces baseinam un 83 kilometrus uz ziemeļiem no Hāgenas, 125 kilometrus uz dienvidaustrumiem no Frankfurte pie Mainas, 105 kilometrus uz dienvidrietumiem no Koblencas un 93 kilometrus uz rietumiem no Ķelnes. Pilsētas kopējā platība ir 115 kvadrātkilometri., garums ir 12 kilometri, bet platums 11 kilometri, un tās robežas garums ir 48 km. Pilsētas vidējais augstums ir 290 metri virs jūras līmeņa. Augstākais punkts sasniedz 499 metrus virs jūras līmeņa, bet zemākais punkts 215 metrus virs jūras līmeņa. Aptuveni 60% no pilsētas zemes aizņem meži un parki, padarot Zīgeni par vienu no zaļākajām pilsētām Vācijā. Pilsētas teritorija ir sadalīta sešos rajonos. 2022. gada Vācijas pašvaldību reģistrs; pārbaudes datums: 7 oktobris 2023.