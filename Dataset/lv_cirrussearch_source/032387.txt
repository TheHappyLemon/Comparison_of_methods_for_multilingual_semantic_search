Alfrēds Voldemārs Ruks (dzimis 1890. gada 10. novembrī (pēc vecā stila — 28. oktobrī), miris 1941. gada 30. novembrī) bija latviešu vieglatlēts, pārsvarā startējis soļošanā. Dzimis 1890. gadā Siguldas mācītājmuižas kalpa Reiņa Ruka un viņa sievas Edas ģimenē. Divas reizes piedalījās olimpiskajās spēlēs (1912, 1924). 1912. gadā Stokholmā ieņēma 7. vietu 1500 m priekšskrējienā, 1924. gadā Parīzē — 10. vietu 10 km soļošanas priekšsoļojumā. Septiņas reizes uzstādīja Latvijas rekordu, divas — Krievijas Impērijas rekordu. Piecas reizes kļuva par Latvijas čempionu. 1913. gadā uzvarēja I Viskrievijas sporta spēlēs 10 km soļošanas distancē, tajā pašā gadā uzvarējis arī Baltijas guberņu čempionātā šajā distancē. Viens no sporta biedrības "Marss" dibinātājiem. No 1925. gada bija Latvijas Vieglatlētikas savienības priekšsēdētājs. 1941. gadā Ruku deportēja uz Krievijas PFSR, kur viņš mira Usoļlagā 1941. gada 30. novembrī. Siguldas ev. lut. draudzes kristīto saraksts. - 1890.g. - Nr.120 Latvijas enciklopēdija. 5. sējums. Rīga : Valērija Belokoņa izdevniecība. 2009. 48. lpp. ISBN 978-9934-8068-0-3. «Ziedi un saknes». sporto.lv. Arhivēts no oriģināla, laiks: 2017. gada 9. novembrī. Skatīts: 2016. gada 4. martā. Olympedia profils (angliski) LOK profils Latvijas sports