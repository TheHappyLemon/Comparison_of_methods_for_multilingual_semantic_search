Tirdzniecības un uzņēmējdarbības centrs „Eiropa“ (lietuviešu: Prekybos ir verslo centras „Europa“) jeb Eiropas tornis (lietuviešu: Europos bokštas) ir augstākā ēka Baltijas valstīs. Tā augstums ir 148,3 metri. Platība — 17 100 m², bet iznomājamā platība — 15 700 m². Augstceltne uzbūvēta 2004. gadā. Tā atrodas Konstitūcijas prospektā, Viļņā. Ēkas dizaina autors ir uzņēmums Audrius Ambrasas Architects. Ēka tika pabeigta un oficiāli atklāta 2004. gada 1. maijā, lai atzīmētu Lietuvas iestāšanos Eiropas savienībā. Augstceltne ir izraisījusi daudz strīdu, tiek uzskatīts, ka tā bojā vecpilsētas ainavu. 2006. gada 1. decembrī Alēns Robērs, pazīstams arī kā "Zirnekļcilvēks", uzrāpās ēkas virsotnē pa tās austrumu pusi. «AB "Hanner", įgyvendinti projektai, verslo centras EUROPA». Arhivēts no oriģināla, laiks: 2012. gada 7. septembrī. Skatīts: 2012. gada 8. augustā. «„Uus Maa Lithuania“ NT konsultantė apie verslo centrą "Europa"». Arhivēts no oriģināla, laiks: 2012. gada 21. februārī. Skatīts: 2012. gada 8. augustā. Vikikrātuvē par šo tēmu ir pieejami multivides faili. Skatīt: Eiropas tornis.