Metiltestosterons ir sintētiskais steroīdais hormons ar androgēnām īpašībām. Ķīmiski tas ir testosterona metilatvasinājums (metilgrupa pievienota steroīda "skeleta" 17. pozīcijā, blakus hidroksilgrupai). Metiltestosterons ir bezkrāsaini, acetonā un etanolā šķīstoši kristāli. Ūdenī praktiski nešķīst. Lieto perorāli kā sintētisku aizvietotāju testosteronam. Izmanto vīriešu dzimumdziedzeru hipofunkcijas ārstēšanai, krūts vēža ārstēšanai sievietēm; aizvietotājterapijai pamatpreparāta izvēles laikā. Ir dažādi blakusefekti (ginekomastija, asinsspiediena paaugstināšanās; iespējama dzelte). Tā kā metiltestosterona lietošana palielina fizisko spēku un izturību, tas ir populārs dopings un vairumā valstu nav brīvā pārdošanā. Indulis Purviņš, Santa Purviņa. Praktiskā farmakoloģija. R:, Zāļu infocentrs, 2011, 410. lpp. ISBN 978-9984-854-20-5