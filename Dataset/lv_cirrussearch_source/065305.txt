"Pērsijs Džeksons un Olimpieši: Zibens nolaupītājs" (angļu: Percy Jackson & the Olympians: The Lightning Thief) ir 2010. gada Apvienotās Karalistes un ASV fantāzijas piedzīvojumu filma, kuras režisors ir Kriss Kolumbuss, bet scenārija autors ir Kreigs Titlejs. Filmas sižets veidots pēc Rika Riordana romāna "Zibens nolaupītājs" motīviem. Galvenās lomas filmā atveido Logans Lermans (Pērsijs), Brendons Tī Džeksons (Glovers), Aleksandra Dadario (Annabete), Džeks Ābels (Lūks), Šons Bīns (Zevs), Pīrss Brosnans (Hīrons), Stīvs Kūgans (Aīds), Rosario Dosone (Persefone), Katrīne Kīnere (Sallija Džeksone), Kevins Makkids (Poseidons), Džo Pantoliano (Geibs) un Uma Tūrmane (Medūza). Filma ir par pusdieviem, kuriem jāatrod Zeva zibens nolaupītāju, pirms dievu starpā sāksies karš. Filmas pirmizrāde notika 2010. gada 2. februārī Kanādā, ASV to sāka rādīt 2010. gada 12. februārī, bet Latvijā – 26. februārī. Filmu veidoja studijas Fox 2000 Pictures, Dune Entertainment, 1492 Pictures un Sunswept Entertainment, ar tās izplatīšanu nodarbojās 20th Century Fox. Tā nopelnīja 226,4 miljonus ASV dolāru pie 95 miljonu dolāru liela budžeta. Filmas turpinājums izdots 2013. gadā. «Percy Jackson & the Olympians: The Lightning Thief». Britu filmu klasifikācijas padome. Skatīts: 2023. gada 29. janvārī. «Percy Jackson & the Olympians: The Lightning Thief». Box Office Mojo. Skatīts: 2023. gada 29. janvārī. «Pērsijs Džeksons un Olimpieši: Zibens nolaupītājs». Forum Cinemas. Skatīts: 2023. gada 29. janvārī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)