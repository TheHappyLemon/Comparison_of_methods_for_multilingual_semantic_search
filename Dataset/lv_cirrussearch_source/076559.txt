Šis raksts ir par upi Ukrainā. Par citām jēdziena Buga nozīmēm skatīt nozīmju atdalīšanas lapu. Dienvidbuga (ukraiņu: Південний Буг) ir upe Ukrainā. Sākas Podolijā ziemeļrietumos no Hmeļnickas, ietek Melnās jūras Dņepras-Bugas limānā. Dienvidbuga ir piektā lielākā Ukrainas upe un lielākā upe, kas tek tikai Ukrainas teritorijā. Tek lielākoties pa mežastepju un stepju apgabaliem. Dienvidbuga ir slavena ar krācēm, jo upes tecējumā virspusē iznāk Ukrainas kristāliskais vairogs. Lielākās pietekas: Vovka, Riva, Savraņa, Zgara, Kodima, Hirskijtikiča, Hnilijjalaneca, Čičikļija (labās), Bužoka, Sinica, Soba, Siņuha, Mertvovoda, Inhula (kreisās). Lielākās apdzīvotās vietas krastos: Hmeļnicka, Vinnica, Mikolajiva. Vikikrātuvē par šo tēmu ir pieejami multivides faili. Skatīt: Dienvidbuga.