Mūtala (zviedru: Motala) ir pilsētas tipa apdzīvota vieta Zviedrijā, Esterjētlandes lēnē, un ir Mūtalas komūnas centrs. 2010. gadā iedzīvotāju skaits bija 29 823. Mūtala izvietojusies Veterna ezera austrumu krastā. Zināms, ka vecākā baznīca Mūtalā celta 13. gadsimtā. Ilgu laiku Mūtala bija neliels ciems. 16. gadsimtā karalis Gustavs Vāsa Mūtalā uzcēla vasaras rezidenci. 19. gadsimta sākumā, kad tika izraksts Jētas kanāls (Göta kanal) Mūtala kļuva par nozīmīgu pilsētu tirdzniecībā pa kanālu. Pilsētas tiesības Mūtalai piešķirtas 1881. gadā. Pēc Zviedrijas pašvaldību reformas 1971. gadā Mūtala kļuva par Mūtalas komūnas centru, un vārds "pilsēta" (stad) oficiālajos dokumentos vairs netiek lietots. Mūtalā atrodas viens no vecākajiem Zviedrijas inženierijas uzņēmumiem Motala Verkstad, kas dibināts 1822. gadā Jētas kanāla celtniecības vajadzībām. Tas izgatavoja kuģus, tiltu konstrukcijas, dzelzeļa aprīkojumu, lokomotīves. Mūsdienas rūpnīca nodarbina 185 darbiniekus. Žila Verna fantastikas romānā "20 000 ljē pa jūras dzelmi" zemūdene Nautilus būvēta Motala Verkstad. Uzņēmums Luxor līdz 1980. gadiem Mūtalā ražoja sadzīves elektroniku un datortehniku. Mūtalā atrodas Electrolux (mājsaimniecības ierīces), Tetra Pak (iepakojuma materiāli) un Autoliv (automašīnu elektronika) ražotnes. Pilsētu teritoriju statistika 2018 - iedzīvotāji, zemes platība, iedzīvotāju blīvums. Q112914414. «Tätorternas landareal, folkmängd och invånare per km2 2005 och 2010» (zviedriski). Statistics Sweden. 2011-12-14. Arhivēts no oriģināla, laiks: 2012-01-10. Skatīts: 2013-08-29. «Motala Verkstad. A Diverse Business». Arhivēts no oriģināla, laiks: 2010. gada 11. augustā. Skatīts: 2013. gada 29. augustā.