Aleksandra Kosteņuka (krievu: Александра Константиновна Костенюк; dzimusi 1984. gada 23. aprīlī Permā, Krievijā) ir Krievijas starptautiskā lielmeistare šahā (GM 2004). 12. Pasaules čempione šahā (2008—2010). Kopš 2023. gada šaha turnīros pārstāv Šveici. Šahu iemācījusies spēlēt piecu gadu vecumā. 1994. gadā uzvarējusi Eiropas meiteņu čempionātā šahā U10 vecuma grupā, bet 1996. gadā bijusi pirmā Pasaules meiteņu čempionātā U12 vecuma grupā. 2001. gadā Pasaules sieviešu šaha čempionātā Maskavā tikusi līdz finālam, kur zaudējusi Džu Čeņai. 2004. gadā Drēzdenē ieguvusi zelta medaļu Eiropas sieviešu čempionātā šahā. 2004. gadā FIDE piešķīrusi Aleksandrai Kosteņukai starptautiskā vīriešu lielmeistara nosaukumu (GM). 2005. gadā uzvarējusi Krievijas sieviešu šaha čempionātā Samarā, kā arī dalījusi 2. vietu kopā ar Sjui Juihua prestižajā FIDE turnīrā «Ziemeļu Urālu kauss». 2008. gadā uzvarējusi Pasaules sieviešu šaha čempionātā Naļčikā (Krievija), finālā uzvarot Hou Jifaņu. 2010. gadā šķīrusies no Pasaules čempiones titula pēc zaudējuma 3. raundā. Kopš 1998. gada regulāri pārstāv Krievijas izlasi dažādos Pasaules un Eiropas komandu čempionātos. Pasaules šaha olimpiādēs komandas sastāvā izcīnījusi 3 zelta (2010, 2012, 2014), 2 sudraba (2002, 2006) un bronzas (2004) medaļu, kā arī zelta (2014) un sudraba (1998) medaļu individuālajā ieskaitē. Pasaules komandu šaha čempionātos izcīnījusi zelta (2017), 3 sudraba (2011, 2015, 2019) un bronzas (2013) medaļas komandu ieskaitē, un bronzas medaļu (2013) individuālajā ieskaitē. Eiropas komandu čempionātos šahā izcīnījusi 5 zelta (2007, 2009, 2011, 2015, 2017), sudraba (2013) un 2 bronzas (2003, 2005) medaļas komandu ieskaitē, kā arī 5 zelta (2003, 2009, 2011, 2013, 2017), sudraba (2007) un 2 bronzas (2007, 2015) medaļas individuālajā ieskaitē. 2015. gadā Sočos Pasaules sieviešu šaha čempionātā pēc izslēgšanas sistēmas 3. kārtā zaudēja Indijas šahistei Dronavalli Hārikai ar 1½:2½. 2016. gadā Novosibirskā uzvarējusi Krievijas sieviešu šaha čempionāta superfinālā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Sabrinu Latreši, 2. kārtā uzvarējusi Innu Gapoņenko, 3. kārtā uzvarējusi Pīa Kramlingu, ceturtdaļfinālā uzvarējusi Ni Šicjuņu, bet pusfinālā zaudējusi Annai Muzičukai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Danicu Vaskesu, 2. kārtā uzvarējusi Ni Šicjuņu, 3. kārtā uzvarējusi Dronavalli Hāriku, ceturtdaļfinālā uzvarējusi Annu Muzičuku, bet pusfinālā zaudējusi Dzjui Veņdzjuņai. 2018. gada septembrī Čeļabinskas apgabala Satkas pilsētā dalījusi 5.-6. vietu Krievijas sieviešu šaha čempionāta superfinālā. 2019. gada februārī Sentluisā izcīnījusi 2. vietu Cairns Cup izcīņā (turnīrā uzvarējusi Valentīna Guņina). 2019. gada augustā Iževskā ieņēmusi 8. vietu Krievijas sieviešu šaha čempionāta superfinālā. 2019. gadā Kazaņā ierindojusies 7. vietā pretendenšu turnīrā (uzvarēja Aleksandra Gorjačkina). 2019. gada septembrī Skolkovā (Maskavas apgabals) dalījusi 8.-9. vietu FIDE sieviešu Grand Prix izcīņas posmā. 2020. gada februārī Sentluisā dalījusi 3.-4. vietu starptautiskajā sieviešu šaha turnīrā Cairns Cup. 2020. gada martā Lozannā dalījusi 11.-12. vietu FIDE sieviešu Grand Prix izcīņas posmā. 2020. gada decembrī Maskavā dalījusi 3.-6. vietu Krievijas sieviešu šaha čempionāta superfinālā. 2021. gada augustā Sočos uzvarējusi FIDE Pasaules kausa izcīņā sievietēm un nodrošinājusi tiesības spēlēt pretendenšu turnīrā. 2021. gada novembrī Rīgā ierindojusies 8. vietā 2021. gada "FIDE Chess.com Grand Swiss" turnīrā sievietēm. 2021. gada decembrī Varšavā uzvarējusi Pasaules ātrā šaha čempionātā sievietēm un bijusi otrā Pasaules šaha ātrspēles čempionātā sievietēm. 2022. gada septembrī Astanā izcīnījusi 4. vietu FIDE sieviešu Grand Prix izcīņas posmā. 2022. gada decembrī Hivā ceturtdaļfināla pretendenšu mačā zaudējusi Aleksandrai Gorjačkinai ar rezultātu 1½:2½. 2023. gada februārī Minhenē uzvarējusi FIDE sieviešu Grand Prix izcīņas posmā. 2023. gada maijā Nikosijā ierindojusies 10. vietā FIDE sieviešu Grand Prix izcīņas posmā. 2023. gada jūnijā Sentluisā izcīnījusi 2. vietu sieviešu lielmeistaru starptautiskajā šaha turnīrā Cairns Cup. 2023. gada novembrī Daglasā ierindojusies 30. vietā "FIDE Women's Grand Swiss" turnīrā sievietēm. 2023. gada decembrī Samarkandā izcīnījusi 2. vietu Pasaules šaha ātrspēles čempionātā sievietēm. 2015. gada vasarā apprecējusies ar Krievijas šaha lielmeistaru Pāvelu Tregubovu. Transfers in 2023 2001-02 FIDE Knockout Matches Individual Women's Chess Championship 2004 2008 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2013. gada 8. jūlijā. ChessPro. Суперфинал чемпионата России. Новосибирск 2016. Все о турнире «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 24. februārī. Women’s World Championship 2018 «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. Gunina Wins Cairns Cup «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. ChessPro. Турнир претенденток. Казань, Россия 2019. Все о турнире «ChessPro. Women's Grand Prix. Сколково, Россия 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. septembrī. Cairns Cup (2020) ChessPro. Women’s Grand Prix. Лозанна, Швейцария 2020. Все о турнире Суперфинал чемпионата России. Москва Tournament tree – FIDE World Cup 2021 2021 FIDE Chess.com Women's Grand Swiss World Rapid Chess Championship 2021 - Women World Blitz Chess Championship 2021 - Women FIDE Women's Grand Prix Series 2022-2023 - 1st Leg - Nur-Sultan (Astana) KAZ Women's Candidates Tournament 2022-2023: All The Information - Chess.com FIDE Women GP Series 2022-23 - Munich Standings — FIDE Grand prix 2023 2023 Cairns Cup - Day 9 | www.uschesschamps.com 023 FIDE Women's Grand Swiss 2023 World Blitz Women «Alexandra Kosteniuk Marries Pavel Tregubov». Arhivēts no oriģināla, laiks: 2015. gada 10. augustā. Skatīts: 2017. gada 20. martā. Aleksandra Kosteņuka šahista profils vietnē fide.com Aleksandra Kosteņuka šahista profils vietnē chessgames.com Aleksandra Kosteņuka šahista profils vietnē 365chess.com Aleksandra Kosteņuka šahista profils vietnē chesstempo.com Aleksandra Kosteņuka šahista profils vietnē olimpbase.org (Pasaules šaha olimpiādes) Aleksandra Kosteņuka šahista profils vietnē olimpbase.org (Pasaules komandu šaha čempionāti) Aleksandra Kosteņuka šahista profils vietnē olimpbase.org (Eiropas komandu šaha čempionāti)