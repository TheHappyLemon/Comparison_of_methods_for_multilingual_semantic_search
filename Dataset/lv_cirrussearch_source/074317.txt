Šis raksts ir par ķīmiķi. Par citām jēdziena Prusts nozīmēm skatīt nozīmju atdalīšanas lapu. Žozefs Luijs Prusts (franču: Joseph Louis Proust; dzimis 1754. gada 26. septembrī, miris 1826. gada 5. jūlijā) bija franču ķīmiķis. Pētījis dažādu oksīdu, sulfīdu un citu vielu sastāvu un atklājis vielu sastāva nemainības likumu. Prusts dzimis Francijas pilsētā Anžē aptiekāra ģimenē, aptiekā viņš guvis savas pirmās ķīmiskās un farmaceitiskās zināšanas. Studējis Parīzē, vadījis Salamankas un Madrides universitāšu ķīmijas katedras. Žozefs Prusts nodarbojies galvenokārt ar analītisko ķīmiju - dažādu metālu sāļu kvantitatīvo analīzi, pētījis ogļhidrātus, zilskābes atvasinājumus, dažādus dzīvnieku izcelsmes produktus, urīnvielu, fermentus, lipekli. Izstrādājis metālu nogulsnēšanas metodi ar sērūdeņradi. Nodarbojies ar šaujampulvera un degļu tehnoloģijas izstrādi. Galvenais Prusta zinātniskais sasniegums ir vielu sastāva nemainības likuma atklāšana. Vikikrātuvē par šo tēmu ir pieejami multivides faili. Skatīt: Žozefs Prusts. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)