Vīne (vācu: Wien) ir 34 kilometrus gara Donavas labā krasta pieteka Austrijā. Izteka - Vīnervaldes rietumu daļā. Tek austrumu virzienā, lejteces 15 kilometrus Austrijas galvaspilsētas Vīnes teritorijā. Ietek Donavā (tās attekā Donavas kanālā) pie Urānijas ēkas. Upes gultne Vīnes teritorijā gandrīz visur ir mākslīgi izveidota, darbi veikti 19. gadsimta beigās. Dažās vietās upes gultne izmantota Vīnes metro ierīkošanai. Lietus laikā upe strauji palielina ūdens caurteces daudzumu. Vīnes teritorijā dažās vietās pa upes gultni izveidots gājēju un velo celīņs Wienfluss-Radweg, drošības apsvērumu dēļ izmantojams tikai dienā un bezlietus periodā. Vikikrātuvē par šo tēmu ir pieejami multivides faili. Skatīt: Vīne.