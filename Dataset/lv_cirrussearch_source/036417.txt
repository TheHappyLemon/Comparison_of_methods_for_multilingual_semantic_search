Sergejs Movsisjans (armēņu: Սերգեյ Մովսիսյան; dzimis 1978. gada 3. novembrī Tbilisi) ir Armēnijas starptautiskais lielmeistars šahā (1997), kas ir pārstāvējis arī Gruziju (1992—1995), Čehiju (1997—2002) un Slovākiju (2002—2010). Tāpat kā Tigrans Petrosjans piedzimis armēņu ģimenē Gruzijā, tāpēc pēc PSRS sabrukuma šaha turnīros pārstāvējis šo valsti. 1993. gadā kopā ar ģimeni pārcēlies uz Pardubici un kopš 1997. gada sācis pārstāvēt Čehiju. Izcīnījis divas medaļas Čehijas šaha čempionātos: 1997. gadā sudrabu un 1998. gadā zeltu. Izcīnījis arī divas medaļas Slovākija šaha čempionātos: 1995. gadā zeltu un 2002. gadā sudrabu. 1997. gadā Hamburgā uzvarējis starptautiskajā šaha turnīrā Wichern Open. 1999. gadā Lasvegasā piedalījies Pasaules šaha čempionātā pēc izslēgšanas sistēmas, kur ticis līdz ceturtdaļfinālam, kurā piekāpies savam tautietiem Vladimiram Akopjanam. 2002. gadā Hanijā izcīnījis Eiropas čempiona nosaukumu ātrajā šahā. Tajā pašā gadā Sarajevā uzvarējis starptautiskajā šaha turnīrā Bosna. Šo panākumu atkārtojis arī 2007. gadā. 2008. gadā uzvarējis starptautiskajā šaha turnīrā Veikanzē (Nīderlande). 2009. gadā Plovdivā izcīnījis sudraba medaļu Eiropas individuālajā šaha čempionātā. 2012. gadā dalījis pirmo vietu starptautiskajā šaha turnīrā Bīlē (kopā ar Igoru Kurnosovu). Trīs reizes dažādu klubu sastāvā uzvarējis Eiropas šaha klubu kausa izcīņā: ŠK Bosna Sarajevo (2000, 2002) un Sankt Petersburg (2011). Vēl trīs reizes piedalījies Pasaules šaha čempionātos pēc izslēgšanas sistēmas, kuros gan nav spējis atkārtot savu pirmo panākumu 1999. gadā: divas reizes (2000, 2004) ticis līdz 3. kārtai, bet 2001. gadā izstājies 2. kārtā. Regulāri piedalījies arī Pasaules šaha kausa izcīņā pēc izslēgšanas sistēmas, kuros tikai 2011. gadā ticis līdz 2. kārtai, bet pārējās reizēs (2005, 2009, 2013) izstājies 1. kārtā. 2021. gada novembrī Rīgā ierindojies 95. vietā 2021. gada "FIDE Chess.com Grand Swiss" turnīrā. Pārstāvējis Armēnijas, Čehijas un Slovākijas komandas lielākajos komandu šaha turnīros: Pasaules šaha olimpiādēs piedalījies 8 reizes (1998-2004, 2008-2014). Komandu vērtējumā izcīnījis zelta (2012) medaļu; Eiropas komandu šaha čempionātos piedalījies 5 reizes (1997-1999, 2011-2015). Komandu vērtējumā izcīnījis sudraba (2015) medaļu; Pasaules komandu šaha čempionātos piedalījies 3 reizes (2011-2015). Komandu vērtējumā izcīnījis zelta (2011) un bronzas (2015) medaļas. Individuālajā vērtējumā izcīnījis bronzas (2011) medaļu. Par panākumiem turnīros FIDE 1995. gadā Movsisjanam piešķīrusi starptautiskā meistara (IM), bet 1997. gadā - starptautiskā lielmeistara (GM) nosaukumu. Bijis precējies ar Čehijas šaha lielmeistari Petru Krupkovu. FIDE rating history :: Movsesian, Sergei «Historie MČR mužů». Arhivēts no oriģināla, laiks: 2012. gada 16. februārī. Skatīts: 2012. gada 16. februārī. 4. Wichern - Open 1997 1999 FIDE Knockout Matches Mistrzostwa Europy w szachach szybkich i błyskawicznych, Chania 2002 Movsesian wins Bosna 2007 in Sarajevo «Corus Chess 2008». Arhivēts no oriģināla, laiks: 2016. gada 10. augustā. Skatīts: 2016. gada 22. novembrī. Europameisterschaft 2008: Tag der Entscheidungen OlimpBase :: 16th European Chess Club Cup, Neum 2000, ŠK Bosna Sarajevo OlimpBase :: 18th European Chess Club Cup, Kallithea 2002, ŠK Bosna Sarajevo OlimpBase :: 27th European Chess Club Cup, Rogaška Slatina 2011, Sankt Petersburg 2000 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 22. novembrī. 2001-02 FIDE Knockout Matches 2011 World Cup 2005 World Cup 2009 World Cup «2013 World Cup». Arhivēts no oriģināla, laiks: 2016. gada 21. oktobrī. Skatīts: 2016. gada 22. novembrī. 2021 FIDE Chess.com Grand Swiss OlimpBase :: Men's Chess Olympiads :: Sergei Movsesian OlimpBase :: European Men's Team Chess Championship :: Sergei Movsesian OlimpBase :: World Men's Team Chess Championship :: Sergei Movsesian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)