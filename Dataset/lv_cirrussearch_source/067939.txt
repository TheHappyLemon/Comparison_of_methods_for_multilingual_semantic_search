Nataša Pirca Musara (slovēņu: Nataša Pirc Musar; dzimusi 1968. gada 9. maijā Ļubļanā) ir Slovēnijas juriste, žurnāliste, politiķe un grāmatu autore. Kopš 2022. gada decembra ir Slovēnijas prezidente. Studējusi Ļubļanas Universitātes Juridiskajā fakultātē. 1997. gadā viņa nokārtoja advokāta eksāmenu. Sešus gadus strādājusi Slovēnijas Televīzijā kā žurnāliste un ziņu raidījuma vadītāja, vēlāk strādājusi arī lielākājā Slovēnijas komerctelevīzijā POP TV. No 2004. līdz 2014. gadam bija informācijas komisāre. 2015. gadā viņa ieguva doktora grādu Vīnes Universitātes Juridiskajā fakultātē ar disertāciju par taisnīgu līdzsvaru starp privātuma tiesībām un informācijas brīvību. No 2015. līdz 2016. gadam bijusi Slovēnijas Sarkanā Krusta prezidente. Pirca Musara ir pazīstama arī ar grāmatām par informācijas brīvību, kā arī juridiskām lietām, kurās viņa pārstāvēja Slovēnijā dzimušo Melāniju Trampu, bijušā ASV prezidenta Donalda Trampa sievu. 2022. gada Slovēnijas prezidenta vēlēšanās, startējot kā neatkarīgā kandidāte, otrajā vēlēšanu kārtā ieguva gandrīz 54% balsu un tika ievēlēta par Slovēnijas prezidenti. Viņa ir pirmā sieviete, kas ievēlēta Slovēnijas prezidenta amatā. «Nataša Pirc Musar». advisoryexcellence.com (angļu). Skatīts: 2023. gada 8. jūlijā. «Predsednica Republike Slovenije Nataša Pirc Musar». privacy-days.com (slovēņu). Arhivēts no oriģināla, laiks: 2022. gada 1. decembrī. Skatīts: 2023. gada 8. jūlijā. «No more ‘Melania Trump’ underwear, honey for Slovenians». detroitnews.com (angļu). Skatīts: 2023. gada 8. jūlijā. «Slovēnijas prezidenta amatā pirmoreiz ievēlēta sieviete». lsm.lv. 2022. gada 13. novembris. Skatīts: 2023. gada 8. jūlijā. Vikikrātuvē par šo tēmu ir pieejami multivides faili. Skatīt: Nataša Pirca Musara.