Sanmartina (spāņu: Base Antártica San Martín) ir Argentīnas vissezonas polārstacija Antarktīdā. Izvietota uz Berija salas Margeritas līča austrumos pie Antarktīdas pussalas piekrastes. Izveidota 1951. gada 21. martā vietā, kur atradās viena no Britu Greiema Zemes ekspedīcijas bāzes nometnēm. Stacijas sākotnējais nosaukums bija Ģenerāļa Sanmartina armijas bāze (Base de Ejército General San Martín), kas 1990. gadā tika nomainīts uz tagadējo nosaukumu. Stacija nosaukta par godu vienam no Argentīnas neatkarības cīnītājiem ģenerālim Hosē de Sanmartinam. Bāzes dibinātājs bija viens no argentīniešu sistemātisko antarktisko pētījumu pamatlicējiem Ernans Puhato, kura mirstīgās atliekas ir apglabātas mauzolejā pie Sanmartinas stacijas. Stacijas galvenās izpētes jomas ir ģeodēzija, seismoloģija, ģeoloģija un atmosfēras zinātnes. Stacijas apkaimē atrastas ievērojamas vara un citu metālu iegulas. Fundaciòn Marambio. Base San Martín Grl Hernán Pujato[novecojusi saite] Vikikrātuvē par šo tēmu ir pieejami multivides faili. Skatīt: Sanmartina.