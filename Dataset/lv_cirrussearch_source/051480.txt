Alfreds Asikainens (somu: Alfred Asikainen; dzimis 1888. gada 2. novembrī, miris 1942. gada 7. janvārī) bija somu grieķu-romiešu stila cīkstonis, 1912. gada vasaras olimpisko spēļu medaļnieks, 1911. gada pasaules čempions. Alfreds Asikainens dzimis 1888. gadā Viborgā (Somijas lielhercogistē). 1910. gadā viņš uzvarēja Somijas čempionātā, bet 1911. gadā kļuva par pasaules čempionu. 1912. gadā viņš piedalījās Stokholmas olimpiādē. Viņa cīņa ar Martinu Kleinu vēsturē iegājusi kā garākā cīkstoņu cīņa olimpiskajās spēlēs: tā ilga 11 stundas 40 minūtes. Šo cīņu Alfreds Asikainens zaudēja un izcīnīja bronzas medaļu. «Eesti sportlase esimene olümpiamedal 100» (igauņu). filateelia.ee. 2012. gada 13. augusts. Skatīts: 2020-01-03. «ALFRED ASIKAINEN» (angļu). olympic.org. Skatīts: 2020-01-03. Vikikrātuvē par šo tēmu ir pieejami multivides faili. Skatīt: Alfreds Asikainens. Olympedia profils (angliski) FILA profils (angliski)