Maksims Galkins (krievu: Максим Александрович Галкин; dzimis 1976. gada 18. jūnijā Maskavā) ir Krievijas parodists, humorists, TV šovu vadītājs. Dzimis 1976. gada 18. jūnijā Maskavas apbabala Narofominskas rajonā Padomju armijas virsnieka Aleksandra Galkina un viņa sievas Natālijas, dzimušas Praginas, ģimenē. Kopā ar vecākiem bērnībā dzīvoja VDR, kur tēvs dienēja PSRS bruņoto spēku kontingentā, pēc tam Odesā, kur viņš mācījās pirmos trīs skolas gadus. Tālāk Galkini pārcēlās uz Ulan-Ude, tad uz Maskavu. No 1987. līdz 1997. gadam viņa tēvs vadīja Galveno autobruņutanku pārvaldi Aizsardzības ministrijā, māte strādāja par programmētāju. Maksimam aktiera talants piemita jau agrā bērnībā. Viņa pirmā uzstāšanās notika uz improvizētas skatuvītes bērnudārzā, kad zēnam bija tikai četri gadi. Vēlāk, piedaloties skolas izrādēs, Maksims iejutās visdažādākajos tēlos: Ostaps Benders, suns, Vecītis alkoholiķis, cars Zālamans, grāfs Nulins, dons Karloss. Vidusskolas klasēs Maksims sāka aktīvi veidot parodijas. Viņš parodēja klasesbiedrus, skolotājus, direktoru. Sestajā klasē Galkins uzstājās ar priekšnesumu, improvizētu leļļu teātri, kurā pats atveidoja visus personāžus. 1993. gadā Maksims Galkins iestājās РГГУ Lingvistikas fakultātē, kuru pabeidza 1998. gadā. Pēc tam iestājās aspirantūrā, kur strādāja pie zinātņu kandidāta disertācijas «Stilistisko sistēmu samērs oriģinālajā un tulkotajā literatūrā». Pirmā mākslinieciskā debija notika 1994. gada aprīlī — viņš uzstājās uz MVU Studentu teātra skatuves izrādē Фонтаны любви к ближнему. Vēlāk Galkins piedalījās izrādē Кабаре 03. 1994. gada jūnijā Estrādes teātrī Maksims Galkins piedalījās programmā Дебюты, дебюты, дебюты, kur parodēja valsts prezidenta Borisa Jeļcina runu un Žirinovski. Kopš šīs uzstāšanās mākslinieka karjera uzplauka. Kādā no koncertiem viņa talantu pamanīja Boriss Brunovs (Борис Брунов) un uzaicināja viņu strādāt savā Estrādes teātrī. Viņš apvienoja darbu teātrī ar pusotru gadu ilgām viesizrādēm, kurās uzstājās kopā ar Mihailu Zadornovu (Михаил Задорнов). 2001. gada februārī viņš kļuva par TV šova Кто хочет стать миллионером? moderatoru un programmu vadīja līdz 2008. gadam. Pateicoties tieši šim šovam, no atpazīstama mākslinieka viņš kļuva par «zvaigzni». 2001. gada jūlijā festivālā Славянский базар в Витебске notika Maksima Galkina pirmais solokoncerts. No šī brīža mākslinieks uz lielās skatuves uzstājas regulāri. 2001. gada oktobrī Maksims izmēģināja spējas vokālajā mākslā. Par viņa pirmo vokālo pieredzi kļuva dziesmas «Būt vai nebūt» (Будь или не будь) izpildīšana duetā ar Krievijas popmūzikas ikonu Allu Pugačovu. Dziesma momentāli kļuva par hitu, Galkins uzstājās «Jaungada šovā» un «Ziemassvētku tikšanās» šovā. 2008. gadā Galkins sāka vadīt šovu Звёздный лёд kanālā Россия. 2011. gadā apprecējās ar dziedātāju Allu Pugačovu. Publiski kritizēja Krievijas 2022. gada iebrukumu Ukrainā un pārcēlās uz dzīvi Izraēlā. «Bet man 26» (A мне 26), kā atbilde uz Nikolaja Baskova koncertprogrammu «Man 25» (Мне 25). За двумя зайцами — Alekseja Čihova (Алексея Чижова-Лёши Чижа) lomā. Filmējas dažādos klipos kopā ar Allu Pugačovu. 2001. gada aprīlī Sanktpēterburgā Galkins saņēma prēmiju Золотой Остап. 2001. gada janvārī Maksims Galkins saņēma prēmiju Триумф. Vikikrātuvē par šo tēmu ir pieejami multivides faili. Skatīt: Maksims Galkins. Oficiālā mājaslapa Arhivēts 2008. gada 30. decembrī, Wayback Machine vietnē. (krieviski) Mākslinieka profils mājaslapā "peoples.ru" (krieviski)