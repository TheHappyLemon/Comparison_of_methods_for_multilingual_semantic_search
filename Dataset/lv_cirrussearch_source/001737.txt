Pormartēna (franču: Base Port-Martin) bija pirmā Francijas polārstacija Antarktīdā. Tika izbūvēta Maržerī ragā Adelijas Zemē un nosaukta pēc Martēna līča, kas atrodas uz ziemeļiem no raga. Stacija funkcionēja divas polārās sezonas. 1950. gada ziemā tajā pārziemoja 11 cilvēki, bet 1951. gadā — 17. 1952. gada 23. janvārī stacijā izcēlās ugunsgrēks un lielākā daļa būvju bija neatgriezeniski iznīcinātas. Ekspedīcija pārziemoja nelielajā Marē stacijā Petrelu salās. 1956. gadā Pormartēna tika aizstāta ar jaunu staciju — Dimondirvilu, ko uzbūvēja Marē vietā. Mūsdienās Pormartēna periodiski tiek izmantota kā lauka darbu nometne. 1985. gadā Pormartēnas stacijai un tās apkārtnei tika piešķirts aizsargājama vēstures pieminekļa statuss. USGS GNIS Management Plan for Antarctic Specially Protected Area N° 166[novecojusi saite] Management Plan for Antarctic Specially Protected Area N° 166[novecojusi saite] Stacijas apraksts, kartes Pormartēnas un apkārtnes fotogrāfijas