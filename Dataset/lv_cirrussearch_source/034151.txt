Indijas batakoplūme (Flacourtia indica) ir batakoplūmju ģints suga, kas sastopama Āfrikas un Āzijas tropos un subtropos. Augstums parasti 3—5 m, dažreiz virs 10 m. Miza parasti gaiša vai pelēka, var būt arī no brūnas līdz tumši brūnai. Jaunās lapiņas sarkanas vai sārtas, pēc formas ovālas, ovāli apaļas. Lapu abās pusēs izteikti 4 līdz 7 dzīslojumu pāri. Lapu garums līdz 12 cm, kātiņš — 2 cm. Auglis lodveida, nobriedis iegūst sarkani melnu vai purpursarkanu krāsu. Dabiskais Indijas batakoplūmes areāls aptver Āfrikas dienvidus un austrumus no Dienvidāfrikas Republikas un Angolas līdz Eritrejai, kā arī Nigēriju un Sjerraleoni. Āzijā suga aug Indijā. Ieviests Savienoto Valstu rietumu piekrastē un Havaju salās, vairākās Karību jūras salās, Madagaskarā, Seišelu salās, Maurīcijā, Reinjonā, Majotā, Indonēzijā, Ķīnā, Malaizijā, Vjetnamā, Jaunkaledonijas arhipelāgā, Franču Polinēzijā. Indijas batakoplūmes visai bieži aug lapu koku un dzeloņu mežos. Sastopama arī sezonāli sausos mežos, krūmājos, ar kokiem apaugušās pļavās, bieži arī piekrastes apgabalos. Sugas augļi ir ēdami gan svaigā veidā, gan gatavoti. Tie ir izmantojami ievārījumu pagatavošanai, nobriedušus augļus bieži lieto žāvētu produktu veidā. Indijas batakoplūmes dažviet audzē arī kā krāšņumaugus. «The Plant List. A working list of all plants: Flacourtia indica». Arhivēts no oriģināla, laiks: 2021. gada 21. septembrī. Skatīts: 2016. gada 10. jūnijā. U.S. National Plant Germplasm System: Taxon Flacourtia indica (Burm.f.) Merr. Useful Tropical Plants World Agroforestry: Flacourtia indica