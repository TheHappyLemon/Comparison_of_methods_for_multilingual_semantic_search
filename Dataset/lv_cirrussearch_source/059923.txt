Elizabete Džeina Kempione (angļu: Elizabeth Jane Campion, dzimusi 1954. gada 30. aprīlī) ir Jaunzēlandes kinorežisore, scenāriste un producente. Par filmu "Klavieres" (The Piano, 1993) Kempione nominēta Amerikas Kinoakadēmijas balvai kategorijā "Labākais režisors". Viņa ir otrā sieviete, kas kā režisore nominēta šai balvai un pirmā sieviete, kas saņēma Zelta palmas zara balvu Kannu kinofestivālā. Par šo pašu filmu viņa saņēma Amerikas Kinoakadēmijas balvu par labāko oriģinālscenāriju. Par filmu "Suņa spēks" (2021) Kempione ieguva Amerikas Kinoakadēmijas balvu kā labākā režisore, divas BAFTA kino balvas (kā producente un režisore), Zelta globusa balvu kā režisore un 78. Venēcijas kinofestivālā saņēma Sudraba lauvas balvu. Kempione ir pazīstama arī ar filmām An Angel at My Table (1990), The Portrait of a Lady (1996), "Svētie dūmi" (Holy Smoke!, 1998), "Griezumā" (2003), Bright Star (2009) un TV seriālu Top of the Lake (2013–2017). Vikikrātuvē par šo tēmu ir pieejami multivides faili. Skatīt: Džeina Kempione. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) IMDb profils (angliski) AllMovie profils (angliski) Box Office Mojo profils (angliski)