Egidijs Bauba (lietuviešu: Egidijus Bauba, dzimis 1977. gada 25. martā) ir bijušais lietuviešu hokejists, malējais uzbrucējs, Lietuvas hokeja izlases dalībnieks. Karjeras laikā septiņas sezonas aizvadījis Elektrēnu "Energija" sastāvā, savukārt vēl piecas — DHK Latgale rindās. 2000. gadā kļuvis par Baltkrievijas čempionu, savukārt 2010. gadā bija Latvijas čempionāta rezultatīvākais spēlētājs. Lietuvas izlases rindās spēlējis 18 pasaules čempionātos No 1996. līdz 1998. gadam spēlēja Čehijas Ekstralīgas klubā HC Slezanas "Opava". Lielu daļu karjeras Bauba aizvadījis Elektrēnos bāzētajā SC Energija, savukārt no 2006. līdz 2010. gadam uzbrucējs spēlējis Latvijas hokeja līgas kluba DHK Latgale sastāvā. Tika atzīts par 2001.—02. sezonas labāko Austrumeiropas hokeja līgas uzbrucēju B divīzijā. Bija rezultatīvākais spēlētājs 1995. gada Eiropas junioru čempionāta C divīzijā. Labākais vārtu guvējs 1995. gada Pasaules junioru čempionāta B divīzijā, kā arī 2002. gada Pasaules čempionāta hokejā B divīzijā rezultatīvākais spēlētājs. Eliteprospects profils (angliski) Eurohockey profils (angliski)