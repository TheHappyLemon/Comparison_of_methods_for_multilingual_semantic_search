Roberts Savaļnieks (dzimis 1993. gada 4. februārī Valmierā) ir Latvijas futbolists, spēlē pussarga vai aizsarga pozīcijā, Latvijas futbola izlases dalībnieks. Pašlaik (2024) pārstāv Latvijas Virslīgas klubu RFS. Dzimis un sācis trenēties Valmierā, jau 12 gadu vecumā devās uz Liepāju un pievienojās kluba "Liepājas Metalurgs" jauniešu komandai. Latvijas Virslīgā debitēja 2009. gada 17. septembrī, nākot uz maiņu spēlē pret Olimps/RFS. Kopumā piecu sezonu laikā "Liepājas Metalurga" sastāvā aizvadīja 80 spēles Virslīgā, gūstot piecus vārtus. 2014. gada janvārī parakstīja līgumu ar Polijas Ekstraklasa klubu Bjalistokas "Jagiellonia". Polijas augstākajā līgā debitēja 2014. gada 16. februārī, nākot uz maiņu spēlē pret Hožovas "Ruch". Tomēr komandas sastāvā nostiprināties neizdevās, un Polijas klubs nolēma līgumu nepagarināt. Tā paša gada jūnijā atgriezās Liepājā, pievienojoties jaunizveidotajam Virslīgas klubam FK Liepāja. 2015. gadā palīdzēja Liepājas klubam uzvarēt Virslīgā un kļuva par Latvijas čempionu. Pirms 2016. gada sezonas uz īres līguma tiesībām pievienojās Virslīgas debitantiem Riga FC. 2016. gada oktobrī tika panākta vienošanās par Savaļnieka pāreju uz RFS, sākot ar 2017. gada sezonu. RFS rindās aizvadīja piecas sezonas pēc kārtas, 2019. gadā kļuva par Latvijas kausa ieguvēju, bet 2021. gada sezonā uzvarēja gan Virslīgā, gan Latvijas kausā. 2022. gada sezonu Savaļnieks aizvadīja FK Liepāja rindās, bet pēc tam atgriezās RFS sastāvā. 2023. gada sezonā vēlreiz ar RFS kļuva par Latvijas čempionu. Pirmo reizi uz Latvijas izlasi tika izsaukts 2014. gada februārī pirms draudzības spēles pret Maķedoniju. Savaļnieks tika iekļauts spēles pieteikumā, bet laukumā neizgāja. Latvijas izlasē debitēja 2016. gada 25. martā draudzības spēlē ar Slovākiju, spēli sāka sākumsastāvā, bet tika nomainīts 76. minūtē. «Savaļniekam debija, Jemeļinam - pirmie vārti». "Kurzemes Vārds". 2009. gada 18. septembris. Skatīts: 2016. gada 14. septembrī.[novecojusi saite] «Latvijas U-21 izlases pussargs Savaļnieks noslēdzis līgumu ar Polijas Jagiellonia». Diena.lv. 2014. gada 27. janvāris. Skatīts: 2016. gada 14. septembrī. «Gorkšam otrā sarkanā kartīte sezonā, Savaļnieks debitē Polijā». sportacentrs.com. 2014. gada 16. februāris. Skatīts: 2016. gada 14. septembrī. «Savaļnieks Polijā nepaliks, izskata iespējas». sportacentrs.com. 2014. gada 13. jūnijs. Skatīts: 2016. gada 14. septembrī. «Savaļnieks no Polijas atgriežas Liepājā». sportacentrs.com. 2014. gada 20. jūnijs. Skatīts: 2016. gada 14. septembrī. «Spēlētāju pārejas (ziema 2016)». LFF.lv. Skatīts: 2016. gada 14. septembrī. «RFS turpina pārsteigt un no Riga iegūst arī Savaļnieku». sportacentrs.com. 2016. gada 7. oktobrī. Skatīts: 2017. gada 13. martā. «Pēc sezonas "Liepājā" Savaļnieks pošas atpakaļ uz RFS». sportacentrs.com. 2022. gada 9. decembrī. Skatīts: 2023. gada 14. novembrī. «Pahara kandidāti: atgriežas Rudņevs, pirmo reizi izsaukts Savaļnieks». sportacentrs.com. 2014. gada 25. februāris. Skatīts: 2016. gada 14. septembrī. «Maķedonija - Latvija (2:1)». LFF.lv. Skatīts: 2016. gada 14. septembrī. «Roberts Savaļnieks». LFF.lv. Skatīts: 2016. gada 14. septembrī. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)