Ūdenspolo 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Tas notika 1900. gada 11. augustā (pirmā kārta) un 12. augustā (pusfināli un fināls) Parīzes teritorijā, Sēnas upē, starp Kurbevuē un Aņēras tiltiem. Sacensībās startēja 7 ūdenspolo komandas no 5 valstīm, kopā 53 spēlētāji. Olimpisko zelta medaļu izcīnīja Jauktā komanda Osborne Swimming Club, sudraba medaļu ieguva Beļģijas komanda Brussels Swimming and Water Polo Club. Savukārt bronzas medaļas ieguva Jauktā komanda Libellule de Paris un Francijas komanda Pupilles de Neptune de Lille #2. Ūdenspolo un komandu sporta veidi kopumā olimpiskajās spēlēs debitēja 1900. gada vasaras olimpiskajās spēlēs, kas notika Parīzē. Turnīra noteikumi un spēles princips balstījās uz "angļu noteikumiem", kas bija mazāk vardarbīgi un ierobežojošāki nekā pierasts. Šis noteikums atturēja ASV komandu dalību olimpisko spēļu komandu sporta viedos. Ūdenspolo sacensībās piedalījās septiņas komandas, kas pārstāvēja četras valstis. Franciju šajā turnīrā pārstāvēja četras komandas. Bija paredzēts, ka sacensībās startēs vēl viena komanda no Lielbritānijas, taču tā turnīrā tomēr nepiedalījās.      — Pirmās izcīnītās olimpiskās medaļas valstij šajā sporta veidā      — Pirmās izcīnītā zelta medaļas valstij šajā sporta veidā      — Pirmās izcīnītā sudraba medaļas valstij šajā sporta veidā      — Pirmās izcīnītā bronzas medaļas valstij šajā sporta veidā Ūdenspolo turnīrs notika Sēnas upē, Parīzē. Pirmās kārtas mači tika aizvadīti 11. augustā. Šajos Jauktās komandas Osborne Swimming Club komanda, ar rezultātu 12—0, uzvarēja Tritons Lillois komandu. Britu spēlētājs Džons Artūrs Džārviss šajā spēlē guva vismaz 6 vārtus. Beļģijas Brussels Swimming and Water-Polo Club komanda, ar rezultātu 2—0 uzvarēja Pupilles de Neptune de Lille#1 komandu, savukārt vēlāk Pupilles de Neptune de Lille otrā komanda uzvarēja Berliner Swimming Club komandu , ar rezultātu 3—2. Pusfinālā, kas tika aizvadīts 12. augustā, Osbornas peldēšanas klubs, ar rezultātu 10—1, uzvarēja Pupilles de Neptune de Lille#2 komandu, bet Beļģijas Brussels Swimming and Water-Polo Club komanda, ar rezultātu 5—1, sakāva Libellule de Paris komandu. Fināla mačā, kas tika aizvadīts tajā pašā dienā, Jauktās komandas Osborne Swimming Club komanda uzvarēja Briseles peldēšanas un ūdenspolo klubu, ar rezultātu 7—2. Līdz ar to Jauktā komanda Osborne Swimming Club ieguva zelta medaļu. Beļģijas komanda, Brussels Swimming and Water Polo Club ieguva sudraba medaļu, bet Jauktajai komandai Libellule de Paris un Francijas komandai Pupilles de Neptune de Lille #2 tika piešķirtas bronzas medaļas. Pamatraksts: Ūdenspolo 1900. gada vasaras olimpiskajās spēlēs — komandu sastāvi Ūdenspolo sacensībās startēja 7 komandas, 53 spēlētāji (visi vīrieši), no 5 valstīm. Trīs no visām komandām tiek uzskatītas par Jauktajām komandām, jo tās veidoja sportisti no dažādām valstīm. Vairāku pārstāvošo komandu sastāvs dažādos avotos atšķiras, un ne visas komandas sastāvēja tikai no dalībniekiem, kuri bija to valstu valstspiederīgie. Iekavās uzrādīts sportistu skaits no valsts.  Beļģija (11)  Francija (27)  Lielbritānija (7)  Jaunzēlande (1)  Vācija (7) «Water polo at the 1900 Paris Summer Games». Sports Reference. Arhivēts no oriģināla, laiks: 2021. gada 21. janvāris. Skatīts: 2021. gada 21. janvāris. «Water polo at the 1900 Paris Summer Games: Men's Water Polo». Sports Reference. Arhivēts no oriģināla, laiks: 2021. gada 21. janvāris. Skatīts: 2021. gada 21. janvāris. «Paris 1900 Water polo: men». Starptautiskā Olimpiskā komiteja. Skatīts: 2020. gada 21. decembris. Kenneth Zahensky, Tracie Egan. An Insider's Guide to Water Polo. New York City : Rosen Publishing, 2014. gada 15. decembris. 9–10. lpp. ISBN 978-1477780886. Viens no sportistiem startēja Jauktās komandas sastāvā. Daļa no sportistiem startēja Jauktās komandas sastāvā. Startēja Jauktās komandas sastāvā. Ūdenspolo 1900. gada vasaras olimpiskajās spēlēs (Sports Reference) (angliski) Ūdenspolo 1900. gada vasaras olimpiskajās spēlēs (Olympedia) (angliski) Ūdenspolo 1900. gada vasaras olimpiskajās spēlēs (Olympics) (angliski) Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.