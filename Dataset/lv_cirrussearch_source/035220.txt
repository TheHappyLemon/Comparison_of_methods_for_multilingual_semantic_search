Frederiks Lazārs (franču: Frédéric Lazard; 1883. gada 20. februāris Marseļa — 1948. gada 18. novembris Parīze) bija Francijas šahists. Pēc profesijas žurnālists. Dzīvojis Parīzē un regulāri piedalījies pilsētas šaha čempionātā, kurā 1920. gadā izcīnījis uzvaru. Nākamajos gados nav vairs izdevies atkārtot šo panākumu: 1922. gadā palicis 2. vietā, 1927. gadā bijis 13. vietā, 1928. gadā dalījis 10.-11. vietu, 1929. gadā palicis 7. vietā, 1930. gadā dalījis 3.-5. vietu, bet 1933. gadā ieņēmis 10. vietu. Vairākkārt piedalījies arī Francijas šaha čempionātos, kuros 1924. gadā ieņēmis 9. vietu, 1925. gadā dalījis 2.-3. vietu, bet 1926. gadā kopā ar Andrē Šeronu dalījis 1.-2. vietu. Pārstāvējis Franciju 1924. gada neoficiālajā šaha olimpiādē. Vairāk nekā 100 šaha etīžu autors, daudzas no kurām ir tikušas godalgotas konkursos. Sastādījis arī šaha uzdevumus. 1928. gadā publicējis savu etīžu un uzdevumu krājumu Mes problèmes et études d'échecs ar toreizējā Pasaules šaha čempiona Aleksandra Aļehina priekšvārdu. Frederiks Lazārs «L’Italia Scacchistica», 1923 II-III godalgas Atrisinājums. 1. Lf1! Lf3! 2. Lg2!! Txg2 3. Txg3! Txg3+ 4. Kh4 ar patu pēc melno torņa atkāpšanās. Frederiks Lazārs «Шахматное обозрение», 1910 I godalgotā atsauksme Atrisinājums. 1. Zf4+ Kh6 2. Ze6 (draud 3. Zd8) Te8 Melnajiem nepalīdz 2…Kh7 3. Zd8 Tb1+ 4. Kf2 Tb2+ 5. Kf3, un karalis noslēpjas uz f7. 3. g8D! Txg8 4. Zf8 Tg5! (lamatas) 5. Zg6!! ar uzvaru. Pēc 5. e8D? Te5+! 6. Dxe5 melnie glābās ar patu. Championnat de Paris 1927 Championnat de Paris 1928 Strasbourg 1924 - 2ème championnat de France Nice 1925 - 3ème championnat de France Biarritz 1926 - 4ème championnat de France OlimpBase :: unofficial Chess Olympiads :: Frédéric Lazard Frederiks Lazārs šahista profils vietnē chessgames.com Frederiks Lazārs šahista profils vietnē 365chess.com Frederiks Lazārs šahista kompozīcijas vietnē "Chess Problem Database Server"