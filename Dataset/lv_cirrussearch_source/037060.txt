Benito Ihinio Viljegass (spāņu: Benito Higinio Villegas; 1877. gada 11. janvāris Buenosairesas province — 1952. gada 27. aprīlis) bija Argentīnas šahists. 20. gadsimta pirmajā pusē bijis viens no vadošajiem Argentīnas šahistiem. 1906. gadā kļuvis par pirmo Buenosairesas šaha kluba čempionu. Pēc Pirmā pasaules kara no 1921. līdz 1923. gadam bijis Argentīnas šaha čempions. Piedalījies pirmajos sešos Dienvidamerikas šaha čempionātos: 1921. gadā Montevideo - dalījis 2.-4. vietu (uzvarējis Roberto Gravs); 1925. gadā Montevideo - dalījis 6.-7. vietu (uzvarējis Luiss Palavs); 1928. gadā Mara del Platā - ieņēmis 7. vietu (uzvarējis Roberto Gravs); 1934. gadā Mara del Platā - ieņēmis 10. vietu (uzvarējis Ārons Švarcmans); 1934. gadā Buenosairesā - dalījis 11.-12. vietu (uzvarējis Luiss Piacini); 1936. gadā Mara del Platā - dalījis 13.-14. vietu (uzvarējis Isajass Plesi). 1931. gadā Buenosairesas starptautiskajā šaha turnīrā ieņēmis 7. vietu (uzvarējis Karloss Maderna). Otrā pasaules kara laikā piedalījies Mara del Platas starptautiskajos šaha turnīros, kuros dalījis 8. vietu 1942. gadā (uzvarējis Migels Naidorfs), palicis 14. vietā 1943. gadā (uzvarējis Gideons Štālbergs), bijis 16. vietā 1944. gadā (uzvarējuši Hermans Piļņiks un Migels Naidorfs). 1944. gadā Laplatas šaha turnīrā ieņēmis 17. vietu (uzvarējis Migels Naidorfs). Viljegasa meita Mersedesa bijusi precējusies ar Argentīnas starptautisko meistaru šahā Hakobo Bolbočanu. «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2017. gada 20. janvārī. Montevideo 1921 1° Torneio Sulamericano «Montevideo 1925 2° Torneio Sulamericano». Arhivēts no oriģināla, laiks: 2016. gada 11. maijā. Skatīts: 2017. gada 20. janvārī. Mar del Plata 1928 3° Torneio Sulamericano Mar del Plata 1934 4° Torneio Sulamericano «Buenos Aires 1934 5° Torneio Sulamericano». Arhivēts no oriģināla, laiks: 2016. gada 11. maijā. Skatīts: 2017. gada 20. janvārī. Mar del Plata 1936 6° Torneio Sulamericano «base0039». Arhivēts no oriģināla, laiks: 2009-10-20. Skatīts: 2009-10-20. Šahista profils chessgames.com mājaslapā (angliski) Šahista profils 365chess.com mājaslapā (angliski)