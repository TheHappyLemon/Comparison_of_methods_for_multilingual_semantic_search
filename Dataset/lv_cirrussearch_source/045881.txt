Sjui Juaņjuaņa (ķīniešu: 徐媛媛, piņjiņs: Xu Yuanyuan; dzimusi 1981. gada 8. martā) ir Ķīnas starptautiskā lielmeistare šahā (2003). No 1995. līdz 2001. gadam daudzkārt pārstāvējusi Ķīnu Pasaules jauniešu šaha čempionātos meitenēm dažādās vecuma grupās, kuros labākos rezultātus sasniegusi 1997. gadā, kad uzvarējusi U16 vecuma grupā, un 2000. gadā, kad uzvarējusi U20 vecuma grupā. 2002. gadā Groningenas starptautiskajā šaha turnīrā ieņēmusi otro vietu aiz Zigurda Lankas. 2003. gadā dalījusi 3.-4. vietu Āzijas individuālajā šaha čempionātā sievietēm, kā arī uzvarējusi Ķīnas sieviešu šaha čempionātā un Pasaules šaha čempionāta sievietēm atlases cikla zonas turnīrā. 2004. gadā dalījusi trešo vietu Ķīnas sieviešu šaha čempionātā. Piedalījusies Pasaules šaha čempionātos sievietēm pēc izslēgšanas sistēmas: 2001. gadā Maskavā 1. kārtā uzvarējusi Sulennisu Pinju Vegu, bet 2. kārtā zaudējusi Dagnei Čukšītei; 2004. gadā Elistā 1. kārtā zaudējusi Tatjanai Vasiļevičai. Par panākumiem turnīros FIDE 2003. gadā viņai piešķīrusi starptautiskās lielmeistares (WGM) nosaukumu. Kopš 2007. gada reti piedalās šaha turnīros. «Chesstournament 2002 Group A». Arhivēts no oriģināla, laiks: 2008. gada 6. jūlijā. Skatīts: 2008. gada 6. jūlijā. 2001-02 FIDE Knockout Matches 2004 FIDE Knockout Matches (Women) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)