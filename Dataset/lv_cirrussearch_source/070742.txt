Ovzon 3 ir Zviedrijas uzņēmuma Ovzon AB sakaru pavadonis. Tas paredzēts sakaru nodrošināšanai klientiem Eiropā, Āfrikā, Vidējos Austrumos, un Indijas okeāna reģionā. Uzņēmums piedāvā pavadoņsakaru kā pakalpojums (SATCOM-as-a-Service) iespējas. Pavadonis tika palaists 2024. gada 3. janvārī. Kosmisko aparātu izgatavoja ASV uzņēmums Maxar Space Systems uz vidēja lieluma platformas SSL-500 bāzes. Ovzon 3 ir Maxar pirmais pavadonis, kurā izmantota uzņēmuma jaunā pilnībā elektriskā modulārās arhitektūras platforma (MAP), kas ļauj paralēli apstrādāt atsevišķus moduļus, lai uzlabotu efektivitāti. Tā ir arī Maxar pirmā sarullējamu saules bateriju Roll-Out Solar Arrays (ROSA) realizācija. Ovzon 3 ir aprīkots ar pieciem neatkarīgiem, jaudīgiem, vadāmiem punktveida kūļiem, kas dinamiski nodrošina jaudu, un Ovzon patentētu borta procesoru. Ovzon 3 tika palaists 2024. gada 3. janvārī 23:04 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-40. Raķetes pirmajai pakāpei izmantoja eksemplāru B1076, kas iepriekš bija lidojis 9 reizes. Trīs mēnešu laikā pavadonis sasniegs ģeostacionāro orbītu, kur to plānots izvietot punktā 59,7° austrumu garuma. SpaceX Falcon 9 launches Ovzon-3 satellite, kicking off launch year at the Cape Will Robinson-Smith, spaceflightnow.com, 2024-01-03 Ovzon 3 Ovzon (angliski) Ovzon 3 Gunter Dirk Krebs (angliski)