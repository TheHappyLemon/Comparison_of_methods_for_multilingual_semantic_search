Zoltāns Halmai (ungāru: Zoltán Halmay; dzimis 1881. gada 18. jūnijā, miris 1956. gada 20. maijā) bija ungāru peldētājs. Startējis vairākās vairākās olimpiskajās spēlēs (1900—1908), kur kopsummā izcīnījis septiņas olimpiskās medaļas, kā arī divas medaļas 1906. gada neoficiālajās olimpiskajās spēlēs. Viņš 14 reizes bija Ungārijas čempions un uzvarēja arī Anglijas, Vācijas un Austrijas čempionātos. Viņš bija pasaules rekordists 100 metros, kā arī 50 un 220 jardos. Bez peldēšanas viņš nodarbojās ar airēšanu, futbolu un skrituļošanu. Halmai ir startējis trijās vasaras olimpiskajās spēlēs un katrās ir izcīnījis olimpiskās medaļas. 1900. gada vasaras olimpiskajās spēlēs Parīzē viņš izcīnīja 2 sudraba un 1 bronzas medaļu. Sudraba medaļas viņš izcīnīja 200 metru un 4000 metru brīvā stila peldēšanā, savukārt bronzas medaļu viņš ieguva 1000 metru brīvā stila peldēšanā. 1904. gada vasaras olimpiskajās spēlēs Sentluisā viņš izcīnīja divas zelta medaļas — 50 jardu un 100 jardu brīvā stila peldēšanā. 1908. gada vasaras olimpiskajās spēlēs Londonā viņš izcīnīja divas sudraba medaļas — 100 metru un 4x200 metru stafetē brīvā stila peldēšanā. Viņš startēja arī 1906. gada neoficiālajās olimpiskajās spēlēs Atēnās, kur izcīnīja zelta medaļu 4x250 metru stafetē un bronzas medaļu 100 metru brīvā stila peldēšanā. No 1905. gadam līdz 1908. gadam viņš piederēja pirmais atzītais pasaules rekords 100 metru brīvā stila peldēšanā — 1 minūte 5,8 sekundes. 1908. gadā viņš uzstādīja jaunu pasaules rekordu 200 metru brīvā stila peldēšanā — 2 minūtes 26,8 sekundes, taču šo rekordu tajā pašā gadā uzlaboja austriešu peldētājs Oto Šefs. Pēc aiziešanas pensijā viņš strādāja par treneri un bija Ungārijas Peldēšanas asociācijas galvenais treneris. «Zoltán von Halmay». Sports Reference. Arhivēts no oriģināla, laiks: 2009. gada 8. Augustsss. Skatīts: 2021. gada 3. maijs. «Paris 1900 Swimming: 1000m freestyle men». Starptautiskā Olimpiska komiteja. Skatīts: 2021. gada 29. janvāris. «Paris 1900 Swimming: 4000m freestyle men». Starptautiskā Olimpiska komiteja. Skatīts: 2021. gada 29. janvāris. «St. Louis 1904: Swimming 50y freestyle 4572m men». Starptautiskā Olimpiska komiteja. Skatīts: 2021. gada 3. maijs. «St. Louis 1904: Swimming 100y freestyle men». Starptautiskā Olimpiska komiteja. Skatīts: 2021. gada 3. maijs. «London 1908: London 1908 Swimming 100m freestyle men». Starptautiskā Olimpiska komiteja. Skatīts: 2021. gada 3. maijs. «London 1908: London 1908 Swimming 4x200m freestyle relay men». Starptautiskā Olimpiska komiteja. Skatīts: 2021. gada 3. maijs. Nathan Adrian, 2012 Olympic Champion in the 100 meter freestyle, is fast, but how does he compare to Mark Spitz and Johnny Weissmuller? Vikikrātuvē par šo tēmu ir pieejami multivides faili. Skatīt: Zoltāns Halmai. Encyclopædia Britannica raksts (angliski) Encyclopædia Universalis raksts (franciski) Olympedia profils (angliski) Starptautiskās peldēšanas slavas zāles profils (angliski) Zoltāns Halmai (SOK profils) (angliski) Zoltāns Halmai (Sports Reference profils) (angliski)