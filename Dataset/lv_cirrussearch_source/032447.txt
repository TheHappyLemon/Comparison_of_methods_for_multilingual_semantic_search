"Tētuka meitiņas" (krievu: Папины дочки) ir Krievijas situācijkomēdiju seriāls, kura autori ir Vjačeslavs Murugovs un Aleksandrs Rodnjanskis. Seriālu laikposmā no 2007. gada 3. septembra līdz 2013. gada 30. aprīlim pārraidīja televīzijas kanālā СТС. Atšķirībā no vairākiem citiem Krievijas televīzijas seriāliem, šī nav kāda cita seriāla adaptācija. Seriālam kopā iznāca 410 sēriju (20 sezonas). "Tētuka meitiņas" ir par ģimenes terapeitu Sergeju Vasņecovu, kuru sieva pametusi un atstājusi ar piecām meitām. Galvenās lomas tajā attēlo Andrejs Ļeonovs, Miroslava Karpoviča, Anastasija Sivajeva, Darja Meļņikova, Elizabeta Arzamasova, Jekaterina Staršova, Nonna Grišajeva. Sākotnēji tika ieplānotas vienīgi 60 sērijas, taču augsto reitingu dēļ seriāla uzņemšanu tika izlemts turpināt. "Tētuka meitiņas" bija viens no skatītākajiem komēdijseriāliem Krievijā. Ir prēmijas ТЭФИ. «ТЕЛЕКАНАЛ СТС – ЛАУРЕАТ ПРЕМИИ ТЕФИ В 9 НОМИНАЦИЯХ». Arhivēts no oriģināla, laiks: 2020. gada 6. jūnijā. Skatīts: 2020. gada 6. jūnijā. СТС — лауреат премии «ТЭФИ-2009» Oficiālā tīmekļa vietne IMDb profils (angliski)