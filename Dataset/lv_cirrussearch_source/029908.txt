Gemini 4 jeb Gemini IV bija NASA programmas Gemini kosmosa kuģa Gemini otrais pilotējamais lidojums. Palaists 1965. gada jūnijā. Četru dienu lidojuma laikā veikta pirmā ASV iziešana kosmosā. Kuģa Gemini apkalpe augšupceļā un lejupceļā: Dublieru apkalpe: Frenks Bormans, komandējošais pilots Džeimss Lovels, pilots Gemini 4 vajadzēja veikt pirmo ASV daudzdienu kosmisko lidojumu, kas apstiprinātu pieņēmumu, ka cilvēks var atrasties kosmosā ilgāku laiku. Četru dienu lidojums pietuvotos, bet ne pārspētu piecu dienu PSRS Vostok-5 lidojumu 1963. gada jūnijā. Nākamie Gemini lidojumi kļūtu ilgāki, lai gūtu pieredzi tik ilgām ekspedīcijām kā līdz Mēnesim un atpakaļ. Otrs uzdevums bija veikt pirmo ASV ārpuskuģa aktivitāti (iziešanu atklātā kosmosā). Pirmo iziešanu kosmosā jau bija veicis padomju kosmonauts Aleksejs Ļeonovs 1965. gada martā no Voshod-2. ASV pēc tam mainīja plānus, un savu ārpuskuģa aktivitāti pārcēla agrāk nekā sākotnēji plānots, lei demonstrētu, ka ASV neatpaliek no Padomju Savienības tā sauktajā Kosmiskajā sacensībā. Trešais uzdevums bija mēģināt ar Gemini 4 veikt pirmo kosmisko tuvošanos ar Titan II otro pakāpi. Gemini 4 tika palaists 1965. gada 3. jūnijā 15:15:59 UTC ar nesējraķeti Titan II GLV no Kanaveralas zemesraga Gaisa spēku stacijas starta laukuma LC-19. Pirmoreiz vēsturē kosmosa kuģa starts tika translēts uz Eiropas valstīm tiešraidē ar pavadoņa Early Bird starpniecību. Pirmajā apriņķojumā Makdivits mēģināja veikt tuvošanos Titan raķešpakāpei, bet tas neizdevās. Kad degviela jau bija iztērēta gandrīz par pusi, tika nolemts pievērsties nākamajiem uzdevumiem. Sākotnēji bija plānots iziešanu kosmosā veikt otrajā apriņķojumā, bet tā tika pārcelta, jo Makdivits bija noguris pēc neveiksmīgajiem manevriem. Edvards Vaits iziešana kosmosā sākās trešajā apriņķojumā, 19:46 UTC. Sākotnēji nevarēja atvērt lūku, bet ar Makdivita palīdzību tas izdevās. Vaits arpusē uzstādīja kameru. Slikti darbojās jaunā ar balsi pārslēdzamā sakaru sistēma. Vaits pārvietojās ar rokā turamu manevrēšanas ierīces (Hand-Held Maneuvering Unit) palīdzību. Tā izmantoja saspiestu skābekli. Tika uzņemti fotoattēli. Beigās tika noņemta kamera. Ārpuskuģa aktivitātes ilga 20 minūtes. Lūkas aizvēršana arī sagādāja grūtības, bet Makdivitam izdevas tikt galā ar tās mehānismu. Pēc plāna lūku vajadzēja vēlreiz atvērt, lai izmestu vairs nevajadzīgo aprīkojumu, bet Makdivits uzstāja, lai to nedara. Pēc tam tika izslēgta kuģa manevrēšanas sistēma, lai taupītu degvielu, un tas brīvi dreifēja atlikušās divas ar pusi dienas. Tika veikti dažādi eksperimenti. 48. apriņķojumā sabojājās dators. Nolaišanās sākās 62. apriņķojumā. Nolaišanās laikā dzinēja nepareizas darbības dēļ kosmosa kuģis tika iegriezts par daudz, un nolaišanās bija "cieta". Kosmosa kuģa nolaižamais aparāts 1965. gada 7. jūnijā 17:12:11 UTC nolaidās Atlantijas okeānā. Gemini 4 NASA Gemini 4 Press Kit On The Shoulders of Titans: A History of Project Gemini Arhivēts 2003. gada 7. decembrī, Wayback Machine vietnē. NASA