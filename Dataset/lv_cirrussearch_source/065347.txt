Club Deportivo Guadalajara, pazīstams vienkārši kā Guadalajara vai pēc iesaukas Chivas, ir profesionāls Meksikas futbola klubs no Gvadalaharas, kas piedalās Meksikas augstākajā futbola līgā jeb Liga MX. Guadalajara ir viens no desmit klubiem, kas dibināja Meksikas Pirmo divīziju, kā arī viens no diviem klubiem, kopā ar Club América, kas nekad nav izkritis no augstākās līgas. Kopš 2010. gada komanda savas mājas spēles aizvada Estadio Akron stadionā. Chivas ir vienīgais futbola klubs valstī, kas ļauj savā komandā spēlēt tikai Meksikā dzimušajiem spēlētājiem. Komandā daudz spēlē vietējie spēlētāji un tā ir izaudzinājusi tādus futbolistus kā Havjeru Ernandesu, Karlosu Velu un Karlosu Salsido. Tā ir arī viena no visveiksmīgākajām Meksikas komandām, 12 reizes uzvarot Meksikas augstākajā līgā. Komanda četras reizes ir izcīnījusi Meksikas kausu un divas reizes uzvarējusi CONCACAF Čempionu līgā. Saskaņā ar 2016. gada pētījumu, Guadalajara ir populārākais futbola klubs Meksikā. 2020. gadā Forbes aprēķināja, ka Guadalajara ir līgas visvērtīgākais klubs, kā arī sestais vērtīgākais Amerikā, un tā vērtība ir 311,5 miljoni ASV dolāru. Primera División / Liga MX Uzvarētāji (12): 1956–57, 1958–59, 1959–60, 1960–61, 1961–62, 1963–64, 1964–65, 1969–70, 1986–87, Verano 1997, Apertura 2006, Clausura 2017 Copa México / Copa MX Uzvarētāji (4): 1962–63, 1969–70, Apertura 2015, Clausura 2017 Campeón de Campeones Uzvarētāji (7): 1957, 1959, 1960, 1961, 1964, 1965, 1970 Supercopa MX Uzvarētāji (1): 2016 CONCACAF Champions' Cup / Champions League Uzvarētāji (2): 1962, 2018 «Santiago Ormeño signs with Chivas». www.chivasdecorazon.com.mx. Skatīts: 2023-02-01. Raymundo Gonzalez. «Cantera de Chivas evita pérdida millonaria», 02.08.2011. Arhivēts no oriģināla, laiks: 21.02.2013. Skatīts: 01.02.2023. Jon Arnold. «Chivas Guadalajara: One of America's Most Popular Teams is a Beloved Mexican Soccer Club». En Fuego (angļu). Skatīts: 2023-02-01. «Liga MX: Chivas, el club más rico de México». El Universal (spāņu). 2020-11-12. Skatīts: 2023-02-01. Vikikrātuvē par šo tēmu ir pieejami multivides faili. Skatīt: C.D. Guadalajara. Oficiālā tīmekļa vietne (spāņu)