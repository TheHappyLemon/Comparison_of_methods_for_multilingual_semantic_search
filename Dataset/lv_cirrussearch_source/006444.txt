1-Heksanols, ko parasti dēvē vienkārši par heksanolu jeb heksilspirtu, ir vienvērtīgais spirts ar 6 oglekļa atomiem. Tā molekulformula ir CH3(CH2)5OH un tas pieder pie tā saucamajiem augstākajiem spirtiem. 1-Heksanols ir bezkrāsains šķidrums, kas nedaudz šķīst ūdenī, bet labi sajaucas ar ēteri vai kādu citu spirtu, piemēram, etanolu. 1-Heksanols ir viens no 17 heksanola struktūrizomēriem un to izmanto parfimērijā. Estera veidā 1-heksanols atrasts latvāņu sugas Heracleum giganteum sēklu ēteriskajā eļļā. Heksanolu ražo rūpnieciski no etilēna tā oligomerizācijas procesā, izmantojot trietilalumīniju, kas pārvēršas par triheksilalumīniju, kuru pēc tam oksidē ar skābekli kopā ar ūdeni. Iegūšanu attēlo šādas vienkāršotas reakcijas: Al(C2H5)3 + 6C2H4 → Al(C6H13)3 2Al(C6H13)3 + 3O2 + 6H2O → 6CH3(CH2)5OH + 2Al(OH)3 Procesā rodas daudzveidīgi oligomēri, kurus atdala destilējot. П. Каррер. Курс органической химии. Ленинград: Государственное научно-техническое издательство химической литературы, 1960, 141. lpp. (krieviski)