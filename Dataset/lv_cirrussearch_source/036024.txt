Metjū Sedlers (angļu: Matthew Sadler; dzimis 1974. gada 15. maijā Kentā) ir Lielbritānijas starptautiskais lielmeistars šahā (1993). Divas reizes uzvarējis Lielbritānijas šaha čempionātos (1995, 1997 - kopā ar Maiklu Adamsu). Vairāku starptautisko šaha turnīru uzvarētājs, tajā skaitā uzvarējis vai dalījis pirmo vietu Budapeštā (1993), Kannās (1995), Arnemā (1999), Hārlemā (2010), Barselonā (2011), Oslo (2011). Divas reizes piedalījies Pasaules šaha čempionātos pēc izslēgšanas sistēmas: 1997. gadā Groningenā 1. kārtā uzvarējis Jānu Elvestu, taču 2. kārtā zaudējis Aleksejam Drejevam, bet 1999. gadā Lasvegasā jau 1. kārtā zaudējis Karenam Asrjanam. Pārstāvējis Anglijas komandu lielākajos komandu šaha turnīros: Pasaules šaha olimpiādēs piedalījies 3 reizes (1996-1998, 2014). Individuālajā vērtējumā izcīnījis zelta (1996) medaļu; Eiropas komandu šaha čempionātā piedalījies 1997. gadā; Pasaules komandu šaha čempionātos piedalījies 1997. gadā un individuālajā vērtējumā izcīnījis sudraba medaļu. Par panākumiem turnīros FIDE 1988. gadā Sedleram piešķīrusi starptautiskā meistara (IM), bet 1993. gadā - starptautiskā lielmeistara (GM) nosaukumu. Pazīstams arī kā vairāku šaha atklātņu teorijas grāmatu autors. British Chess Champions 1904-present «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 26. oktobrī. 1999 FIDE Knockout Matches OlimpBase :: Men's Chess Olympiads :: Matthew Sadler OlimpBase :: European Men's Team Chess Championship :: Matthew Sadler OlimpBase :: World Men's Team Chess Championship :: Matthew Sadler Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)