Estádio Milton Corrêa, zināms arī kā Zerão, ir multifunkcionāls stadions, kas atrodas Makapā, Brazīlijā. Pārsvarā to izmanto futbola spēlēm, un tajā savas mājas spēles aizvada Amapá Clube, Esporte Clube Macapá, Oratório Recreativo Clube, Trem Desportivo Clube, Santos Futebol Clube (AP), São Paulo Futebol Clube (AP) un Ypiranga Clube komanda. Stadiona ietilpība ir 10 000 cilvēki, tas uzbūvēts 1990. gadā. Tā nosaukums un atpazīstamība radusies no fakta, ka tā laukuma viduslīnija atrodas uz ekvatora, pretinieku komandām liekot "aizstāvēt" savu puslodi. Zerão pieder Amapas štatam. Tas nosaukts par godu Miltonam de Souzam Korrejam, kas bija Amapas futbola federācijas prezidents. Tā iesauka nāk no apkaimes Marco Zero nosaukuma ("nulles atzīme"). Zerão nozīmē "lielā nulle", apzīmējot ekvatoru. 1990. gadā Zerão celtniecības darbi bija pabeigti. Tas tika nosaukts par Airtona Sennas stadionu (portugāļu: Estádio Ayrton Senna), par godu traģisko bojā gājušajam Formula 1 pilotam. Atklāšanas spēle notika tā gada 17. oktobrī, Independente pārspējot Trem ar 1-0. Vārtus guva Independente spēlētājs Mirandinja. Stadiona apmeklējuma rekords ir 10 000, tas tika uzstādīts atklāšanas spēlē. 1994. gadā pēc Miltona de Souzas Korrejas nāves stadions tika nosaukts viņa vārdā, Estádio Milton Corrêa. «CNEF - Cadastro Nacional de Estádios de Futebol» (PDF) (Portuguese). Confederação Brasileira de Futebol. Arhivēts no oriģināla, laiks: 2013. gada 10. maijā. Skatīts: 2010. gada 25. decembris. Templos do Futebol