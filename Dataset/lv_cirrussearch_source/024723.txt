Deusto Universitāte (spāņu: Universidad de Deusto, basku: Deustuko Unibertsitatea) ir spāņu Jezuītu universitāte. Skolas teritorijas atrodas Bilbao un Sansebastjanā. Tā ir vecākā privātā universitāte Spānijā un tiek uzskatīta par vienu no prestižākajām universitātēm valstī. Deusto Universitāte savas durvis pirmoreiz vēra 1886. gadā, un tā tika dibināta, jo Basku valsts vēlējās savu univeristāti un Jezuītu ordenis vēlējās pārvietot savu Augstākās izglītības iestādi no Lagardas uz vietu tuvāk centram. Arhitekta Markesa no Kubas vadībā tika uzcelta milzīga ēka, kas tajā laikā bija lielākā Bilbao. Mūsdienās šī ir galvenā universitātes ēka, kas atrodas pretim Gugenheima muzejam, Deusto rajonā, kā vārdā arī nosaukta universitāte. Universitātes uzņēmējdarbības institūts, kas tika dibināts 1916. gadā, bija pirmais un vienīgais tāda veida institūts Spānijā gandrīz 50 gadus. 1973. gadā šis institūts tika nodēvēts par Ekonomikas un biznesa administrācijas fakultāti. Otrās Spāņu Republikas (1931) sākšanās mainīja augstskolas dzīvi Deusto. 1932. gada 23. janvārī Spānijas valdība atlaida Jezuītu Ordeni, līdz ar to universitāte, kas piederēja Jezuītiem, tika slēgta. Dažas lekcijas joprojām tika pasniegtas "Academia Vizcaína de Cultura", un "Universidad Comercial" (Uzņēmējdarbības institūts) spēja turpināt savu darbību līdz brīdim, kad sākās Spānijas pilsoņu karš. Kara laikā Deusto Universitāte kļuva par militāro bāzi, bet pēc tam, kad 1937. tika ieņemts Bilbao, tā tika pārveidota par slimnīcu, ēdiena rezervju centru un koncentrācijas nometni. Mācības atsākās 1940. gada oktobrī. Jau 1962. gadā universitāte bija labi zināma ne tikai visā Basku valstī, bet arī visā Spānijā, un tās absolventi piedalījās jautājumos pasaules biznesa, politikas un kultūras jomā. Viss gan neritēja tik gludi — mācību programmas nebija oficiāli atzītas un studentiem bija jākārto eksāmeni valts universitātē. Sabiedrība šos apstākļus neuzskatīja par nopietniem, bet viss tika darīts tā, lai universitāte un tās studijas tiktu oficiāli atzītas. 1962. gada 5. aprīlī tika parakstīta vienošanās starp Spānijas valdību un Vatikānu; tas paredzēja, ka katoļu vai baznīcu skolas tika oficiāli atzītas. 1963. gada 10. augustā Deusto universitāte saņēmu kanonisko apstiprinājumu no Vatikāna. Tā paša gada septembrī universitāte tika oficiāli atzīta arī valstī, tai skaitā arī tieslietu fakultāte un filozofijas un mākslas fakultāte (modernās filoloģijas iedalījums). Kopš tā laika strauji pieauga studējošo skaits. No sākuma bija 500 studēt gribētāji, bet drīz vien jau 1000, bet 5 gadu laikā to skaits pieauga līdz 2700. Pēc 10 gadiem bija jau 5000 studentu, un mūsdienās to skaits ir pieaudzis līdz 14 000. Tika dibinātas vairākas fakultātes, sākot ar Ekonomikas un biznesa vadības fakultāti 1973. gadā un beidzot ar Datorzinātņu fakultāti 1979. gadā (vēlāk kļūstot par Inženierzinātņu fakultāti). Deusto universitāte ir arī Aristos Campus Mundus 2015 (ACM 2015) sastāvā. Tās izcelsmes vieta ir ESSA 1956. gadā. ESSA bija pamatlicējs mūsdienu mācībām un tiek uzskatīts par pašreizējā ESTE pirmsākumu. Sākumā tika pasniegtas lekcijas tikai uzņēmējdarbībā, tieslietās, ekonomikas zinātnēs un inženierzinātnēs. Viss tika uzticēts Jezuītu ordenim pateicoties tā pārvaldībai un darbībai. 1960. gadā šī mācību forma tika nosaukta par EUG un jau 1963. gadā sāka EUTG, Gipozkua universitātes un tehnisko studiju celtniecību. 1979. gadā Ekonomikas un Uzņēmējdarbības studiju fakultāte kļuva par neatkarīgu Deusto universitātes fakultāti, un 1990. gadā oficiālā un īstā Sansebastjanas centra savienība kļuva par otro Deusto universitātes teritoriju. Mūsdienās te ir Ekonomikas un Uzņēmējdarbības vadības fakultāte — ESTE, Humanitāro zinātņu fakultāte, Tūrisma skola un Sociālā darba skola. Pedro Arrupe, Jezuītu ordeņa galva Francisco Gárate, svētīts Jezuītu ordeņa pārvaldnieks Xabier Arzalluz, bijušais jezuīts, Basku nacionālistu politiķis, tieslietu pasniedzējs Andrés Ortíz-Osés, filozofs. José Antonio Aguirre, bijušais Basku zemes prezidents Esteban de Bilbao Eguía, absolvējis filozofiju un literatūru, Cortes spīkers no 1943. līdz 1965. gadam Emilio Botín, baņķieris Mario Conde, baņķieris, uzņēmējs un notiesāts krāpnieks, labākais sava gada tieslietu zinātņu students Espido Freire, rakstnieks,[2] Joaquín Almunia, bijušais Spānija Sociālo strādnieku partijas ministrs un galvenais pārstāvis Eiropas Komisijā Alex de la Iglesia, filmu producents, absolvējis filozofiju Antonio Iturmendi Bañales, absolvējis tieslietas, tieslietu ministrs (1951-1965) un Cortes spīkers (1965-1969) Victor Pradera Larumbe, absolvējis inženierzinātnes, Carlist politiķis Roberto Urdaneta, Kolombijas prezidents (1951-1953), absolvējis sociālās zinātnes and tieslietas «Maritime Programs». Arhivēts no oriģināla, laiks: 2015. gada 24. septembrī. Skatīts: 2015. gada 28. augustā. University of Deusto