Juno Reactor ir mūzikas projekts, kas vislabāk pazīstams kā elektroniskās, orķestra un globālās mūzikas veiksmīgs apvienojums. Plašāku popularitāti Juno Reactor ieguva pēc piedalīšanās filmas "Matrikss" skaņu celiņa ierakstā. Grupas galvenais darbinieks ir Bens Votkinss, kurš meklē viesmāksliniekus, lai iesaistītu tos mūzikas radīšanā. 1990. gadā Bens Votkinss un Stīvens Holveks nodibināja Juno Reactor kā mākslas projektu un plānoja veidot dažādus audiovizuālus projektus, ierakstīt popmūziku un eksperimentēt ar alternatīviem mūzikas stiliem, piedalīties filmu radīšanā. 1993. gadā Juno Reactor izlaida savu pirmo singlu - Laughing Gas. Tajā pašā gadā tika izlaists grupas debijas albums "Transmissions". Pastāv uzskats, ka tieši ar šo albumu tika aizsākts transa mūzikas paveids - goa transs. 1994. gadā tika izdots ceļojošajam mākslas projektam The Missile Project sarakstītā mūzika, kas bija 61 minūti gara dziesma ar nosaukumu "Luciana". 1996. gadā tika izdots trešais albums - "Beyond the Infinite". 1997. gadā Juno Reactor sāka palēnām attālināties no tipiskām deju mūzikas skaņām un mūzikā sāka iesaistīt dažādas afrikāņu cilšu mūzikas nianses. Votkinss sadarbojās ar Dienvidāfrikas perkusionistu grupu "Amampondo" un ierakstīja singlu"Conga Fury|. Tajā pašā gadā tika izlaists albums "Bible of Dreams". 2000. gadā tika izlaists piektais albums - "Shango". Singls "Pistolero", kuru Votkinss bija ierakstījis kopā ar grupas Billy Idol ģitāristu Stīvu Stīvensu tika izmantos gan filmas "Reiz Meksikā" reklāmas rullītī, gan arī pašā filmas skaņu celiņā. 2002. gadā Votkinss apvienoja Stīva Stīvensa ģitāru ar japāņu tradicionālo taiko bungu bundzinieku grupu "GOCOO" un ierakstīja singlu "Hotaka". 2003. gadā tika izlaista labāko dziesmu izlase - "Odyssey 1992 - 2002". 2004. gada albums "Labyrinth" pārsvarā sastāvēja no Votkinsa mūzikas, kas tika sarakstīta "Matrikss" filmu triloģijai. 2006. gadā Votkinss atkal izmēģināja ko jaunu un kopā ar Bratislavas radio simfonisko orķestri ierakstīja anime animācijas filmas "Brave Story" skaņu celiņu. 2008. gada martā tika izlaists Juno Reactor septītais albums - "Gods & Monsters" 1993. gads - Transmissions 1994. gads - Luciana 1995. gads - Beyond the Infinite 1997. gads - Bible of Dreams 2000. gads - Shango 2002. gads - Odyssey 1992–2002 (izlase) 2004. gads - Labyrinth 2008. gads - Gods & Monsters 2002. gads - Live In Tokyo - Tokijas koncerta ieraksts ("Shango" koncerttūre) 1993. gads - Laughing Gas 1994. gads - High Energy Protons 1995. gads - Guardian Angel 1996. gads - Samurai 1996. gads - Conga Fury 1997. gads - Jungle High 1997. gads - God Is God 1997. gads - GOD IS GOD!! (God Is God singla remiksi) 2000. gads - Pistolero 2001. gads - Masters of the Universe 2002. gads - Hotaka 2003. gads - Zwara Oficiālā mājas lapa (angliski) «"Juno Reactor" biogrāfija». last.fm. Skatīts: 2009. gada 10. marts. (angliski) «"Juno Reactor" biogrāfija». allmusic.com. Skatīts: 2009. gada 10. marts. (angliski) «"Juno Reactor" studijas albumi». www.artistdirect.com. Skatīts: 2009. gada 10. marts.[novecojusi saite] (angliski) «"Juno Reactor" koncertieraksti». www.artistdirect.com. Skatīts: 2009. gada 10. marts.[novecojusi saite] (angliski) «"Juno Reactor" singli». www.artistdirect.com. Skatīts: 2009. gada 10. marts.[novecojusi saite] (angliski)