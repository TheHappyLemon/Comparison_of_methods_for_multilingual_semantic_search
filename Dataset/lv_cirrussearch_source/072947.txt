Jahta (no nīderlandiešu: jagen — 'iedzīt', 'noķert') ir sportam, atpūtai vai tūrismam paredzēts kuģošanas līdzeklis ar burām vai dzinēju vai ar burām un dzinēju, ar ūdensizspaidu līdz 80 tonnām. Sākotnēji viegla un ātra buru laiva, kas bija domāta svarīgu personu ašai pārvadāšanai mazos attālumos un pasta dienestam. Vēlāk jebkurš buru vai motorkuģis, kas domāts sportam un atpūtai. Mūsdienās ar jēdzienu "jahta" apzīmē divu veidu peldlīdzekļus: buru jahtas, motorjahtas (kuterus un lielākus motorkuģus, kas domāti sportam un atpūtai.) Jahtas grupē un klasificē pēc konstrukcijas, korpusa formas, takelāžas, buru izkārtojuma, buru laukuma, braukšanas rajona, izmantojuma, lieluma, iegrimes, gaitas. Pēc funkcijām buru jahtas iedala divās pamatkategorijās: sacīkšu jahtas — ar atklātu klāju, paredzētas izklaidei un sportam iekšējos ūdeņos, sīkāk iedala aptuveni 1000 klasēs; kreiserjahtas — ar kajīti vai kajītēm, domātas tālākiem pārbraucieniem. Pēc korpusa uzbūves buru jahtas iedala: švertjahtās — ar korpusā ievelkamu viltus ķīli, kas domāts ne tik daudz svaram, cik stabilitātei, t.s. "švertu"; ķīļjahtās — ar monolītu korpusa ķīli smagumam un stabilitātei (ķīlis ir smagāks par jahtas takelāžu, tā kā pat ja jahtu okeānā apgāž ar dibenu uz augšu, tā uzreiz atkal nostājas ar ķīli uz leju). Atsevišķa kategorija ir t.s. daudzkorpusu jahtas: katamarani, trimarani, pat pentamarani. Pasaulē dārgākā motorjahta ir 2002. gadā pēc šeiha Mohameda bin Rašida pasūtījuma būvētā 158 m garā Dubai — 300 000 000 USD. Pasaulē lielākā un ātrākā buru jahta ir 2006. gadā būvētā Toma Perkinsa (Tom Perkins) 88 m garā trīsmastniece Maltese Falcon, kas maksā 115 000 000 USD. avots Savukārt Latvijā 5 m garu iekšējo ūdeņu klases švertjahtu var iegādāties arī par 1000 USD.[nepieciešama atsauce] RS-250 modeļa sporta jahta "Presto" Gib Sea 414 modeļa atpūtas jahta "Circe" LR MK Noteikumi par kuģu ienākšanas un iziešanas formalitātēm ostā. avots[novecojusi saite] Burāšana (sports) Burāšana Latvijā Partridge, Eric, "Origins, A Short Etymological Dictionary of Modern English", Greenwich House, 1983, ISBN 0-517-41425-2 Twain Braden. The Handbook of Sailing Techniques. — London: Amber Books Ltd., 2003 Брейден Т. Хождение под парусом: Настольная книга яхтсмена. — Москва: Файр-пресс, 2005 Ship tracker Arhivēts 2008. gada 15. septembrī, Wayback Machine vietnē. Yachtsportarchiv, Freundeskreis klassischer Yachten