Dihlofoss (O,O-dimetil-O-2,2,-dihlorvinilfosfāts) ir fosfororganisks savienojums - plaša iedarbības diapazona insekticīds. Atšķirībā no vairākiem citiem fosfororganiskajiem savienojumiem, kas ir kaujas vielas (zarīns, zomans), dihlofoss ir relatīvi maztoksisks siltasiņu dzīvniekiem un cilvēkam, bet ļoti indīgs kukaiņiem, tādēļ to lietoja mušu, prusaku un citu kukaiņu iznīcināšanai. Mūsdienās dihlofosa un citu fosfororganisko vielu vietā izmanto daudz nekaitīgākos piretroīdus. Par dihlofosu dažreiz sauc arī O,O-dietil-O-2,2,-dihlorvinilfosfātu, kura molekulā abu metilgrupu vietā ir etilgrupas. Agrāk par dihlofosu mēdza saukt jebkuru insekticīdu aerosola iepakojumā. Extension Toxicology Network Pesticide Information Profiles: Dichlorvos