Fjodors Maļihins (krievu: Фёдор Михайлович Малыхин; dzimis 1990. gada 30. novembrī) ir krievu hokejists, centra uzbrucējs. Pašlaik (2020) spēlē Kontinentālās hokeja līgas kluba Maskavas "Spartak" sastāvā. Profesionāļa karjeru Maļihins sāka 2010.—11. gada sezonā, kad aizvadīja piecas spēles KHL kluba Jekaterinburgas "Avtomobilist" sastāvā. Pēc diviem gadiem uzbrucējs komandas sastāvā jau bija nostiprinājies, savukārt 2013.—14. gada sezonu noslēdza jau kā viens no visas līgas rezultatīvākajiem spēlētājiem, piedaloties arī līgas Zvaigžņu spēlē. 2014. gada maija nogalē noslēdza trīs gadu līgumu ar Kazaņas "Ak Bars". Tās rindās spēlēja līdz pat 2019. gadam, 2018. gadā kopā ar komandu izcīnot Gagarina kausu. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)