Raiens Stroms (angļu: Ryan Strome; dzimis 1993. gada 11. jūlijā) ir kanādiešu hokejists, centra uzbrucējs. Pašlaik (2023) Stroms spēlē Nacionālās hokeja līgas vienībā Anaheimas "Ducks". Viņa brālis Dilans Stroms arī ir profesionāls hokejists Ontārio hokeja līgā Stroms debitēja 2009.—10. sezonā Berijas "Colts" sastāvā. Tiesa, jau sezonas vidū uzbrucējs pārcēlās uz Niagāras "IceDogs" vienību. 2011. gada NHL draftā Stromu ar kopējo piekto numuru izvēlējās Ņujorkas "Islanders". 2012.—13. gada sezonā Stroms pildīja "IceDogs" kapteiņa pienākumu, sezonas gaitā desmit spēles aizvadot arī Amerikas hokeja līgas vienībā Bridžportas "Sound Tigers". 2013.—14. gada sezonā 37 spēles Stroms aizvadīja NHL vienībā Ņujorkas "Islanders". Tikpat lielu spēļu skaitu uzbrucējs aizvadīja arī "Sound Tigers" sastāvā. 2014.—15. gada sezonā Stroms "Islanders" rindās nostiprinājās. Kanādas izlases rindās spēlējis 2012. un 2013. gada Pasaules čempionātos junioriem. 2012. gadā Stroms izcīnīja bronzas medaļas un turnīru noslēdza kā viens no tā rezultatīvākajiem spēlētājiem. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)