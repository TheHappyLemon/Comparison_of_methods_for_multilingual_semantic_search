Fiļakovo (slovāku: Fiľakovo) ir pilsēta Slovākijā, Banska Bistricas apgabala Lučenecas apriņķī. Pirmoreiz rakstos minēta 1242. gadā, pilsētas tiesības no 1423. gada. Pilsēta veidojusies ap viduslaiku pili. Tāpat kā lielākā daļa no Slovākijas teritorijas, Fiļakovo gadsimtiem atradusies Ungārijas sastāvā, tās ungāriskais nosaukums ir Fileka (ungāru: Fülek). No 1553. līdz 1593. gadam kā sandžaka centrs atradās Osmaņu impērijas sastāvā. Smagi nopostīta 1682. gadā, kad pilsētu ieņēma Imres Tekeja karaspēks. Īsu brīdi pēc Pirmā pasaules kara ietilpstot Slovākijas Padomju Republikā, vēlāk iekļāvās Čehoslovākijā. No 1993. gada - Slovākijā. Pēc etniskās piederības vairums pilsētas iedzīvotāju ir ungāri (64,4 %), kā arī slovāki (30,19 %) un čigāni (4,03 %). Pēc reliģiskās pārliecības - katoļi (77,52 %) un nereliģiozi (11,82 %). Vikikrātuvē par šo tēmu ir pieejami multivides faili. Skatīt: Fiļakovo. Q110227967.