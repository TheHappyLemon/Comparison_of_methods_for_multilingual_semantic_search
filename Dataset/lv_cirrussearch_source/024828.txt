Abstrakcionisms (no latīņu valodas abstractio - attālināšana, atvilkšana) ir modernistisks mākslas virziens, kam raksturīgs nevis konkrētu apkārtējās pasaules objektu attēlojums, bet gan daudzveidīgas dažādu krāsu laukumu un līniju kombinācijas. Abstrakcionismā iespējams izšķirt 2 novirzienus: "abstrakto ekspresionismu" un "ģeometrisko abstrakcionismu". Abstraktā ekspresionisma pamatlicējs ir Vasilijs Kandinskis. Abstraktais ekspresionisms tiecās vairot izteiksmīgumu, paust intensīvu pārdzīvojumu, tā pamatā bija liktas subjektīvas izjūtas un intuīcija. Ģeometriskais abstrakcionisms bija racionālāks un tiecās paust objektīvus principus. Tam raksturīga dažādu ģeometrisko formu, krāsu laukumu, taišņu un lauztu līniju kombinēšana. Nereti abstrakcionismam raksturīgi liela izmēra darbi (pat 6x16m), kā arī krāsas izsvaidīšana, izšļakstīšana, uzliešana gleznošanas procesā (t.s. action painting), lai gan tas nebūt nav raksturīgs abstrakcionismam kopumā. Vasilijs Kandinskis Marks Rotko Pīts Mondrians Džeksons Poloks Hanss Hofmanis MĀKSLA 20. GADSIMTĀ