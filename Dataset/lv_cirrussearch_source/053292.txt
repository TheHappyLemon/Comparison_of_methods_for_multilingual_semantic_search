Martins Sebastians Andešons (zviedru: Martin Sebastian Andersson; dzimis 1991. gada 15. jūlijā Engelholmā) ir zviedru futbolists. Spēlē uzbrucēja pozīcijā, Zviedrijas futbola izlases dalībnieks. Kopš 2024. gada Andešons spēlē Vācijas 2. Bundeslīgas komandā 1. FC Nürnberg. Karjeru sāka dzimtās pilsētas klubā Ängelholms FF Zviedrijas otrajā spēcīgākajā līgā Superettan. 2012. gada pārgāja uz Allsvenskan klubu Kalmar FF. Vēlāk pārstāvēja arī Djurgårdens IF, bet no 2016. līdz 2017. gadam spēlēja IFK Norrköping sastāvā, 2017. gadā iekļūstot Zviedrijas kausa finālā. 2017. gada augustā pievienojās Vācijas klubam 1. FC Kaiserslautern, kas tolaik spēlēja 2. Bundeslīgā. Pēc gada pārgāja uz citu 2. Bundeslīgas klubu 1. FC Union Berlin. 2018.—2019. gada sezonā guva 12 vārtus, palīdzot klubam iekļūt Bundeslīgā. 2019.—2020. gada Bundeslīgas sezonā guva 12 vārtus. 2020. gada septembrī pārgāja uz citu Bundeslīgas klubu 1. FC Köln. Zviedrijas izlasē debitēja 2017. gada 8. janvārī draudzības spēlē pret Kotdivuāru. Pirmos vārtus izlases labā guva četras dienas vēlāk pret Slovākiju. «Andersson wechselt für sechs Millionen Euro von Berlin nach Köln». kicker.de. Skatīts: 2020. gada 18. oktobrī. «Sebastian Andersson stats». eu-football.info (angļu). Skatīts: 2020. gada 31. maijā. Vikikrātuvē par šo tēmu ir pieejami multivides faili. Skatīt: Sebastians Andešons. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)