Nižņaja Kamas nacionālais parks (krievu: Национальный парк Нижняя Кама; tatāru: Түбән Кама милли паркы; abās valodās: "Lejas Kamas nacionālais parks") ir nacionālais parks Krievijas centrālajā daļā, kas atrodas Tatarstānas Tukajevskas un Jelabužskas rajonos. Tas tika izveidots 1991. gada 20. aprīlī, lai aizsargātu skujkoku (galvenokārt priežu) mežus Kamas upes krastos. Parku veido trīs izolētas kopas. Divas no tām — nelielais Malij Bors un gar krastu izstieptā Tanajevskaja Dača — atrodas netālu no Jelabugas pilsētas, Kamas labajā krastā, turpretī trešā, Boļšoi Bors, atrodas uz pussalas Kamas kreisajā krastā, pie Naberežnije Čelnu pilsētas. Lielā daļā parka Kama darbojas kā Ņižņekamskas HES ūdenskrātuve, taču ūdenskrātuve nav aizpildīta līdz projektētajam augstumam ekoloģisku protestu dēļ. Upes labais krasts ir augsts, ar gravām. Toimas upe ir lielākā Kamas pieteka parkā. Kamas kreisais krasts ir lēzens. Zemāk pēc HES dambja pie parka piederīgi ir arī Kamas labā krasta līkumi un pļavas. Rezervāta zona aizņem 20 km² un īpaši aizsargājamā — 43 km², pārējā daļa paredzēta tūrisma, saimnieciskiem un atpūtas mērķiem. Parkā plaši izplatīto lielo zīdītāju skaitā ir aļņi, stirnas, mežacūkas, lūši, āpši, Eirāzijas bebrs un jenotsuns. Ir vairākas sikspārņu sugas, dažas no tām ir reti sastopamas. Parkā ir vairāk nekā 190 putnu sugu, 6 rāpuļu sugas, 10 abinieku sugas un 16 zivju sugas. Teritorijas, kas atrodas blakus Ņižņekamskas ūdenskrātuvei, aizņem mežs. Tālāk no krasta meži sastopami kā izolētas audzes. Starp kokiem visizplatītākās sugas ir priedes (65,4% no meža platības), bērzi (19%) un apses (6%). Daļa meža ir stādīta. Malij Bors Naftas pumpis nacionālajā parkā netālu no Pospelovo ciema Kamas lejtece, Boļšoi Bors Kama rudenī «Каталог ООПТ» (Russian). Ministry of Natural Resources of the Russian Federation. Arhivēts no oriģināla, laiks: 2020. gada 30. janvārī. Skatīts: 2015. gada 31. janvāris. «Новости МПР» (Russian). ФГБУ НП "Нижняя Кама". Skatīts: 2012. gada 3. oktobris. Vikikrātuvē par šo tēmu ir pieejami multivides faili. Skatīt: Ņižņaja Kamas nacionālais parks. Krievijas Lielās enciklopēdijas raksts (krieviski) Parka interaktīvā karte