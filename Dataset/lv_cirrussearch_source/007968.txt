Maikls "Maiks" Brauns (angļu: Michael "Mike" Brown; dzimis 1970. gada 5. martā Kolumbusā, Ohaio štatā, ASV) ir amerikāņu basketbola treneris. Kopš (2022) NBA komandas Sakramento "Kings" galvenais treneris. Trenera karjeru uzsāka 1997. gadā kā Vašingtonas "Wizards" trenera asistents. Vēl laika posmā līdz 2005. gadam bijis Sanantonio "Spurs" un Indiānas "Pacers" klubu trenera asistents. Pirmoreiz par kāda NBA kluba galveno treneri M. Brauns kļuva 2005. gada 2. jūnijā, kad tika apstiprināts par Klīvlendas "Cavaliers" galveno treneri, kurā spēlēja viena no līgas lielākajām zvaigznēm Lebrons Džeimss. 2008.—2009. gada sezonā viņš tika atzīts par sezonas labāko treneri visā līgā, tāpat bija 2009. gada NBA Visu zvaigžņu spēles Austrumu konferences komandas treneris. M. Brauna vadībā "Cavaliers" ir 2007. gadā sasnieguši NBA finālu, 2009. gadā — konferences finālu un 2010. gadā — konferences pusfinālu. Viņš tika atlaists no "Cavaliers" galvenā trenera amata 2010. gada 24. maijā. 2010.—2011. gada sezonas laikā viņš trenēja dažādas jaunatnes komandas. 2011. gada 25. maijā M. Brauns tika apstiprināts par Fila Džeksona aizstājēju Losandželosas "Lakers" galvenā trenera amatā. Amatā noturējās līdz 2012. gada novembrim. 2020. gada 5. februārī Brauns tika apstiprināts par jauno Nigērijas vīriešu basketbola valstsvienības galveno treneri, amatā palika līdz 2022. gadam. 2022. gada 9. maijā Brauns tika iecelts par komandas Sakramento "Kings" galveno treneri. Savā debijas sezonā viņš aizveda "Kings" komandu līdz 48:34 sezonas uzvaru un zaudējumu attiecībai un komandai pirmo reizi kopš 2006. gada iekļūstot izslēgšanas spēlēs. 2023. gadā Brauns tika atzīts par NBA gada labāko treneri, saņemot 100 balsis un kļūstot par pirmo treneri vēsturē, kurš ieguvis šo balvu ar vienbalsīgu balsojumu. NBA.com: Cavaliers Name Mike Brown Head Coach Cavaliers Relieve Mike Brown of Head Coaching Duties Mike Brown fired Jonathan Abrams. «With Cavs Out Early, So Is Brown as Coach». The New York Times, 2010. gada 25. maijs. B11. lpp. Arhivēts no oriģināla, laiks: 2011. gada 26. maijā. Skatīts: 2011. gada 28. maijā. Marc J. Spears. «Life after LeBron: Brown eyes return». Sports.yahoo.com. Skatīts: 2011-05-26. Chris Broussard. «Mike Brown new Lakers coach», 2011. gada 25. maijs. Skatīts: 2011. gada 25. maijs. "Lakers" vienojas ar Maiku Braunu, sportacentrs.com https://www.espn.com/olympics/basketball/story/_/id/28636069/warriors-mike-brown-coach-olympic-bound-nigeria-men-hoops-team https://www.nba.com/kings/news/kings-announce-mike-brown-head-coach https://jauns.lv/raksts/sports/555561-maiks-brauns-atzits-par-nba-sezonas-labako-treneri