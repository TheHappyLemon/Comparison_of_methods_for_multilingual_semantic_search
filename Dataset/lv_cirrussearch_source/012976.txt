Vera Čāslavska (čehu: Věra Čáslavská; dzimusi 1942. gada 3. maijā, mirusi 2016. gada 30. augustā) bija čehu vingrotāja. Trīs reizes piedalījusies olimpiskajās spēlēs (1960, 1964, 1968). 1960. gadā Romā vienīgo medaļu izcīnījusi komandu sacensībās (sudrabs). 1964. gadā Tokijā izcīnīja trīs čempiones titulus (individuālā daudzcīņa, atbalsta lēciens un vingrojums uz baļķa) un komandu sacensībās izcīnīja sudraba godalgu. 1968. gada olimpiskajās spēlēs Mehiko V. Čāslavska kļuva par četrkārtēju čempioni (individuālā daudzcīņa, atbalsta lēciens, vingrošanas stieņi un brīvās kustības — dalīta pirmā vieta) un divkārtēju vicečempioni (vingrojums uz baļķa un komandu sacensības). Viņa ir otra visu laiku veiksmīgākā vingrotāja olimpisko spēļu vēsturē starp sievietēm pēc Larisas Latiņinas. Ar panākumiem startējusi arī pasaules čempionātā, kur 5 reizes kļuvusi par čempioni un 1 reizi izcīnījusi sudrabu. Viņas vīrs bija vieglatlēts, 1964. gada olimpisko spēļu sudraba medaļas laureāts 1500 m distancē Jozefs Odložils (Josef Odložil), pāris apprecējās dažas nedēļas pēc 1968. gada olimpiskajām spēlēm. 1964., 1966., 1967. un 1968. gadā tikusi atzīta par Čehoslovākijas gada labāko sportisti. Laikā no 1990. līdz 1996. gadam viņa bija Čehijas Olimpiskās komitejas priekšsēdētāja. Mirusi 2016. gada 30. augustā. «Czechoslovak sports legend Vera Caslavska celebrates 60th birthday». Radio.cz. Arhivēts no oriģināla, laiks: 2012. gada 26. aprīlī. Skatīts: 2012. gada 31. martā. Mūžībā aizgājusi Čehijas visu laiku titulētākā un represētākā olimpiskā čempione Olympedia profils (angliski) Munzüger Sport profils (vāciski) FIG profils (angliski) Gymn Forum profils (angliski)