Kristians Atsu Tvasams (angļu: Christian Atsu Twasam; dzimis 1992. gada 10. janvārī, miris 2023. gada 6. februārī) bija Ganas futbolists, spēlēja pussarga pozīcijā, Ganas futbola izlases dalībnieks. No 2021. gada līdz 2022. gadam Atsu pārstāvēja Saūda Arābijas komandu Al Raed. Savu karjeru sācis Portugāles komandā Porto. 2013. gadā Atsu pārcēlās uz Anglijas komandu Chelsea. Ticis izīrēts Vitesse, Everton, Bournemouth, Málaga un Newcastle United komandām. 2017. gada maijā Atsu noslēdza četru gadu līgumu ar Newcastle United. 2022. gada 6. septembrī Atsu noslēdza sākotnējo viena gada līgumu ar Turcijas futbola Superlīgas klubu Hatayspor ar iespēju to pagarināt uz vēl vienu gadu. Viņš aizvadīja trīs līgas spēles un vienu Turcijas kausa izcīņā, kā arī guva vienīgos vārtus savā laukumā pret Kasımpaşa 2023. gada 5. februārī pievienotā laika septītajā minūtē, dienu pirms zemestrīces, kurā viņš gāja bojā. Ganas futbola izlases sastāvā debitējis 2012. gadā. Piedalījies 2014. gada FIFA Pasaules kausā. Gājis bojā 2023. gada Turcijas un Sīrijas zemestrīcē. Porto Portugāles Premjerlīga: 2012–13 Supertaça Cândido de Oliveira: 2012 Newcastle United Anglijas čempionāts: 2016–17 WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski) https://hatayspor.org.tr/2022/09/06/christian-atsu-atakas-hataysporumuzda/ https://www.yenisafak.com/spor/ozet-hatayspor-kasimpasa-1-0-mac-ozeti-golu-izle-4504997