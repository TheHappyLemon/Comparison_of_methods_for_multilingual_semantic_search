Todors Hristovs Živkovs (bulgāru: Тодор Христов Живков; dzimis 1911. gada 7. septembrī, miris 1998. gada 5. augustā) komunistiskās Bulgārijas (Bulgārijas Tautas republikas) faktiskais valsts vadītājs no 1954. līdz 1989. gadam. Būdams viens no PSRS valdībai vislojālākajiem valstu vadītājiem, palika amatā 35 gadus. Šajā laikā valstī tika nodrošināta stabilitāte, tomēr uzkrājās ekonomiskas un sociālas problēmas. 1965. gadā novērsa apvērsuma mēģinājumu, kura rezultātā būtu nodibinājies konservatīvāks, Ķīnai draudzīgāks režīms. 1984. gadā Živkova valdība sāka kampaņu par Bulgārijas turku asimilāciju, spiežot tos bulgarizēt uzvārdus. 1989. gadā Bulgārija pēkšņi atļāva turkiem izbraukt no valsts un 3 mēnešos no valsts izbrauca 300 000 cilvēku. Tas nostādīja Bulgāriju sarežģītā ārpolitiskā situācijā un 1989. gada novembrī Živkovs bija spiests atkāpties no amata, bet pēc mēneša Bulgārijas Komunistiskā partijas zaudēja varas monopolu. Miris 1998. gadā. Varšavas pakta valstu vadītāji 1987. gadā Berlīnē (no kreisās: Gustavs Husaks, Todors Živkovs, Ērihs Honekers, Mihails Gorbačovs, Nikolaje Čaušesku, Vojcehs Jaruzeļskis, Janošs Kadars) Vikikrātuvē par šo tēmu ir pieejami multivides faili. Skatīt: Todors Živkovs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)