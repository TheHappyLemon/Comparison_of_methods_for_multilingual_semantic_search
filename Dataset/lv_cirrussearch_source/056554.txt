Boļšojaņuja (krievu: Большой Анюй), arī Ulahaneņīja (jakutu: Улахан Өньүүй — ‘mazā upe’) vai Vilgilvēma (čukču: Вылгилвээм — ‘bērzu upe’), ir upe Krievijas Federācijas ziemeļaustrumos. Plūst pa Čukotkas autonomā apvidus un Sahas Republikas teritoriju. Upe sākas kā Ļevijiļukeivēma Anadiras plakankalnē, pēc citiem avotiem — satekot Ļevijiļukeivēmai un Pravijiļukeivēmai. Plūst rietumu—ziemeļrietumu virzienā starp Aņujas grēdu ziemeļos un Olojas grēdu dienvidos. Pēc Peženkas pietekas noplūst Kolimas zemienē, kur, saplūstot ar Malijaņuju, veido Kolimas pieteku Aņuju. Aizsalst oktobra sākumā, ledus iziet jūnija sākumā. Upes baseinā nozīmīgas zelta un sudraba atradnes. Krasti praktiski neapdzīvoti, pastāvīgu apdzīvoto vietu nav. Lejtecē iepretī Konstantinovskas attekai izvietota Konstantinovskas meteostacija. «Меновщиков Г. А. Местные названия на карте Чукотки. Краткий топонимический словарь». Arhivēts no oriģināla, laiks: 2016. gada 4. augustā. Skatīts: 2021. gada 22. martā. Поиск по данным государственного водного реестра. Река Бол. Анюй (в верховье Лев. Илюкэйвеем) Вода России. Большой Анюй Труднодоступная станция М-2 КОНСТАНТИНОВСКАЯ