Ali el Karni (علي القرني, Alī al-Qarnī; dzimis 1992. gada martā) ir Saūda Arābijas militārais lidotājs, kosmonauts. 2023. gadā viņš veica kosmisko lidojumu ar kosmosa kuģi Crew Dragon misijā Ax-2. Ali el Karni dzimis 1992. gada martā Asīras provinces Balkarnas Sabt Alalaijā. Viņš studēja aerokosmisko inženieriju Karaļa Faisala Aviācijas akadēmijā Rijādā, iegūstot bakalaura grādu. Ali el Karni ir vairāk nekā 12 gadu pieredze lidojumos, un viņš ir veicis vairāk nekā 2380 lidojumu stundas. Saūda Arābijas Karalisko gaisa spēku dienestā viņš galvenokārt lidoja ar F-15SA. Ali el Karni ir precējies, un viņam ir meita. Brīvajā laikā viņš gatavo kafiju, grilē steikus un restaurē klasiskos automobiļus. Ali el Karni patīk vieglatlētika, viņš nodarbojas ar lēcieniem ar gumiju un kalnu pārgājieniem. Viņš ir piedalījies dažādos izdzīvošanas treniņos, tostarp militārās misijās. 2023. gada 12. februārī tika paziņots, ka Saūda Arābijas Kosmosa izpētes komisija izraudzījusies Ali el Karni un biomedicīnas zinātnieci Raijānu Bernāvi piedalīties SpaceX kosmiskajā lidojumā AX-2. Lidojumu kosmosā Ali el Karni sāka 2023. gada 21. maijā misijā Ax-2, esot Crew Dragon kosmosa kuģa Freedom misijas speciālistam. Starptautiskajā kosmosa stacijā (SKS) apkalpe pavadīja septiņas dienas. 31. maijā kosmosa kuģis atgriezās uz Zemes. Kosmisko lidojumu kopsavilkums: SpaceX launches Axiom-2, before arriving with four astronauts to the ISS Sawyer Rosenstein, nasaspaceflight.com, 2023-05-21 Vikikrātuvē par šo tēmu ir pieejami multivides faili. Skatīt: Ali el Karni. Ali Alqarni Axiom Space (angliski) Али аль-Карни astronaut.ru, (krieviski)