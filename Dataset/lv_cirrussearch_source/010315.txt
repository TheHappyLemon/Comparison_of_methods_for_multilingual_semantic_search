Staņislavs Čistovs (krievu: Станислав Михайлович Чистов; dzimis 1983. gada 17. aprīlī) ir bijušais krievu hokejists, labās malas uzbrucējs. Karjeras laikā aizvadījis 196 spēles Nacionālajā hokeja līgā, kā arī 568 spēles Krievijas Superlīgā un Kontinentālajā hokeja līgā kopā. Savu profesionālā spēlētāja karjeru Čistovs uzsāka 1998. gadā, kad, spēlējot Čeļabinskas "Traktor" otrajā sastāvā, debitēja Krievijas Pirmajā līgā. Tiesa, jau nākamajā sezonā Omskas "Avangard" rindās Čistovs aizvadīja arī savas pirmās Krievijas Superlīgas spēles. 2011. gada NHL draftā ar augsto kopējo 5. numuru Čistovu izvēlējās Anahaimas "Mighty Ducks" vienība, taču uz Anahaimu spēlētājs devās vien 2002. gada vasarā. 2002.—03. sezonā Čistovs debitēja "Mighty Ducks" sastāvā, 79 spēlēs atzīmējoties ar 30 rezultativitātes punktiem. 2003.—04. sezonā Staņislavs savu spēles laiku dalīja starp NHL un AHL. 2004.—05. sezonas NHL lokauta laikā Čistovs turpināja spēlēt AHL, taču 2005.—06. sezonu aizvadīja Magņitogorskas "Metallurg" sastāvā. 2006.—07. sezonā Čistovs bija atgriezies Ziemeļamerikā, kur, pēc pāris "Ducks" rindās aizvadītām spēlēm, nonāca Bostonas "Bruins" organizācijā, kluba sastāvā aizvadot atlikušo sezonu. 2007. gada vasarā Čistovs pievienojās Ufas "Salavat Julajev" rindām, sezonas gaitā gan līgumu ar klubu laužot. No 2008. līdz 2010. gadam Čistovs spēlēja Magņitogorskas "Metallurg" rindās. 2012.—13. gada sezonā, spēlējot Čeļabinskas "Traktor" rindās, Čistovs kopā ar komandu sasniedza Gagarina kausa finālu, tajā gan piekāpjoties Maskavas "OHK Dinamo". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)