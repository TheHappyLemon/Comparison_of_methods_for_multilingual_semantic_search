Aleksejs Ovčiņins (Алексей Николаевич Овчинин; dzimis 1971. gada 28. septembrī) ir Krievijas kosmonauts, lidotājs. 1988. gadā Ovčiņins iestājās Borisogļeba kara lidotāju skolā. 1990. gadā pārgāja uz Jeiskas kara lidotāju skolu, kuru pabeidza 1992. gadā. Pēc tam viņš dienēja Jeiskas kara lidotāju skolā par lidotāju instruktoru. 1998. gadā Aleksejs Ovčiņins pārgāja uz Krasnodaras kara aviācijas institūtu, kur sākumā bija instruktors, bet vēlāk komandēja aviācijas nodaļu. 2003. gadā viņš turpināja dienestu RGNII CPK 70. Atsevišķajā īpašo uzdevumu izmēģinājumu treniņu aviācijas pulkā. 2006. gadā Aleksejs Ovčiņins ieskaitīts kosmonautu grupā. 2009. gadā viņš pabeidz vispārējos kosmonautu sagatavošanas kursus. 2012. gadā Ovčiņins atvaļinājās no bruņotajiem spēkiem. 2014. gada viņš tika apstiprināts par kosmosa kuģa Sojuz TMA-16M dublieru apkalpes komandieri; pēc tam viņš būtu Sojuz TMA-20M pamatapkalpē. Alekseja Ovčiņina pirmais kosmiskais lidojums sākās 2016. gada martā, esot kosmosa kuģa Sojuz TMA-20M komandierim. Starptautiskajā kosmosa stacijā 47. un 48. ekspedīcijā viņš bija lidojuma inženieris. Uz zemes atgriezās 2016. gada septembrī. Otro reizi kosmosā Ovčiņins devās 2018. gada 11. oktobrī ar kosmosa kuģi Sojuz MS-10. Nesējraķetes avārijas dēļ 121. sekundē ieslēdzās avārijas glābšanas sistēma, un nolaižamais aparāts veica avārijas nolaišanās. Alekseja Ovčiņina trešais lidojums kosmosā sākās 2019. gada martā, esot kosmosa kuģa Sojuz MS-12 komandierim. Viņš bija SKS 59. ekspedīcijas lidojuma inženieris un 60. ekspedīcijas komandieris. Uz zemes viņš atgriezās 2019. gada 3. oktobrī. Biogrāfija astronaut.ru, (krieviski)