Andesembiidae ir embiju dzimta. Tajā ietilpst 7 sugas. Sastopami Kolumbijas un Ekvadoras (Andesembia), ka arī Peru (Bryonembia) Andu kalnainē. Šie embiji sastopami lielos augstumos Andu kalnos. Tie ir novēroti lielākā augstumā nekā citas embiju dzimtas. Vecajā pasaulē Andesembiidae dzimtai radnieciska ir Anisembiidae dzimta, un, iespējams, arī ģints Microembia (Embiidae) Amazonē. Tēviņi ir nelieli, 6,5 līdz 12 mm gari. Ķermenis ir tievs, monotoni brūns (ieskaitot cerkas un ūsas), galva ir tumšāka par ķermeni. Spārni ir proporcionāli lielāki par ķermeni. Galva parasti neproporcionāli liela. Acis mazas. Ūsas ir tievas, diezgan garas, 15-20 segmentu; ūsu bazālais segments šaurs, bet distāli plašs. Mandibulas parasti lielas, nevienādas formas, vienmēr augšējā daļā zobainas. Submentums mēreni vai stipri sklerotizēts, malas izteiktas, augšā malas atiet uz sāniem. Spārni lieli; RBS vēna ir paralēla C vēnai, izzūd pirms spārnu augšas; RP vēna salīdzinoši labi sklerotizēta; MA vēna sklerotizēta tikai sākumā, MA vēna gaitā uz spārnu malas pamazām pārvēršas sariņu līnijā; aiz RP nav citu vēnu. Kājas ir ļoti tievas, mugurējie bazitarusi ir ļoti gari, tievi, bez mediālās papillas. Terminālija ir salīdzinoši maza, vāji sklerotizēta. Kreisās cerkas (LC1) bazālais segments pakāpeniski, uz iekšu no ķermeņa centra uz tā distālo galu sašaurinās, bet nekad nedaivojas; stingri dzeloņains; distālais segments ir vai nu posmains, vai nepārtraukts. Labās cerkas bazālais segments nav pārāk sklerotizēts, iekšējā bazālā daļa vāja savienojuma vietā ar lielu labo paraproktu. Mātītes ir monotoni brūnas. Mugurējie bazitarsusi bez mediālās palillas. Ģinšu saraksts: ģints: Andesembia Ross, 2003 (6 sugas) ģints: Bryonembia Ross, 2003 (1 suga) Kelly B. Miller, Cheryl Hayashi, Michael F. Thiting, Gavin J. Svenson & Janice S. Edgerly. The phylogeny and classification of Embioptera (Insecta). Systematic Entomology (2012), 37, 550–570 Ross, E.S. (2003) Embia: contributions to the biosystematics of the insect order Embiidina. Part 4. Andesembiidae, a new Andean family of Embiidina. Occasional Papers of the California Academy of Sciences, 153, 1–13. Andesembiidae Ross, 2003. GBIF.org