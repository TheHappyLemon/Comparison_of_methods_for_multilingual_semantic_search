Motörhead (izrunā: [ˈmoʊtərhɛd]) ir britu smagā metāla mūzikas grupa, kuru 1975. gadā nodibināja bijušais grupas Hawkwind basģitārists, dziedātājs un dziesmu autors Lemijs Kilmisters. Kilmisters ir vienīgais, kurš ir palicis grupā no tās pirmsākumiem. Motörhead lielākos panākumus guva 1980. gadu sākumā, kad vairāki viņu singli iekļuva Apvienotās Karalistes Top 40. Vairāki viņu albumi, kā Overkill, Bomber, Ace of Spades un galvenokārt No Sleep 'til Hammersmith, nodrošināja grupai reputāciju kā viena no britu vadošajām rokgrupām. 2015. gada 28. decembrī pēc Lemija Kilmistera nāves no vēža 70 gadu vecumā, grupa paziņoja par darbības izbeigšanu. Lai gan grupas stilu parasti raksturo kā smago metālu, pankmetālu, speed metal vai trešmetālu (bieži vien uzskata, ka tās pamatā ir tieši pēdējie divi stili), Kilmisters neatzina šīs birkas, un grupas stilu raksturoja kā rokenrolu. «LosingToday reviews». LosingToday Magazine's review of BBC Live & In-Session. Arhivēts no oriģināla, laiks: 2007-03-05. Skatīts: 2007-02-11. «Miris «Motorhead» līderis Lemijs». Skatīts: 2015-12-31. Stephen Erlewine. «Motörhead Biography». Allmusic. Skatīts: 2008-12-19. «An Interview with Lemmy Kilmister». Classic Rock Revisited article. Arhivēts no oriģināla, laiks: 2008-02-02. Skatīts: 2007-04-04.