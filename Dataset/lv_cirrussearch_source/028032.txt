Ķīķu apakšdzimta (Perninae) ir vanagu dzimtas (Accipitridae) apakšdzimta, kurā apvienotas 14 sugas un kas tiek iedalītas 5 ģintīs. Šīs grupas putni mājo mežā un lielākā daļa sugu sastopama tropu biomā Amerikā, Dienvidaustrumāzijā un Jaungvinejā, un citās tuvējās salās. Divas sugas — ķīķis (Pernis apivorus) un austrumu ķīķis (Pernis ptilorhynchus) mājo Eirāzijas mērenajā joslā. Latvijā sastopams Eiropā dzīvojošais ķīķis, kurš Latvijā ir parasts ligzdotājs un caurceļotājs. Tā ir viena no visvecākajām un primitīvākajām vanagu dzimtas grupām, kas evolūcijas gaitā no aizvēsturiskā priekšteča atdalījās viena no pirmajām. Visas šīs apakšdzimtas sugas ir vidēja auguma plēsīgie putni ar platiem spārniem un garu asti. Visiem ķīķiem virs acs iztrūkst izliektais uzacs kauls, kāds ir pārējiem vanagu dzimtas putniem. Dažām sugām augšējā knābja daļā ir papildus zobiņi. Kājas samērā vājas, nagi neasi. Apspalvojums raibumoti pelēkbrūns. Vairākām sugām ir cekuli. Vairākas ķīķu sugas barojas tikai ar kukaiņiem un to kāpuriem, kā arī ir sugas, kas galvenokārt barojas ar lapseņu kāpuriem, izārdot kukaiņu pūžņus. Dažas sugas medī arī rāpuļus un abiniekus. Ķīķu apakšdzimta (Perninae) ģints: Amerikas ķīki (Chondrohierax) Amerikas ķīķis (Chondrohierax uncinatus) ģints: Dzegužķīķi (Aviceda) Āfrikas dzegužķīķis (Aviceda cuculoides) Cekulainais dzegužķīķis (Aviceda subcristata) Dienvidāzijas dzegužķīķis (Aviceda jerdoni) Madagaskaras dzegužķīķis (Aviceda madagascariensis) Melnais dzegužķīķis (Aviceda leuphotes) ģints: Garastes ķīķi (Henicopernis) Garastes ķīķis (Henicopernis longicauda) Melnais ķīķis (Henicopernis infuscatus) ģints: Ķīķi (Pernis) Austrumu ķīķis (Pernis ptilorhynchus) Filipīnu ķīķis (Pernis steerei) Ķīķis (Pernis apivorus) Sulavesi ķīķis (Pernis celebensis) ģints: Pelēkgalvas klijas (Leptodon) Brazīlijas klija (Leptodon forbesi) Pelēkgalvas klija (Leptodon cayanensis) Подсемейство ·Осоеды - Perninae «Ornitofaunistika: Ķīķis Pernis apivorus». Arhivēts no oriģināla, laiks: 2015. gada 14. maijā. Skatīts: 2015. gada 8. martā. ResearchGate. A. Gamauf&E. Haring, 2004. "Philogeny of Old World Perninae (Accipitridae) based on mitochondrial DNA sequences" IUCN: Pernis steerei IUCN: Pernis celebensis Our Beautiful World: Kites, Perninae Birds of Prey" Perninae