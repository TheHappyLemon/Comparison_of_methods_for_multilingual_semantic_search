Birmieši (pašnosaukums: bama) ir viena no Dienvidaustrumāzijas tautām, Mjanmas pamatiedzīvotāji un lielākais etnoss, veidojot 2/3 no valsts iedzīvotājiem. Ikdienā lieto birmiešu valodu, kas pieder pie sinotibetiešu valodu saimes un birmiešu valoda ir lielākā sinotibetiešu valoda, kas nepieder pie ķīniešu valodu atzara. Pēc reliģiskās piederības birmieši ir teravādas budisti. Birmiešu priekšteči ieceļojuši tagadējā areālā 1. tūkštošgades pirmajā pusē no Austrumtibetas. Šeit dzīvojušās monu-khmeru grupas tautas tika izstumtas vai asimilētas. Pirmajā migrācijas vilnī bija teti, kas daļēji ir mūsdienu arakanu, bet daļēji — činu priekšteči. 4. gadsimtā Iravadi ielejā ieradās pju tauta, kas izveidoja Šrikšetras valsti. 5. gadsimtā pju jau bija rakstība pāli alfabētā. 9. gadsimtā Iravadi vidustecē apmetās mranmi, kas kļuva par mūsdienu birmiešu kodolu. Mranmi pakāpeniski asimilēja visas mazākās tautas, konsolidējās ar pju un 11. gadsimtā izveidoja Paganas valsti. Mranmu izcelšanos saista ar Tibetas un Sičuaņas cjaņiem. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 112. lpp. Vikikrātuvē par šo tēmu ir pieejami multivides faili. Skatīt: Birmieši.