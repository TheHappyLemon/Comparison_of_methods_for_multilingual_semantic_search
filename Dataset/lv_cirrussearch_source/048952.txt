Barry ir amerikāņu melnās komēdijas televīzijas seriāls, kuru radījuši Aleks Bergs un Bills Heiders. Seriāla pirmizrāde bija 2018. gada 25. martā, to pārraidīja televīzijas kanāls HBO. Bills Heiders tēlo galveno varoni, kura vārdā nodēvēts šovs. Berijs ir bijušais Amerikas jūras kājnieks Berijs Berkmens, kas strādā kā mazapmaksāts algots slepkava. Vientuļš un neapmierināts ar savu dzīvi, viņš negribot ceļo uz Losandželosu, lai nogalinātu kādu no aktiermākslas grupas (kuru māca Henrija Vinkrera atveidotais Džīns Krūseno) dalībniekiem. Berijs nonāk situācijā, ka viņam jāpiedalās aktiermākslas nodarbībās kopā ar citiem cilvēkiem, kuri grib kļūt par aktieriem Losandželosā. Berijs pieņem skatuves vārdu "Barry Block". Beigās viņš pievienojas šai aktiermākslas grupai un cenšas nevienu vairs nenogalināt. 2018. gada 12. aprīlī HBO apstiprināja seriālu otrajai sezonai, kuras pirmizrāde notika 2019. gada 31. martā. 2019. gada 10. aprīlī HBO apstiprināja seriālu trešajai sezonai. Seriāls ieguvis trīs Emmy balvas, kā arī trīs reizes nominēts Zelta globusa balvai. IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)