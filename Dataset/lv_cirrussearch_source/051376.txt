Tīkla pārvaldība ir datortīklu administrēšanas un pārvaldības process. Starptautiskās standartizācijas organizācija atvērto sistēmu sadarbības tīkliem (ISO) nosaka piecas tīkla pārvaldības kategorijas: bojājumapstrādes, uzskaites, drošības , konfigurācijas un veiktspējas pārvaldība. Programmatūru, kas tīkla administratoriem ļauj veikt savas funkcijas, sauc par tīkla pārvaldības programmatūru. Pieejamas vairākas metodes un līdzekļi ar kuriem veikt tīkla un tīkla iekārtu pārvaldību. Tīkla pārvaldība atļauj IT profesionāļiem veikt lielu tīkla uzraudzību un administrēšanu.