Ulrihs "Uli" Štīlike (vācu: Ulrich "Uli" Stielike, dzimis 1954. gada 15. novembrī) ir Vācijas futbola treneris un bijušais futbolists, spēlēja pussarga vai aizsarga pozīcijā, bijis Rietumvācijas futbola izlases dalībnieks. Savu spēlētāja karjeru sācis Vācijas komandā Borussia Mönchengladbach, kur izcīnījis trīs Vācijas Bundeslīgas titulus, kā arī UEFA kausu. 1977. gadā pievienojies Spānijas komandai Real Madrid, ar ko astoņu gadu laikā izcīnījis trīs La Liga titulus, divus Spānijas Karaļa kausus un vienu UEFA kausu. Savas karjeras izskaņā spēlējis Šveices komandā Neuchâtel Xamax. Rietumvācijas futbola izlases sastāvā spēlējis no 1975. līdz 1984. gadam, kopumā piedaloties 42 mačos. Ar izlasi uzvarējis 1980. gada Eiropas čempionātā. Piedalījies arī 1982. gada FIFA Pasaules kausā un 1984. gada Eiropas čempionātā. Pēc spēlētāja karjeras beigām strādājis kā treneris Vācijā, Spānijā, Šveicē, Katarā un Ķīnā. Vadījis arī Šveices, Kotdivuāras un Dienvidkorejas futbola izlases. Borussia Mönchengladbach Vācijas Bundeslīga: 1974–75, 1975–76, 1976–77 Vācijas kauss: 1972–73 UEFA kauss: 1974–75 Real Madrid La Liga: 1977–78, 1978–79, 1979–80 Spānijas Karaļa kauss: 1979–80, 1981–82 Spānijas Līgas kauss: 1985 UEFA kauss: 1984–85 Neuchâtel Xamax Šveices Superlīga: 1986–87, 1987–88 Rietumvācija Eiropas čempionāts: 1980 Al-Sailiya Kataras Otrā divīzija: 2011–12 Munzüger Sport profils (vāciski) WorldFootball profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)