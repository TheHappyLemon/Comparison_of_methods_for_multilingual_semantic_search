Slobodska (krievu: Слободской) ir pilsēta Krievijas Federācijas Kirovas apgabalā, Slobodskas rajona centrs. Izvietojusies apgabala vidusdaļā Vjatkas labajā krastā 35 km no apgabala centra Kirovas; ietilpst tās aglomerācijā. Slobodska vēstures avotos pirmoreiz minēta 1489. gadā kā viena no Maskavas kņaza ieņemtajām Vjatkas pilsētām. Pēc arheoloģiskiem pētījumiem secināts, ka pilsēta dibināta 13. gadsimtā kā Novgorodas ieceļotāju nocietinājums. 1780. gadā piešķirts apriņķa pilsētas statuss. 19. un 20. gadsimtu mijā bijusi izsūtījumu vieta, šeit bijis izsūtīts Rainis (1897—1903), Pēteris Stučka u.c. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 646. lpp. Vikikrātuvē par šo tēmu ir pieejami multivides faili. Skatīt: Slobodska. Krievijas Lielās enciklopēdijas raksts (krieviski)