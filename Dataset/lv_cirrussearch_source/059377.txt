Džeimss Edmunds Kāns (angļu: James Edmund Caan, dzimis 1940. gada 26. martā, miris 2022. gada 6. jūlijā) bija amerikāņu aktieris. Savas karjeras sākumā piedalījies tādās filmās kā "El Doraro" (El Dorado, 1966), Countdown (1967) un Frānsisa Forda Kopolas The Rain People (1969). Savu slavu viņš iemantoja 70. gados, piedaloties filmās Brian's Song (1971), Cinderella Liberty (1973), The Gambler (1974), Rollerball (1975), "Pēdējais tilts" (A Bridge Too Far, 1977) un Comes a Horseman (1978). Par lomu Kopolas filmā "Krusttēvs" (1972) Kāns tika nominēts Amerikas Kinoakadēmijas balvai kā Labākais aktieris otrā plāna lomā. Kāns vēlāk ir piedalījies tādās filmās kā Thief (1981), Gardens of Stone (1987), "Mizerija" (Misery, 1990), "Diks Treisijs" (Dick Tracy, 1990), Bottle Rocket (1996), "Jardi" (The Yards, 2000), "Dogvila" (2003) un "Elfs" (2003). Par ieguldījumu kino industrijā Kānam 1978. gadā tika piešķirta zvaigzne Holivudas Slavas alejā. Vikikrātuvē par šo tēmu ir pieejami multivides faili. Skatīt: Džeimss Kāns. IMDb profils (angliski) AllMovie profils (angliski)