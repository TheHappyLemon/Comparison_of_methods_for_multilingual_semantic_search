Stilistika (franču: stylistique, cēlies no latīņu: stylus — ‘irbulis rakstīšanai’, vēlāk ‘runas veids, izklāsts’) ir stila pētniecības nozare. Šaurākā nozīmē valodniecības un literatūras nozare, kas pēta valodas stilistiskos izteiksmes līdzekļus un daiļdarbu valodiskās īpatnības. Tiek izšķirta lingvistiskā un literatūrrzinātniskā stilistika. Lingvistiskajā stilistikā latviešu valodā pēc funkcijas tiek izšķirti vairāki funkcionālie stili: zinātniskās valodas, publicistikas, lietišķo rakstu un sarunvalodas stilu. Vēl tiek izšķirts katra cilvēka individuālais stils. Tāpat pastāv dažādi emocionāli ekspresīvie stili, piemēram, oficiālais, svinīgais, humoristiskais, ironiskais stils. Latvijas enciklopēdija. 5. sējums. Rīga : Valērija Belokoņa izdevniecība. 2009. 327.—328. lpp. ISBN 978-9934-8068-0-3. Stilistika