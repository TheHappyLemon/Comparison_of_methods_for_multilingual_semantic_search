Leifs Ēgords (norvēģu: Leif Øgaard; dzimis 1952. gada 5. janvārī) ir Norvēģijas starptautiskais lielmeistars šahā (2007). 1970. un 1980. gados bijis viens no vadošajiem Norvēģijas šahistiem. Piecas reizes uzvarējis Norvēģijas šaha čempionātos (1974, 1975, 1979, 1985, 1993). Divas reizes pārstāvējis savu valsti Pasaules junioru šaha čempionātos (1969, 1971). 1974. gadā FIDE Ēgordam piešķīra starptautiskā meistara (IM) nosaukumu. Daudzu starptautisko šaha turnīru laureāts, tajā skaitā divus gadus pēc kārtas (1981, 1982) uzvarējis Gausdales staptautiskajos šaha festivālos Norvēģijā, abas reizes izpildot lielmeistara normas. Kopš 1990. gadu sākuma šaha turnīros piedalījies reti, taču 2007. gada Norvēģijas komandu šaha čempionātā izpildījis savu trešo lielmeistara normu un kļuvis par devīto Norvēģijas šaha lielmeistaru (GM). Pārstāvējis Norvēģijas komandu lielākajos komandu šaha turnīros: Pasaules šaha olimpiādēs piedalījies 6 reizes (1970-1978, 1984). Individuālajā vērtējumā izcīnījis bronzas (1970) medaļu; Klāras Benediktas kausa izcīņā piedalījies 1977. gadā; Ziemeļu valstu kausa izcīņā piedalījies 4 reizes (1973, 1976-1983). Komandu vērtējumā izcīnījis zelta (1976) un bronzas (1973) medaļas, bet individuālā vērtējumā izcīnījis 2 zelta (1976, 1983) medaļas. «Tidligere-vinnere av NM». Arhivēts no oriģināla, laiks: 2016. gada 3. martā. Skatīts: 2016. gada 29. jūnijā. «Ergebnis von Eloabfrage: Ogaard, Leif». Arhivēts no oriģināla, laiks: 2016. gada 4. martā. Skatīts: 2016. gada 29. jūnijā. OlimpBase :: Men's Chess Olympiads :: Leif Øgaard OlimpBase :: Clare Benedict Chess Cup :: Leif Øgaard OlimpBase :: Nordic Chess Cup :: Leif Øgaard Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)