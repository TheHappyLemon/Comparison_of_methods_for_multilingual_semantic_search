Parīzes birža (Bourse de Paris) bija Francijas fondu birža Parīzē. Dibināta 1724. gadā. Kopš 2000. gada tā zināma kā Euronext Paris. Birža atradās ēkā Palais Brongniart, Place de la Bourse laukumā. Parīzes birža dibināta 1724. gadā, karalim Luijam XV vēloties ieviest kārtību Francijas ekonomikā. 18. gadsimtā biržas operācijas notika dažādās vietās Parīzē. 19. gadsimta sākumā biržas vajadzībām tika uzcelta ēka Palais Brongniart. Napoleons izdeva īpašus likumus biržas darbības regulēšanai. 18. gadsimtā galvenie vērtspapīri biržā bija vekseļi; 1840. gadā Parīzes biržā tika kotētas jau aptuveni 130 parāda vētrspapīri un akcijas. 1882. gadā sabruka Parīzes biržas tirgus. Biržai izdevās atgūties, kad tai aizdevumu sniedza Francijas Banka. 1900. gadā biržā tirgoja vairāk nekā 800 vērtspapīru (akcijas un obligācijas). 1986. gadā Parīzes biržā sāka darbu elektroniskā tirdzniecības sistēma САС (Cotation Assistée en Continu). Drīz vien tirgošanās ar balsi tika pārtraukta. Pamazām tika slēgtas provinces biržas, tājās tirgotie vērtspapīri tika iekļauti Parīzes biržas sistēmā. 1991. gadā Parīzes birža kļuva par vienīgo fondu biržu Francijā. 1990. gadu beigās Parīzes birža ierosināja apvienot Eiropas biržas. 2000. gadā tā apvienojās ar Amsterdamas un Briseles biržām, izveidojot uzņēmumu Euronext, kas reģistrēts Nīderlandē. Parīzes birža pārdēvēta par Euronext Paris. La Bourse de Paris Paris Bourse crash of 1882 occurs[novecojusi saite] Vikikrātuvē par šo tēmu ir pieejami multivides faili. Skatīt: Parīzes birža.