Gija Kančeli (gruzīnu: გია ყანჩელი, Gia Qantscheli, dzimis 1935. gada 10. augustā, miris 2019. gada 2. oktobrī) bija padomju un Gruzijas komponists, pianists un pedagogs, Gruzijas PSR Tautas skatuves mākslinieks (1980), PSRS Tautas skatuves mākslinieks (1988), PSRS Valsts prēmijas laureāts (1976). Kančeli piedzima 1935. gada 10. augustā Tiflisā, nopelniem bagāta ārsta ģimenē. 1959. gadā absolvēja Tbilisi Valsts universitātes ģeoloģijas fakultāti, bet 1963. gada — Tbilisi Valsts konservatoriju. Kančeli rakstījis simfonisko, vokāli simfonisko mūziku un kamermūziku. Divdesmit gadus bijis Tbilisi Šotas Rustaveli teātra mūzikas direktors, sadarbojies ar pazīstamo gruzīnu režisoru Robertu Sturuu, radījis mūziku apmēram 50 izrādēm. Sarakstījis mūziku arī apmēram 60 filmām, tai skaitā vairākām plaši pazīstamām Padomju Savienības laikā uzņemtām kinofilmām, piemēram, "Mimino" (1977). Par mūziku filmai “Kin-dza-dza” (1986) saņēmis Krievijas kinomākslas akadēmijas balvu "Nika". 1991. gadā pārcēlās uz dzīvi Berlīnē, bet 1995. gadā uz Antverpeni, kur sadarbojās ar Flāmu karalisko filharmoniju. Kančeli vairākkārt viesojies Rīgā, viņa skaņdarbus izpildījis Gidons Krēmers, Valsts akadēmiskais koris "Latvija", Raimonds Pauls un citi Latvijas mūziķi. Kančeli miris 2019. gada 2. oktobrī savā dzimtajā pilsētā Tbilisi. «Giya Kancheli turns 75 on 10 August». sikorski.de. Arhivēts no oriģināla, laiks: 2019. gada 5. oktobrī. Skatīts: 2019. gada 5. oktobrī. «Gija Kančeli: Individualitāti vērtēju augstāk par nacionālajām saknēm». diena.lv. «Divu komponistu mūža sadarbība vainagojas albumā Pauls spēlē Kančeli». diena.lv. Vikikrātuvē par šo tēmu ir pieejami multivides faili. Skatīt: Gija Kančeli. IMDb profils (angliski) AllMovie profils (angliski) Intervija ar Giju Kančeli Радио Свобода (krieviski)