Marks Popovičs (Mark Popovic; dzimis 1982. gada 11. oktobrī) ir bijušais horvātu izcelsmes kanādiešu hokejists, aizsargs. Karjeras laikā aizvadījis 81 spēli Nacionālajā hokeja līgā. Karjeras otrajā pusē spēlējis dažādās Eiropas vadošajās līgās. Pēc četrām Ontārio hokeja līgā aizvadītām sezonām, profesionāļa karjeru Popovičs sāka 2002.—03. gada sezonā Amerikas hokeja līgas kluba Sinsinati "Mighty Ducks" rindās. 2003.—04. gada sezonā aizsargs aizvadīja vienu spēli arī NHL kluba Anahaimas "Mighty Ducks" sastāvā. 2005. gada vasarā viņš noslēdza līgumu ar Atlantas "Thrashers" vienību, nākamajā sezonā tās sastāvā laukumā dodoties septiņās spēlēs, pārējo sezonu aizvadot AHL klubā Čikāgas "Wolves". 2007.—08. gada sezonā Popovičs "Thrashers" rindās aizvadīja jau 33 spēles. 2008.—09. gada sezonu aizsargs aizvadīja KHL klubā Sanktpēterburgas SKA, taču tad vēl uz sezonu atgriezās "Thrashers" sastāvā, NHL aizvadot vēl 37 spēles. 2010.—11. gada sezonu Popovičs aizvadīja Šveices hokeja līgas klubā HC Lugano, taču tad divas sezonas spēlēja Langnavas "Tigers" rindās. No 2013. līdz 2015. gadam spēlēja KHL klubā Zagrebas "Medveščak". No 2015. līdz 2017. gadam spēlēja Austrijas hokeja līgas vienībā Klagenfurter AC, taču tad noslēdza karjeru. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)