VesselSat1 ir pirmais Luksemburgā būvētais pavadonis. Tas paredzēts kuģu automātiskās identifikācijas sistēmas (AIS) signālu uztveršanai un pārraidīšanai uz zemes stacijām. Mikropavadoni pēc ORBCOMM pasūtījuma izgatavojis LuxSpace. Kosmiskais aparāts palaists 2011. gadā. 2010. gadā ORBCOMM pasūtīja OHB meitas uzņēmumam LuxSpace divus pavadoņus ar AIS iespējām 2008. gadā kļūmju dēļ zaudēto sešu Orbcomm Quick Launch sakaru pavadoņu vietā, kuros bija paredzēts izmantot arī AIS sistēmu. Pavadonī izmantotais AIS uztvērējs pirms tam tika izmēģināts kosmosā no nesējraķetes PSLV neatdalāma konteinera Rubin 9 sastāvā kā Rubin-9.1 jeb AIS-Pathfinder 2. VesselSat1 ir apgādāts ar diviem AIS uztvērējiem un katram ir dipola antena, kas sastāv no diviem 1,7 m izvēršamiem elementiem. Pavadoņa orbīta izvēlēta tāda, lai tas darbotos ekvatora apkārtnē, kur ir nozīmīga kuģu aktivitāte un kritiski vajadzīga kuģu kustības pārraudzība. VesselSat1 tika palaists 2011. gada 12. oktobrī 05:31 UTC ar nesējraķeti PSLV-C18 no Satiša Dhavana kosmosa centra. Tas bija sekundārā krava galvenajai derīgajai kravai meteoroloģiskajam pavadonim Megha-Tropiques un kopā ar to tika palaisti vēl divi nanopavadoņi: SRMSAT, Jugnu. VesselSat-1 Arhivēts 2012. gada 6. janvārī, Wayback Machine vietnē. ISRO (angliski) https://web.archive.org/web/20120113125451/http://www.luxspace.lu/index.php/News/items/the-first-luxembourg-built-satellite-vesselsat1-launched-successfully.html http://space.skyrocket.de/doc_sdat/vesselsat-1.htm http://www.menafn.com/qn_news_story.asp?StoryId=%7B808b9054-f409-47cc-9834-c2c8abc9b749%7D[novecojusi saite]