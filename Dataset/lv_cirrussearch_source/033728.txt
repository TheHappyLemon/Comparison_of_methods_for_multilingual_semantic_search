Džons Pols Kjūsaks (angļu: John Paul Cusack; dzimis 1966. gada 28. jūnijā) ir amerikāņu kinoaktieris, kinoproducents un scenārists. Plašāku atpazīstamību ieguva 1997. gadā pēc piedalīšanās filmās "Killers no Grospointas skolas" (Grosse Pointe Blank) un "Ieslodzīto reiss" (Con Air). Džons Kjūsaks dzimis 1966. gada 28. jūnijā Evanstonā, Ilinoisā. Tēvs Diks Kjūsaks nodarbojās ar reklāmas biznesu, filmēja dokumentālās filmas (saņēmis arī Emmy balvu), kā arī pats filmējās kino, tēlojis epizodiskas lomas vairākās filmās ("Bēglis", "Kamēr tu gulēji"). Māte Nensija Kjūsaka (dzimusi Enna Pola Karolana) bija matemātikas skolotāja. Brālis Bills un māsas Enna, Džoanna un Sjūzija arī kļuva par aktieriem. Astoņu gadu vecumā Džons iestājās teātra skolā. Šajā skolā mācījās arī viņa māsas, kuras vērojot Džons pilnveidoja savu aktiermākslu. 12 gadu vecumā ar vecāku palīdzību uzsāka darbu vietējā radiostacijā kā sludinājumu un paziņojumu diktors. No 14 gadu vecuma Džons uzsāk darbu teātrī. Kjūsaks kopā ar Beniju Urkidesu nodarbojas ar kikboksu, viņam šajā tuvcīņas disciplīnā ir melnā josta. IMDb profils (angliski) AllMovie profils (angliski) Box Office Mojo profils (angliski) Twitter profils