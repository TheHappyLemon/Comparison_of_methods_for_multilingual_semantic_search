3. šaha olimpiāde notika no 1930. gada 13. jūlija līdz 27. jūlijam Vācijas pilsētā Hamburgā. Olimpiādes norises vietas izvēle bija saistīta ar to, ka 1930. gada vasarā Hamburgas Šaha klubs svinēja savas dibināšanas 100 gadu jubileju. Uz turnīru bija ieradušās 18 komandas. Pirmoreiz piedalījās Islandes, Lietuvas un Norvēģijas šahisti. Spēles reglaments: katru trešo dienu divas kārtas, apdomas laiks 2 stundas 40 gājieniem. Visas komandas spēlēja vienā grupā pēc apļa sistēmas, tas ir, katra ar katru. Turnīra rezultāti apkopoti nākamajā tabulā: Apzīmējumi: V — vieta; P — komandas dalībnieku iegūto punktu summa; KP — komandas iegūto punktu summa (2 punkti — uzvarēts, 1 — neizšķirts, 0 — zaudēts mačs); + (uzvarēto), = (neizšķirto), - (zaudēto) maču skaits. Godalgoto komandu dalībnieku individuālie rezultāti apkopoti nākamajās trīs tabulās: Šajā olimpiādē, tāpat kā divās pirmajās, dalībnieku izvietojumu pie galdiņiem noteica komandas kapteinis pirms katras kārtas. Tāpēc, noteikt uzvarētājus pie galdiņiem bija neiespējami un individuālo sniegumu vērtēja neatkarīgi no galdiņa numura. Apbalvoti tika seši spēlētāji, kas sasnieguši labākos individuālos rezultātus un spēlējuši vismaz 12 partijas. Līdz ar to pasaules čempions Aleksandrs Aļehins, kas bija uzvarējis visas 9 spēlētās partijas, apbalvoto skaitā neiekļuva. Latvijas Šaha savienībai grūtības radās jau komandas veidošanas procesā. Līdzekļu trūkuma dēļ, Latvijai vajadzēja spēlēt bez rezervista. Vairāki dalībnieki doties uz Hamburgu atteicās. Veselības dēļ, ārsti neļāva braukt Matisonam. Viņa vietā apstiprināja A. Taubi, kas jau vairāk par gadu nebija spēlējis nevienu nopietnu partiju. Latvijas komandas (10. vieta) dalībnieku rezultāti apkopoti nākamajā tabulā: 1. godalga par labāko partiju: Jideons Stolbergs (Zviedrija) — Aleksandrs Aļehins (Francija) 0:1 2. godalga (dalīta) pr labāko partiju: Kurts Rihters (Vācija) — Leonards Abramavičus (Lietuva) 1:0 A. Voisins (Francija) — Daniels Noteboms (Nīderlande) 0:1 Godalga par labāko galotni: Isaks Keždens (ASV) — Salo Flors (Čehoslovākija) 1:0 Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 404. lpp. ISBN 5-85 270-005-3. (krieviski) Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 272.—273. lpp. Andris Frīde, Alnis Auziņš. Latvija pasaules šaha olimpiādēs. Rīga : Latvijas sporta muzejs, 1993. 36.—42. lpp. Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 16.—18. lpp. 3rd Chess Olympiad: Hamburg 1930 OlimpBase (angliski) Frank Große: Die Geschichte der Schacholympiade – Teil 2: Vor dem Zweiten Weltkrieg (1928 – 1930) (vāciski)