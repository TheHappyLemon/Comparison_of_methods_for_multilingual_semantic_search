Seieds Mohammads Amins Tabatabaei (persiešu: محمدامین طباطبایی; dzimis 2001. gada 5. februārī Teherānā) ir Irānas starptautiskais lielmeistars šahā (2018). Pārstāvējis Irānu Pasaules un Āzijas jauniešu un junioru šaha čempionātos. 2009. gadā izcīnījis bronzu Pasaules jauniešu šaha čempionātā U8 vecuma grupā. 2014. gadā izcīnījis Āzijas jauniešu šaha čempiona titulu un Pasaules jauniešu vicečempiona titulu U14 vecuma grupās. Trīs reizes pārstāvējis Irānu Pasaules komandu šaha čempionātos U16 vecuma grupā, kurās komandu vērtējumā izcīnījis zelta (2015) un 2 bronzas (2014, 2017) medaļas, bet individuālajā vērtējumā izcīnījis 2 zelta (2014, 2015) un sudraba (2017) medaļas. 2018. gadā izcīnījis otro vietu Āzijas individuālajā šaha čempionātā. Divas reizes piedalījies FIDE Pasaules kausa izcīņā pēc izslēgšanas sistēmas (2019, 2021). Labāko rezultātu sasniedzis 2019. gada Pasaules kausā, kad aizkļuvis līdz ceturtdaļfinālam, kurā piekāpies Krievijas lielmeistaram Vladimiram Fedosejevam. 2021. gada novembrī Rīgā ierindojies 51. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 44. vietā "FIDE Grand Swiss" turnīrā. Par panākumiem turnīros FIDE 2015. gadā viņam piešķīrusi starptautiskā meistara (IM), bet 2018. gadā - starptautiskā lielmeistara (GM) nosaukumu. 17th Asian Continental Chess Championships (2nd Manny Pacquiao Cup) - OPEN Tournament tree — FIDE World Cup 2021 2021 FIDE Chess.com Grand Swiss 2023 FIDE Grand Swiss 1st quarter Presidential Board Meeting, 26-29 April 2015, Chengdu, CHN 1st quarter Presidential Board Meeting 2018, April 6-9, Minsk, Belarus Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)