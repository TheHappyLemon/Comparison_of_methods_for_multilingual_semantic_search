Debora Tanena (angļu: Deborah Tannen, dzimusi 1945. gada 7. jūlijā) ir amerikāņu akadēmiķe un valodniecības profesore Džordžtaunas Universitātē Vašingtonā. Saņēmusi apbalvojumus par savu ieguldījumu Prinstonas Universitātē, darbojusies centrā, kas pētījis cilvēku uzvedības pamatprincipus un ietekmes. Par saviem pētījumiem lasījusi lekcijas daudzās pasaules valstīs, tāpat arī sarakstījusi grāmatas, dažādus rakstus un analīzes par dzimumu atšķirībām saziņā. Tanena absolvējusi Hanteras koledžas vidusskolu un ieguvusi bakalaura grādu koledžā, kas tagad ir daļa no Bingemtonas Universitātes. Ieguvusi arī grādu angļu literatūrā, kurā ieguvusi arī maģistra izglītību. Vēlāk turpinājusi studijas Kalifornijas Universitātē un ieguvusi maģistra un doktora grādu valodniecībā. Tanenas pētījumi sākās tad, kad viņa savas disertācijas rakstīšanas laikā kopā ar draugiem izanalizēja cilvēku savstarpējo attiecību izpausmes. Šis pētījums par saziņas mijiedarbības un stila atšķirībām vairākos dažādos līmeņos un saistībā ar dažādām situācijām, tostarp sarunas stila atšķirības, kas saistītas ar dzimumu. Tanena strādāja pie "duālās kultūras" tradīcijas, kas apgalvo, ka vīriešu un sieviešu runas stili ir atšķirīgi saistībā ar dažādām kultūrām. Katram dzimumam specifiskās sazināšanās īpatnības rodas jau bērnībā, kad augot, zēni un meitenes spēlējas savā starpā viendzimuma grupās. Tā rezultātā vīriešiem un sievietēm vēlāk dzīvē ir grūtības saziņā ar pretējo dzimumu. Tanena bija veikusi plašu pētījumu par šo tēmu. Tomēr daži valodnieki ir iebilduši pret Tenenas apgalvojumiem no feminisma viedokļa. Tanenas sarakstīto publikāciju un darbu apjoms ir liels. Viņa ir sarakstījusi un rediģējusi vairākas grāmatas arī par sarunvalodas stilu, atkārtošanu, starppersonu saziņu, dzimumu un diskursa analīzi. Tanena kļuva plaši pazīstama ASV pēc grāmatas "Tu vienkārši nesaproti" (You Just Don't Understand) publicēšanas. Tā tika publicēta 1990. gadā un 8 mēnešus atradās pirmajā vietā Ņujorkas bestselleru sarakstā, kā arī tulkota 30 valodās. Tanenas sarakstīto grāmatu saraksts ir garš – "Tas nav tas, ko es gribēju teikt", "Runājot ar saviem vecākiem", "Tu vienmēr būsi mammas favorīts" u.c. «Deborah F Tannen». Georgetown University. «Publications | Linguistics». lx.berkeley.edu. Skatīts: 2022-08-31. Deborah Tannen. «Gender and Family Interaction». In J. Holmes, M. Meyerhoff. The Handbook on Language and Gender. Oxford, UK & Cambridge, MA : Basil Blackwell, 2003. 179–201. lpp. Deborah Tannen (1981). "Indirectness in Discourse: Ethnicity as Conversational Style". Discourse Processes. 1981 4 (3): 221–238. doi:10.1080/01638538109544517. «Deborah Tannen». Key Thinkers in Linguistics and the Philosophy of Language. Edinburg : Edinburgh University Press. 2005. «You Just Don't Understand». Arhivēts no oriģināla, laiks: 2010. gada 9. jūlijs. «General Audience Articles». Deborah Tannen (en-US). Skatīts: 2018-08-14. Vikikrātuvē par šo tēmu ir pieejami multivides faili. Skatīt: Debora Tanena. Oficiālā tīmekļa vietne