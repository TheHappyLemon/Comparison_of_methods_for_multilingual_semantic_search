"Bēgšana no Šoušenkas" jeb "Brīvības cena" (angļu: The Shawshank Redemption) ir 1994. gada ASV drāmas filma, kuras režisors ir Frenks Darabons. Filmas sižets veidots pēc rakstnieka Stīvena Kinga romāna Rita Hayworth and Shawshank Redemption. Filma ir par baņķieri Endiju Defrēnu, kam piespriesti divi mūža ieslodzījumi par sievas un viņas mīļākā nogalināšanu. Cietumā viņš sadraudzējas ar Elisu Boidu "Redu" Redingu, Defrēns jūtas drošībā pēc tam, kad viņa zināšanas finanšu nozarē izmanto cietuma darbinieki un ieslodzītie. Filmā galvenās lomas atveido Tims Robinss un Morgans Frīmens. Filma neguva milzīgus komerciālus panākumus, taču to ir atzinīgi novērtējuši kritiķi. Pašlaik (2022) tā atrodas Internet Movie Database Top 250 pirmajā vietā un ir minēta kā vislabākā filma starp tām, kas nav saņēmušas Amerikas Kinoakadēmijas balvu (1995. gadā to nominācijā "Labākā filma" apsteidza "Forests Gamps"). 2015. gadā filmu iekļāva ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". «Shawshank Redemption». Box Office Mojo. Skatīts: 2022. gada 4. augustā. «Top 250 movies as voted by our users». Imdb.com. Skatīts: 2013. gada 18. februārī. Shawshank Redemption nosauc par izcilāko no Oskaru neieguvušajām filmām Diena.lv «Shawshank leads Oscar losers poll». BBC. Skatīts: 2014. gada 26. februārī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)