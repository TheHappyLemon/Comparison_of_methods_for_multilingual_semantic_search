2006. gada Pasaules čempionāts hokejā A divīzijā notika no 2006. gada 5. līdz 21. maijam Rīgā, Latvijā. Tas notika divās hallēs: Arēna Rīga un Skonto hallē. Šis bija 70. Pasaules čempionāts hokejā. Čempionu titulu izcīnija Zviedrijas hokeja izlase, kas kļuva par pirmo hokeja izlasi pasaulē, kas uzvarējusi Pasaules čempionātā un Olimpiskajās spēlēs vienā gadā. 2006. gada Pasaules hokeja čempionātā piedalījās 16 valstis, 13 no Eiropas, 2 no Ziemeļamerikas un 1 no Āzijas. * = Automātiski kvalificējās pēc 2005. gada Pasaules hokeja čempionāta (1. - 14. vieta) ^ = Kvalificējās, uzvarot 2005. gada Pasaules hokeja čempionāta 1. divīzijā † = Turnīra rīkotāji Sešpadsmit komandas tika sadalītas četrās grupās (A—D). Katra izlase savā grupā aizvadīja trīs savstarpējās spēles. Par izcīnītu uzvaru spēlē komanda ieguva divus punktus, savukārt neizšķirta rezultāta gadījumā abas izlases saņēma pa vienam punktam. Katras grupas trīs labākās komandas kvalificējās nākamajai kārtai, savukārt ceturto vietu ieguvēji cīnījās par palikšanu Elites divīzijā. A un D grupas spēles tika aizvadītas Arēnā Rīga, bet B un C grupas spēles - Skonto hallē. Noslēdzoties pirmajai kārtai, katras grupas 3 labākās komandas kvalificējās otrajai kārtai, kur tās tika sadalītas divās grupās: A un D grupu komandas sacentās E grupā, savukārt B un C grupu komandas — F grupā. Katra komanda otrajā kārtā aizvadīja trīs spēles, pa vienai spēlei pret katru no trīs komandām, kas otrajai kārtai kvalificējās no pretējās grupas. Par izcīnītu uzvaru spēlē komanda ieguva divus punktus, savukārt neizšķirta rezultāta gadījumā abas izlases saņēma pa vienam punktam. Kopā tika skaitītas gan šīs trīs spēles, gan arī 2 spēles, kas jau bija aizvadītas pirmajā kārtā pret komandām, kas arī kvalificējās otrajai kārtai. Katras grupas 4 labākās komandas kvalificējās izslēgšanas turnīram. E grupas spēles tika aizvadītas Arēnā Rīga, bet F grupas spēles — Skonto hallē (izņemot pirmo grupas spēli). Turnīrā par palikšanu Elites divīzijā savā starpā sacentās visu pirmās kārtas grupu vājākās komandas. Divas labākās komandas saglabāja vietu Elites divīzijā un iespēju piedalīties 2007. gada Pasaules čempionātā hokejā augstākajā divīzijā, savukārt 2 vājākās komandas nākamgad startēs 1. divīzijā. Vietu sadalījums 2006. gada Pasaules hokeja čempionātā saskaņā ar Starptautisko Hokeja federāciju: Sarakstā iekļauti 5 labākie vārtsargi pēc atvairīto metienu procenta, kuri ir aizvadījuši vismaz 40% no visa komandas spēlētā laika. Sarakstā iekļauti 10 rezultatīvākie spēlētāji pēc iegūtajiem punktiem aizvadītajās spēlēs. Ja vairākiem hokejistiem punktu skaits sakrīt, vērā papildus ņemts gūto vārtu daudzums. 2006. gada Pasaules čempionāta hokejā oficiālā mājaslapa