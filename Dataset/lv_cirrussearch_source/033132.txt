Viljams Lombardi (angļu: William Lombardy; dzimis 1937. gada 4. decembrī Ņujorkā, miris 2017. gada 13. oktobrī Kalifornijā) bija ASV starptautiskais lielmeistars šahā (1960). 1957. gadā Toronto kļuva par pirmo ASV šahistu, kas uzvarēja Pasaules jauniešu šaha čempionātā, turklāt uzrādot simtprocentīgu rezultātu 11 punkti no 11 iespējamajiem, kuru joprojām nav izdevies nevienam atkārtot. 1960. gadā kļuvis par ASV šaha čempionāta sudraba medaļas ieguvēju, bet 1963. gadā uzvarējis ASV atklātajā šaha čempionātā. 1965. gadā dalījis pirmo vietu ASV atklātajā šaha čempionātā. Par panākumiem turnīros FIDE 1957. gadā Lombardi piešķīrusi starptautiskā meistara (IM), bet 1960. gadā — starptautiskā lielmeistara (GM) nosaukumu. Ticis uzskatīts par vienu no talantīgākajiem ASV jaunās paaudzes šahistiem, taču 1960. gados atstājis šahu un pievērsies garīdznieka karjerai. Tikai 1970. gadu sākumā atgriezies šaha turnīros. 1972. gadā Reikjavikā bijis Roberta Fišera sekundants mačā par Pasaules čempiona šahā nosaukumu ar Borisu Spaski. Sekmīgi pārstāvējis ASV komandu lielākajos komandu šaha turnīros: Pasaules šaha olimpiādēs piedalījies 7 reizes (1958-1960, 1968-1970, 1974-1978). Komandu vērtējumā izcīnījis zelta (1976), sudraba (1960) un 2 bronzas (1974, 1978) medaļas, bet individuālajā vērtējumā zelta (1970) un sudraba (1976) medaļas; Pasaules studentu šaha čempionātā piedalījies 7 reizes (1956-1958, 1960-1961, 1963-1964). Komandu vērtējumā izcīnījis zelta (1960) un sudraba (1961) medaļas, bet individuālajā vērtējumā 2 zelta (1956, 1960) medaļas. Miris no miokarda infarkta 2017. gada 13. oktobrī. «Wch U20 Toronto 1957». Arhivēts no oriģināla, laiks: 2015. gada 24. septembrī. Skatīts: 2016. gada 11. maijā. OlimpBase :: Men's Chess Olympiads :: William James Lombardy OlimpBase :: World Student Team Chess Championship :: William James Lombardy GM William Lombardy, 1937-2017 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)