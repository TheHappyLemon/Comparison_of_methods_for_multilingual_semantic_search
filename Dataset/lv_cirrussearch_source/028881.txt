Psihe, arī 16 Psihe ir asteroīds ar diametru apmēram 253 km, atrodas asteroīdu joslā, pieder pie M tipa asteroīdu grupas. Asteroīdu 1852. gada 17. martā atklāja itāļu astronoms Annibale de Gaspariss (Annibale de Gasparis) Kapodimontes observatorijā Neapolē. Gasparisam tas bija piektais atklātais asteroīds (kopā 9). Asteroīds nodēvēts Psihes vārdā. Psihe grieķu mitoloģijā ir dvēseles un elpas personifikācija. Asteroīdam nav oficiāli apstiprināta simbola, neoficiāli tiek lietots simbols – tauriņa spārns ar zvaigzni virs tā. Psihe ir viens no 10 masīvākajiem asteroīdu joslas objektiem, arī lielākais M tipa asteroīds. Psihes masa atbilst gandrīz 1 % no visas asteroīdu joslas masas. Pētījumi ar radaru parāda, ka Psihe ir metālisks objekts ar lielu dzelzs un niķeļa saturu. Atšķirībā no citiem M tipa asteroīdiem uz Psihes virsmas nav konstatēti ūdeni saturoši minerāli, tikai nedaudz piroksēna. Dati liecina, ka Psihe varētu būt kāda lielāka objekta kodols, kurš atlicis pēc senā pagātnē notikušas sadursmes. Pašreiz gan nav konstatēti asteroīdi ar Psihes orbītai līdzīgiem parametriem, kādiem būtu jābūt, ja sadursmes teorija būtu pareiza. Iespējams, sadursme notikusi pašā Saules sistēmas veidošanās sākumā, tad atlikušie objekti varētu būt sadalījušies pārāk sīkos gabalos un nav konstatējami. Spektra analīzes liecina, ka Psihe varētu būt izcelsmes objekts vairākiem E tipa hondrītu meteorītiem. Tā kā asteroīda sastāvā varētu būt tikai dzelzs un niķelis, tiek lēsts, ka tā kopējā vērtība pielīdzināma 10 kvintiljoniem (1019) ASV dolāru, kas tādējādi to padarītu teju 70 000 reižu vērtīgāku par globālo ekonomiku uz Zemes. Asteroīds Asteroīdu josla (16) Psyche 16 Psyche (16) Psyche Lutz Schmadel, Dictionary of Minor Planet Names Mitoloģijas vārdnīca, Avots, 2004, ISBN 9984-757-36-6 Mainbelt Asteroids: Results of Arecibo and Goldstone Radar Observations of 37 Objects during 1980-1995 Prediction of Water in Asteroids from Spectral Data Shortward of 3 μm Near-IR spectral evidence for the presence of iron-poor orthopyroxenes on the surfaces of six M-type asteroīds The Missing Psyche Family: Collisionally Eroded or Never Formed? Rachel Cormack. «NASA’s Hubble Telescope Captures a Rare Metal Asteroid Worth 70,000 Times the Global Economy». robbreport.com. Robb Report, 2021. gada 29. aprīlis. Skatīts: 2021. gada 29. aprīlis. Psihes orbīta