Kristofers Bindulis (dzimis 1995. gada 18. septembrī) ir latviešu hokejists, aizsargs. Pašlaik (2022) Bindulis spēlē Čehijas ekstralīgas komandas HK Motor České Budějovice sastāvā. Karjeru Bindulis sāka 2011.—12. gada sezonā Latvijas čempionāta komandā HS Rīga. Nākamo sezonu aizvadīja HK Juniors Rīga sastāvā, taču tad pārcēlās uz Ziemeļameriku. No 2013. līdz 2016. gadam spēlēja NAHL, daļu 2014.—15. gada sezonas aizvadot arī USHL čempionātā. 2016.—17. gada sezonā spēlēja NCAA čempionātā. 2017. gada 3. martā parakstīja trīs gadu līgumu ar NHL vienību Vašingtonas "Capitals". Turpmākajās sezonās aizsargam neizdevās nostiprināties "Capitals" Amerikas hokeja līgas fārmklubā Hēršijas "Bears". 2019.—20. gada sezonu hokejists jau pilnībā aizvadīja ECHL, taču 2020. gada vasarā pārcēlās uz Eiropu, pievienojoties Vācijas hokeja līgas vienībai Krēfeldes "Pinguine". Latvijas hokeja izlases sastāvā spēlējis 2017. gada Pasaules čempionātā. «Kristofers Bindulis». LHF profils Eliteprospects profils (angliski) Internet Hockey Database profils (angliski)