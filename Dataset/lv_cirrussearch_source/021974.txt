Pseudophilautus hypomelas ir varžu suga, kas pieder Rhacophoridae dzimtai. To uzskatīja par izmirušu kopš 1873. gada, bet 2010. gadā Šrilankas kalnos no jauna atklāja nelielu tās populāciju. Sākotnēji to uzskatīja par jaunu, zinātnei nezināmu sugu. Rūpīgi salīdzinoši pētījumi ar muzejā esošajiem, 137 gadus veciem eksponātiem ļāva P. hypomelas no izmirušās sugas statusa (EX) pārvietot uz kritiski apdraudēto (CR). Sugas izplatības areāls, kas nepārsniedz 10 km², ietilpst trešā lielākajā Šrilankas rezervātā Peak Wilderness sanctuary. Varde sastopama tropu mežos 750 - 1400 metrus virs jūras līmeņa. Manamendra-Arachchi, K. & de Silva, A. 2004. Pseudophilautus hypomelas Arhivēts 2008. gada 27. jūnijā, Wayback Machine vietnē.. 2006 IUCN Red List of Threatened Species. Rediscovery of Pseudophilautus hypomelas.pdf Pseudophilautus hypomelas jaunatklāšana angl.