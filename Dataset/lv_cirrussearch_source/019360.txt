Tartu apriņķis (igauņu: Tartu maakond), arī Tērbatas apriņķis, ir viens no 15 Igaunijas apriņķiem. Apriņķis atrodas valsts austrumu daļā, ziemeļos tas robežojas ar Jegevas apriņķi, rietumos ar Viljandi apriņķi, bet dienvidos ar Valgas un Pelvas apriņķiem. Austrumos Tartu apriņķi apskalo Peipusa ezers. Tartu apriņķa administratīvais centrs ir Tartu, kas ir otra lielākā Igaunijas pilsēta. Elva Kallaste Tartu Pēc 2017. gada teritoriālās reformas apriņķī ir 8 pašvaldības - Elvas pagasts, Kambjas pagasts, Kastres pagasts, Lūnjas pagasts, Neo pagasts, Peipsisēres pagasts, Tartu pagasts un Tartu pilsētas pašvaldība. Tērbatas apriņķi (prezidiātu) izveidoja pēc Livonijas kara beigām 1582. gadā, kuru 1598. gadā pārdēvēja par Tērbatas vaivadiju. Tērbatas apriņķi atjaunoja pēc Altmarkas pamiera (1629) Zviedru Vidzemes sastāvā. Pēc 1783. gada Tērbatas apriņķī (Dörptsche Kreis; Юрьевский (Дерптский) уезд) ietilpa apriņķa pilsēta Tērbata (Dorpat) un 16 draudžu novadi (kihelkond): Palamuse (Bartholomäi), Tartu (Dorpat), Äksi (Ecks), Kambja (Kamby), Puhja (Kawelecht), Kodavere (Kotfer), Laiuse (Lais), Maarja—Magdaleena (Marien-Magdalenen) , Nõo (Nüggen), Otepē (Odempäh/Otepää), Rannu (Randen), Rõngu (Ringen), Kursi (Talkhof), Sangaste (Theal-Fölk, Sagnitz), Torma (Torma), Võnnu (Wenden). Vikikrātuvē par šo tēmu ir pieejami multivides faili. Skatīt: Tartu apriņķis. Tartu apriņķis Tartu