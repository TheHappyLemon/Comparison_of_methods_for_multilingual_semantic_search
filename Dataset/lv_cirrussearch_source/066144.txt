Lamotreka (angļu: Lamotrek) ir koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Japas pavalstī, veido atsevišķu municipalitāti. Lamotreka ir koraļļu atols Karolīnu salu centrālajā daļā 11 km uz austrumiem no Elato un ap 920 km uz dienvidaustrumiem no Japas. Atolā trīs salas ar kopējo sauszemes platību 98,2 ha. Atola kopējā platība 41 km², tajā skaitā 31,5 km² lielā līdz 50 m dziļā centrālā lagūna. Apdzīvota ir tikai atola lielākā sala Lamotreka (73,8 ha) atola austrumu galā, Pugue (16,6 ha) ziemeļos un Riguaifugai (7,8 ha) rietumos ir neapdzīvotas un apaugušas ar biezu kokospalmu un maizeskoku mežu. Vikikrātuvē par šo tēmu ir pieejami multivides faili. Skatīt: Lamotreka. Tritonfilms.com Lamotrek