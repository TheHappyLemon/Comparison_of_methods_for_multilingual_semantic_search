Amerikas brieži (Odocoileus) ir viena no briežu dzimtas (Cervidae) ģintīm, kas pieder pārnadžu kārtai. Amerikas briežu ģintī ir 2 sugas, un abas savvaļā sastopamas Amerikā. Turklāt abas sugas izplatītas Ziemeļamerikā, bet Dienvidamerikā mājo tikai baltastes briedis (Odocoileus virginianus). Amerikas briežu ģints evolūcijas gaitā ir viena no vecākajām briežu dzimtā. Tā atdalījās no kopīgā priekšteča pirms apmēram miljons gadiem. Ģints veidojusies Ziemeļamerikas rietumos un miljons gadu laikā izplatījusies austrumu un dienvidu virzienā. Amerikas briežiem ir raksturīgs pelēkbrūns vai brūns kažoks un lielas ausis, kuras melnastes briedim ir īpaši lielas. Tie ir vidēji lieli brieži ar slaidām un garām kājām. To ragi ir lieli un žuburaini, salīdzinoši vieni no lielākajiem stirnu apakšdzimtai (Capreolinae) piederošo sugu ragiem. Bet salīdzinot abas sugas, žuburaināki un iespaidīgāki tie ir melnastes briedim (Odocoileus hemionus). Mazuļus mātes ar pienu zīda apmēram 2 mēnešus. Dzimumbriedumu jaunie brieži parasti sasniedz 18 mēnešu vecumā. Dzīves ilgums abām sugām savvaļā ir apmēram 8—10 gadi, bet nebrīvē var sasniegt 20 gadus. Amerikas briežu ģints (Odocoileus) Baltastes briedis (Odocoileus virginianus) Melnastes briedis (Odocoileus hemionus) Mammal Species of the World: Odocoileus IUCN: Odocoileus virginianus Odocoileus (The American Deer) Mule deer and white-tailed deer pictures and facts