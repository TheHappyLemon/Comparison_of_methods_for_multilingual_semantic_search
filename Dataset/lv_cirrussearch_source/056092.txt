Robsona šaurums (dāņu: Robesonkanalen, angļu: Robeson Channel) ir Nersa šaurumā ietilpstošs jūras šaurums starp Kanādas Elsmīra salu ziemeļrietumos un Grenlandi dienvidaustrumos. Tas savieno Linkolna jūru ziemeļaustrumos un Nersa šauruma Hola baseinu dienvidrietumos. Šaurums nosaukts ASV Jūras sekretāra Džordža Robsona vārdā 1871. gada Polaris ekspedīcijas laikā. Netālu no Robsona šauruma ieejas Linkolna jūrā atrodas Alerta — vistālāk uz ziemeļiem esošā pastāvīgi apdzīvotā vieta pasaulē. Encyclopædia Britannica raksts (angliski)