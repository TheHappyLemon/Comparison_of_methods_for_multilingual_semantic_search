Imāds Abdelnebī (arābu: عماد عبد النبي, angļu: Imed Abdelnabbi; dzimis 1957. gada 15. novembrī) ir Ēģiptes starptautiskais meistars šahā (1985). Pārstāvējis Ēģiptes komandu lielākajos komandu šaha turnīros: Pasaules šaha olimpiādēs piedalījies 7 reizes (1982-1986, 1990-1992, 2002, 2006). 1986. gadā individuālajā vērtējumā izcīnījis zelta medaļu; Pasaules komandu šaha čempionātā piedalījies 2 reizes (1989, 2010); Āfrikas spēļu komandu šaha turnīrā piedalījies 2 reizes (2003-2007). Komandu vērtējumā izcīnījis 2 zelta (2003, 2007) medaļas. Individuālajā vērtējumā izcīnījis zelta (2007) medaļu. 2003. gadā Damaskā uzvarējis Arābu šaha klubu čempionātā Ēģiptes komandas Eastern Company Al-Sharkia sastāvā, kurā pie 1. galdiņa spēlēja Latvijas lielmeistars Edvīns Ķeņģis, bet pie 5. galdiņa - Ahmeds Adlī. 2005. gadā atkārtojis šo savu panākumu. 2012. gadā Apvienotajos Arābu Emirātos izcīnījis 2. vietu starptautiskajā šaha turnīrā Jebel Hafeet International Championship, bet 2013. gadā turpat uzvarējis starptautiskajā šaha turnīrā Unified Home Festival. Par panākumiem turnīros FIDE 1985. gadā Abdelnebī piešķīrusi starptautiskā meistara (IM) nosaukumu, bet 2005. gadā viņš kļuvis arī par FIDE treneri. «Abdelnabbi Imed». Arhivēts no oriģināla, laiks: 2017. gada 3. jūlijā. Skatīts: 2017. gada 20. jūnijā. OlimpBase :: Men's Chess Olympiads :: Imed Abdelnabbi OlimpBase :: World Men's Team Chess Championship :: Imed Abdelnabbi OlimpBase :: All-Africa Games (chess - men) :: Imed Abdelnabbi OlimpBase :: 5th Arab Club Chess Championship, Damascus 2003, Eastern Company Al-Sharkia OlimpBase :: 7th Arab Club Chess Championship, Agadir 2005, Eastern Company Al-Sharkia Jebel Hafeet International Championship Unified Home Festival (Classic A) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)