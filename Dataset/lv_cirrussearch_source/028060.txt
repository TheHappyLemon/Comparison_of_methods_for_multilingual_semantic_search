Taškorgana (ķīniešu: 塔什库尔干, Tǎshénkù'ěrgàn; uiguru: تاشقورغان, Tashqurghan) ir pilsētiņa Ķīnas rietumos, Taškorganas tadžiku autonomā apriņķa administratīvais centrs. Izvietojusies Taškorganas upes krastā pie Karakoruma šosejas ielejā starp Pamiram piederīgo Sarikola grēdu rietumos un Kuņluņam piederīgo Taškorganas grēdu austrumos. Nosaukums tjurku valodās nozīmē «Akmens cietoksnis». Taškorgana ir sena pieturvieta Zīda ceļā. Zināma jau 2000 gadus no Haņu dinastijas laikiem kā Puli karalistes centrs. Tiek uzskatīts, ka Taškorganas cietoksnis minēts jau Ptolemaja darbos. Agrīnajos viduslaikos pilsēta bija Sarikolas karalistes centrs ar Sarikolas nosaukumu. Pie cietokšņa izrakumos atrasts arī zoroastriešu templis. Aurel Stein. Ancient Khotan: Detailed Report of Archaeological Explorations in Chinese Turkestan. Oxford : The Clarendon Press, 1907. 39. lpp. Arhivēts no oriģināla, laiks: 2020. gada 8. jūlijā. Skatīts: 2020. gada 17. jūlijā.