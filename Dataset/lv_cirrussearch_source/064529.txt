Tamāra Eidelmane (krievu: Тамара Натановна Эйдельман, dzimusi 1959. gada 15. decembrī, Maskavā) ir krievu vēsturniece, skolotāja, rakstniece, tulkotāja, radio vadītāja un blogere. Krievijas Federācijas godātais skolotājs (2003). Populāra YouTube kanāla "Уроки истории с Тамарой Эйдельман" autore. Dzimusi 1959. gadā ievērojamo vēsturnieku Natana Eidelmana un Eleonoras Pavļučenko ģimenē. Vectēvs (no tēva puses) — teātra kritiķis, žurnālists un publicists Jakovs Eidelmans. 1981. gadā absolvējusi Maskavas Lomonosova Valsts universitātes Vēstures fakultāti ar specialitāti "vēsturnieks, skolotājs ar svešvalodas zināšanām". Precējusies ar rakstnieku un žurnālistu Pjotru Aļeškovski. Meita — Anna Aleškovska, dēls — sabiedriskais darbinieks Dmitrijs Aleškovskis (dzimis 1985. gada 4. martā), mazmeitas — Aleksandra (Annas meita) un Jekaterina Aleškovska (Dmitrija meita). No 1986. līdz 2021. gadam strādāja Maskavas 67. skolā par vēstures un sociālo zinību skolotāju. Ir uzrakstījusi vairākus rakstus par izglītības jautājumiem, piedalījās TED Talks. Vadījusi raidījumus par vēsturi vairākās radiostacijās, daži raidījumi bija domāti bērnu auditorijai. No 2012. gada vadīja savu blogu "Eho Moskvi" mājaslapā līdz 2022. gadam, kad šis medijs Krievijā tika slēgts. 2019. gada oktobrī vietnē YouTube izveidoja kanālu "Vēstures stundas ar Tamāru Eidelmani" ("Уроки истории с Тамарой Эйдельман"), kur regulāri tiek publicēti video, kuros vēsturniece stāsta par dažādām vēstures tēmam. 2022. gada novembrī kanāla sekotāju skaits pārsniedza 1,01 miljonu. Kopš 2020. gada ir viena no medija The Insider autorēm. Sākoties Krievijas iebrukumam Ukrainā, pārvācās uz dzīvi Lisabonā, Portugālē. 2022. gada 9. septembrī Krievijas Tieslietu ministrija pievienoja Tamāru Eidelmani un viņas dēlu Dmitriju "fizisko personu, kas pilda ārvalstu aģentu funkcijas" sarakstam. 2022. gada 28. oktobrī uzstājās Rīgas Lielajā ģildē ar lekciju "Vētures tiesa". 2014. gadā Tamāra Eidelmane nosodīja Krievijas iesākto hibrīdkaru pret Ukrainu un Krimas anektēšanu. Tajā pašā gadā viņa paziņoja, ka labprāt mācītu saviem audzēkņiem patriotismu, bet tikai tādā gadījumā, ja viņai ļautu to darīt, kā viņa uzskata par pareizu, t.i, pieminot Krimas tatāru masu deportācijas Otrā pasaules kara laikā. 2021. gada aprīlī uzrakstīja publisku vēstuli, kurā aicināja organizāciju "Ārsti bez robežām" sniegt medicīnisko palīdzību Aleksejam Navaļnijam, kurš tobrīd atradās Pokrovas kolonijā. Vēstuli parakstīja apmēram divi tūkstoši cilvēku. Vēlāk Eidelmane tika izsaukta uz policiju saistībā ar ierakstu sociālajā tīklā Facebook un apsūdzēta par "masu pasākumu, kas nodarīja kaitējumu cilvēka veselībai vai īpašumam". Tamāra Eidelmane asi kritizēja Krievijas iebrukumu Ukrainā. 2022. gada 18. martā YouTube kanālā "вДудь" tika publicēta Eidelmanes intervija ar Juriju Dudju, kurā vēsturniece stāstīja, ka kopš Krievijas iesāktā kara dzīvo kopā ar meitu Lisabonā. 2022. gada aprīlī, gandrīz mēnesi pēc tās publicēšanas, intervija ir saņēmusi vairāk nekā 11 miljonus skatījumu. Savos sociālajos tīklos Eidelmane bieži publicē ar karu un Krievijas kara noziegumiem saistītās pārdomas. Указ президента Российской Федерации от 30 января 2003 года № 123 «О присвоении почётного звания „Заслуженный учитель Российской Федерации“ работникам образования города Москвы» Эйдельман Тамара. «Натан Эйдельман». echo.msk.ru (krievu). Эхо Москвы. — Книжное казино, 2004-07-11. Skatīts: 2020-12-04. Лариса Юсипова. «Историк Тамара Эйдельман: «Отец был в кайфе от перестройки!»». iz.ru (krievu). Известия, 2009-12-01. Тамара Эйдельман. «Надо просто запомнить, что с вами так нельзя». Радиостанция «Эхо Москвы» (krievu), 2021-04-21. Mitya Aleshkovskiy. «Публикация». Instagram (krievu). Instagram. «Tamara Eidelman». www.youtube.com. YouTube. Skatīts: 2021-01-16. «Мнения». theins.ru (krievu). The Insider. «Минюст РФ объявил «иностранными агентами» Юлию Латынину, Майкла Наки, Валерия Соловья и Тамару Эйдельман». Meduza. 2022-09-09. Кристина Худенко. «"Говорить, что русские люди от природы рабы, это фашизм". Историк Тамара Эйдельман дала лекцию в Риге». delfi.lv (krievu), 2022-10-28. Skatīts: 2022-12-03. «Traitors in Vladimir Putin's Russia». BBC News (en-GB). 2014-09-15. Skatīts: 2022-12-03. «Patriotism Reigns In Russia's Classrooms». RadioFreeEurope/RadioLiberty (angļu). Skatīts: 2022-12-03. «Историка Тамару Эйдельман вызвали в полицию из-за поста в соцсети». svoboda.org. Радио «Свобода».