Artūrs Ūdris (baltkrievu: Артур Удрыс; krievu: Артур Удрис; dzimis 1990. gada 18. oktobrī Rīgā) ir Latvijā dzimis Baltkrievijas volejbolists. Baltkrievijas volejbola izlases spēlētājs. Artūrs Ūdris dzimis 1990. gadā Rīgā. Viņa vectēvs bijis latvietis. Pēc vecāku šķiršanās kopā ar māti pārcēlies uz Baltkrieviju. Volejbolā trenēties sācis apmēram desmit gadu vecumā. No 2009. līdz 2013. gadam spēlējis Minskas Строитель komandā un kopā ar to kļuvis par četrkārtēju Baltkrievijas čempionu. 2014.—2015. gada sezonā spēlējis Saļihorskas Шахтер komandā un kļuvis par Baltkrievijas vicečempionu. Nākamās sezonas spēlējis dažādos Polijas, Krievijas, Korejas un Ķīnas klubos. Spēlējot Novijurengojas Fakel komandā 2018. gada vīriešu klubu komandu pasaules čempionātā izcīnījis bronzas medaļu. 2020. gadā noslēdzis līgumu un nākamo 2020.—2021. gada sezonu spēlēs Francijā, Tūras Tours VB komandā. Līdz izbraukšanai uz Franciju bijis Baltkrievijas iedzīvotāju protestu dalībnieks. Artūrs Ūdris ir viens no Baltkrievijas sportistu brīvās apvienības dibinātājiem. Viņš ir parakstījis vēstuli, kurā Baltkrievijas sportisti vērš SOK uzmanību par valstī notiekošajām represijām. Artur Udrys http://clubworldchampionships.2018.men.fivb.com «Ūdris Baltkrievijas protestu pirmajā rindā». diena.lv. 2020. gada 12. oktobris. Skatīts: 2020-10-13. Čempionāta oficiālā mājaslapa. Arhivēts 2018. gada 27. oktobrī, Wayback Machine vietnē. (angliski) «Tours VB» (angļu). volleybox.net. Skatīts: 2020-10-13. ««Когда мы побеждали, мы не издевались и не калечили соперников». 10 известных спортсменов - о создании Свободного объединения спортсменов Беларуси» (krievu). kp.by. 2020. gada 1. septembris. Skatīts: 2020-10-11.[novecojusi saite] «Baltkrievijas sportisti vērš SOK uzmanību par valstī notiekošajām represijām». delfi.lv. 2020. gada 9. oktobris. Skatīts: 2020-10-13.