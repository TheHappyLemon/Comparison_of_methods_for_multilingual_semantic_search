SønderjyskE Ishockey ir hokeja komanda, kas atrodas Vojensā, Dānijā, un spēlē Dānijas hokeja līgā. Līgas čempiones titulu tā ieguvusi deviņas reizes, pēdējo reizi to paveicot 2015. gadā. 2019. gadā komanda izcīnīja Kontinentālo kausu. Vojensas hokeja komanda tika izveidota 1963. gadā. 2004. gadā komanda kļuva par daļu no SønderjyskE sporta organizācijas, un tika pārdēvēta. SønderjyskE Ishockey trīs reizes piedalījusies Čempionu hokeja līgā, taču ne reizi nav sasniegusi izslēgšanas kārtu. No 2008. līdz 2011. gadam trīs sezonas komandas sastāvā aizvadījis Latvijas uzbrucējs Aleksandrs Macijevskis. 1990. gadu otrajā pusē un 2000. gadu sākumā komandas rindas pārstāvējuši seši dažādi Latvijas hokejisti, no kuriem visilgāk, divas sezonas, komandas rindās pavadījis Aleksandrs Semjonovs. Komandas oficiālā mājaslapa