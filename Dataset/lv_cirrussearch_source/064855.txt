Krustiņi un nullītes (sarunvalodā desas) ir vienkārša spēle, kuru spēlē 2 cilvēki. Spēlētāju mērķis: būt pirmajam, kurš uzzīmē trīs krustiņus (X) vai nullītes (O) vienā rindā vai kolonā vai diagonālā līnijā no viena stūra līdz otram stūrim. Spēle tiek spēlēta uz režģa, kas ir 9 laukumi, sakārtoti 3 kolonās, katrā kolonā 3 laukumi. Ja spēlētājs ir X, tad viņa oponents ir O. Uzvar pirmais spēlētājs, kurš iegūst 3 savas atzīmes pēc kārtas (augšup, lejup, šķērsām vai pa diagonāli). Kad visi 9 laukumi ir aizpildīti, spēle ir beigusies, var būt gadījumi kad neviens no spēlētājiem neuzvar.