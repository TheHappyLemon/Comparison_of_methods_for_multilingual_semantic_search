Gērts Geisens (nīderlandiešu: Geurt Gijssen; dzimis 1934. gada 15. augustā) ir Nīderlandes šahists un skolotājs. FIDE tiesnesis (1979). Piedzimis Vācijā, kur viņa tēvs strādājis tabakas kompānijā, taču pēc Otrā pasaules kara ģimene atgriezusies Nīderlandē. Kopš 1952. gada dzīvojis Neimegenā, kur līdz aiziešanai pensijā 1983. gadā strādājis par matemātikas skolotāju vidusskolā. Pazīstams kā šaha turnīru tiesnesis. Bijis galvenais tiesnesis gan vairākās Pasaules šaha olimpiādēs (1998, 2000, 2002, 2006), gan vairākos mačos un turnīros par Pasaules šaha čempiona nosaukumu: Garijs Kasparovs - Anatolijs Karpovs (1987, 1990), Anatolijs Karpovs - Gata Kamskis (1996), Anatolijs Karpovs - Višvanatans Anands (1998), FIDE Pasaules šaha čempionāts (1999), Vladimirs Kramņiks - Veselins Topalovs (2006). 2013. gadā kļuvis par FIDE Goda locekli. FIDE Honorary Members Šahista profils FIDE mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)