Jūni Arnekleiva (norvēģu: Juni Arnekleiv; dzimusi 1999. gada 17. februārī Lillehammerē) ir norvēģu biatloniste. Ar biatlonu sāka nodarboties 2005. gadā. Starptautiskās sacensībās debitēja 2018. gada Pasaules čempionātā jauniešiem Otepē, kur izcīnīja bronzas medaļu stafetē. 2019. gada 12. janvārī pirmo reizi piedalījās IBU kausa posmā pieaugušajiem. 2020. gada Pasaules čempionātā junioriem Lencerheidē ieguva bronzu stafetē. Pēc gada, kad Pasaules čempionāts junioriem norisinājās Obertilliahā, izcīnīja bronzas godalgu sprintā. 2022. gada 8. janvārī Brezno izcīnīja savu pirmo pjedestālu IBU kausā, ieņemot trešo vietu sprintā. Pasaules kausa sacensībās debitēja 2022. gada 12. janvārī Rūpoldingā ar 99. vietu sprintā. 2023. gada Eiropas čempionātā Lencerheidē, startējot kopā ar Endri Stremsheimu, uzvarēja 1+1 jauktajā stafetē. Tā paša gada 4. februārī sprintā Obertilliahā izcīnīja savu pirmo uzvaru IBU kausa posmā. Arnekleiva tika iekļauta Norvēģijas izlases sastāvā startam 2023. gada Pasaules čempionātā Oberhofā. Savā debijas čempionātā viņa sprintā ieņēma 12. vietu, bet iedzīšanā finišēja 13. vietā. Lai gan 15 km individuālajā distancē startēja nesekmīgi, ieņemot tikai 79. vietu, viņa kvalificējās distancei ar kopēju startu, kurā ieņēma 28. vietu. 2023. gada 11. martā Pasaules kausa posmā Estešundā kopā ar Īdu Līenu, Ingridu Lannmarku Tandrevollu un Marti Olsbu-Reiselanni uzvarēja stafetē. 2023.—2024. gada sezonas pirmajā Pasaules kausa posmā Estešundā pirmoreiz karjerā individuāli izcīnīja vietu uz pjedestāla, ieņemot trešo vietu sprintā. Arnekleiva pieļāva vienu kļūdu šaušanā un uzvarētājai Lū Žanmono zaudēja 17,6 sekundes. «Clean shooting Baserga and Claude win junior sprint gold». biathlonworld.com (angļu). 2021. gada 2. marts. Skatīts: 2023. gada 25. novembrī. «Norway rules the Mixed relays's day». biathlonworld.com (angļu). 2023. gada 29. janvāris. Skatīts: 2023. gada 25. novembrī. «Arnekleiv and Soerum take Sprint 2 in Obertilliach». biathlonworld.com (angļu). 2023. gada 4. februāris. Skatīts: 2023. gada 25. novembrī. «Olsbu Roeiseland anchors Norway to Women’s Relay Victory». biathlonworld.com (angļu). 2023. gada 11. marts. Skatīts: 2023. gada 25. novembrī. «First-ever Victory for Lou Jeanmonnot». biathlonworld.com (angļu). 2023. gada 1. decembris. Skatīts: 2023. gada 1. decembrī. Vikikrātuvē par šo tēmu ir pieejami multivides faili. Skatīt: Jūni Arnekleiva. The Sport.org profils (angliski) IBU profils (angliski) biathlon.com.ua profils (ukrainiski)