Dreifusa lieta bija antisemītisks politisks skandāls, kas norisinājās Francijā 1890. gados un 20. gadsimta sākumā. Lieta izraisīja šķelšanos Francijas tālaika sabiedrībā un spēcīgi ietekmēja valsts iekšpolitiku. Šī lieta iesākās 1894. gadā, kad Francijas ģenerālštāba kapteinis Alfreds Dreifuss tika apsūdzēts valsts nodevībā un spiegošanā Vācijas labā, bet vēlāk ieslodzīts Sātana salā (Île du Diable) pie Franču Gviānas krastiem. Alfreds Dreifuss (1859—1935) bija jaunākais dēls turīgā ebreju ģimenē, kurai piederēja tekstilrūpnīca Elzasā pirms 1871. gada, kad šī province kļuva par Vācijas sastāvdaļu. Viņš bija jauns un daudzsološs Francijas bruņoto spēku artilērijas virsnieks, kurš bija iepriekš apmācīts armijas ģenerālštābā. 1906. gadā tika pierādīts, ka liecības šajā lietā tika safabricētas, un Dreifuss tika atbrīvots. Vikikrātuvē par šo tēmu ir pieejami multivides faili. Skatīt: Dreifusa lieta. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas raksts (angliski) Enciklopēdijas Krugosvet raksts (krieviski)