Šis raksts ir par ciemu Priekuļu pagastā. Par citām jēdziena Priekuļi nozīmēm skatīt nozīmju atdalīšanas lapu. Priekuļi ir lielciems Cēsu novada Priekuļu pagastā. Pagasta centrs 7 km uz austrumiem no Cēsīm. Ar Cēsīm Priekuļus savieno autoceļš P30, ar 16 km attālo Raunu — autoceļš P28. Priekuļu tuvumā tek Vaives upe. Priekuļos atrodas pagasta administrācija, Priekuļu vidusskola, Vidzemes Tehnoloģiju un Dizaina tehnikums (bij. Priekuļu tehnikums), Agroresursu un ekonomikas institūta Priekuļu pētniecības centrs, kultūras nams, bērnudārzs, viesnīca "Hotel Tigra", hostelis, aptieka. Priekuļu muiža (vācu: Freudenberg) pirmo reizi pieminēta muižu redukcijas sakarā Zviedru Vidzemes laikā 1652. gadā. 1909. gadā Rīgas Lauksaimniecības centrālbiedrība no Priekuļu muižas rentnieka Kārļa Punšeļa atpirka rentes tiesības uz Priekuļu muižas 500 desetīnām zemes. 1910. gada 20. septembrī muižas kungu mājā mācības uzsāka pirmie 43 ziemas kursu klausītāji. 1911. gada 23. janvārī Zemkopības departaments deva atļauju zemākās lauksaimniecības skolas atvēršanai ar trīsgadīgu apmācības laiku, par pirmo skolas direktoru apstiprināja agronomu Edgaru Zemeli. 1913. gada 16. augustā atvēra jaunu skolas ēku. Izveidoja laukaugu selekcijas un izmēģinājumu staciju, mašīnu izmēģināšanas staciju un meteoroloģisko novērojumu staciju. Pirmā pasaules kara laikā lauksaimniecības skolu pārdēvēja par Priekuļu lauksaimniecības institūtu. 1919. gada rudenī to pārveidoja par lauksaimniecības vidusskolu ar četru gadu mācību laiku. Esošajās robežās, pēc CSP un OSP datiem. «Vietvārdu datubāze: Informācija par Priekuļiem». Latvijas Ģeotelpiskās informācijas aģentūra. Vietvārdu datubāze «Priekuļu pētniecības centrs». www.arei.lv (latviešu). Skatīts: 2018-10-28. Priekuļu novada pašvaldība Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP