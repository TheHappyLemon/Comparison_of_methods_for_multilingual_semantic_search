Triānas Parks, starptautiski pazīstami kā Triana Park, ir latviešu poproka un elektroniskās mūzikas grupa. “Triana Park” sastāvā ietilpst Agnese Rakovska (vokāls), Artūrs Strautiņš (ģitāra), Kristaps Ērglis (basģitāra) un Edgars Viļums (bungas). Plašākai sabiedrības daļai grupa ir pazīstama pēc saviem neordinārajiem šoviem Eirovīzijas valsts nacionālajos finālos. Tā ir viena no pēdējā laika ekstravagantākajām grupām. Grupas soliste Agnese Rakovska arī piedalījusies vairākos TV projektos, no kuriem nesenākais bijis "Izklausies Redzēts". 2010. gada jūnijā Triānas Parks izdeva savu debijas albumu — EnterTainment —, 2014. gada augustā prezentēts EP albums Triana Park un 2018. gada grupa ar vērienīgu koncertu tika prezentēts studijas jaunākais albums "Alive". Grupa paspējusi piedalīties lielākajos Latvijas mūzikas festivālos — Positivus, LMT Summer Sound, Fonofest, Playground 333 un citos —, kā arī ārvalstu — Siirt Gapgenc festivālā un Reepenbahn festivālā. Grupa ir piedalījusies arī vairākās starptautiskās mūzikas konferencēs: SXSW, Eurosonic Noordeslag, Waves Bratislava, Waves Vienna. 2017. gada Triānas Parks izdeva jauno singlu "Line", ar kuru piedalījās un uzvarēja konkursā "Supernova 2017" un pārstāvēja Latviju 2017. gada Eirovīzijas dziesmu konkursu, kas notika Ukrainas galvaspilsētā Kijivā. Grupu izveidoja Agnese Rakovska (vokāls) ar savu tēvu Aivaru Rakovsku (ģitāra), kas pirms tam ir spēlējis grupā Bastards. Tiem pievienojas Edgars Viļums (bungas) un vēlāk arī Kristaps Ērglis (basģitāra). Plašākai auditorijai grupa sevi pieteica 2008. gada Eirodziesmā konkursā, kurā ar dziesmu — Bye — bye ieguva 4. vietu. Tāpat arī 2009. gada Eirodziesmā ar dziesmu "Call Me Any Time You Need A Problem" tika iegūta 4. vieta. Albuma prezentācijas koncerts notika Spīķeru koncertzālē 2010. gada 11. jūnijā. Albumam tika atlasītas 16 kompozīcijas, no kurām viena dziemsa tapusī arī igauņu valodā "Nakts Tramvajs", kā arī dziesma — veltījums visām māmiņām. Albumā iekļauti arī Triānas Parka pirmie spilgtākie singli "Bye Bye" un "Call me any time you need a problem". CD dizains veidots sadarbībā ar "Hypnosis group" mākslinieku Kārli Stiģi, katrs albuma vāciņš bija veidots ka galda spēle un kastītē varēja atrast arī spēļu kauliņus. EnterTainment albums tika nominēts Latvijas Mūzikas ierakstu gada balva 2010 divās kategorijās — gada debija un gada alternatīvais albums. 2010. gada Eirodziesmas finālā grupa ieņēma 6. vietu ar dziesmu "Lullaby For My Dreammate (Diamond Lullaby)". Grupa piedalījās 2011. gada Eirodziesmā ar dziesmu "Upside Down", kurā arī kvalificējās finālam. Triana Park EP ir pirmā grupas sadarbība ar igauņu producentu Ago Teppand. Albumā iekļautas arī divas dziesmas, kuras producēja Jānis Fakts Šmēdiņš, kas plašāk zināms, kā hiphop mūzikas pārstāvijs Latvijā. Albums tika ierakstīts pēdēja gada laikā, kad grupa atgriezās no ceļojuma pa Amerikas Savienotajām Valstīm un Kanādu, kur piedalījās mūzikas konferencēs. Pirmais EP singls Iron Blue tika izdots šī gada maijā un dziesmas video tapa sadarbībā ar Ivaru Burtnieku. Šī albuma veidošanas laikā grupā notiek ģitāristu maiņa, grupai pievienojas Artūrs Strautiņš. 2015. gadā Norvēģijas galvaspilsētā Oslo norisinājās "The Global Battle of the Bands" (GBOB), kur Triānas Parks iekļūst finālā un iegūst 1. vietu grupu konkursā. Par uzvaru līdzās Triānas Parkam cīnījās arī grupas no Zviedrijas, Dānijas, Lielbritānijas, Austrālijas, Japānas, Vācijas un citām valstīm. Šajā laika posmā grupa izdod savu pirmo singlu latviešu valodā "Laika dziesmiņa". Izdotā dziesma "Laika dziesmiņa" konkursa Muzikālā banka 2015. gadā ieguva 8. vietu kopvērtējumā. Grupa dodas savā pirmajā akustiskajā Latvijas koncerttūrē "Acoustic Moon Sessions" kopā ar īpašajiem viesiem Gati Irbi, Ralfu Eilandu, Jāni Aišpuru, Rick Feds un grupas Prāta Vētra taustiņinstrumentālistu Māri Mihelsonu. 2017. gada Triānas Parks izdeva jauno singlu "Line", ar kuru piedalījās un uzvarēja konkursā "Supernova 2017" un pārstāvēja Latviju 2017. gada Eirovīzijas dziesmu konkursu, kas notika Ukrainas galvaspilsētā Kijivā. 2018. gada aprīlī grupa laiž klajā studijas albumu "Alive", izziņojot koncerttūri Baltijas valstīs un Latvijā. “Alive" albumā ir apkopotas 13 dziesmas, tostarp vienīgais tajā esošais latviskais singls “Domas” (Video) un Eirovīzijā izskanējušais hits “Line”. (Video) “Alive” jaunajā veikumā dzirdamo mūziku radījuši paši grupas dalībnieki - Agnese Rakovska (vokāls), Artūrs Strautiņš (ģitāra), Kristaps Ērglis (basģitāra) un Edgars Viļums (bungas), bet ierakstā piedalījušies arī taustiņinstrumentālisti Toms Mikāls un Matīss Repsis. Producents - Kristaps Ērglis, fragmentāri arī DJ Rudd, skaņu inženieris ir Reinis Kārkliņš, bet skaņu materiāla gala apstrādi veikuši somu speciālisti Julius Mauranen un Svante Forsback. Savukārt, albuma vizualizācijas un animētā vāciņa autors ir Harijs Grundmanis. Iznāk grupas singli - "Rozā Brille" (Video) un "Kā Gaisa Balonā". RISEBA Arhitektūras un mediju centra “H2O 6” Aisteres zālē notika grupas “Triānas parks” koncerts, kurā tika pirmatskaņots kopdarbs ar grupas “The Sounds Poets” līderi Jāni Aišpuru - dziesma "Stars". Triānas Parks un Jānis Aišpurs - Stars (Video). Iznāk grupas Triāna Parks pirmais singls no rudenī gaidāmā albuma - dziesma "Tiekas Divatā". Dziesma tapusi sadarbojoties ar Dj Rudd, bet 3D video autors ir mākslinieks Marks Tudisco (Marc Tudisco) no Vācijas. 2019. gada 15. oktobrī, grupa “Triānas parks” nāk klajā ar albumu “11”, kurā iekļautas vienpadsmit dziesmas latviešu valodā. Albums tapis laika posmā no 2018. gada nogales līdz šī gada maijam un ierakstīts studijā “Aleja Records”. “Savu darbību sākām kā alternatīva roka grupa, un 11 darbības gados ir izmēģināts daudz kas – albuma “11” kontekstā esam nonākuši līdz popmūzikai un mēs mērķtiecīgi attīstām šī žanra kvalitātes! Manuprāt, katra “11" dziesma pati par sevi ir spēcīgs stāsts, un man visas ir vienlīdz mīļas. Mēs godprātīgi turpinām dziesmu “Stars” un “Kā gaisa balonā” uzņemto kursu, un tas brīžiem ir dinamiskāks, te atkal – liriskāks, lai albumā katrs varētu atrast kaut ko sev atbilstošu," saka Agnese Rakovska. 2020. gada 1. februārī "Muzikālās Bankas 2019" finālā "Triānas Parks" kopā ar dziedātāju Intaru Busuli ar dziesmu "Kamēr" kļūst par 2. populārāko dziesmu. EnterTainment (2010) EP Triana Park (2014) Alive (2018) 11 (2019) «Arhivēta kopija». Arhivēts no oriģināla, laiks: 2017. gada 6. martā. Skatīts: 2017. gada 3. martā. «Izdots "Triānas Parka" debijas albums». TVNET. 2010. gada 3. jūn. «Arhivēta kopija». Arhivēts no oriģināla, laiks: 2017. gada 6. martā. Skatīts: 2017. gada 3. martā. «Arhivēta kopija». Arhivēts no oriģināla, laiks: 2017. gada 6. martā. Skatīts: 2017. gada 3. martā. ««Triānas parks» iegūst 1. vietu grupu konkursā Oslo». TVNET (latviešu). 2015-04-30. Skatīts: 2019-07-24. ««Muzikālajā bankā» triumfē «Prāta vētra» ar dziesma «Ziemu apēst»». www.lsm.lv. «Noklausies Aišpura un Rakovskas jauno kopdziesmu». TVNET (latviešu). 2018-10-12. Skatīts: 2019-07-24. «"Triānas Parks" izdod albumu "11"». «"Muzikālā banka 2019" fināls». Oficiālā tīmekļa vietne Draugiem.lv mūzikas profils Oficiālais YouTube profils Facebook profils Oficiālais Instagram konts Oficiālā Spotify lapa Oficiālais SoundCloud konts Twitter profils