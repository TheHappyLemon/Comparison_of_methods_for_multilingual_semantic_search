Oskars Osala (somu: Oskar Osala; dzimis 1987. gada 26. decembrī) ir somu hokejists, malējais uzbrucējs. Pašlaik (2014) Osala spēlē Kontinentālās hokeja līgas kluba Magņitogorskas "Metallurg" sastāvā. Karjeru Osala sāka Vāsas "Sport" sistēmā, 2003.—04. gada sezonā aizvadot piecas spēles arī "Sport" Mestis līgas klubā. Pēc 2004.—05. gada sezonas Osala pārcēlās uz Ziemeļameriku, kur nākamās divas sezonas aizvadīja OHL klubā Misisogas "IceDogs". 2007.—08. gada sezonu aizvadīja SM līgas vienībā Espo "Blues", taču tad atgriezās Ziemeļamerikā. 2008.—09. gada sezonā aizvadīja divas spēles arī NHL vienības Vašingtonas "Capitals" rindās, kā arī kopā ar Hēršijas "Bears" izcīnīja Kaldera kausu. Nākamajā sezonā tika aizmainīts uz Karolīnas "Hurricanes", tās rindās laukumā izejot vienā spēlē, kā arī kopā ar Olbani "River Rats" otro sezonu pēc kārtas izcīnīja Kaldera kausu. Arī 2010.—11. gada sezonu Osala aizvadīja AHL. 2011. gada maijā noslēdza līgumu ar KHL vienību Ņižņekamskas "Ņeftehimik". "Neftekhimik" sastāvā uzbrucējs aizvadīja nākamās divarpus sezonas, līdz 2013.—14. gada sezonas vidū tika aizmainīts uz Magņitogorskas "Metallurg". Kopā ar "Metallurg" Osala izcīnīja Gagarina kausu. Somijas hokeja izlases rindās spēlējis 2010. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)