Džankarlo Fizikella (itāļu: Giancarlo Fisichella; dzimis 1973. gada 14. janvārī, Romā, Itālijā) ir bijušais Formula 1 pilots. Tāpat kā lielākā daļa mūsdienu profesionālo autosportistu, arī Džankarlo savu braukšanas karjeru uzsāka kartingos. 1992. gadā viņš sacentās itāļu Formula 3 sacīkstēs, bet 1995. gadā uz neilgu laiku pameta formulu sacīkstes, braucot ITCC salonautomobiļu sacīkstēs. Viņa sezona ITCC pārliecināja cilvēkus no F1 ņemt Džankarlo savā pulkā un 1996. gada F1 sezonā viņš veica savu debiju. Sezonu itālis nepabeidza, jo viņa pirmā komanda, Minardi, meklēja naudīgu pilotu, un Fizikella tāds nebija, tādēļ komanda viņu aizvietoja ar Džovanni Lavadži. Nākamgad Džankarlo atgriezās sacīkšu pamatsastāvā un kopā ar Ralfu Šūmaheru brauca Jordan komandā. Pirmo reizi uz pjedestāla pilots kāpa Kanādas Lielās Balvas izcīņā, bet Vācijā uzvaru viņam liedza austrieša Bergera ātrums un caurums riepā. Savu talantu Fizikella vēlreiz izrādīja Beļģijā, kur bija otrais atpaliekot tikai no sava komandas biedra brāļa Mihaela. Viņš brauca tik pārliecinoši, ka Benetton komandas vadība pēc sezonas beigām nolēma slēgt līgumu ar jauno itāli. Tomēr laiks bija nepiemērots, jo komanda palika bez rūpnīcā ražota dzinēja un izmantoja pagājušā gada modeli nomainot nosaukumu. Lai arī bez jaunākajiem motoriem, viņam izdevās divreiz būt otrajam (Monako un Kanādā), pēdējā no šīm sacīkstēm zaudējot uzvaru ātrumkārbas problēmu dēļ. Austrijā Džankarlo izcīnīja savu pirmo "pole-position", taču sadursme ar Žanu Alezī liedza viņam cerēt uz labu rezultātu. Arī 1999. gada sezona bija ļoti nestabila - Fizikellam izdevās vairākkārt kāpt uz goda pjedestāla un kārtējo reizi viņš nespēja izcīnīt savu pirmo uzvaru - šoreiz viņš avarēja esot vadībā Eiropas GP. Tā izrādījās viņa vislielākā iespēja uzvarēt tuvāko gadu laikā. Nākamajā gadā lietas bija pa vecam - daži pjedestāli un Benetton komandas nu jau tradicionāli neveiksmīgā sezonas beigu daļa patraucēja Roma dzimušajam pilotam izcīnīt vēl kaut vienu punktu. Renault nopirka Benetton 2001. gada sākumā, taču viņu iejaukšanās bija pārāk vēla un tāpēc neuzlaboja formulas ātrumu. Šī iemesla dēļ Fizikellam nācās cīnīties ar tādām komandām kā Minardi un Prost, taču Gaskoina un visas komandas pūliņi palīdzēja nedaudz uzlabot rezultātus. Rezultāts - divas vietas tieši aiz pjedestāla Vācijā un 3. vieta Džankarlo Beļģijā. Lai arī itālis uzrādīja vislabākos komandas rezultātus, viņam nācās pamest komandu un atgriezties Jordan. Viņam izdevās izcīnīt tikai 7 punktus tosezon, lai gan jāatzīst, ka komanda tolaik nebija pati konkurētspējīgākā. Sezonas izskaņā tika paziņots par to, ka komanda atbrīvojas no Honda motoriem un 2003. gadā braukt ar Ford. Kaut gan sniegums īpaši neuzlabojās, Fizikellam izdevās izcīnīt savu pirmo uzvaru ārkārtīgi stiprā lietū, Brazīlijā. Neapmierināts ar komandas rezultātiem, Džankarlo devās uz Sauber komandu. Viņš bija ātrāks par komandas biedru Masu un Renault komandas vadītājs Flavio Briatore nolēma atgriezt Fizikellu komandā. Viņa komandas biedrs bija Fernando Alonso. Alonso kļuva par čempionu, bet Fizikella palīdzēja komandai izcīnīt arī konstruktoru kausu. Arī nākamā sezona bija ļoti līdzīga, jo Fizikella, atšķirībā no Alonso, par čempiona titulu necīnījās. Fizikellas līgums atļāva viņam palikt komandā, šoreiz jau kā pirmajam pilotam, jo viņa komandas biedrs, čempions Alonso devās uz McLaren. Viņa jaunais komandas biedrs bija Heiki Kovalainens. 2008. gada 10. janvārī Fizikella tika apstiprināts par Force India komandas pilotu. Pirmā sacīkste jaunajā komandā viņam izvērtās neveiksmīga un viņš izstājās jau pirmajā līkumā, tomēr vēlāk viņš vairākkārt ir cīnījies par vietu desmitniekā. 2009. gada Beļģijas Grand Prix viņš izcīnīja komandas pirmo pole-position, pirmos punktus un pirmo pjedestālu (2. vieta). Dažas dienas vēlāk tika paziņots, ka Fizikella dosies uz Ferrari aizvietot savainoto Felipi Masu pēc tam, kad viņa pirmais aizvietotājs Luka Badoers nobrauca divas neveiksmīgas sacīkstes. Oficiālā mājaslapa (angliski)