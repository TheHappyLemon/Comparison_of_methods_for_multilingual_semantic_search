Enantskābe (n-heptānskābe, heksānkarbonskābe, С6Н13СООН) pieder pie piesātinātajām karbonskābēm. Enantskābe ir bezkrāsains eļļains šķidrums ar nepatīkamu sasmakuša sviesta smaku. Ūdenī šķīst tikai nedaudz, bet labi šķīst spirtā un ēterī. Enantskābes sāļus un esterus sauc par heptanātiem. Enantskābe esteru veidā atrodama kalmju eļļā. Enantskābes esteriem, atšķirībā no pašas enantskābes, ir patīkams aromāts un tos lieto kā smaržvielas. Enantskābes metil- un etilesterus lieto kā smērvielas un hidrauliskos šķidrumus.