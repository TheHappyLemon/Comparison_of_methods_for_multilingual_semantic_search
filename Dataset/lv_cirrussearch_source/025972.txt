Latvijas Sabiedriskais medijs ir ilglaicīgs plāns, "kas paredz Latvijas Televīzijas un Latvijas Radio sadarbību un pakāpenisku integrāciju, lai veidotu 21. gadsimtam. atbilstošu multivides saturu, attīstītu modernus sabiedriskās televīzijas un radio raidījumus, kā arī kopīgu piedāvājumu internetā". Uzsākts 2013. gadā, Latvijas Sabiedriskais medijs iesākumā funkcionē kā Latvijas Televīzijas un Latvijas Radio kopīgi uzturēta interneta platforma lsm.lv, kas nodrošina audiovizuālu saturu latviešu, krievu un angļu valodā. Portāls sāka darboties 2013. gada 3. februārī. 2014. gada beigās Latvijas Televīzijas un Latvijas Radio portāli sāka darboties zem lsm.lv domēna. Neskatoties uz iesākto televīzijas un radio sadarbošanos interneta portāla izveidei, tālāka sabiedriskās televīzijas un radio integrācija ir saskārusies ar organizatoriskiem šķēršļiem, neskatoties uz Latvija Republikas mediju pārrauga Nacionālā elektronisko plašsaziņas līdzekļu padomes deklarētajiem mērķiem tuvināt un integrēt esošos sabiedriskos medijus. Integrāciju kavē gan abu esošo raidorganizāciju administratoru, gan darbinieku pretestība. «Memorands Latvijas Sabiedriskā medija atbalstam». Nacionālā elektronisko plašsaziņas līdzekļu padome. 2013.02.08. Arhivēts no oriģināla, laiks: 2016. gada 4. martā. Skatīts: 2014.10.29.. «Dimants: nekas nenotiek “no zila gaisa”». Nacionālā elektronisko plašsaziņas līdzekļu padome. 2014.10.31. Skatīts: 2014.11.02.. Latvijas Sabiedriskā medija tīmekļa portāls