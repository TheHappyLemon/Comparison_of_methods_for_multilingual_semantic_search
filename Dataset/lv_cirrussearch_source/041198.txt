Viktors Vazareli (franču: Victor Vasarely; dzimis 1906. gada 9. aprīlī kā Ģēzē Vāšārheji (ungāru: Vásárhelyi Győző), miris 1997. gada 15. martā) bija ungāru/franču mākslinieks, viens no opārta pamatlicējiem. Dzimis Pēčā, uzaudzis Pještjanos un Budapeštā. 1930. gadā pameta Ungāriju un apmetās Parīzē, 1959. gadā kļūdams par Francijas pilsoni. Trīsdesmitajos gados radītais darbs Zebra dažkārt tiek uzskatīts par pirmo opārta paraugu. Pazīstamākie Vazareli darbi radīti divdesmitā gadsimta piecdesmitajos un sešdesmitajos gados. Vikikrātuvē par šo tēmu ir pieejami multivides faili. Skatīt: Viktors Vazareli. Encyclopædia Britannica ieraksts (angliski)