Atlas V jeb Atlas 5 ir ASV nesējraķešus saime Gaisa spēku programmas EELV ietvaros. Tās sākotnēji izgatavoja Lockheed Martin, bet kopš 2006. gada — Lockheed Martin un Boeing kopuzņēmums United Launch Alliance. Atlas V centrālajā blokā uzstādīts Krievijā ražots divkameru dzinējs RD-180, kas darbojas ar petroleju un sašķidrināto skābekli. RD-180 tika izstrādāts uz četrkameru RD-170 bāzes, kuru 1980. gados radīja supernesēja Energija sānblokiem, un kuru vēl tagad izmanto Zenit pirmajā pakāpē. Atlas V otrā pakāpe ir šķidrā ūdeņraža/skābekļa, kas izveidota uz augšējās pakāpes Centaur bāzes ar forsētu dzinēju RL-10 un pagarinātām degvielas tvertnēm. Šī modificētā Centaur SEC tika izmēģināta raķetē Atlas 3. Ir arī divu dzinēju versija Centaur DEC. Smagāku kravu nogādāšanai orbītā tiek izmantoti cietās degvielas starta paātrinātāji. Atlas V ir paredzēta Heavy versija lielu kravu nogādāšanai orbītā. Raķete tiek samontēta, pārbaudīta vertikālās montāžas objektā, un uz starta laukumu tiek izvesta tikai 8 stundas pirms starta. Šāda starta sagatavošanas shēma samazina atkarību no laika apstākļiem un samazina nesējraķetes sagatavošanas laiku palaišanai. Salīdzinājumā — vecākiem Atlas bija jāatrodas starta laukumā 30—40 diennaktis. Lai izmēģinātu RD-180, Centaur SEC, kā arī citus jaunos komponentus, uz Atlas 2 bāzes tika izveidota nesējraķete Atlas 3. Konfigurācijas atšifrējums: cipars rāda derīgās kravas aizsargapvalka diametru (4 m vai 5 m), cipars — cietās degvielas paātrinātāju skaitu (0 līdz 5), cipars — Centaur pakāpes dzinēju skaitu (1 vai 2). Atlas V User's Guide Arhivēts 2012. gada 8. jūnijā, at WebCite (PDF) Atlas V ULA (angliski)