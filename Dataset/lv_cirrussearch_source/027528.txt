Vinčenco Skamoci (itāļu: Vincenzo Scamozzi, dzimis 1548. gada 2. septembrī, miris 1616. gada 7. augustā) bija venēciešu arhitekts un arhitektūras teorētiķis 16. gadsimta otrajā pusē. Darbojās galvenokārt Venēcijas republikas teritorijā. Andrea Palladio skolnieks, pēc Palladio nāves pabeidza vairākas viņa projektētās celtnes. Baldasares Longenas skolotājs. Ceļot Palmanovas cietoksni, centās realizēt ideālas pilsētas ideju. 1615. gadā publicētais darbs "Universālās arhitektūras ideja" (L’Idea dell’Architettura Universale) ietekmēja angļu arhitekta Inigo Džonsa uzskatus. Vikikrātuvē par šo tēmu ir pieejami multivides faili. Skatīt: Vinčenco Skamoci.