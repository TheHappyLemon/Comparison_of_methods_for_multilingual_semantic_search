Šis raksts ir par programmas kodu. Par 2011. gada filmu skatīt rakstu Pirmkods (filma). Pirmkods (angļu: Source code) ir formulējumu virkne, kas rakstīta cilvēkam saprotamā programmēšanas valodā. Mūsdienu programmēšanas valodās pirmkods, kas veido programmu, parasti ir sadalīts daudzos teksta failos, taču var tikt arī izdrukāts grāmatā vai ierakstīts lentā (parasti bez failu sistēmas). Terminu parasti attiecina uz datoriem paredzēto programmatūru, kur tas ir failu kopums, kuru var pārvērst no cilvēkam saprotamas formas uz datorā izpildāmu formu. Pirmkodu parasti vai nu pārvērš par noteiktā arhitektūrā izpildāmu failu ar kompilatora palīdzību, vai arī izpilda uzreiz ar interpretatora palīdzību. Vikikrātuvē par šo tēmu ir pieejami multivides faili. Skatīt: Pirmkods.