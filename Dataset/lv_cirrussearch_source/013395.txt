Īstās karpas (Cyprininae) ir karpu dzimtas (Cyprinidae) apakšdzimta, kura apvieno karpas un karūsas. Saskaņā ar 2010. gada sistemātiku, kas balstīta uz DNS pētījumiem, īsto karpu apakšdzimtā ir 57 sugas, kas tiek iedalītas 11 ģintīs. Fosilie atradumi liecina, ka īsto karpu apakšdzimta miocēna sākumā ir atdalījusies no barbju apakšdzimtas (Barbinae), un visas mūsdienās dzīvojošās īsto karpu ģintis ir izveidojušās pliocēna laikā. Latvijā sastopamas trīs īsto karpu apakšdzimtas sugas — karpa (Cyprinus carpio), karūsa (Carassius carassius) un sudrabkarūsa (Carassius gibelio). Karūsa Latvijas saldūdeņos ir viena no visizplatītākajām zivju sugām. Tā sastopama daudzās upēs un vairumā ezeru un dīķu, kā arī jūrā upju grīvu rajonos. Sudrabkarūsa Latvijā ievesta 1948. gadā un ielaista daudzos ezeros un dīķos. Palu laikā no dīķsaimniecībām mēdz nonākt ar tām savienoto upju baseinos. Gadu gaitā vairākos ezeros un citās ūdenstilpēs izveidojušās sudrabkarūsu populācijas. Toties karpa galvenokārt sastopama dīķsaimniecībās. Latvijas teritorijā tiek audzēta vismaz kopš 13. gadsimta. No dīķiem mēdz nonākt upēs un ezeros, kā arī dažos gadījumos jūras piekrastē, bet tas notiek samērā reti. Īsto karpu apakšdzimta (Cyprininae) ģints: Arābijas karpas (Arabibarbus) ģints: Āfrikas karpas (Barboides) ģints: Āzijas karūsas (Carassioides) ģints: Dalmācijas karpas (Aulopyge) ģints: Folijasbarbes (Barbonymus) ģints: Indijas karpas (Eechathalakenda) ģints: Jandzi karpas (Paraqianlabeo) ģints: Karpas (Cyprinus) ģints: Karūsas (Carassius) ģints: Ķīnas karpas (Gymnocypris) ģints: Rietumāzijas karpas (Capoeta) FishBase: Subfamily: Cyprininae «Philogeny of the subfamily Cyprininae». Arhivēts no oriģināla, laiks: 2016. gada 4. martā. Skatīts: 2012. gada 1. maijā. «Latvijas Daba: Karpu dzimta». Arhivēts no oriģināla, laiks: 2016. gada 8. jūlijā. Skatīts: 2017. gada 5. martā. Latvijas Daba: Karūsa Latvijas Daba: Sudrabkarūsa Latvijas Daba: Karpa WoRMS: Cyprininae Rafinesque, 1815 Cyprininae The complete mitochondrial genome of rock carp Procypris rabaudi (Cypriniformes: Cyprinidae) and phylogenetic implications Molecular phylogeny of the fishes traditionally referred to Cyprinini sensu stricto