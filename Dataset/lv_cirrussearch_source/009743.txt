Chevrolet Lacetti ir vidējās klases (C klases) automobilis, ko izstrādājis Dienvidkorejas autoražotājs GM Daewoo. Modelis tiek ražots ar 5 durvju hečbeka, 4 durvju sedana un 5 durvju universāļa virsbūvēm. Lacetti nomainīja modeli Daewoo Nubira. Sedana un universāļa dizainu izstrādāja Itālijas uzņēmums Pininfarina, hečbeka dizainu izstrādāja itāļa Džordžeto Džudžaro studija. Automobilis pirmo reizi tika parādīts 2003. gada vasarā, bet ražošana tika uzsākta 2004. gadā. 2009. gadā Chevrolet Lacetti un Chevrolet Cobalt nomainīja jauns modelis Chevrolet Cruze. Eiropā automobilis iesākumā tika tirgots ar Daewoo marku, un tikai 2004. gada tas ieguva Chevrolet markas zīmolu. Dažās valstīs ar modeļa nosaukumu Lacetti tika pārdoti tikai hečbeki, bet sedanus un universāļus pārdeva kā Nubira. Eiropas modeļi pieejami ar sekojošiem 4 cilindru benzīna dzinējiem: 1.4 L E-TEC II — 93 ZS (69 kW) 1.6 L E-TEC II — 108 ZS (80 kW) 1.8 L E-TEC II — 120 ZS (90 kW) ASV automobilis tiek tirgots kā Suzuki Forenza un Reno, kas 2004. gadā nomainīja Daewoo Nubira modeli. Amerikas modeļu klāstā ir iekļauts 4 cilindru benzīna dzinējs 2.0L E-TEC II, ko izstrādāja uzņēmums Holden (126 ZS). Citos automobiļu tirgos modelis bija pazīstams kā Buick Excelle/HRV, Chevrolet Nubira, Chevrolet Optra, Chevrolet SRV, Holden Viva, Vauxhall Viva. Chevrolet Lacetti sedans tika izmantots raidījuma "Gāzi grīdā!" rubrikā "Zvaigzne automobilī par saprātīgu cenu", no 2006. gada pavasara sezonas līdz 2010. gada sezonai. Kopš 2005. gada Eiropas sedanu Lacetti izmantoja par pamatu sporta sacīkšu bolīdiem, kas piedalās Pasaules salonautomobiļu čempionātā (WTCC). 2008. gada ASV tirgus Suzuki modeļi Arhivēts 2010. gada 9. martā, Wayback Machine vietnē. (angliski) General Motors China Arhivēts 2011. gada 26. septembrī, Wayback Machine vietnē. (ķīniski) General Motors China Arhivēts 2011. gada 5. janvārī, Wayback Machine vietnē. (ķīniski) Chevrolet India Arhivēts 2011. gada 25. augustā, Wayback Machine vietnē. (angliski)