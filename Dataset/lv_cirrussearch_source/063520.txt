Senpjēra un Mikelona (franču: Saint-Pierre-et-Miquelon) ir neliela salu grupa Atlantijas okeāna ziemeļos pie Ņūfaundlendas (Kanāda) krastiem Kabota šaurumā. Divas galvenās salas ir mazākā Senpjēra, uz kuras atrodas tāda paša nosaukuma administratīvais centrs un koncentrēta lielākā daļa aktivitāšu un lielākā Mikelona. Senpjēra un Mikelona ir Francijas aizjūras teritorija un Eiropas Savienības daļa. Šeit imigrācijas procedūra ir tāda pati kā Eiropas Savienībā, bet ir daži izņēmumi personām, kas nav Francijas pilsoņi. Arhipelāgs sastāv no divām galvenajām salām: Senpjēras (25 km²), kuras iedzīvotāju skaits ir gandrīz 80% no arhipelāga iedzīvotāju skaita un Mikelonas (110 km²). Atrodas mērenajā klimata joslā. Teritorijā bieži ir migla un vētras. Senpjēras municipalitāte Senpjēras un Mikelonas vēsture Oficiālā tūrisma vietne Tūrisma informācija Senpjēras un Mikelonas ceļojumu padomi no Wikivoyage (angliski)