Nāmestovo (slovāku: Námestovo) ir pilsēta Slovākijas ziemeļos, Žilinas apgabala Nāmestovo apriņķa centrs pie Oravas ūdenskrātuves. Rakstos pirmoreiz minēta 1557. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Nāmesto (ungāru: Námesztó). Pēc Pirmā pasaules kara iekļāvās Čehoslovākijā. Stipri nopostīta Otrā pasaules kara laikā. No 1941. līdz 1953. gadam tika uzcelta Oravas ūdenskrātuve. Rezultātā divas trešdaļas pilsētas, ieskaitot tās centru, tika applūdinātas. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (98,65 %). Pēc reliģiskās piederības - katoļi (92,12 %), nereliģiozi (4,95 %). Vikikrātuvē par šo tēmu ir pieejami multivides faili. Skatīt: Nāmestovo. Q110227967.