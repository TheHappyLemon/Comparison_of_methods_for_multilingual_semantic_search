Nino Gurieli (gruzīnu: ნინო გურიელი; dzimusi 1961. gada 6. decembrī Tbilisi) ir Gruzijas starptautiskā lielmeistare šahā (1980). 1979. gadā Alikantē pirmo reizi piedalījusies Pasaules šaha čempiones izcīņas cikla starpzonu turnīrā un savā debijā izcīnījusi 3. vietu, iekļūstot pretendentu mačos. 1980. gadā Tbilisi pretendentu ceturtdaļfināla mačā piekāpusies Nonai Gaprindašvili ar 3:6. No 1982. līdz 1995. gadam vēl piecas reizes piedalījusies starpzonu turnīros. Lielāko panākumu guvusi 1995. gadā Kišiņevā, kad atkārtoti izcīnījusi tiesības spēlēt pretendentu turnīrā. 1997. gadā Groningenā pretendentu turnīrā ieņēmusi 9. vietu. 2000. gadā Ņūdeli piedalījusies Pasaules sieviešu šaha čempionātā pēc izslēgšanas sistēmas, taču izstājusies jau 1. kārtā. 1981. gadā izcīnījusi sudraba medaļu PSRS sieviešu šaha čempionātā. 1990. gadā Belgradā uzvarējusi starptautiskajā šaha turnīrā. 1996. gadā Tbilisi komandas Merani sastāvā uzvarējusi 1. Eiropas šaha klubu kausa izcīņā sieviešu komandām. Sekmīgi pārstāvējusi Gruzijas komandu lielākajos komandu šaha turnīros: Pasaules šaha olimpiādēs, kurās piedalījusies 4 reizes (1992-1996, 2000). Komandu vērtējumā izcīnījusi 3 zelta (1992, 1994, 1996) un sudraba (2000) medaļas. Individuālajā vērtējumā izcīnījusi bronzas (1994) medaļu; Eiropas komandu šaha čempionātos piedalījusies 2 reizes (1992, 1999). Komandu vērtējumā izcīnījusi sudraba (1992) medaļu; Pasaules vīriešu komandu šaha čempionātā piedalījusies 1997. gadā. Par panākumiem turnīros FIDE 1979. gadā Gurieli piešķīra starptautiskās meistares (WIM), bet 1980. gadā - starptautiskās lielmeistares (WGM) nosaukumu. 1997. gadā viņai pieškirts starptautiskā vīriešu meistara (IM) nosaukums. 1979 Alicante Interzonal Tournament 1980-81 Candidates Matches 1995 Kishinev Interzonal Tournament «1997 Groningen Candidates Tournament». Arhivēts no oriģināla, laiks: 2020. gada 3. jūlijā. Skatīts: 2016. gada 13. oktobrī. 2000 FIDE Knockout Matches OlimpBase :: 1st European Chess Club Cup (women), Smederevska Palanka 1996, Merani Tbilisi OlimpBase :: Women's Chess Olympiads :: Nino Gurieli OlimpBase :: European Women's Team Chess Championship :: Nino Gurieli OlimpBase :: World Men's Team Chess Championship :: Nino Gurieli Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)