Džerijs Lī Raiss (angļu: Jerry Lee Rice; dzimis 1962. gada 13. oktobrī Kraufordā, Misisipi štatā, ASV) ir bijušais ASV amerikāņu futbola spēlētājs, spēlējis malējā uzbrucēja pozīcijā. Viņš tiek uzskatīts par visu laiku izcilāko malējo uzbrucēju un vienu no visu laiku izcilākajiem NFL spēlētājiem. 2010. gada 4. novembrī NFL Network pārraidē The Top 100: NFL's Greatest Players viņš tika atzīts par visu laiku izcilāko NFL spēlētāju. Dž. Raiss ir līderis vairākās galvenajās statistikas kategorijās starp malējiem uzbrucējiem, kā arī ar 208 veiktajiem piezemējumiem ir līderis starp visiem līgas spēlētājiem tās vēsturē. Viņš ir piedalījies 13 Pro Bowl spēlēs un ticis iekļauts All-Pro izlasē 11 reižu. Sanfrancisko "49ers" sastāvā Dž. Raiss izcīnījis trīs Superkausa čempionu gredzenus, ar Oklendas "Raiders" viņš izcīnījis uzvaru Amerikas futbola konferencē. 1985. gada draftā viņu Sanfrancisko "49ers" izraudzījās ar kopējo 16. kārtas numuru. "49ers" sastāvā aizvadījis lielāko daļu profesionāļa karjeras (līdz 2000. gadam). Vēlāk spēlējis Oklendas "Raiders" un Sietlas "Seahawks" klubu sastāvos. 2005. gada sezonu gatavojās uzsākt Denveras "Broncos" sastāvā, taču neilgi pirms sezonas sākuma paziņoja par karjeras beigām. 2006. gada 19. augustā "49ers" paziņoja, ka Dž. Raiss parakstīs līgumu ar klubu, tādējādi beidzot profesionāļa gaitas kā tā kluba spēlētājs, kurā uzsācis profesionāļa karjeru. 24. augustā Dž. Raiss oficiāli beidza karjeru kā "49ers" spēlētājs, parakstīdams vienas dienas līgumu par 1 985 806,49 ASV dolāriem. Līguma summa apzīmēja daudzi nozīmīgi skaitļi: Dž. Raisa draftēšanas gads (1985), viņa spēļu numurs (80), karjeras beigšanas gads (2006) un "49ers" (49). Šī summa gan bija simboliska, jo par šo līgumu viņš neko nesaņēma. Spēlēja vienīgi pirmssezonā. «Start with Rice No. 1, Moss No. 2 in best WR debate – NFL – ESPN». Sports.espn.go.com. 2008. gada 26. marts. Skatīts: 2011. gada 24. aprīlis. «History». Nfl.com. Arhivēts no oriģināla, laiks: 2018. gada 15. oktobrī. Skatīts: 2011. gada 24. aprīlis. Oficiālā mājaslapa (angliski) Pro-Football-Reference.com profils Arhivēts 2008. gada 5. jūlijā, Wayback Machine vietnē. (angliski)