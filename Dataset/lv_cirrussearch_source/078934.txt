Big Mac ir starptautiskās ātrās ēdināšanas restorānu ķēdes McDonald's pārdots hamburgers, kas ir viens no pazīstamākajiem kompānijas produktiem pasaulē. Pirmo reizi burgers tika izlaists 1967. gada 22. aprīlī, ASV pilsētas Pitsburgas restorānos. Lielās popularitātes dēļ kopš 1968. gada tas bija pieejams arī visos pārējos McDonalds's restorānos. Burgera izveidotājs ir Džims Deligatti. Big Mac ir pazīstams visā pasaulē un bieži vien tiek izmantots kā Amerikas kapitālisma simbols. Kopš 1986. gada angļu žurnāls The Economist izdod Big Mac Index, kas salīdzina Big Mac burgera izmaksas dažādās pasaules valstīs. Salīdzinot Big Mac izmaksas dažādās pasaules valstīs ir iespējams salīdzināt pirktspējas paritāti, lai redzētu dažādu valūtu vērtību attiecībā pret ASV dolāru. 2007. gada 22. augustā, svinot Big Mac 40. gadadienu, ASV Pensilvānijas štatā tika atvērts Big Mac muzejs. 2018. gadā McDonalds, svinot Big Mac 50. gadadienu, vairāk kā 50 pasaules valstīs, tostarp Latvijā, izlaida MacCoin valūtu, kur vienu McCoinu monētu bija iespējams apmainīt pret bezmaksas Big Mac burgeru. Big Mac sastāv no divām 45,4 gramus smagām liellopu gaļas šķēlēm, īpašās Mac mērces (Tūkstoš salu mērces variācija), ledus salātiem, Amerikāņu siera šķēlēm, marinēta gurķa šķēlītēm, sīpoliem un trīsdaļīgas bulciņas ar sezama sēklām. Produkta enerģētiskā uzturvērtība ir 503 kcal. Oficiālā informācija par produktu (latviski) Big Mac muzejs (angliski) Big Mac Arhivēts 2007. gada 6. aprīlī, Wayback Machine vietnē. (angliski) https://files.stlouisfed.org/files/htdocs/publications/review/03/11/pakko.pdf «Dienas Bizness». www.db.lv. «Arhivēta kopija». Arhivēts no oriģināla, laiks: 2018. gada 2. septembrī. Skatīts: 2018. gada 17. septembrī. Arhivēts 2018. gada 2. septembrī, Wayback Machine vietnē. «Arhivēta kopija». Arhivēts no oriģināla, laiks: 2018. gada 16. septembrī. Skatīts: 2018. gada 17. septembrī.