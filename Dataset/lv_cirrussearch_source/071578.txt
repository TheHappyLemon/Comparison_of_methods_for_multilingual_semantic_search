Kalagani (Kaagan) ir moro tauta Filipīnās, viena no Mindanao salas aborigēnajām etniskajām kopienām; dažkārt tiek pieskaitīta plašākajam mandaju etnosam. Kalaganu kopskaits ir ap 90 tūkstošiem un tie apdzīvo kalnainu apvidu Mindanao dienvidaustrumos Austrumdavao (29 504 cilvēki, 5,1 % no provinces iedzīvotāju skaita), Ziemeļdavao (14 821), Davao de Oro (11 481) provincēs un Davao pilsētas administratīvajā teritorijā (16 799). Kalagani iedalās vairākās cilšu grupās: tagakaolo, kagani un lao. Atšķirībā no radniecīgajiem mandajiem un mansakiem, kalagani 19. gadsimta vidū pieņēma islāmu un ir vistālāk austrumos mītošā moro tauta. Kalagani sadzīvē lieto kalaganu valodu, kurai ir ievērojama tausugu valodas ietekme; oficiālā saziņā bieži izmanto sebuāņu, filipīniešu un angļu valodas. Philippine Statistics Authority. Ethnicity Statistical tables «Peoples of the Philippines: Kalagan». Arhivēts no oriģināla, laiks: 2022. gada 23. jūlijā. Skatīts: 2024. gada 2. martā. Ethnic Groups of the Philippines. Kalagan