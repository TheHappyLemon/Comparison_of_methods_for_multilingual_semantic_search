Ļubova Ovčarova (krievu: Любовь Михайловна Овчарова; dzimusi 1995. gada 23. oktobrī) ir krievu brīvā stila cīkstone. Ļubova Ovčarova dzimusi 1995. gada Krasnodaras novada Belorečenskas pilsētā. Sportistes pirmais treneris bija Krasnodaras apgabala Nopelniem bagātais fiziskās kultūras un sporta darbinieks, sporta meistars cīņas sportā Viktors Butuzovs. Ļubova sacensībās pārstāv klubu Минобрнаука. Trenējas Smbata Makarjana vadībā. 2013. gadā Ovčarova bija trešā Krievijas kausa izcīņā cīņas sportā. Nākamajā gadā viņa ieņēma trešo vietu Eiropas junioru čempionātā un pirmo vietu pasaules junioru čempionātā. 2015. gadā viņa atkal ieguva zelta medaļu pasaules un Eiropas junioru cīņas sporta čempionātā. Tajā pašā gadā viņa ieguva Eiropas Nāciju kausu un sudraba medaļu Krievijas kausa izcīņā. Kopš 2016. gada Ļubova Ovčarova ir Krievijas cīņas izlases dalībniece. Tajā pašā gadā viņa kļuva par Krievijas čempionāta bronzas medaļnieci. 2017. gadā viņa uzvarēja Eiropas jauniešu čempionātā, kā arī ieguva Krievijas čempionātā un Eiropas čempionātā zelta medaļu. Eiropas čempionāta finālā viņa uzveica Latvijas cīkstoni Anastasiju Grigorjevu. Ļubova Ovčarova ir ieguvusi sporta titulu "Starptautiskās klases sporta meistars". Nacionālās komandas sastāvā viņa piedalījās 2019. gada pasaules čempionātā Nursultanā, kur ieguva otro vietu. Eiropas cīņas čempionātā Romā Ļubova Ovčarova 2020. gada 13. februārī izcīnīja bronzas medaļu svara kategorijā līdz 59 kg. Duelī par trešo vietu Krievijas valstsvienības sportiste pārspēja Turcijas pārstāvi Elifu Janiku ar rezultātu 14:3. «Grigorjeva iegūst Eiropas čempionāta sudrabu». Sporta centrs. 3 Mai 2017. Skatīts: 2020-04-24. «Овчарова Любовь Михайловна» (krievu). globalkras.ru. Skatīts: 2021-01-26. Olympedia profils (angliski) FILA profils (angliski)