AsiaSat 7 ir Honkongas kompānijas Asia Satellite Telecommunications Co. Ltd. (pazīstamas kā AsiaSat) sakaru pavadonis. Kosmisko aparātu palaida 2011. gada 25. novembrī. AsiaSat 7 sniedz sakaru pakalpojumus Āzijas Klusā okeāna reģionā. To izgatavojusi kompānija Space Systems/Loral. 2009. gadā Space Systems/Loral un AsiaSat paziņoja, ka tiks izgatavots jauns pavadonis, AsiaSat 5C, kas kalpotu kā AsiaSat 5 rezerve. 2010. gada sākumā tas tika pārdēvēts par AsiaSat 7. Pavadonis izgatavots uz Space Systems/Loral platformas 1300 bāzes. AsiaSat 7 ir 28 C-joslas un 17 Ku joslas raidītāji, kā arī Ka joslas aparatūra. AsiaSat 7 tika palaists 2011. gada 25. novembrī 19:10:33 UTC ar nesējraķeti Proton-M/Briz-M no Baikonuras kosmodroma. Dzinējbloks Briz-M veica dzinēju četru iedarbināšanu shēmu. Pavadonis no Briz-M atdalījās 04:23:18 UTC. Tālāka ģeostacionārās orbītas sasniegšana divu nākamo dienu laikā notika ar AsiaSat 7 dzinējiem. AsiaSat 7 atrodas ģeostacionārajā orbītā punktā 105,5° austrumu garuma. Tur tas 2014. gadā pārņems pavadoņa AsiaSat 3S funkcijas. ILS Proton-M launches AsiaSat 7 to its GEO destination Chris Bergin, nasaspaceflight.com, 2011-11-25 (angliski) AsiaSat 7 AsiaSat (angliski) AsiaSat 5, 7 Space Systems/Loral vietnē (angliski) AsiaSat 5, 7 Gunter Dirk Krebs (angliski)