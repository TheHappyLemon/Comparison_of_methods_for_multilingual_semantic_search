2024. gada Pasaules čempionāts vieglatlētikā telpās bija 19. pasaules čempionāts vieglatlētikā telpās, ko organizēja World Athletics. Čempionāts notika Glāzgovā, Apvienotajā Karalistē, no 1. līdz 3. martam. Glāzgova par čempionāta norises vietu tika apstiprināta 2021. gada decembrī. Apvienotā Karaliste pasaules čempionātu vieglatlētikā telpās rīkoja trešo reizi. 2003. un 2018. gadā tas bija risinājies Birmingemā. Glāzgovā iepriekš divas reizes bija noticis Eiropas čempionāts vieglatlētikā telpās (1990. un 2019. gadā). Čempionātā tika izcīnīti medaļu komplekti 26 disciplīnās. Visvairāk medaļu (20) ieguva ASV vieglatlēti. Čempionātā tika laboti divi pasaules rekordi vieglatlētikā telpās. 400 metru skrējienā to paveica Nīderlandes sprintere Femke Bola (rezultāts — 49,17 s). 60 metru barjerskrējienā pasaules rekordu sasniedza Bahamu pārstāve Devina Čārltone, distanci veicot 7,65 sekundēs.   *   Mājinieki (Lielbritānija) Latviju pasaules čempionātā pārstāvēja divi sportisti — 400 metru skrējēji Artūrs Pastors un Gunta Vaičule. A. Pastors priekšskrējienā ieņēma ceturto vietu ar jaunu personisko rekordu telpās (47,53 s), kas deva 16. vietu kopvērtējumā. G. Vaičule priekšskrējienā finišēja piektā un sasniedza jaunu sezonas labāko rezultātu (53,09 s), kopvērtējumā ieņemot 17. vietu. «Glasgow 23 Timetable». worldathletics.org (angļu). Skatīts: 2024. gada 6. martā. «World Athletics Series events awarded to Glasgow and Lima». worldathletics.org (angļu). 2021. gada 1. decembris. Skatīts: 2024. gada 6. martā. «Bola vēlreiz uzlabo savu pasaules rekordu 400 metru sprintā telpās». sportacentrs.com. 2024. gada 2. martā. Skatīts: 2024. gada 6. martā. «Baltijas vienīgo medaļu izcīna igaunis Erms, Čārltone atkal labo pasaules rekordu». sportacentrs.com. 2024. gada 3. martā. Skatīts: 2024. gada 6. martā. «Latvijas skrējēji pasaules čempionātā Glāzgovā». athletics.lv. 2024. gada 1. marts. Skatīts: 2024. gada 6. janvārī. Vikikrātuvē par šo tēmu ir pieejami multivides faili. Skatīt: 2024. gada Pasaules čempionāts vieglatlētikā telpās. Oficiālā tīmekļa vietne