Pjērs Gaslī (franču: Pierre Gasly; dzimis 1996. gada 7. februārī Ruānā) ir Francijas autosportists, kurš 2022. gada sezonā piedalās Formula 1 sacīkstēs, pārstāvot AlphaTauri komandu. Pirms Formula 1 Gaslī ir sasniedzis vērā ņemamus panākumus citos formulu čempionātos, 2016. gadā uzvarot GP2, kā arī sasniedzot 2. vietu 2014. gada Formula Renault 3.5 un 2017. gada Super Formula čempionātos. 2015. gada septembrī Gaslī kļuva par Formula 1 komandas Red Bull komandas rezerves pilotu. Savu Formula 1 debiju Gaslī piedzīvoja 2017. gada Malaizijas Grand Prix pārstāvot Toro Rosso, aizstājot Daniilu Kvjatu. Kopumā šajā sezonā Gaslī piedalījās 5 sacīkstēs, punktus negūstot. 2018. gada sezonā bija viņa pirmā pilnvērtīgā sezona Formula 1. Bahreinas Grand Prix Gaslī finišēja 4. vietā, kas bija viņa pirmie punktu Formula 1. Kopumā sezonā viņš ieguva punktus vēl 5 sacīkstēs, ieskaitot 7. vietu Monako un 6. vietu Ungārijā, kopvērtējumā finišējot 15. vietā ar 29 punktiem, apsteidzot komandas biedru Brendonu Hārtliju. 2019. gada sezonu Gaslī sāka Red Bull komandā, aizstājot Danielu Rikardo, kurš pārgāja uz Renault. Gaslī labākais rezultāts sezonā, pārstāvot Red Bull, bija 4. vieta Lielbritānijas Grand Prix. Viņš bija ievērojami lēnāks par savu komandas biedru Maksu Verstapenu, kvalifikācijā viņu pārspējot vien vienreiz. Vasaras pārtraukuma brīdī Gaslī bija 6. vietā čempionātā ar 63 punktiem, kamēr Verstapens ieguva 181 punktu, divas uzvaras un 5 pjedestālus. Pirms Beļģijas Grand Prix Gaslī tika nosūtīts atpakaļ uz Toro Rosso, samainot viņu ar Aleksandru Albonu. Atlikušajā sezonā viņš punktus ieguva 5 sacīkstēs, no kurām sekmīgākā bija Brazīlijā, kur Gaslī finišēja 2. vietā, pēc vairāku konkurentu izstāšanās un sadursmes starp Luisu Hamiltonu un Albonu. Šis bija viņa pirmais pjedestāls Formula 1 karjerā. Kopumā 2019. sezonu Gaslī beidza ar 95 punktiem un 7. vietu kopvērtējumā. 2020. gada sezonā Gaslī turpināja pārstāvēt komandu, kas nomainīja nosaukumu uz AlphaTauri. Itālijas Grand Prix viņš negaidīti izcīnīja savu pirmo uzvaru Formula 1 karjerā. AlphaTauri Gaslī turpināja pārstāvēt arī 2021. gada sezonā. Azerbaidžānas Grand Prix viņš guva savu trešo pjedestālu Formula 1 karjerā, finišējot 3. vietā pēc sīvas cīņas ar Šarlu Leklēru un Danielu Rikardo. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. † Nefinišēja, bet tika klasificēts, jo veica vairāk kā 90% no sacīkstes. ‡ Tika piešķirta puse no punktiem, jo tika veikts mazāk kā 75% no sacīkstes distances. * Pašreizējā sezona. «Pierre Gasly named official Red Bull reserve driver». espn.co.uk (ESPN). Skatīts: 2015. gada 10. oktobris. «Toro Rosso confirms Gasly for next races». Motorsport.com (angļu). 2017. gada 26. septembris. Skatīts: 2017. gada 26. septembris. «Gasly to partner Verstappen at Red Bull in 2019». www.formula1.com. 2018. gada 20. augusts. Skatīts: 2018. gada 20. augusts. «Albon to replace Gasly at Red Bull from Belgium». www.formula1.com (angļu). Skatīts: 2019-08-12. «Toro Rosso's name change to AlphaTauri confirmed in provisional 2020 entry list». formula1.com. 2019. gada 30. novembris. Skatīts: 2020-09-09. «Pierre Gasly holds off Carlos Sainz to take astonishing win in chaotic and thrilling Italian Grand Prix». The Telegraph. Skatīts: 2020. gada 6. septembris. Oficiālā mājaslapa (franciski)