HACCP (no angļu: Hazard analysis and critical control points — 'draudu analīze un kritiskie kontroles punkti') jeb riska analīze un kritisko kontrolpunktu noteikšana ir pārtikas nekaitīguma vadības sistēma, kurā analizē pārtikas aprites posmus pārtikas uzņēmumā, nosakot kritiskos punktus un ieviešot to kontroles mehānismus. Sistēmas pamatā ir Labas ražošanas un Labas higiēnas prakse. HACCP 1960. gados izstrādāja ASV, lai nodrošinātu drošu pārtiku kosmonautu apkalpēm, bet vēlāk sistēmu ieviesa Eiropā kā starptautisku pārtikas standartu. HACCP sistēmas pamatā ir septiņi secīgi pamatprincipi: visu pārtikai radīto bioloģisko, fizikālo un ķīmisko draudu analīze; kritisko kontroles punktu (KKP) noteikšana, kuros pārtika var kļūt nedroša patērēšanai; KKP rādītāju robežu noteikšana, kuros draudi tiek novērsti pilnībā vai to rašanās iespējamība tiek samazināta līdz pieļaujamam līmenim; KKP rādītāju uzraudzības, novērtēšanas un mērīšanas prasību noteikšana; korektīvo darbību noteikšana gadījumā, ja KKP rādītāju robežvērtības tiek pārsniegtas; dokumentēšanas sistēmas ieviešana un uzturēšana; pārbaudes darbību novērtēšanas sistēmas ieviešana. Andrejs Bankavs. Latviešu valodas saīsinājumu vārdnīca. Rīga : Avots, 2003. 30. lpp. ISBN 978-9984-7574-8-34 Jāpārbauda |isbn= vērtība. Skatīts: 2020. gada 8. maijā. Akadēmiskā terminu datubāze — HACCP «Paškontroles sistēma uzņēmumā». Latvijas Republikas Zemkopības ministrija. Arhivēts no oriģināla, laiks: 2020. gada 4. maijā. Skatīts: 2020. gada 8. maijā. Preses lasītāja svešvārdu vārdnīca. Rīga : Nordik. 2004. 185. lpp. ISBN 978-9984-7514-7-4. Skatīts: 2020. gada 8. maijā. Labas ražošanas prakse Labas higiēnas prakse Kritiskais kontroles punkts KOMISIJAS PAZIŅOJUMS par vadlīnijām, kā īstenot pārtikas nekaitīguma pārvaldības sistēmas, kas aptver priekšnosacījumu programmas un uz HACCP principiem balstītas procedūras, ieskaitot atvieglinātu īstenošanu /elastību noteikta veida pārtikas uzņēmumos