Kopējais paziņojums par Attaisnošanas mācību (angļu: Joint Declaration of the Doctrine of Justification, plaši pieņemts saīsinājums - JDDJ, vācu: Gemainsame Erklärung zur Rechtfertigungslehre), teoloģiskajās aprindās nereti saīsināts - Kopējais paziņojums, ir Pasaules luterāņu federācijas (PLF) un Romas katoļu baznīcas (RKB) 1999. gada 31. oktobrī Augsburgā, Vācijā noslēgts dokuments par abu pušu kopēju izpratni jautājumā par cilvēka attaisnošanas galvenajiem nosacījumiem. Dokumentu parakstīja PLF prezidents Dr. Kristiāns Krauze (Dr. Christian Krause) un RKB Pontifikālās padomes kristiešu vienības veicināšanai prezidents kardināls Idriss Kasadijs (Idris cardinal Cassady). Dokuments sastāv no preambulas (ievads), piecām nodaļām, kas sadalītas 44 numurētos paragrāfos, kā arī oficiālajam dokumentam pievienota pielikuma ar nozīmīgākajiem avotiem/atsaucēm dokumentā paustajiem apgalvojumiem. Dokumenta sagatavošanā daudzi luteriskās teoloģijas pārstāvji PLF pārstāvētajās baznīcās un konfesionāli luteriskās baznīcas kritizēja Kopējā paziņojumā pausto mācību kā neatbilstošu Luteriskās ticības apliecībām apvienotām Vienprātības grāmatā. https://web.archive.org/web/20090129112928/http://www.lutheranworld.org/Special_Events/LWF-Special_Events-Justification.html https://web.archive.org/web/20070220214823/http://www.prounione.urbe.it/dia-int/l-rc/e_lr-c-info.html http://thealbinopeacock.wordpress.com/2007/06/04/the-joint-declaration-on-the-doctrine-of-justification-in-confessional-lutheran-perspective/