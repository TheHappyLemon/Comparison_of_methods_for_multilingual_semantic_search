Brīvības statuja (angļu: The Statue of Liberty, franču: Statue de la Liberté), formālais nosaukums "Brīvība apgaismo pasauli" (Liberty Enlightening the World), ir neoklasicisma alegoriska skulptūra Brīvības salā, Ņujorkā, Amerikas Savienotajās Valstīs. Statujas autors ir francūzis Frederiks Ogists Bartoldi, tās izstrādē piedalījies inženieris Gistavs Eifelis (Eifeļa torņa projektētājs). 1885. gadā tā tika pārvesta no Francijas uz Amerikas Savienotajām Valstīm. Brīvības statuja tika atklāta 1886. gada 28. oktobrī. Brīvības statuja bija francūžu dāvana ASV Neatkarības deklarācijas simtgadē. Mazāka statujas kopija atrodas pie Sēnas upes Parīzē. Skulptūra attēlo sievieti, kas labajā rokā tur lāpu un kreisajā — grāmatu, uz kuras ierakstīts Neatkarības deklarācijas parakstīšanas datums — 1776. gada 4. jūlijs (angļu: JULY IV MDCCLXXVI). Kopējais statujas augstums no zemes līdz lāpas augšgalam sasniedz 93 metrus, pati statuja ir 33 metrus augsta. «28. oktobris. ASV tiek atklāta Brīvības statuja». LSM.lv. Skatīts: 2015. gada 25. janvārī. Vikikrātuvē par šo tēmu ir pieejami multivides faili. Skatīt: Brīvības statuja. «Statue of Liberty» (angļu). Encyclopedia Britannica. «Статуя Свободы» (krievu). Большая российская энциклопедия. Arhivēts no oriģināla, laiks: 2020. gada 21. septembrī. Skatīts: 2020. gada 19. augustā.