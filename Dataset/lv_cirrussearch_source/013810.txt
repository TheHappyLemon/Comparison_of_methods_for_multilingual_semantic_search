Gints Meija (dzimis 1987. gada 4. septembrī Rīgā) ir latviešu hokejists, spēlē malējā uzbrucēja pozīcijā, bijušais Latvijas hokeja izlases dalībnieks. Pašlaik (2023) pārstāv Latvijas čempionāta vienību HK Mogo. Laika posmā no 2004. līdz 2007. gadam Meija spēlēja HS Rīga sistēmā, Latvijas čempionātā vispirms pārstāvot SK Rīga 18, bet vēlāk arī SK Rīga 20 vienības.. 2007.—2008. gada sezonu G. Meija aizvadīja Latvijas hokeja līgas kluba HK Rīga 2000 sastāvā, bija viens no rezultatīvākajiem spēlētājiem. 2008.—2009. gada sezonā pievienojās jaunizveidotajai KHL komandai Rīgas "Dinamo". Tās sastāvā spēlēja līdz pat 2021. gadam, epizodiski pārstāvot komandu arī turpmākajās divās sezonās. "Dinamo" sastāvā Meija KHL aizvadīja 574 spēles, gūstot 125 punktus. Viņš ir visvairāk spēles atjaunotā "Dinamo" sastāvā aizvadījušais hokejists. Latvijas izlases sastāvā spēlējis deviņos pasaules čempionātos, kā arī 2010. gada ziemas olimpiskajās spēlēs un 2022. gada ziemas olimpiskajās spēlēs. Junioru vecumā spēlējis 2005. gada Pasaules čempionātā U-18 jauniešiem, kā arī 2006. un 2007. gada Pasaules čempionātā junioriem. 2022. gada martā Gints Meija paziņoja par karjeras beigšanu Latvijas izlases sastāvā. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) Gints Meija noslēdz karjeru Latvijas izlasē