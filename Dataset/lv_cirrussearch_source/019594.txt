Teodors Germans (angļu: Theodor Germann; 1879. gada 14. augusts — 1935. gada 29. janvāris) bija Tallinas šaha meistars, Latvijas un Igaunijas pirmo šaha čempionātu dalībnieks. Mācījies Rīgas realskolā, no 1896. gada politehnikumā. Strādājis par inženieri tehnologu Tallinā. Teodors Germans bija Rīgas Šaha biedrības biedrs un aktīvi piedalījās dažādos Baltijas šaha turnīros. 1899. gadā viņš dalīja 6.—8. vietu I Baltijas šaha kongresa blakusturnīrā Rīgā. 1901. gadā Germans ieņēma 5. vietu Rīgas šaha biedrības jubilejas turnīrā un 6. vietu II Baltijas šaha kongresā Tērbatā. 1902. gadā dalījis 6.—7. vietu Rīgas turnīrā. 1904. gadā III Baltijas šaha kongresā Rēvelē dalījis 3.—4. vietu, bet 1907. gadā dalījis 6.—7. vietu IV Baltijas šaha kongresa apakšgrupas turnīrā Rīgā. 1910. gados dzīvojis Anglijā un spēlējis dažādos šaha turnīros, kuri galvenokārt notikuši Londonā. Pēc Pirmā pasaules kara 1919. gadā piedalījies nelielā Hastingsas turnīrā. Vēlāk atgriezies Igaunijā. Piedalījies 1924. gada I Latvijas šaha kongresā un dalījis 9.-10. vietu. Lai gan rezultāts varēja būt labāks, tomēr Germans bija vienīgais turnīra dalībnieks, kas nezaudēja uzvarētāju trijotnei — ar Hermani Matisonu, Frici Apšenieku un Kārli Bētiņu viņš nospēlēja neizšķirti. 1930. gadā Germans dala 3.—5. vietu III Igaunijas šaha čempionātā, kurā uzvarēja Vlads Mikens. Seuberlich, Erich: Stammtafeln deutsch-baltischer Geschlechter, Leipzig 1924 (vāciski) First Baltic Tournament — Nebenturnier Riga 1899 Riga Chess Union Jubilee Tournament Riga 1901 2nd Baltic Tournament — Major Section Dorpat (Tartu) 1901 Riga Tournament Riga 1902 3rd Baltic Tournament — Masters Reval (Tallinn) 1904 4th Baltic Tournament — Hauptturnier B Riga 1907 Name Index to Jeremy Gaige's Chess Tournament Crosstables, An Electronic Edition, Anders Thulin, Malmö, 2004-09-01 Hastings Minor 1919 Šahista profils chessgames.com mājaslapā (angliski) Šahista profils 365chess.com mājaslapā (angliski)