Adenas līcis (arābu: خليج عدن‎, Khalīj 'Adan; somāļu: Gacanka Cadmeed) ir līcis Arābijas jūrā starp Eirāzijas Arābijas pussalu un Āfrikas Somālijas pussalu. Bābelmandeba šaurums Adenas līci savieno ar Sarkano jūru. Līča kopējais garums ir 885 km, platums 322 km, dziļums līdz 3680 metriem. Raksturīga intensīva jūras virsas ūdeņu spīdēšana un neregulāras pusdiennakts plūdmaiņas. Līča ziemeļu daļā atrodas Jemena (Arābijas pussala), dienvidu un rietumu līča krastā ir novietojušās Somālija un Džibutija (Somālijas pussala). Lielākās ostas — Adena, Džibuti. Apmēram 11 procenti no visas pasaules naftas tiek transportēta caur šo līci (lielākoties no Persijas līča). Pasaules zemes un tautas. Ģeogrāfijas vārdnīca. Rīga: 1978, Zvaigzne, 13. lpp. «Red Sea and the Gulf of Aden». International Tanker Owners Pollution Federation (ITOPF)(angliski). Arhivēts no oriģināla, laiks: 2010. gada 16. decembrī. Skatīts: 2010. gada 12. novembrī. Arhivēts 2010. gada 16. decembrī, Wayback Machine vietnē.