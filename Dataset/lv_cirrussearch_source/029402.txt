Hanss Berliners (angļu: Hans Jack Berliner; 1929. gada 27. janvāris, Berlīne — 2017. gada 13. janvāris, Florida) bija ASV šahists un datorzinātnieks. Piektā pasaules čempionāta korespondencšahā (1965–68) uzvarētājs. ICCF lielmeistars (1968). Piedzimis Berlīnē, bet astoņu gadu vecumā kopā ar ģimeni emigrējis uz ASV, lai izvairītos no vajāšanas nacistiskās Vācijas laikā. Ģimene apmetusies Vašingtonā, kur Berliners trīspadsmit gadu vecumā iemācījies spēlēt šahu. 1949. gadā uzvarējis Kolumbijas federālā apgabala šaha čempionātā. Vēlākajos gados kļuvis par pieckārtējo šī turnīra uzvarētāju. 1952. gadā pārstāvējis ASV izlasi Pasaules šaha olimpiādē Helsinkos, kur gan nospēlējis tikai vienu partiju. 1953. gadā uzvarējis Ņujorkas štata šaha čempionātā. 1955. gadā uzvarējis ASV austrumu štatu atklātajā čempionātā. Vairākas reizes piedalījies ASV šaha čempionātos. 1958. gadā ieņēmis augsto 5. vietu, bet 1962. gadā dalījis 7.-8. vietu ar latviešu izcelsmes lielmeistaru Edmāru Medni (abos turnīros pārliecinoši uzvarējis Roberts Fišers). 1960. gados Berliners kļuvis par vienu no spēcīgākajiem ASV korespondencšahistiem. 1968. gadā pārliecinoši uzvarējis 5. Pasaules čempionātā korespondencšahā par 3 punktiem apsteidzot otrās vietas ieguvēju. No 1972. gada nodarbojies ar zinātniskiem pētījumiem datorzinātnē, īpašu uzmanību veltot šaha programmu izstrādei. Bijis matemātikas doktors un datorzinātņu profesors Karnegi Melona universitātē Pitsburgā. US Championship 1957/58 Tournament U.S. Championship (1962) «ICCF - 5th CC WORLD CHAMPIONSHIP FINAL». Arhivēts no oriģināla, laiks: 2016. gada 5. martā. Skatīts: 2015. gada 5. jūnijā. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)