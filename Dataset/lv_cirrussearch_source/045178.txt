Markuss Jūhansons (zviedru: Marcus Johansson, dzimis 1990. gada 6. oktobrī) ir zviedru hokejists, spēlē uzbrucēja pozīcijā. Pašlaik (2023) Jūhansons pārsāv NHL klubu Minesotas "Wild". Profesionāļa karjeru Jūhansons uzsāka 17 gadu vecumā, kad 2007.—08. gada sezonas izskaņā devās laukumā trīs Zviedrijas Elitsērijas kluba Färjestad BK izslēgšanas kārtas spēlēs. Nākamo sezonu hokejists jau pilnībā aizvadīja Färjestad BK rindās, kopā ar komandu izcīnot Zviedrijas čempiona titulu. 2010. gada maijā Jūhansons noslēdza trīs gadu līgumu ar NHL vienību Vašingtonas "Capitals". Tās sastāvā nākamajā sezonā Jūhansons aizvadīja 69 spēles, atzīmējās ar 27 rezultativitātes punktiem. "Capitals" rindās Jūhansons aizvadīja septiņas sezonas, līdz 2017. gada vasarā tika aizmainīts uz Ņūdžersijas "Devils" vienību. 2018.—19. gada sezonas otrajā pusē uzbrucējs tika aizmainīts uz Bostonas "Bruins". Kopā ar "Bruins" Jūhansons sasniedza Stenlija kausa finālsēriju, tajā gan piekāpjoties Sentluisas "Blues" hokejistiem. Vasarā uzbrucējs noslēdza divu gadu līgumu ar Bufalo "Sabres", taču gadu vēlāk tika aizmainīts uz Minesotas "Wild". 2021. gadā Jūhansons NHL paplašināšanās drafta ietvaros nonāca Sietlas "Kraken". 2022. gada martā Jūhansons tika aizmainīts uz Vašingtonas "Capitals". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)