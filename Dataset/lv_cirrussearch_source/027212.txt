Ķīvīšu apakšdzimta (Vanellinae) ir viena no divām tārtiņu dzimtas (Charadriidae) apakšdzimtām, kas apvieno 25 mūsdienās dzīvojošas sugas un kas tiek iedalītas 3 ģintīs. Ķīvīšu apakšdzimtas sugas sastopamas gandrīz visos kontinentos, izņemot Antarktīdu. Šīs grupas tuvākie radinieki ir otra tārtiņu dzimtas apakšdzimta — tārtiņu apakšdzimta (Charadriinae). Latvijā sastopama viena ķīvīšu apakšdzimtas suga — ķīvīte (Vanellus vanellus). Ķīvišu apakšdzimtas sugas ir vidēji lieli bridējputni ar samērā garām kājām. Spārni gari un noapaļoti, salīdzinoši tārtiņiem spārnu gali ir smaili. Knābis īss un taisns. Atšķirībā no, piemēram, slokām, kas arī ir tārtiņveidīgie putni, ķīvītes medī, izmantojot redzi, nevis ar knābi iztaustot grunti. Vidēji ķīvīšu sugas ir lielākas kā tārtiņu apakšdzimtas sugas, turklāt šajā grupā ir tārtiņu dzimtas lielākās sugas. Vairākām sugām ir cekuli, daudzām ir pasekstes un pieši. Ķīvītēm ir raksturīgs lēns lidojums ar neregulāriem, dziļiem spārnu vēzieniem un skaļiem, saucošiem kliedziniem. Visām sugām raksturīgs vairāku krāsu, kontrastains apspalvojums. Visas ķīvīšu sugas ir apmēram vienādi lielas, bet lielākās ir maskotā ķīvīte (Vanellus miles), kuras lielāko indivīdu ķermeņa garums ir 38 cm, svars 400—440 g, un dienvidu ķīvīte (Vanellus chilensis), kuras lielāko indivīdu ķermeņa garums ir 38 cm, svars 425 g. Mazākais apakšdzimtā ir sarkanceļgalu tārtiņš (Erythrogonys cinctus), kura mazāko indivīdu ķermeņa garums ir 17 cm, svars 35 g. Ķīvīšu apakšdzimta (Vanellinae) Ķīvītes (Vanellus) Andu ķīvīte (Vanellus resplendens) Āfrikas sekstainā ķīvīte (Vanellus senegallus) Baltastes ķīvīte (Vanellus leucurus) Baltgalvas ķīvīte (Vanellus albiceps) Baltvaigu ķīvīte (Vanellus spinosus) Brūnkrūšu ķīvīte (Vanellus superciliosus) Dienvidu ķīvīte (Vanellus chilensis) Garpirkstu ķīvīte (Vanellus crassirostris) Indijas ķīvīte (Vanellus indicus) †Javas sekstainā ķīvīte (Vanellus macropterus) Kalēju ķīvīte (Vanellus armatus) Ķīvīte (Vanellus vanellus) Maskotā ķīvīte (Vanellus miles) Melnkakla ķīvīte (Vanellus tectus) Melnspārnu ķīvīte (Vanellus melanopterus) Pelēkgalvas ķīvīte (Vanellus cinereus) Raibkrūšu ķīvīte (Vanellus melanocephalus) Sekstainā ķīvīte (Vanellus malabaricus) Senegālas ķīvīte (Vanellus lugubris) Stepes ķīvīte (Vanellus gregarius) Trejkrāsu ķīvīte (Vanellus tricolor) Upes ķīvīte (Vanellus duvaucelii) Vainagķīvīte (Vanellus coronatus) Raibās ķīvītes (Hoploxypterus) Raibā ķīvīte (Hoploxypterus cayanus) Sarkanceļgalu tārtiņi (Erythrogonys) Sarkanceļgalu tārtiņš (Erythrogonys cinctus) World Bird List: Grebes, flamingos, buttonquail, plovers, painted-snipes, jacanas, plains-wanderer, seedsnipes, 2020 «Latvijas putni: putnu saraksts». Arhivēts no oriģināla, laiks: 2013. gada 18. septembrī. Skatīts: 2015. gada 14. janvārī. «Beauty of Birds: Lapwings». Arhivēts no oriģināla, laiks: 2015. gada 30. martā. Skatīts: 2015. gada 14. janvārī. The free dictionary: Lapwing Masked Lapwing (Vanellus miles) «Oiseaux-birds: Masked Lapwing». Arhivēts no oriģināla, laiks: 2015. gada 24. septembrī. Skatīts: 2015. gada 14. janvārī. «Oiseaux-birds: Southern Lapwing». Arhivēts no oriģināla, laiks: 2014. gada 3. augustā. Skatīts: 2015. gada 14. janvārī. Red-kneed Dotterel (Erythrogonys cinctus) Latvijas daba: Tārtiņu dzimta Our Beautiful World: Lapwings, Vanellinae