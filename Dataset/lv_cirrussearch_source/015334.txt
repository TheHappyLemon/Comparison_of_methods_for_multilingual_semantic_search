Iluta Gaile (dzimusi 1968. gada 10. decembrī Cēsīs) ir bijusī latviešu kamaniņu braucēja, pēc sportistes karjeras beigām — uzņēmēja. Darbojusies arī politikā, bijusi Rīgas domes deputāte. Piedalījusies četrās ziemas olimpiskajās spēlēs (1992, 1994, 1998, 2002). 1992. gadā Albervilā izcīnījusi 15. vietu, 1994. gadā Lillehammerē — 17. vietu, 1998. gadā Nagano — 14. vietu un 2002. gadā Soltleiksitijā — 10. vietu. Viņas labākais sasniegums Pasaules čempionātos ir 2001. gadā izcīnītā 8. vieta. Vairākas reizes Pasaules kausa izcīņas posmos ierindojusies pirmajā trijniekā. Pasaules kausa posmā Altenbergas trasē komandu sacensībās 1991. gadā izcīnīta 1. vieta.[nepieciešama atsauce] 2000. gada Labas gribas spēlēs I. Gaile izcīnīja 3. vietu. 1990. gada PSRS Tautu spartakiādē viņa izcīnīja otro vietu. Vairākkārtēja Latvijas PSR un Latvijas čempione. 2005. gada Rīgas domes vēlēšanās I. Gaile kandidēja uz vietu pašvaldībā no Tautas partijas. Sākotnēji netika ievēlēta, bet pēc Jāņa Freimaņa nāves kļuva par pašvaldības deputāti viņa vietā. Latvijas enciklopēdija. 2. sējums. Rīga : Valērija Belokoņa izdevniecība. 2003. 546. lpp. ISBN 9984-9482-2-6. «LOK profils». Olimpiade.lv. Arhivēts no oriģināla, laiks: 2012. gada 15. augustā. Skatīts: 2012. gada 1. septembrī. Jāņa Freimaņa vietu Domē varētu ieņemt Iluta Gaile[novecojusi saite] Apollo.lv Olympedia profils (angliski) LOK profils FIL profils (angliski)