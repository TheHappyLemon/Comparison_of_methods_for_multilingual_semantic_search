Pīters Maikls Deividsons (angļu: Peter Michael Davidson; dzimis 1993. gada 16. novembrī) ir amerikāņu komiķis, aktieris un scenārists. Savu karjeru 2013. gadā sācis kā stand-up komiķis, bet 2014. gadā pievienojies NBC šova Saturday Night Live aktieru ansamblim, kur pavadījis astoņas sezonas līdz 2022. gadam. Deividsona tēvs Skots Mejū Deividsons bija ugunsdzēsējs, kurš gāja bojā 11. septembra uzbrukuma laikā. Pīters Deividsons atveidojis lomas arī vairākās filmās. Bijis izpildproducents un galvenās lomas atveidotājs filmā Big Time Adolescence (2019). Atveidojis galveno lomu, kā arī bijis viens no scenāristiem daļēji autobiogrāfiskajā filmā "Statenas salas karalis" (The King of Staten Island, 2020). Piedalījies arī tādās filmās kā "Pašnāvnieku vienība: Jauna misija" (2021), "Vieni vienīgi līķi" (2022), Meet Cute (2022), "Galaktikas sargi: 3. daļa" (2023), "Ātrs un bez žēlastības 10" (2023) un "Muļķu nauda" (2023). Vikikrātuvē par šo tēmu ir pieejami multivides faili. Skatīt: Pīts Deividsons. IMDb profils (angliski)