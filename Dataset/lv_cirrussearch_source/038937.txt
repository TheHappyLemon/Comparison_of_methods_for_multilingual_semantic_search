Prrimera Air bija Islandes lidsabiedrība, kas piederēja uzņēmumu grupai Primera Travel Group (to veidoja galvenokārt skandināvu ceļojumu aģentūras, tostarp Solresor, Bravo Tours, Lomamatkat, Heimsferðir un Solia) un kuras galvenā darbības joma bija lidojumu nodrošināšana atpūtas ceļojumu segmentā, kā arī čārterreisi. Primera Air piedāvāja lidojumus no Ziemeļeiropas uz vairāk nekā 70 galamērķiem Vidusjūras reģionā, Tuvajos Austrumos, Āzijā, Karību jūras reģionā un Atlantijas okeāna salās. 2009. gadā Primera Air nodibināja apakšuzņēmumu Primera Air Scandinavia, kurš darbojās ar Dānijas izsniegtu gaisa pārvadātāja sertifikātu un 2014. gadā saņēma licenci darbībai Latvijā ar nosaukumu Primera Air Nordic. Lidsabiedrība nodibināta 2003. gadā Islandē ar nosaukumu JetX. 2008. gadā lidsabiedrība nonāca uzņēmumu grupas Primera Travel Group īpašumā un tika pārdēvēta par Primera Air. Par tās jauno vadītāju tika iecelts Jons Karls Olafsons. 2009. gadā aviokompānija saņēma licenci darbībai Dānijā ar nosaukumu Primera Air Scandinavia, un izveidoja galveno mītni Kopenhāgenā, Dānijā. Tajā pašā gadā par Primera Air Scandinavia izpilddirektoru tika iecelts Hrafns Torgeirsons, savukārt J. K. Olafsons palika Primera Air vadītāja amatā. Mātesuzņēmuma galvenais birojs atradās Islandē līdz 2014. gadam, kad tas tika pārcelts uz Latvijas galvaspilsētu Rīgu. Uzņēmums turpināja paplašināt darbību – 2014. gada jūlijā Primera Air pārvadāja 155 000 pasažieru 1006 lidojumos, kuru vidējais vietu piepildījums sasniedza 91%. 2014. gada augustā Primera Air paziņoja par jaunas lidsabiedrības Primera Air Nordic dibināšanu Latvijā; jaunajai lidsabiedrībai bija paredzēts darboties paralēli aviokompānijai Primera Air Scandinavia. Vienlaikus Rīgā tika izveidots arī jauns lidojumu vadības centrs lidsabiedrības darba pārraudzīšanai. Kā galvenie faktori vadības centra pārcelšanai tika norādīta labvēlīga uzņēmējdarbības vide, kvalificēts darbaspēks un augstie kvalitātes standarti. Hrafns Torgeirsons tika iecelts par jauno Primera Air Scandinavia un Primera Air Nordic vadītāju. 2015. gadā Primera Air izmantoja 8 lidmašīnas, un lidsabiedrības apgrozījums sasniedza 250 miljonus ASV dolāru, nodrošinot tai vairāk nekā 5,2 miljonus eiro lielus kopējos ieņēmumus pirms nodokļu nomaksas (EBITDA). 2016. gada pirmajos 8 mēnešos lidsabiedrība nopelnīja 4 miljonus eiro, turklāt līdz gada beigām tika prognozēti ieņēmumi 7,6 miljonu eiro apmērā. Šobrīd Primera Air ir Dānijā un Latvijā bāzēta, taču islandiešiem piederoša lidsabiedrība. Neizturot konkurences spiedienu un saistībā ar vairākiem saimnieciska rakstura aspektiem, uzņēmuma vadība 2018. gada 1. oktobrī paziņoja par darbības apturēšanu, un bankrota procedūras uzsākšanu. Uzņēmuma pēdējais reiss bija PF596 no Malagas uz Kopenhāgenu, kas nosēdās Kopengāgenas lidostā 02.10.2018 plkst. 2:08 pēc Latvijas laika. Sākotnēji Primera Air nodrošināja čārterreisus lielākajiem tūroperatoriem Skandināvijā, taču 2013. gadā pakāpeniski sāka arī tirgot fiksētajos čārterreisos nepiepildītās sēdvietas kā standarta pārvadājumu pakalpojumu. Šāda pieeja izrādījās veiksmīga un ļāva lidsabiedrībai palielināt gan maršrutu skaitu, gan lidojumu biežumu, kā rezultātā izveidojās jaukts čārterreisu un standarta aviopārvadājumu biznesa modelis. Uzņēmuma pastāvēšanas beigu periodā lielākā daļa Primera Air lidojumu bija regulārie lidojumi, taču daļā lidojumu tika pārvadāti gan čārterreisu, gan regulāro lidojumu pasažieri, kā arī tika nodrošināti atsevišķi pilna apjoma čārterreisi. Primera Air palielināja lidojumu biežumu uz saviem populārākajiem galamērķiem Dienvidspānijā. Primera Air galvenokārt nodrošināja lidojumus no savām bāzēm Skandināvijā uz populāriem atpūtas galamērķiem Eiropas Vidusjūras reģionā, Kanāriju salām, Azoru salām, Madeiru, Bulgāriju un Turciju, kā arī čārterreisus uz praktiski jebkuru galamērķi. Lidsabiedrība piedāvā lielākoties sezonālus vasaras un ziemas lidojumus. 2014. gada beigās Primera Air uzsāka lidojumus uz 10 jauniem ziemas un vasaras sezonas galamērķiem – La Palmu, Tenerifi, Alikanti, Zalcburgu, Malagu, Majorku un Barselonu, Boloņu, Krētu un Bodrumu. 2014. gada 26. oktobrī Primera Air uzsāka iknedēļas lidojumus no Gēteborgas un Malmes uz Dubaiju un Tenerifi un no Helsinkiem uz Fuerteventuru un Grankanāriju. Tā paša gada novembrī Primera Air ieguva atļauju lidot uz ASV, un tika atklāts jauns maršruts no Keflavikas lidostas uz Ņujorku (JFK). Gada beigās tika atklāti četri jauni iknedēļas lidojumu maršruti: Olborga–Grankanārija, Kopenhāgena–Billunda-Lanzarote, Orhūsa–Tenerife un Olborga–Fuerteventura. 2015. gadā Primera Air parakstīja līgumus 30 miljonu eiro vērtībā ar vairākām Francijas vadošajām ceļojumu aģentūrām par lidojumu sēriju vasaras periodā no Parīzes Šarla de Golla lidostas uz populāriem atvaļinājumu galamērķiem, izmantojot 2 lidmašīnas. 2016. gada februārī lidojumu galamērķiem tika pievienotas Horvātijas pilsētas Dubrovnika un Pula. 2016. gada maija sākumā lidsabiedrība uzsāka regulārus lidojumus no Billundas uz Nicu un Venēciju. Drīz pēc tam tika uzsākti lidojumi uz Antāliju. Vēlāk tajā pašā gadā Primera Air paziņoja par lidojumu skaita palielināšanu esošajiem galamērķiem, kā arī izziņoja divus jaunus galamērķus 2017. gada vasaras sezonai no Stokholmas – Milānu un Romu. Pēc tam galamērķiem tika pievienotas Trieste, Almerija un Lamecija Terme (Itālija). 2017. gadā tika plānoti lidojumi uz Kalamatu, Pontadelgadu un Madeiru. Primera Air nodrošina čārterreisus tālāk norādītajiem uzņēmumiem. Primera Travel Group ietilpstoši uzņēmumi Heimsferðir Bravo Tours Matka-Vekka Lomamatkat Solia Solresor Terra Nova Iceland Citas ceļojumu aģentūras 747 Travel Travel City Sports Iceland Express Úrval-Útsyn Lidsabiedrības Icelandair Scandinavian Airlines (SAS) Thomson Airways Alpi Eagles Blue Line Windjet Olympic Airlines 2017. gada jūlijā Primera Air Scandinavia un Primera Air Nordic flotē ietilpa šādi gaisa kuģi: 2009. gada 10. jūlijā Primera Air lidmašīnu Boeing 737-700 ( reģistrācijas kods TF-JXG), kura veica lidojumu PF-362 no Zakintas (Grieķija) uz Dublinu (Īrija) ar 153 pasažieriem un 6 apkalpes locekļiem divi Itālijas gaisa spēku iznīcinātāji pavadīja uz Leonardo da Vinči–Fiumičino lidostu Romā pēc tam, kad piloti pieprasīja atļauju veikt avārijas nosēšanos, jo bija radusies tehniska kļūme. Saskaņā ar Primera Air pārstāvju teikto, lidmašīnas apkalpe pamanīja rādījumu, ka lidmašīnas priekšspārni atrodas nepareizā stāvoklī. Šis kļūmes rādījums lika apkalpei pieņemt lēmumu novirzīt lidmašīnu uz lidostu ar pietiekoši garu skrejceļu, lai veiktu nolaišanos ar paceltiem priekšspārniem, un tuvākā piemērotā bija Fiumičino lidosta Romā. Neapoles lidosta tika atzīta par nepiemērotu lidostas apkārtnes reljefa īpatnību un nepietiekošā skrejceļa garuma dēļ. Lidmašīna veiksmīgi nolaidās uz skrejceļa 16L, un avārijas trauksme tika atcelta 19 minūtes pēc piezemēšanās. 2016. gada 28. februārī Primera Air lidmašīna Boeing 737-800, kas lidoja no Tenerifes uz Stokholmu, bija spiesta veikt avārijas nosēšanos Francijas pilsētā Nantē pēc tam, kad lidojuma laikā tai radās problēmas ar dzinēju. Saskaņā ar pilota ziņojumu apkalpe dzirdēja neparastu troksni vienā no dzinējiem. Kāds pasažieris arī apliecināja, ka redzējis vienu no dzinējiem degam. Lidmašīna ar 169 pasažieriem uz klāja tika veiksmīgi nosēdināta Nantes lidostā, kura tobrīd atradās vistuvāk, un visi pasažieri un apkalpes locekļi uz nakti tika izmitinitāti viesnīcās. Primera Air pārstāvis vēlāk atzīmēja, ka „Primera Air speciālisti sadarbībā ar dzinēja ražotāju CFM izmeklē tehniskās kļūmes cēloņus. [...] Mēs pateicamies apkalpei par profesionālo rīcību atbilstoši visiem aviācijas standartiem.” «IATA - Airline and Airport Code Search». iata.org. Skatīts: 2016. gada 1. novembris. «Primera Air Nordic Fleet Details and History». planespotters.net. 2014.10.11. Arhivēts no oriģināla, laiks: 2015. gada 14. februārī. Skatīts: 2016.05.12.. «Arhivēta kopija». Arhivēts no oriģināla, laiks: 2018. gada 29. jūlijā. Skatīts: 2017. gada 7. jūlijā. «Arhivēta kopija». Arhivēts no oriģināla, laiks: 2017. gada 8. augustā. Skatīts: 2017. gada 7. jūlijā. «Corporate Info - PrimeraAir». PrimeraAir. Arhivēts no oriģināla, laiks: 2017. gada 6. jūnijā. Skatīts: 2017. gada 24. maijs. «Arhivēta kopija». Arhivēts no oriģināla, laiks: 2017. gada 8. augustā. Skatīts: 2017. gada 7. jūlijā. DELFI. «'Primera Air' Rīgā veido lidojumu vadības centru, bet tiešos lidojumus no Latvijas pašlaik neplāno», 2014. gada 25. augusts. Skatīts: 2017. gada 24. maijs. «Arhivēta kopija». Arhivēts no oriģināla, laiks: 2017. gada 13. septembrī. Skatīts: 2017. gada 7. jūlijā. «Biznesa pārcelšana uz Latviju palīdz sasniegt rekordaugstus rādītājus». Skatīts: 2017. gada 24. maijs. «Primera Air fortsætter ekspansion - CHECK-IN.dk». www.check-in.dk. Skatīts: 2017. gada 24. maijs. «Latvijā bāzētā zemo cenu aviokompānija ‘Primera Air’ paziņojusi par lidojumu pārtraukšanu un bankrotu – visicelojumi.lv blogs». www.visicelojumi.lv (lv-LV). Arhivēts no oriģināla, laiks: 2021-05-12. Skatīts: 2018-10-02. Andra Briekmane. «Latvijā bāzētā zemo cenu aviokompānija 'Primera Air' paziņojusi par lidojumu pārtraukšanu un bankrotu». DELFI (latviešu), 2018-10-02. Skatīts: 2018-10-02. «Flights from Scandinavia to Vacation Destinations - PrimeraAir». PrimeraAir. Arhivēts no oriģināla, laiks: 2017. gada 3. novembrī. Skatīts: 2017. gada 24. maijs. «Primera Air udvider fra Aalborg Lufthavn - CHECK-IN.dk». www.check-in.dk. Skatīts: 2017. gada 24. maijs. «Route Map - PrimeraAir». PrimeraAir. Arhivēts no oriģināla, laiks: 2017. gada 6. februārī. Skatīts: 2017. gada 24. maijs. «Arhivēta kopija». Arhivēts no oriģināla, laiks: 2017. gada 8. augustā. Skatīts: 2017. gada 7. jūlijā. Bruce Drum. «Primera Air continues to expand from Scandinavia and Iceland», 2014. gada 7. decembris. Arhivēts no oriģināla, laiks: 2017. gada 24. februārī. Skatīts: 2017. gada 24. maijs. «Primera Air paplašina darbību no Parīzes». travelnews.lv. Skatīts: 2017. gada 24. maijs. «The Swedes are Coming: Primera Air to Pula and Dubrovnik». Arhivēts no oriģināla, laiks: 2017. gada 24. februārī. Skatīts: 2017. gada 24. maijs. «Primera Air begins Billund trio». anna.aero. 2016. gada 9. maijs. Skatīts: 2017. gada 24. maijs. «Primera Air Scandinavia to start scheduled Stockholm flights». Skatīts: 2017. gada 24. maijs. Howard Jarvis. «Primera Air to expand in Stockholm Arlanda - TTG Nordic». ttgnordic.com. Arhivēts no oriģināla, laiks: 2017. gada 24. februārī. Skatīts: 2017. gada 24. maijs. «Primera Air plans new charter route to Kalamata in summer 2017 - TornosNews.gr». Skatīts: 2017. gada 24. maijs. «Primera Air». Arhivēts no oriģināla, laiks: 2007. gada 27. oktobrī. Skatīts: 2017. gada 24. maijs. «Primera Air Nordic Fleet Details and History». www.planespotters.net. Skatīts: 2017. gada 24. maijs. «Primera Air Scandinavia Fleet Details and History». www.planespotters.net. Skatīts: 2017. gada 24. maijs. «Primera Air to lease two A321neo(LR)s from AerCap». ch-aviation.com. Skatīts: 2017. gada 21. jūnijs. «News Releases/Statements». MediaRoom. Skatīts: 2017. gada 24. maijs. «An Italian Typhoon intercepts a Primera Air B-737». 2009. gada 11. jūlijs. Skatīts: 2017. gada 24. maijs. «Plane passenger's looks out of the window to see plane engine on fire». Skatīts: 2017. gada 24. maijs. «- Primera Air Nordic Plane Makes Emergency Landing in France». 2016. gada 1. marts. Arhivēts no oriģināla, laiks: 2018. gada 25. oktobrī. Skatīts: 2017. gada 24. maijs. Oficiālā tīmekļa vietne (angliski)