Lijas (Circus) ir vanagu dzimtas (Accipitridae) plēsīgo putnu ģints, kas pieder liju apakšdzimtai (Circinae). Saskaņā ar jaunāko sistemātiku tā ir vienīgā liju apakšdzimtas ģints. Tājā apvienotas 16 mūsdienās dzīvojošas un 2 izmirušas sugas. Zinātniskais nosaukums circus cēlies no vārda - riņķot. Riesta laikā mātīte un tēviņš izpilda riesta lidojumu, kopīgi metot lokus debesīs. Lijas mājo atklātās ainavās un ir sastopamas gandrīz visos kontinentos, izņemot Antarktīdu. Latvijā sastopmas 4 liju ģints sugas: lauku lija (Circus cyaneus), stepes lija (Circus macrourus), pļavas lija (Circus pygargus) un niedru lija (Circus aeruginosus). Liju ģints sugas ir vidēja auguma un liela auguma plēsīgie putni. To ķermeņa garums ir no 41 līdz 60 cm. Lijām līdzīgi kā pūcēm ir sejas plīvurs, tikai tas ir mazāks. Tām ir gari spārni un aste, kas nodrošina klusu lidojumu tieši virs zemes. Tās medī dažādus grauzējus, putnus, ķirzakas, vardes un citus nelielus dzīvniekus. Lijām ir garas kājas, kas atvieglo medījuma sagrābšanu zālē. Liju ģints (Circus) Āfrikas niedru lija (Circus ranivorus) †Eilija lija (Circus eylesi) Jaungvinejas lija (Circus spilothorax) Garspārnu lija (Circus buffoni) Lauku lija (Circus cyaneus) Niedru lija (Circus aeruginosus) Madagaskaras lija (Circus macrosceles) Melnā lija (Circus maurus) †Meža lija (Circus dossenus) Pelēkā lija (Circus cinereus) Pļavas lija (Circus pygargus) Purva lija (Circus approximans) Raibumotā lija (Circus assimilis) Reinjonas lija (Circus maillardi) Sēmā lija (Circus melanoleucos) Stepes lija (Circus macrourus) Svītrainā lija (Circus spilonotus) Ziemeļamerikas lauku lija (Circus hudsonius) IOC World Bird List: New World vultures, Secretarybird, kites, hawks & eagles «Facts aboutr Circinae». Arhivēts no oriģināla, laiks: 2016. gada 7. martā. Skatīts: 2013. gada 20. maijā. «Latvijas daba: Vanagu dzimta». Arhivēts no oriģināla, laiks: 2011. gada 1. septembrī. Skatīts: 2013. gada 20. maijā. Harriers and Harrier Hawks Genus Circus Harrier Arhivēts 2013. gada 3. aprīlī, Wayback Machine vietnē.