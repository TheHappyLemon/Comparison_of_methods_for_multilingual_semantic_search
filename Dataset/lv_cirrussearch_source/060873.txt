Berislava (ukraiņu: Берислав) ir pilsēta Ukrainas dienvidos, Hersonas apgabalā, Berislavas rajona centrs. Atrodas Kahovkas ūdenskrātuves labajā krastā 80 km no apgabala centra Hersonas. Tiek uzskatīts, ka apdzīvoto vietu 15. gadsimta sākumā dibinājis kņazs Vītauts un tā dēvēta par Vītauta muitu (Вітовтова митниця). 15. gadsimta vidū to iekaroja Krimas tatāri, bet 16. gadsimta beigās — osmaņi, kas šeit uzbūvēja Kizikermenas cietoksni. 1695. gadā cietoksni iekaroja Ivana Mazepas kazaki un sāka dēvēt par Tavaņas pārceltuvi (Таванська переправа). No 1775. līdz 1783. gadā pilsēta Kazikermena bija apriņķa centrs. 1784. gadā atjaunota pilsēta ar tagadējo nosaukumu. Starp pasaules kariem Berislavai bija miesta un pilsētciemata statuss, 1938. gadā atjaunotas pilsētas tiesības. Mūsdienās pilsētā attīstīta mašīnbūve un pārtikas rūpniecība. http://database.ukrcensus.gov.ua/PXWEB2007/ukr/publ_new1/2021/zb_chuselnist%202021.pdf. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 108. lpp. Vikikrātuvē par šo tēmu ir pieejami multivides faili. Skatīt: Berislava. Mūsdienu Ukrainas enciklopēdijas raksts (ukrainiski)