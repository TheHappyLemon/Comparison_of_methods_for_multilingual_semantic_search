Koku ķauķi (Hippolais) ir viena no kāpelētājķauķu dzimtas (Acrocephalidae) ģintīm, kas apvieno 4 sugas. Ligzdo Eiropā, Āzijas rietumos (līdz Centrālāzijai) un Ziemeļāfrikā. Visas sugas ir gājputni, ziemo Āfrikā. Saskaņā ar jaunākajiem ģenētiskajiem atklājumiem ķauķu sistemātikā ir veiktas izmaiņas un no koku ķauķu ģints ir nodalīta jauna ģints — blāvie ķauķi (Iduna), kurā mūsdienās ir vairāk sugu nekā koku ķauķu ģintī. Latvijā sastopama viena koku ķauķu ģints suga — iedzeltenais ķauķis (Hippolais icterina). Koku ķauķi ir vidēja auguma ķauķi. Salīdzinot ar tuvu radniecīgajiem kāpelētājķauķiem, koku ķauķi atšķiras ar taisnstūrveida astes galu un platāku knābja pamatni. Apspalvojums pelēcīgi brūns, neuzkrītošs, atkarībā no sugas pavēdere var būt gaiši dzeltena. Koku ķauķi asociējas ar kokiem. Tie mājo atklātos mežos, izvairoties no bieziem brikšņiem. Barojas ar kukaiņiem, nelielos daudzumos ar ogām un sēklām. Koku ķauķu ģints (Hippolais) Daudzbalsu ķauķis (Hippolais polyglotta) Iedzeltenais ķauķis (Hippolais icterina) Olīvu ķauķis (Hippolais olivetorum) Pelēkais ķauķis (Hippolais languida) World Bird List: Bushtits, leaf warblers, reed warblers, 2018 Reed-Warblers & Allies, Acrocephalidae Silke Fregin; Martin Haase; Urban Olsson; Per Alström (2009). "Multi-locus phylogeny of the family Acrocephalidae (Aves: Passeriformes) – The traditional taxonomy overthrown". Molecular Phylogenetics and Evolution. 52 (3): 866–878. doi:10.1016/j.ympev.2009.04.006. PMID 19393746. A re-evaluation of phylogenetic relationships within reed warblers (Aves: Acrocephalidae) based on eight molecular loci and ISSR profiles «Putni LV: Putnu sugu saraksts». Arhivēts no oriģināla, laiks: 2013. gada 18. septembrī. Skatīts: 2018. gada 29. jūnijā. Latvijas Daba: Mušķērāju dzimta Mullarney, K.; Svensson, L.; Zetterström, D.; Grant, P. J. (1999). Collins Bird Guide. HarperCollins. ISBN 0-00-219728-6. Putni dabā Bird Guides: Hippolais[novecojusi saite] EOL: Tree warbler