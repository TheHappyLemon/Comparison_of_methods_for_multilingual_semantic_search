Deivids Donaldsons Robertsons (angļu: David Donaldson Robertson; dzimis 1869. gada 21. martā, miris 1937. gada 13. septembrī) bija skotu golferis un regbists. 1900. gadā startēja vasaras olimpiskajās spēlēs, kur pārstāvēja Lielbritāniju, kā arī starptautiskajās regbija spēlēs pārstāvēja Skotiju. Robertsons ir dzimis netālu no Glāzgovas, Šavlendā 1869. gada 21. martā. Izglītību ieguva Heilberijas skolā un Glāzgovas akadēmijā. Vēlāk viņš mācījās arī Glāzgovas Universitātē un Kristus koledžā, Kembridžā. Pirmo reizi Robertsons kā regbists parādījās 1892. gadā Kembridžas universitātē. 1893. gadā viņš bija Skotijas regbija komandas sastāvā kura startēja Nacionālajā čempionātā. Skotija šajā čempionātā ieguva 2. vietu. 1900. gadā viņš startēja 1900. gada vasaras olimpiskajās spēlēs golfa vīriešu turnīrā. Šajā turnīrā viņš izcīnīja bronzas medaļu piekāpjoties amerikānim Čārlzam Sendsam (zelta medaļa) un britam Volteram Rezerfordam. Sākoties Pirmajam pasaules karam, Robertsons iestājās Karaliskās flotes brīvprātīgo rezervē, Pretgaisa kuģu nodaļā. «David Robertson». Sports Reference. Arhivēts no oriģināla, laiks: 2020. gada 29. decembris. Skatīts: 2020. gada 29. decembris. «Paris 1900 Golf: individual men». Starptautiskā Olimpiskā komiteja. Skatīts: 2020. gada 27. novembris. Deivids Robertsons (SOK profils) (angliski) Deivids Robertsons (Olympedia) (angliski) Deivids Robertsons (Sports Reference profils) (angliski)