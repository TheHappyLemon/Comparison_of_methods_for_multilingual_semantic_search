DreamWorks Pictures (zināma arī kā DreamWorks SKG un agrāk kā DreamWorks Studios, parasti saukta vienkārši par DreamWorks) ir ASV filmu ražošanas uzņēmums, kas pieder kompānijai Amblin Partners. To 1994. gadā kā spēlfilmu kinostudiju dibināja Stīvens Spīlbergs, Džefrijs Kacenbergs un Deivids Gefens (kopā SKG), no kuras viņiem kopā piederēja 72% uzņēmuma. Studija iepriekš izplatīja savas un trešo pušu filmas. Tā ir producējusi vai izplatījusi vairāk nekā desmit filmas, kuru kases ieņēmumi pārsniedz 100 miljonus ASV dolāru katrai filmai. 2005. gada decembrī dibinātāji piekrita pārdot studiju Viacom, kas ir Paramount Pictures mātes uzņēmums. Pārdošana tika pabeigta 2006. gada februārī (šo versiju tagad sauc par DW Studios). 2008. gadā DreamWorks paziņoja par nodomu pārtraukt sadarbību ar Paramount un noslēdza darījumu ar Indijas uzņēmumu Reliance Anil Dhirubhai Ambani Group, no jauna izveidojot DreamWorks Pictures kā neatkarīgu studiju. Nākamajā gadā DreamWorks noslēdza izplatīšanas līgumu ar Walt Disney Studios Motion Pictures, saskaņā ar kuru Disney izplatīs DreamWorks filmas, izmantojot Touchstone Pictures; darījums turpinājās līdz 2016. gadam. Kopš 2016. gada DreamWorks filmas tirgo un izplata uzņēmums Universal Pictures. Pašlaik DreamWorks darbojas ārpus Universal Studios Hollywood birojiem. DreamWorks atšķiras arī no tās agrākās animācijas nodaļas ar tādu pašu nosaukumu, kas tika atdalīta 2004. gadā un 2016. gadā kļuva par NBCUniversal meitasuzņēmumu. Spīlberga uzņēmums turpina izmantot oriģinālās DreamWorks preču zīmes saskaņā ar DreamWorks Animation licenci. Sākotnējais uzņēmums tika dibināts pēc Džefrija Kacenberga sadarbības pārtraukšanas ar The Walt Disney Company 1994. gadā. Kacenbergs vērsās pie Stīvena Spīlberga un Deivida Gefena ar spēlfilmu un animācijas filmu studijas izveides ideju, kas risku un izdevumu dēļ nebija veidotas jau vairākus gadu desmitus. Viņi vienojās par trim nosacījumiem: viņi uzņems mazāk nekā deviņas filmas gadā, viņi, ja vēlēsies, varēs brīvi strādāt citās studijās un viņi laicīgi dosies mājās, lai nekavētu vakariņas. 1994. gada oktobrī oficiāli nodibināja DreamWorks SKG ar finansiālo atbalstu 33 miljonu ASV dolāru apmērā no katra partnera, papildu 500 miljonus ASV dolāru viņi saņēma no Microsoft līdzdibinātāja Pola Allena un 300 miljonus ASV dolāru no CJ Group mantinieces Maikijas Lī. Lī ieguva CJ Group izplatīšanas tiesības uz DreamWorks filmām Āzijā, izņemot Japānu. Viņu jaunā studija atradās birojos Universal Studios teritorijā, tur pat, kur Amblin Entertainment. Neskatoties uz piekļuvi filmēšanas paviljoniem un dekorācijām, DreamWorks deva priekšroku kinofilmu filmēšanai reālās lokācijās. 1994. gada decembrī, kad DreamWorks vienojās par 200 miljonu ASV dolāru septiņu gadu televīzijas sadarbību ar uzņēmumu Capital Cities/ABC, tika izveidots DreamWorks Television. Uzņēmums tika izveidots, lai veidotu seriālus apraides tīklam, kabeļtelevīzijas kanāliem. Pirmais veidotais seriāls bija Champs kanālam ABC. Dens Makdermots tika iecelts par nodaļas izpilddirektoru 1995. gada jūnijā. DreamWorks Television pirmais panākums bija seriāls Spin City kanālā ABC. 1996. gada februārī The Walt Disney Company iegādājās Capital Cities/ABC. 2002. gadā beidzās DreamWorks kopuzņēmuma līgums ar ABC. Šis līgums tika aizstāts ar attīstības līgumu ar NBC. 2013. gadā DreamWorks Television apvienojās ar Amblin Television. 1995. gadā zīmētās animācijas mākslinieki no Amblimation pievienojās jaunajai studijai, kā rezultātā DreamWorks iegādājās daļu no Pacific Data Images — uzņēmuma, kas specializējas vizuālo efektu ražošanā, un pārdēvēja to par PDI/DreamWorks. Abas bija programmatūras nodaļas, kas vēlāk tika apvienotas. Tolaik DreamWorks zīmētās animācijas animatori strādāja savā animācijas nodaļā, bet datoranimatori strādāja pie CGI filmām. Amblimation tika slēgts 1997. gadā, kā rezultātā tā darbinieki pievienojās DreamWorks Animation. Tajā pašā gadā tika nodibināts DreamWorks un Microsoft kopuzņēmums DreamWorks Interactive, datoru un videospēļu izstrādātājs. 2000. gada 24. februārī Electronic Arts paziņoja par DreamWorks Interactive iegādi un apvienoja to ar EA Pacific un Westwood Studios, izveidojot EA Los Angeles, vēlāk Danger Close Games. 1995. gada jūnijā DreamWorks paziņoja, ka ir parakstīts 1 miljardu ASV dolāru liels līgums ar MCA Inc. (toreiz Universal Pictures mātesuzņēmumu), lai 10 gadus izplatītu studijas filmas ārpus ASV un mājas video izdevumus visā pasaulē. MCA par 54 miljoniem ASV dolāru arī iegādājās 2% uzņēmuma akciju. 1996. gadā dibināja ierakstu kompāniju DreamWorks Records, kuras pirmais projekts bija Džordža Maikla albums Older. Pirmā grupa, kura parakstīja līgumu ar ierakstu studiju, bija eels, kas izdeva savu debijas albumu Beautiful Freak (1997). Tomēr ierakstu kompānija neattaisnoja cerības un 2003. gada oktobrī tika pārdota Universal Music Group, kas to pārdēvēja par DreamWorks Nashville. Tā tika slēgta 2005. gadā, kad tās vadošais mākslinieks Tobijs Kīts aizgāja no tās, lai izveidotu savu ierakstu kompāniju. 1997. gadā DreamWorks Pictures izlaida savas pirmās trīs pilnmetrāžas filmas, "Miera nesējs" (The Peacemaker), filmu par terorismu; "Amistada", Spīlberga pirmā filma studijai par Āfrikas vergu sacelšanos un slaktiņa sekām; un "Kurš kuru jeb Peles medības" (Mouse Hunt), studijas pirmā ģimenes filma par diviem brāļiem, kas mēģina cīnīties ar peli. 1998. gadā ASV 9. apgabala apelācijas tiesa apstiprināja prasību pret DreamWorks par preču zīmju pārkāpumu, ko veica Dreamwerks Production Group, Inc., uzņēmums, kas galvenokārt specializējas "Zvaigžņu ceļa" konvenciju rīkošanā. Tajā pašā gadā PDI/DreamWorks izdeva pirmās pilnmetrāžas animācijas filmas "Skudra Z" un "Ēģiptes princis", ko izplatīja DreamWorks Pictures. Uzņēmums DreamWorks Pictures turpināja izplatīt PDI/DreamWorks darbus līdz 2004. gadam. 2000. gadā DreamWorks plānoja iekārtot jaunu studijas teritoriju pēc 1087 akru zemes iegādes Plaiavista rajonā Losandželosā. Teritorijā bija paredzēti 18 filmēšanas paviljoni, vairākas biroju ēkas un ezers. Projektu bija plānots pabeigt 2001. gadā, taču tas tika atcelts finansiālu apsvērumu dēļ. Sākot ar 1999. gadu, DreamWorks ieguvis trīs Amerikas Kinoakadēmijas balvas par labāko filmu — "Amerikāņu skaistums", "Gladiators" un "Brīnišķais prāts" (pēdējie divi ir kopražojums ar Universal Pictures). Tajā pašā gadā tika nodibināta DreamWorks nodaļa Go Fish Pictures, kuras mērķis ir izplatīt art-house, neatkarīgas un ārzemju filmas. Nodaļa guva panākumus ar anime filmām "Tūkstošgades aktrise" (Millennium Actress, 2003) un Ghost in the Shell 2: Innocence (2004), kā rezultātā mēģināja spēlfilmu izlaišanu, izdodot filmu The Chumscrubber. Tomēr The Chumscrubber bija komerciāla neveiksme un saņēma negatīvas kritiķu atsauksmes, kā rezultātā DreamWorks 2007. gadā neilgi pēc japāņu filmas Casshern iznākšanas slēdza nodaļu. 2002. gadā DreamWorks parakstīja līgumu ar uzņēmumu In Demand. Laika posmā no 2004. gada 1. oktobra līdz 2006. gada 31. janvārim DreamWorks filmas vietējā kino un pasaules televīzijas tirgū izplatīja DreamWorks Pictures, bet pasaules kinoteātros un pasaules mājas izklaides tirgos Universal Pictures. 2004. gadā DreamWorks Animation tika atdalīta atsevišķā publiskā uzņēmumā. Deivids Gefens atzina, ka DreamWorks divas reizes bija tuvu bankrotam. Kacenberga uzraudzībā studija cieta 125 miljonu ASV dolāru zaudējumus ar animācijas filmu "Sinbads: Leģenda par septiņām jūrām", kā arī pārvērtēja animācijas filmas "Šreks 2" DVD pieprasījumu. 2005. gadā studija izdeva divas lielbudžeta filmas: "Pasauļu karš" (War of the Worlds), kas veidots sadarbībā ar Paramount Pictures, guva ievērojamu peļņu, savukārt "Sala" bombardēja vietējās kasēs, bet guva starptautisku peļņu. caur Warner Bros.. 2005. gada decembrī sākotnējais Viacom, toreizējais Paramount Pictures mātes uzņēmums, piekrita iegādāties spēlfilmu studiju, saglabājot tās sākotnējo nosaukumu un producentu/izplatīšanas nosaukumu. Darījuma vērtība bija aptuveni 1,6 miljardi ASV dolāru. DreamWorks spēlfilmu studijas iegāde tika pabeigta ar Viacom uzņemumu pēc tā restrukturizācijas 2006. gada 1. februārī. 2006. gada 17. martā Viacom piekrita pārdot DreamWorks Pictures spēlfilmu bibliotēkas kontrolpaketi uzņēmumam Soros Strategic Partners un Dune Entertainment II. Filmu bibliotēka tika novērtēta 900 miljonu ASV dolāru vērtībā. Uzņēmums Paramount Pictures saglabāja šo filmu izplatīšanas tiesības visā pasaulē, kā arī dažādas papildu tiesības, tostarp mūzikas izdošanu (mūzikas izdošanas tiesības vēlāk tika licencētas Sony/ATV Music Publishing, kad uzņēmums iegādājās Viacom Famous Music apakšnodaļu), turpinājumiem un tirdzniecībai. Pārdošana tika pabeigta 2006. gada 8. maijā. 2010. gada 8. februārī Viacom par aptuveni 400 miljoniem ASV dolāru atpirka Sorosa kontrolpaketi DreamWorks Pictures bibliotēkā. 2008. gada jūnijā tika ziņots, ka DreamWorks meklē finansējumu, kas ļautu tai turpināt darbību kā neatkarīgai producentu kompānijai, kad vēlāk tajā pašā gadā beigsies līgums ar Paramount. Vairāki valsts akciju fondi tika uzrunāti piešķirt finansējumu, tostarp Blackstone Group, Fuse Global, TPG Capital un vairāki citi, taču visi no sadarbības atteicās. 2008. gada septembrī tika paziņots, ka DreamWorks noslēdza līgumu ar Indijas investīciju uzņēmumu Reliance Anil Dhirubhai Ambani Group, lai izveidotu 1,2 miljardu ASV dolāru vērtu atsevišķu ražošanas uzņēmumu un pārtrauktu attiecības ar Paramount. 2009. gada janvārī Spīlbergs noslēdza licences līgumu ar DreamWorks Animation, lai izmantotu DreamWorks preču zīmes, logotipu un nosaukumu filmu producēšanai un to izdošanai. 2009. gada 9. februārī DreamWorks Pictures noslēdza ilgtermiņa, 30 spēlfilmu izplatīšanas līgumu ar Walt Disney Studios Motion Pictures, saskaņā ar kuru DreamWorks filmas tiks izlaistas, izmantojot Touchstone Pictures zīmolu, un Disney saņems 10% no filmas ienākumiem. Darījums ietvēra arī līdzfinansējumu, izmantojot Walt Disney Studios 175 miljonu ASV dolāru aizdevumu uzņēmumam DreamWorks satura veidošanai Disney maksas televīzijā, vēlāk ar Starz. Vienošanās tika noslēgta pēc tam, kad dažas dienas iepriekš tika pārtrauktas sarunas ar Universal Pictures. DreamWorks 2009. gadā piesaistīja 325 miljonus ASV dolāru no Reliance Entertainment un papildu 325 miljonus ASV dolāru aizņēmās. 2009. gada augustā DreamWorks un Reliance parakstīja 825 miljonus ASV dolāru vērtu līgumu uz trīs gadiem par līdz pat sešu filmu izveidi gadā. DreamWorks 2011. gada filmas "Es esmu Ceturtais" (I Am Number Four), "Kovboji un citplanētieši" un "Baiļu nakts" (Fright Night) cieta neveiksmi, savukārt "Kalpone", "Cietais tērauds" un Spīlberga filma "Kara zirgs" guva labus kases panākumus. Līdz ar to DreamWorks finansiāli bija novārdzis, ka uzņēmums meklēja papildu finansējumu no Reliance. Reliance 2012. gada aprīlī uzņēmumā ieguldīja 200 miljonus ASV dolāru. Saskaņā ar līgumu DreamWorks Pictures samazināja ražošanu līdz trim filmām gadā un meklēja līdzfinansētājus liela budžeta filmām, piemēram, 20th Century Fox, kas līdzfinansēja filmas "Linkolns" un "Spiegu tilts". Uzņēmums turpināja izmantot Disney, kā savu filmu izplatītāju un tirdziecības pārstāvi. Tā gada augustā pēc atkārtotām sarunām par vienošanos ar Disney, DreamWorks noslēdza vienošanos ar uzņēmumu Mister Smith Entertainment par savu filmu izplatīšanu EMEA reģionā, savukārt Disney turpinās izplatīt filmas Ziemeļamerikā, Latīņamerikā, Austrālijā, Krievijā un dažās teritorijās Āzijā. 2015. gada septembrī tika ziņots, ka DreamWorks un Disney neatjaunos izplatīšanas līgumu, kas beigsies 2016. gada augustā, un filma "Gaisma okeānā" (The Light Between Oceans) tiks izdota septembrī kā pēdējā DreamWorks filma, ko izplata Disney saskaņā ar sākotnējo izplatīšanas līgumu. Šajā laikā DreamWorks sāka sarunas ar Universal Pictures, lai izplatītu savas gaidāmās filmas. Līgums, kas ļāva Spīlbergam izmantot DreamWorks nosaukumu un logotipu no Džefrija Kacenberga DreamWorks Animation, beigsies 2016. gada 1. janvārī, izraisot mediju spekulācijas par to, ka Spīlbergs līgumu neatjaunos. Disney saglabāja filmas tiesības uz četrpadsmit DreamWorks filmām, kā arī iegādājās DreamWorks II Distribution Co. LLC autortiesības no DreamWorks un Reliance 2015. gada decembrī. 2015. gada 16. decembrī sadarbojoties Spīlbergam, Reliance, Entertainment One un Participant Media tika izveidots satura ražošanas uzņēmumu Amblin Partners, padarot DreamWorks par zīmolu pieaugušajiem paredzētām filmām, kas ražotas jaunā uzņēmuma ietvaros. Papildu DreamWorks jaunais uzņēmums arī ražos filmas zem Amblin Entertainment un Participant zīmoliem. Tajā pašā dienā Amblin Partners paziņoja par piecu gadu izplatīšanas līgumu ar Universal, saskaņā ar kuru uzņēmuma filmas tiks izplatītas un tirgotas vai nu zem Universal, vai zem tā specializētās Focus Features studijas zīmola. "Meitene vilcienā" bija pirmā filma, kas tika izdota saskaņā ar jauno līgumu. DreamWorks logotipā ir redzams zēns, kas sēž un makšķerē uz pusmēneša. Logotipa vispārīgā ideja bija uzņēmuma līdzdibinātāja Stīvena Spīlberga ideja, kurš vēlējās CGI attēlu. Ilustratoram Robertam Hantam tika šo ideju uzgleznot, un viņš izmantoja savu dēlu kā modeli. Industrial Light & Magic sadarbībā ar Kaleidoscope Films, Deivu Kārsonu un Klintu Goldmanu pārvērta logotipu kustīgā grafikā. To animēja ILM animācijas vadītājs Vess Takahaši. Mūziku, kas pavada logotipu DreamWorks spēlfilmu sākumā, ir komponējis Džons Viljamss. 2004. gada DreamWorks Animation logotipam sākotnēji bija mūzika, kas tika adaptēta no dziesmas Fairytale animācijas filmai "Šreks" (2001), mūziku veidoja Harijs Gregsons-Viljamss — viens no filmas "Šreks" līdzkomponistiem un visas filmu franšīzes komponists. Divus gadus vēlāk, kad to iegādājās Universal Pictures, tas saņēma jaunu muzikālo pavadījumu, ko komponēja Džons Pauels — otrs pirmā "Šreka" un citu DreamWorks filmu komponists, pielāgojot atsevišķas skaņas no filmas "Šreks 2" un atsevišķas skaņas no Džona Viljamsa muzikālā pavadījuma. Jaunā logotipa muzikālais pavadījums debitēja 2019. gada 22. februārī animācijas filmā "Kā pieradināt pūķi 3" un tās komponists ir Džons Pauels. DreamWorks Animation Patrick Frater. «Steven Spielberg’s Amblin Partners Inks Strategic Pact With Alibaba Pictures», 2016. gada 9. oktobris. Spencer Perry. «Universal Studios Buys a Minority Stake in Amblin Partners». Comingsoon.net, 2017. gada 15. februāris. Skatīts: 2017. gada 20. februāris. Ben Fritz. «DreamWorks Studios stays alive with new $200-million infusion». Los Angeles Times, 2012. gada 10. aprīlis. Skatīts: 2013. gada 6. februāris. «DreamWorks completes deal with Reliance ADA». Reuters. 2008. gada 22. septembris. Skatīts: 2012. gada 25. septembris. «Comcast's NBCUniversal completes purchase of DreamWorks Animation». Los Angeles Times. Skatīts: 2016. gada 23. augusts. ex99-1. Benjamin Svetkey. «Jeffrey Katzenberg, David Geffen, and Steven Spielberg Start a Studio». EW.com (angļu), 1994. gada 28. oktobris. Skatīts: 2018. gada 14. augusts. «Dreamworks East Miky Lee Hitches Her Star to Hollywood's Red-Hot Trio». Fortune. 1996. gada 28. oktobris. Arhivēts no oriģināla, laiks: 2020. gada 29. novembrī. Skatīts: 2019. gada 6. augusts. McClellan, Steve. William M. Kunz. Culture Conglomerates: Consolidation in the Motion Picture and Television Industries. Rowman & Littlefield, 2007. 49, 50. lpp. ISBN 978-0-7425-4066-8. Sallie Hofmeister. «Company Town : Fox Executive Dan McDermott Named to Head DreamWorks SKG Television». Los Angeles Times, 1995. gada 20. jūnijs. Skatīts: 2014. gada 19. jūnijs. Fabrikant, Geraldine. Geraldine Fabrikant. «The Media Business; MCA to Distribute Dreamworks' Films Abroad». The New York Times, 1995. gada 14. jūnijs. Skatīts: 2019. gada 9. decembris. John Horn. «MCA Makes Huge Deal With DreamWorks Studio», 1995. gada 13. jūnijs. Skatīts: 2019. gada 9. decembris. James Bates. «DreamWorks, MCA Ally on Distribution : Entertainment: Each firm will split profits for the film- music deal worth $1 billion over 10 years, Seagram says.». Los Angeles Times, 1995. gada 14. jūnijs. Skatīts: 2019. gada 9. decembris. Stark, Phyllis, "Toby Keith topped country charts, shook up Music Row", Billboard, December 24, 2005, p. «DREAMWERKS PRODUCTION GROUP INC v. SKG STUDIO SKG». Skatīts: 2013. gada 25. februāris. «Open Jurist». 142 F. 3d 1127 – Dreamwerks Production Group Inc v. Skg Studio Skg. Skatīts: 2011. gada 15. septembris. «Dreamworks». seeing-stars.com. Michael Speier. «DreamWorks signs VOD deal with In Demand». Variety (en-US), 2002-01-13. Skatīts: 2021-07-06. «DREAMWORKS ANIMATION SKG, INC. - FORM 10-K (Annual Report)». Shareholder.com. DreamWorks Animation SKG. 2011. gada 25. februāris. Arhivēts no oriģināla, laiks: 2012-05-29. Skatīts: 2021-11-09. Arhivēts 2012-05-29 Wayback Machine vietnē. Roger Friedman. «'Island' Could Sink DreamWorks Sale». Fox News. DVD: doom, gloom or boom?, CNN Peter Pae. «DreamWorks and Paramount settle divorce». Los Angeles Times, 2008. gada 6. oktobris. Skatīts: 2014. gada 29. augusts. «Paramount's DreamWorks come true». cnn.com. «Viacom to Sell DreamWorks Film Library». The New York Times. 2006. gada 18. marts. Viacom to Sell DreamWorks Film Library. Andy Fixmer. «Viacom Acquires Soros Stake in Films for $400 Million (Update3)». Bloomberg, 2010. gada 11. februāris. Skatīts: 2013. gada 7. februāris. Anne Thompson. «DreamWorks considers indie future». Variety. Pamela McClintock. «Will Steven Spielberg Drop the DreamWorks Name?». The Hollywood Reporter, 2015. gada 24. septembris. Skatīts: 2015. gada 4. oktobris. Claudia Eller. «DreamWorks gets Disney cash in distribution deal». Los Angeles Times, 2009. gada 10. februāris. Marc Graser. «Disney signs deal with DreamWorks». Variety.com, 2009. gada 9. februāris. Skatīts: 2013. gada 6. februāris. «DreamWorks signs film financing deal with Reliance - Indian Express». archive.indianexpress.com. Ben Fritz. «DreamWorks replaces Disney with new international partner». Los Angeles Times, 2012. gada 29. augusts. Kim Masters. «Steven Spielberg's DreamWorks to Split From Disney, in Talks With Universal (Exclusive)». The Hollywood Reporter, 2015. gada 2. septembris. Skatīts: 2015. gada 3. septembris. Dave McNary. «Steven Spielberg's DreamWorks to Leave Disney, Possibly for Universal». Variety, 2015. gada 2. septembris. Skatīts: 2015. gada 3. septembris. «DreamWorks Studios, Participant Media, Reliance Entertainment and Entertainment One Form Amblin Partners, a New Film, Television and Digital Content Creation Company». Business Wire (Universal City, California). 2015. gada 16. decembris. Skatīts: 2015. gada 23. decembris. Pamela McClintock. «Steven Spielberg, Jeff Skoll Team to Form Amblin Partners, Strike Distribution Deal With Universal». The Hollywood Reporter, 2015. gada 16. decembris. Skatīts: 2015. gada 22. decembris. «20160358: The Walt Disney Company; Steven Spielberg». Federal Trade Commission. 2015. gada 11. decembris. Skatīts: 2016. gada 29. aprīlis. «20160359: The Walt Disney Company; Anil D. Ambani». Federal Trade Commission. 2015. gada 11. decembris. Skatīts: 2016. gada 29. aprīlis. «Steven Spielberg's DreamWorks Relaunches as Amblin Partners». The Wall Street Journal. 2015. gada 16. decembris. Skatīts: 2015. gada 16. decembris. Michael Cieply. «Steven Spielberg and DreamWorks Studios in Deal to Form New Company». The New York Times, 2015. gada 16. decembris. Skatīts: 2015. gada 23. decembris. Brent Lang. «Steven Spielberg, Jeff Skoll Bring Amblin Partners to Universal». Variety, 2015. gada 16. decembris. Skatīts: 2015. gada 23. decembris. Anita Busch. «It's Official: Spielberg, DreamWorks, Participant, eOne, Others Pact For Amblin Partners». Deadline.com, 2015. gada 16. decembris. Skatīts: 2015. gada 23. decembris. Wook Kim. «10 Movie Studio Logos and the Stories Behind Them». Time, 2015. gada 24. septembris. Skatīts: 2018. gada 11. marts. «The Stories Behind Hollywood Studio Logos». Neatorama. Skatīts: 2018. gada 11. marts. «Subject: Wes Ford Takahashi». Animators' Hall of Fame. Arhivēts no oriģināla, laiks: 2016. gada 12. augustā. Skatīts: 2016. gada 14. jūnijs. «Digital Arts Faculty». International Technological University. Skatīts: 2016. gada 17. jūnijs. IMDb profils (angliski)