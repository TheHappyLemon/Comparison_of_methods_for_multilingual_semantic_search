Čeļabinskas "Traktor" (krievu: Трактор Челябинск) ir hokeja komanda, kura bāzēta Čeļabinskā, Krievijā un kura spēlē Kontinentālajā hokeja līgā. 2006.—07. sezonā komandā spēlēja Latvijas uzbrucējs Aleksandrs Semjonovs, bet vēl sezonu iepriekš arī Vjačeslavs Fanduļs. Komanda tika dibināta 1947. gadā, taču PSRS hokeja līgā tā spēlēja kopš 1948. gada. Līdz pat 1953. gadam komandas nosaukums bija Čeļabinskas "Dzeržinets". No 1954. līdz 1958. gadam komanda bija pazīstama kā Čeļabinskas "Avangard", bet tad pieņēma pašreizējo nosaukumu. 1965. gadā komanda izkrita uz PSRS Otro hokeja līgu, taču 1968. gadā spēja atgriezties PSRS čempionāta augstākajā divīzijā. 1973. gadā klubs sasniedza PSRS kausa finālu, kurā gan ar 2—5 piekāpās Maskavas "CSKA" vienībai. Komandas sniegums krietni uzlabojās, kad pie trenera stūres stājās Anatolijs Kostrjukovs. 1976.—77. sezonā "Traktor" izcīnīja PSRS čempionāta bronzas medaļas, kas ir augstākais komandas sasniegums PSRS hokeja līgas laikā. Tieši Kostrjukova laikā "Traktor" rindās savas pirmās spēles aizvadīja tādi spēlētāji kā Sergejs Makarovs, Vjačeslavs Bikovs un Sergejs Starikovs, kas visi kļuva par stabilām gan PSRS, gan Krievijas izlases vērtībām. Deviņdesmitajos gados "Traktor" divreiz izcīnīja trešo vietu Starptautiskajā hokeja līgā, kas bija tieša PSRS līgas pēctece. Tiesa, deviņdesmito gadu otrajā pusē komandas sniegums kritās, līdz 1998. gadā komanda izkrita uz Krievijas Augstāko līgu, kurā klubs spēlēja līdz pat 2006. gadam. Sākot ar 2008.—09. sezonu klubs spēlē Kontinentālajā hokeja līgā. 2012.—13. gada sezonā komanda pirmo reizi sasniedza Gagarina kausa finālu, tajā gan ar 2—4 zaudējot Maskavas "OHK Dinamo". Pēdējoreiz atjaunots 2022. gada 23. februārī. 35 Romāns Vils 77 Emils Garipovs 18 Dmitrijs Aleksejevs 20 Lorenss Piluts 21 Aleksandrs Kirpičņikovs 26 Romāns Manuhovs 33 Alberts Jaruļins 44 Jevgeņijs Kuļiks 55 Niks Beilens (Kapteiņa palīgs) 72 Sergejs Teļegins 79 Igors Isajevs 81 Artjoms Blažijevskis 89 Iļja Karpuhins 06 Tēmu Pulkinens 08 Jegors Fatejevs 11 Lukašs Sedlāks (Kapteiņa palīgs) 17 Vjačeslavs Osnovins 19 Vladimirs Tkačovs 23 Andrejs Stass 28 Aleksejs Bivaļcevs 38 Tomāšs Hika 40 Sergejs Kaļiņins (Kapteinis) 45 Mihails Gorjunovs Rolgizers 49 Maksims Šabanovs 54 Kirils Kapustins 68 Marsels Šolohovs 74 Vitālijs Kravcovs 78 Artjoms Švarjovs 88 Ņikita Tertišnijs 97 Aleksejs Potapovs Visvairāk gūto vārtu sezonā: Lukāšs Sedlāks, 23 (2019.—20.) Visvairāk rezultatīvo piespēļu sezonā: Andrejs Ņikoļišins, 29 (2008.—09.) Visvairāk gūto punktu sezonā: Jevgeņijs Kuzņecovs, 44 (2012.—13.) Visvairāk soda minūšu sezonā: Martins Grenjē, 211 (2008.—09.) Visvairāk gūto punktu sezonā, starp aizsargiem: Aleksandrs Rjazancevs, 36 (2011.—12.) Kluba logo no 1947. līdz 1953. gadam Kluba logo no 1953. līdz 1958. gadam Kluba logo no 1958. līdz 1974. gadam Kluba logo no 1979. līdz 1984. gadam Kluba logo no 1985. līdz 1991. gadam Kluba logo no 1991. līdz 1995. gadam Kluba logo līdz 2020. gadam Oficiālā kluba mājaslapa