Zīriņi jeb jūras zīriņi (Sterna) ir kaiju dzimtas (Laridae) ģints, kas apvieno 13 mūsdienās dzīvojošas jūras putnu sugas. Šai grupai pieder liela auguma zīriņu sugas, tām ir raksturīgs balts ar pelēku apspalvojums, parasti koši melna galvas virsa. Sastopamas piekrastes zonā. Nesenā pagātnē zīriņu ģints bija daudz lielāka, tā apvienoja lielāko daļu no baltajiem zīriņiem. Tomēr saskaņā ar jaunākajiem DNS pētījumu rezultātiem 2005. gadā sistemātika izmainījās un daudzas sugas tika izdalītas jaunās ģintīs. Latvijā sastopamas 2 zīriņu ģints sugas: upes zīriņš (Sterna hirundo) un jūras zīriņš (Sterna paradisaea). Abas sugas Latvijā gan ligzdo, gan caurceļo. Jūras zīriņš sastopams retāk un tikai jūras tuvumā, ligzdo apmēram 100 pāru. Upes zīriņš toties ir parasts ligzdotājs un caurceļotājs, Latvijā ligzdo 1500—2500 pāru. Zīriņu ģints (Sterna) Antarktikas zīriņš (Sterna vittata) Baltgalvas zīriņš (Sterna trudeaui) Baltkrūšu zīriņš (Sterna striata) Dienvidamerikas zīriņš (Sterna hirundinacea) Forstera zīriņš (Sterna forsteri) Indijas upju zīriņš (Sterna aurantia) Jūras zīriņš (Sterna paradisaea) Kergelēnu zīriņš (Sterna virgata) Melnvēdera zīriņš (Sterna acuticauda) Sarkanās jūras zīriņš (Sterna repressa) Sārtais zīriņš (Sterna dougallii) Sumatras zīriņš (Sterna sumatrana) Upes zīriņš (Sterna hirundo) World Bird List: Noddies, gulls, terns, auks, 2020 Bridge, E. S.; Jones, A. W. & Baker, A. J. (2005): A phylogenetic framework for the terns (Sternini) inferred from mtDNA sequences: implications for taxonomy and plumage evolution. Molecular Phylogenetics and Evolution 35: 459–469. «Latvijas putni: putnu saraksts». Arhivēts no oriģināla, laiks: 2013. gada 18. septembrī. Skatīts: 2015. gada 7. janvārī. «Ornitofaunistika: Jūras zīriņš Sterna paradisaea». Arhivēts no oriģināla, laiks: 2015. gada 8. jūnijā. Skatīts: 2015. gada 7. janvārī. «Ornitofaunistika: Upes zīriņš Sterna hirundo». Arhivēts no oriģināla, laiks: 2013. gada 24. aprīlī. Skatīts: 2015. gada 7. janvārī. Sterna (bird genus)[novecojusi saite] Xeno-Canto: Genus Sterna