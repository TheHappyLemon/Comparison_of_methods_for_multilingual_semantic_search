Sudrabainā beka (Butyriboletus fechtneri) ir Latvijā ļoti reta beku dzimtas sēne, kuras augļķermeņi ir ēdami, bet retuma dēļ saudzējami. Cits sēnes latīniskais nosaukums - Boletus fechtneri (līdz 2014.). Latvijā pagaidām atrasta Talsu un Šķēdes apkārtnē. Cepurīte: krāsa sudrabpelēka. Diametrs līdz 20 cm. Mīkstums bāli dzeltenīgs, griezuma vietā zilējošs. Stobriņi: koši dzelteni. Atveres arī koši dzeltenas. Kātiņš: augšdaļā stobriņu krāsā koši dzeltens, lejpusē brūngans, vidusdaļā to bieži apjož plata sarkanīga josla. Visā garumā vai tikai augšdaļā klāts ar smalku tīklojumu. Mīkstums bāli dzeltenīgs, apakšdaļā ar sārtu vai brūgani sārtu nokrāsu. Mikorizas sēne. Aug kaļķainās augsnēs, veido mikorizu ar dižskābaržiem, ozoliem un kastaņiem, ļoti reti - ar eglēm. Ēdama. Sēņošana «Dabas muzejs». Arhivēts no oriģināla, laiks: 2017. gada 29. aprīlī. Skatīts: 2017. gada 18. septembrī. Diena - sēņu gads Mikologu biedrība Dabas muzejā Arhivēts 2017. gada 29. aprīlī, Wayback Machine vietnē. Sēnes.lv