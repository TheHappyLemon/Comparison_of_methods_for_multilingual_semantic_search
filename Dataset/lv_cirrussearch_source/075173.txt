Babītes novads bija pašvaldība Vidzemē, rietumos no Rīgas. Novadā iekļauti Babītes un Salas pagasti. Robežojās ar Rīgas un Jūrmalas pilsētām, kā arī Mārupes, Olaines, Jelgavas un Tukuma novadiem. Novada centrs atradās Piņķos. Novadā atradās četras īpaši aizsargājamās dabas teritorijas – viena no ievērojamākajām ir dabas liegums Babītes ezers – sekls, aizaugošs piejūras lagūnezers ar lielu zivju sugu daudzveidību. Tā ir viena no izcilākajām putnu novērošanas vietām Latvijā. Novada rietumu daļā atrodas daļa no Ķemeru nacionālā parka. Dienvidos atrodas Cenas tīreļa dabas liegums. Daļa purva tiek izmantota kūdras ieguvei, taču šai teritorijai ir izcila nozīme augsto purvu, pārejas purvu un distrofu ezeru aizsardzībā. Viens no nedaudzajiem purviem Latvijā, kurā ir gan austrumu tipa (Betula nana, Chamaedaphne calyculata), gan rietumu (Trichophorum caespitosum) tipa purvu pazīmes. Nozīmīga teritorija arī putnu aizsardzībai, sastopamas 10 Latvijā un Eiropā aizsargājamas putnu sugas. Pie Rīgas robežas ir izveidots Beberbeķu dabas parks - tas izveidots bioloģiski vērtīgu priežu audžu aizsardzībai. Dominē priežu sils un priežu mētrājs, daļu no tiem veido vecas vērtīgas priežu audzes. Kopš 13. gadsimta tagadējais Babītes novads ietilpa Rīgas landfogtejā, vēlāk Rīgas patrimoniālā apgabala Piņķu draudzes novadā (tagadējais Babītes pagasts) un Salas draudzes novadā (tagadējais Salas pagasts). 1925. gadā Piņķu pagastu pārdēvēja par Babītes pagastu. Pēc Otrā pasaules kara 1945. gadā Babītes pagastā izveidoja Babītes, Mazcenu un Trenču ciema padomes, bet Salas pagastā Salas un Lapmežciema ciema padomes. 1949. gadā abus pagastus likvidēja. 1954. gadā Babītes ciemam pievienoja Trenču ciemu. 1971. gadā Salas ciemam pievienoja daļu Džūkstes ciema teritorijas. 1974. gadā daļu Babītes ciema teritorijas pievienoja Rīgas pilsētai. 1977. gadā Babītes ciemam pievienoja likvidēto Salas ciemu un daļu Kalnciema ciema. 1989. gadā daļu Babītes ciema iekļāva jaunizveidotajā Gātes ciemā. Latvijas neatkarības atjaunošanas periodā 1990. gadā Babītes un Salas ciemus reorganizēja par pagastiem, bet 2009. gadā abus pagastus apvienoja, izveidojot Babītes novadu. 2021. gadā Babītes novadu pievienoja Mārupes novadam. Babītes novads dalās divos pagastos - Babītes pagasts, kura centrs ir Piņķi, un Salas pagasts, kura centrs ir Spuņciems. Šajā uzskatījumā apkopoti Babītes novada ciemi pēc Latvijas Ģeotelpiskās informācijas aģentūras datubāzes, kur iedzīvotāju skaits pārsniedza 100. Babītes novads sastāv no Babītes un Salas pagastiem. Pēc LĢIA datiem Babītes novada teritorijā atradās 32 ciemi. Babītes pagastā atrodas 21 ciems. Salas pagastā atrodas 11 ciemi. Babītes pagasta centrs atrodas Piņķos, kas ir arī novada centrs. Babītes pagastā atrodas 21 ciemi, no tiem 3 lielciemi, 5 vidējciemi un 13 mazciemi. Salas pagasta centrs atrodas Spuņciemā. Salas pagastā atrodas 11 ciemi, no tiem 1 lielciems, 2 vidējciemi, 2 mazciemi, 5 skrajciemi un 1 vasarnīcu ciems. Babītes novada pašvaldību veidoja Babītes novada iedzīvotāju ievēlēts pašvaldības lēmējorgāns – Babītes novada pašvaldības dome un tās izveidotās izpildinstitūcijas. Dome tika ievēlēta atbilstoši Republikas pilsētas domes un novada domes vēlēšanu likumam un sastāvēja no 15 deputātiem. Lai nodrošinātu savu darbību un izstrādātu domes lēmumprojektus, dome no deputātiem ievēlējēja pastāvīgās komitejas: finanšu komiteju 5 deputātu sastāvā; sociālo lietu komiteju 5 deputātu sastāvā;     izglītības, kultūras un sporta lietu komiteju 5 deputātu sastāvā; attīstības komiteju 5 deputātu sastāvā. Uzņēmumi ar lielāko apgrozījumu 2018. gadā Novadā atrodas vairāk nekā 10 dažādu izglītības iestāžu. Tiek īstenotas gan pirmskolas, gan sākumskolas, kā arī pamatskolas un vidusskolas izglītības programmas. Pirmskolas izglītības iestādes: PII „Saimīte” (Piņķi) Babītes PII (Babīte) Privātā sākumskola un bērnudārzs “Vinnijs” (Babīte) PPII ”Varavīksnes putns” (Sēbruciems) PPII ”Liesmiņas” (Spilve) Skatīt arī: Valsts aizsargājamie kultūras pieminekļi Babītes novadā «Reģionālās attīstības un pašvaldību lietu ministrija». Arhivēts no oriģināla, laiks: 2012. gada 26. aprīlī. Skatīts: 2009. gada 25. augustā. https://data.stat.gov.lv/pxweb/lv/OSP_PUB/START__ENV__DR__DRT/DRT010/; Centrālā statistikas pārvalde; pārbaudes datums: 25 februāris 2021. https://data.stat.gov.lv/pxweb/lv/OSP_PUB/START__POP__IR__IRS/IRD060/; Centrālā statistikas pārvalde; pārbaudes datums: 15 jūnijs 2021. «Babītes novads - Pašvaldības tīmekļa vietne». Babītes novads (lv-LV). Skatīts: 2018-11-03. LĢIA vietvārdu datubāze «Iedzīvotāju skaits Latvijas pašvaldībās pēc nacionālā sastāva 01.07.2016.». Arhivēts no oriģināla, laiks: 16.01.2017. Skatīts: 12.01.2017. Lursoft. «Esi informēts!». Lursoft, Lursoft IT (latviešu), 2019-12-19. Skatīts: 2019-12-19. Oficiālā tīmekļa vietne Rīgas apriņķa avīze[novecojusi saite]