Mikroformāti ir iezīmes, kas ļauj pierakstīt semantiku HTML (vai XHTML) tīmekļa lappusēs. Tas ļauj programmām "saprast" tīmekļa lappusēs esošo saturu, kas noformēts izmantojot mikroformātus. Mikroformāti tiek realizēti izmantojot trīs HTML valodas atribūtus: class, rel un rev. Microsoft un citi uzņēmumi ir paziņojuši par vēlmi ieviest mikroformātu atbalstu savos nākamajos projektos. Ir izstrādāti vairāki mikroformāti, kas ļauj aprakstīt noteikta veida informāciju: hAtom — apraksta epizodisku saturu (piemēram, ierakstus interneta dienasgrāmatā); hCalendar — apraksta notikumus; hCard — apraksta kontaktinformāciju; hReview — apraksta aprakstus; hResume — apraksta CV informāciju; rel-directory — ļauj veidot dalītus katalogus; rel-pavatar — noraidīts apraksta veids, kura vietā lieto hCard iekļauto photo un/vai logo (vairāk microformats.org); rel-nofollow — mēģinājums novērst komentāru mēstuļošanu; rel-tag — decentralizēta birkošana (skatīt folksonomija); xFolk — grāmatzīmju krātuvju publicēšanai; XFN — apraksta sociālās saites; XOXO — sarakstiem un sturktūrām; VoteLinks — apraksta nostāju attiecībā pret doto saiti (vote-for vai vote-against). Semantiskais tīmeklis Bill Gates at Mix06 – “We need microformats” microformats.org mikroformātu viki