C/2006 P1 (arī Maknota komēta) - komēta, atklāta 2006. gada 7. augustā Austrālijā. To atklājis Dienvidvelsas štata astronoms Roberts Maknots, ekscentritāte - 1,00003005648226, perihēlijs - 0,170753998163775 astronomiskās vienības, inklinācija - 77,8276800447699°. Spožākā komēta, kāda redzēta no Zemes pēdējo 40 gadu laikā. Tuvojoties perihēlijam ap 2007. gada 7. janvāri komēta pēkšņi kļuva spožāka, nekā iepriekš tika prognozēts. Šī parādība tiek saistīta ar to, ka sācis kust komētas materiāls, Saules pusē veidojot "kapuci", bet Saulei pretējā pusē - "asti". No šī brīža komētu bija iespējams saskatīt ar neapbruņotu aci. Komētu varēja apskatīt pie skaidrām debesīm, sākot no pussešiem vakarā (puskrēslā) rietumu pusē un no rītiem - attiecīgi austrumu pusē. Komētu varēja saskatīt ar neapbruņotu aci, taču pat ar parastu binokli jau bija saskatāmas interesantas detaļas. 2007. gada 12. janvārī komēta atradās Saules perihēlijā divreiz tuvāk par Saulei tuvākās planētas - Merkura vidējo orbītu. Ziemeļu puslodē komēta apskatāma saullēkta un saulrieta laikā tuvu apvārsnim. 13. janvārī komēta kļuva vēl spožāka un bija saskatāma arī dienas laikā. Pēc Saules diska šķērsošanas ap 14. janvāri komēta apskatāma arī Dienvidu puslodē - šeit tā ir vēl spožāka, sasniedzot maksimumu 15. janvārī, saulrieta laikā. Spriežot pēc komētas trajektorijas, tā pilnībā atstās Saules sistēmu. spaceweather.com fotogalerija Kur meklēt komētu no rīta Kur meklēt komētu vakarā Sky tonight.com raksts, attēli Arhivēts 2007. gada 9. janvārī, Wayback Machine vietnē.