Eriks Īsaks Moraless Elvira (spāņu: Erik Isaac Morales Elvira, dzimis 1976. gada 1. septembrī Tihuanā, Meksikā) ir meksikāņu bokseris, pieckārtējais pasaules čempions profesionāļiem, četrās dažādās svara kategorijās. Viņa treneris un menedžeris ir viņa tēvs Hosē Moraless. Moraless ir izcīnījis piecus WBC, IBF un WBO versiju pasaules čempiona titulus pirmajā pusvieglajā (55.3 kg), pusvieglajā (57 kg), pirmajā vieglajā (59 kg) un pirmajā pusvidējā (63.5 kg) svaros. Kopumā ir aizstāvējis savas jostas 13 reizes. Moraless tiek uzskatīts par vienu no visu laiku izcilākajiem Meksikas atlētiem, kā arī par vienu no labākajiem pusvieglo svara kategoriju čempioniem. Moralesa cīņu bilance ir 52(36 KO)-9(3 KO). BoxRec profils