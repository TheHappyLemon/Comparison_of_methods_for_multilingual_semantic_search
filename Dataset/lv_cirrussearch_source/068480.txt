Zaķumuiža (arī Zaķi) ir ciems Ropažu novada Ropažu pagastā, Lielās Juglas kreisajā krastā. Attālums līdz pagasta centram Ropažiem — 14 km, līdz novada centram Ulbrokai — 15 km, bet līdz Rīgai — 25 km. Zaķumuižā atrodas pamatskola ar stadionu un 2009. gadā atklāto sporta zāles piebūvi. Zaķumuižā darbojas arī ambulance, bibliotēka, krogs, kafejnīca un divi veikali. Zaķumuižā (vācu: Waldenrode) atradās baronam Frīdriham fon Volfam piederošā Zaķumuižas (Valdenrodes) pils. Muižas pils ar tai pieguļošu apbūvi veidota neoklasicisma un jūgendstilā. Zaķumuižas apbūves kompleksu ar neoklasicismam raksturīgu interjeru izveidoja 19. gadsimtā. Muižas kompleksā ietilpa arī apstādījumi un dīķis. Pils ēka nav saglabājusies, jo tā dega Pirmā pasaules kara laikā, bet 2002. gadā ugunsgrēkā ēka nodega pilnībā. Saglabājies vienīgi parks un medību taka, saukta par Barondambi. Zaķumuižas kultūras pieminekļi (bez aizsargājama statusa) ir kalpotāju dzīvojamā ēka (pamatskola), kalpu māja, klēts un stallis. Latvijas PSR laikā Zaķumuižā darbojās putnkopības saimniecība "Zaķumuiža" (izvietota uz austrumiem no ciema). Esošajās robežās, pēc CSB datiem. Oskars Bārtulis — hokejists (1987) Ruslans Sorokins — pludmales volejbols (1980)[nepieciešama atsauce] «Vietvārdu datubāze: Informācija par Zaķumuižu». Latvijas Ģeotelpiskās informācijas aģentūra. Vietvārdu datubāze CSB Zaķumuižas kungu māja Lielā Jugla pie Zaķumuižas Laikraksta "Apriņķis" reportāža ar fotogrāfijām par Zaķumuižu "Kultūrvēstures šoks Zaķumuižā", reportāža publicēta arī apollo.lv[novecojusi saite] "Divreiz lielākā skolā", Laikraksta "Latvijas Avīze" reportāža par paplašināto skolu[novecojusi saite]