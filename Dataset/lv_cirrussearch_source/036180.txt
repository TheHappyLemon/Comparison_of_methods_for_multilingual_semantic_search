Gabriels Sargisjans (armēņu: Գաբրիել Սարգսյան; dzimis 1983. gada 3. septembrī Erevānā) ir Armēnijas starptautiskais lielmeistars šahā (2002). 1996. gadā kļuvis par Pasaules junioru šaha čempionāta uzvarētāju U14 vecuma grupā. 1998. gadā uzvarējis Eiropas jauniešu šaha čempionātā U18 vecuma grupā. Daudzkārtējais Armēnijas šaha čempionātu laureāts, kurā izcīnījis 2 zelta (2000, 2003), sudraba (2002) un 2 bronzas (2004, 2005) medaļas. Uzvarējis starptautiskajos šaha turnīros Abū Dabī (2003), Zafrā (Spānija, 2007), Kopenhāgenas Politiken Cup (2007), Čikāgā (2012, 2014). 2007. gadā uzvarējis Eiropas šaha klubu kausa izcīņā Spānijas komandas CA Linex Magic Mérida sastāvā. 2021. gada novembrī Rīgā izcīnījis 10. vietu 2021. gada "FIDE Chess.com Grand Swiss" turnīrā. 2022. gadā Slovēnijā izcīnījis 2. vietu Eiropas individuālajā čempionātā šahā. 2023. gada novembrī Daglasā ierindojies 65. vietā "FIDE Grand Swiss" turnīrā. Sekmīgi pārstāvējis Armēnijas komandu lielākajos komandu šaha turnīros: Pasaules šaha olimpiādē piedalījies 9 reizes (2000-2014, 2022). Komandu vērtējumā izcīnījis 3 zelta (2006, 2008, 2012), sudraba (2022) un 2 bronzas (2002, 2004) medaļas. Individuālajā vērtējumā izcīnījis zelta (2008) medaļu; Eiropas komandu šaha čempionātos piedalījies 6 reizes (2007-2017). Komandu vērtējumā izcīnījis 2 sudraba (2007, 2015) medaļas. Individuālajā vērtējumā izcīnījis zelta (2009), 2 sudraba (2011, 2017) un bronzas (2015) medaļas; 2023. gadā Budvā Armēnijas izlases sastāvā izcīnījis 3. vietu Eiropas komandu šaha čempionātā. Pasaules komandu šaha čempionātā piedalījies 4 reizes (2010-2015). Komandu vērtējumā izcīnījis zelta (2011) un sudraba (2015) medaļas. Individuālajā vērtējumā izcīnījis bronzas (2010) medaļu. Par panākumiem turnīros FIDE 1999. gadā Sargisjanam piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. 2008. gada decembrī atzīts par Armēnijas gada labāko sportistu. Sargissian gewinnt Ruy Lopez-Turnier in Zafra 2007 Gabriel Sargissian wins Chicago Open on tie-break OlimpBase :: 23rd European Chess Club Cup, Kemer 2007, CA Linex Magic Mérida 2021 FIDE Chess.com Grand Swiss Eiropas čempionātā Meškovs finišē ārpus labāko simta 2023 FIDE Grand Swiss 44th Olympiad Chennai 2022 Open OlimpBase :: Men's Chess Olympiads :: Gabriel Sargissian OlimpBase :: European Men's Team Chess Championship :: Gabriel Sargissian European Team Chess Championship 2023 - Open OlimpBase :: World Men's Team Chess Championship :: Gabriel Sargissian В Армении названы имена 10 лучших спортсменов страны Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)