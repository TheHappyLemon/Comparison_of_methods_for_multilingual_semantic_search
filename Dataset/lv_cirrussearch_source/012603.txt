2004. gada Eiropas čempionāts futbolā notika Portugālē no 12. jūnija līdz 4. jūlijam. Tas bija pēc skaita 12. Eiropas čempionāts futbolā, ko rīkoja UEFA. Par Eiropas čempioniem negaidīti kļuva Grieķijas izlase, kas finālā ar 1-0 pārspēja laukuma saimniekus Portugāli. Šis bija pirmais un pagaidām vienīgais Eiropas čempionāta finālturnīrs, kurā piedalījās arī Latvijas izlase. Pamatraksts: 2004. gada Eiropas čempionāta futbolā dalībvalstu sastāvi Šīs 16 komandas piedalījās 2004. gada Eiropas čempionātā. Turnīram automātiski kvalificējās laukuma saimnieki Portugāles izlase. Turnīra formāts bija tieši tāds pats, kā iepriekšējā čempionātā. 16 komandas tika sadalītas 4 grupās pa četrām komandām. Katras grupas 2 spēcīgākās izlases iekļuva ceturtdaļfinālā. A grupā uzvarēja laukuma saimnieki Portugāle, bet otro vietu pārsteidzoši ieguva Grieķijas izlase, kas apsteidza par spēcīgākām uzskatītās Spānijas un Krievijas izlases. No B grupas ceturtdaļfinālā ļoti pārliecinoši iekļuva favorītes Francija un Anglija, savukārt C grupā 3 komandas ieguva 5 punktus, taču pateicoties neizšķirtam pēdējā savstarpējā spēlē, tālāk iekļuva Zviedrija un Dānija, aiz borta atstājot Itāliju. D grupā visās 3 spēlēs uzvarēja Čehija, bet otrajā vietā palika Nīderlande, kas apsteidza vāciešus un latviešus. Divās no četrām ceturtdaļfināla spēlēm uzvarētāju nācās noskaidrot pēcspēles 11 m sitienu sērijās, kur Portugāle uzvarēja Angliju, bet Nīderlande - Zviedriju. Vēl Čehija ar 3-0 sagrāva dāņus, savukārt kārtējo pārsteigumu sagādāja Grieķija, ar 1-0 uzvarot Francijas izlasi. Pusfinālā ļoti līdzīgā spēlē Portugāle ar 2-1 uzvarēja Nīderlandi, bet Čehijas izlasi apturēja grieķi. Finālā tikās Portugāle pret Grieķiju. Par favorītiem tika uzskatīti mājinieki portugāļi, taču visa turnīra laikā izteiktu aizsardzības futbolu spēlējošā Grieķijas izlase, pateicoties Angelosa Haristeasa gūtajiem vārtiem, jau trešajā spēlē pēc kārtas uzvarēja ar 1-0, tā kļūstot par Eiropas čempioniem. Eiropas čempionāta futbolā 2004 labākie vārtu guvēji 2. minutē: Dmitrijs Kiričenko (Krievija pret Grieķiju) UEFA turnīra simboliskā izlase Labākais vārtu guvējs Milans Barošs Labākais spēlētājs Teodoross Zagorakis Latvijas futbola izlase 2004. gada Eiropas čempionātā «Euro 2004 Top Scorers - Stan James». Arhivēts no oriģināla, laiks: 2012. gada 24. maijā. Skatīts: 2012. gada 24. maijā. «Arhivēta kopija». Arhivēts no oriģināla, laiks: 2012. gada 24. maijā. Skatīts: 2008. gada 13. septembrī. Vikikrātuvē par šo tēmu ir pieejami multivides faili. Skatīt: 2004. gada Eiropas čempionāts futbolā. Oficiālais rezultātu arhīvs (angliski)