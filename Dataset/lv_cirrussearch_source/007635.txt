Gorans Bezina (dzimis 1980. gada 21. martā) ir bijušais horvātu izcelsmes Šveices hokejists, aizsargs, Šveices hokeja izlases dalībnieks. Pašlaik (2020) spēlē NLB līgas klubā HC Sierre. Savu profesionālā spēlētāja karjeru Bezina uzsāka 1998. gadā, kad spēlēja Šveices hokeja līgas kluba Fribourg-Gottéron rindās. 1999. gada NHL draftā Goranu izvēlējās Fīniksas "Coyotes" vienība, taču uz Ziemeļameriku Bezina devās vien 2001. gada vasarā. Viņš spēlēja "Coyotes" Amerikas hokeja līgas fārmklubā Springfīldas "Falcons", un vien 2003.—04. sezonā ar trim spēlēm debitēja arī Fīniksas kluba rindās. Tiesa, 2004. gada vasarā Bezina atgriezās Eiropā, pievienojoties Genève-Servette HC vienībai, kurā kopš 2006. gada pildīja komandas kapteiņa funkcijas. Ženēvas kapteinis Bezina bija 10 sezonas pēc kārtas. 2014. un 2015. gadā kopā ar komandu izcīnīja Špenglera kausu. 2016. gada vasarā Bezina pievienojās KHL vienībai Zagrebas "Medveščak", taču 2017. gada janvārī atgriezās Genève-Servette HC rindās, tās sastāvā aizvadot vēl divarpus sezonas. Šveices izlases rindās Bezina spēlējis vienpadsmit Pasaules čempionātos, kā arī 2006. gada olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)