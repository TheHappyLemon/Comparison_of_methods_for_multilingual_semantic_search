Šis raksts ir par dažāda veida velosipēdiem. Par velosipēdu ar diviem riteņiem skatīt rakstu divritenis. Velosipēds (no franču: vélocipède, no latīņu: velox — 'ātrs' un pes — 'kāja, pēda') ir ar pedāļiem darbināms transportlīdzeklis. Ir dažādu veidu velosipēdi, pazīstamākie ir velosipēdi ar diviem riteņiem (divritenis), starp bērniem paredzētajiem velosipēdiem populāri ir arī varianti ar trīs riteņiem (trīsritenis). Velosipēds ir radies 19. gadsimta Eiropā. Šodien pasaulē ir aptuveni miljards velosipēdu, kas pilda transporta funkcijas vairākos reģionos, īpaši Ķīnā un Nīderlandē. Tie tiek izmantoti kā aktīvās atpūtas inventārs un ir atraduši pielietojumu kā bērnu rotaļlietas, pieaugušo treniņu, militārais, policijas, sporta un kurjeru inventārs. Tipiska velosipēda forma un komplektācija nav īpaši mainījusies, kopš tika radīts pirmais velosipēds, kuram pedāļus ar riteņiem savienoja ķēde. Tomēr daudzas svarīgas detaļas ir uzlabotas, īpaši ar moderno materiālu un datorizētās projektēšanas parādīšanos. Tas ir ļāvis pielāgot velosipēdu dažādiem velobraukšanas veidiem. Velostatīvs Latviešu literārās valodas vārdnīca. 1.–8. Rīga, Zinātne, 1972.–1996 DidYouKnow.cd. «There are about a billion bicycles in the world.». 2006. Skatīts: 2007-10-09.[novecojusi saite] Vikikrātuvē par šo tēmu ir pieejami multivides faili. Skatīt: Velosipēds. Encyclopædia Britannica raksts (angliski)