Lerkendal stadions ir futbola stadions Tronheimā, Norvēģijā. Tajā savas mājas spēles aizvada klubs Rosenborg BK. Stadiona ietilpība ir 21 421 vieta. Tas ir otrs lielākais futbola stadions Norvēģijā pēc Ullevaal stadiona. Stadions tika atklāts 1947. gada 10. augustā kā daudzfunkcionāls stadions, tajā bija arī vieglatlētikas skrejceliņi. Sākotnēji stadionu izmantoja futbola komandas SK Freidig un FK Kvik. Rosenborg savas spēles tajā sāka aizvadīt 1957. gadā. Stadions vairākkārt ir ticis renovēts. Stadiona pārbūvē, kas tika veikta no 2000. līdz 2002. gadam, tika paplašinātas tribīnes un noņemti skrejceliņi, pārveidojot to par futbola stadionu. Līdz ar to Tronheimas pašvaldība pārdeva stadionu klubam Rosenborg. 2016. gadā stadionā tika aizvadīta UEFA Superkausa spēle. Tā bija pirmā reize, kad kādā no Norvēģijas stadioniem notiek Eiropas kausu finālspēle. Stadions 1947. gadā Skats no ārpuses «Fakta om stadion». rbk.no (norvēģu). Skatīts: 2019. gada 30. augustā. «Topp 10: Største fotballstadioner i Norge». fotballkanalen.com (norvēģu). Arhivēts no oriģināla, laiks: 2019. gada 30. augustā. Skatīts: 2019. gada 30. augustā. «Trondheim set to stage 2016 UEFA Super Cup». uefa.com (angļu). 2014. gada 18. septembrī. Skatīts: 2019. gada 30. augustā. Vikikrātuvē par šo tēmu ir pieejami multivides faili. Skatīt: Lerkendal stadions. Lerkendal stadions Rosenborg BK vietnē (norvēģiski)