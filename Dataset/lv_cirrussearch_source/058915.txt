Searchlight Pictures, Inc. (vienkāršoti Searchlight) ir ASV kinostudija, kas ir Walt Disney Studios meitasuzņēmums, kas pieder kompānijai The Walt Disney Company. Studija, kas dibināta 1994. gadā kā Fox Searchlight Pictures, Inc., galvenokārt koncentrējas uz art house filmu producēšanu, izplatīšanu un iegādi. Searchlight ir izplatītājs filmām "Graustu miljonārs", "12 gadi verdzībā", "Putncilvēks", "Ūdens forma" un "Klejotāju zeme", kas saņēmušas Amerikas Kinoakadēmijas balvas kategorijā "Labākā filma". Šai kategorijai bija izvirzītas arī citas studijas izplatītās filmas — ir "Visu vai neko" (The Full Monty), "Sānceļi" (Sideways), "Mis Saulstariņš", "Džuno", "Melnais gulbis", "127 stundas", "Dzīvības koks", "Pēcteči", "Savrupnieki no mežonīgajiem dienvidiem", "Viesnīca "Diženā Budapešta"", "Bruklina", "Trīs paziņojumi pie Ebingas Misūri štatā", "Favorīte" un "Trusis Džodžo". Studija visā pasaulē ir nopelnījusi vairāk nekā 5,3 miljardus ASV dolāru un ieguvusi 26 Zelta globusa balvas, 47 BAFTA kino balvas un 43 Amerikas Kinoakadēmijas balvas. "Graustu miljonārs" ir studijas lielākais komerciālais panākums ar vairāk nekā 377 miljoniem ASV dolāru kases ieņēmumiem, ar ražošanas budžetu 15 miljoni ASV dolāri. Searchlight Pictures bija viena no 21st Century Fox filmu ražošanas studijām, ko Disney iegādājās 2019. gada 20. martā. Studijas pašreizējais nosaukums ir kopš 2020. gada 17. janvāra. Pirms Searchlight izveides uzņēmums Twentieth Century Fox darbojās art-house filmu tirgū, izdodot neatkarīgas un art-house filmas zem 20th Century-Fox International Classics zīmola, ko vēlāk pārdēvēta par 20th Century-Fox Specialized Film Division, pēc tam par TLC Films. Ievērojamākās filmas, kas izdotas zem šiem zīmoliem ir "Nopūtas", Bill Cosby: Himself, Eating Raoul, The Gods Must Be Crazy, Reuben, Reuben un Ziggy Stardust and the Spiders from Mars. 1990. gadu sākumā Twentieth Century Fox vadītāji nolēma līdzināties Disney jauniegūtās Miramax studijas komerciālajiem panākumiem. 1994. gadā Twentieth paziņoja par meitasuzņēmuma dibināšanu, kas veicinātu viņu ienākšanu art-house filmu tirgū, un tā paša gada jūlijā viņi piesaistīja Tomu Rotmanu, toreizējo The Samuel Goldwyn Company ražošanas prezidentu, lai vadītu jauno meitasuzņēmumu. Drīz vien tai tika piešķirts nosaukums Fox Searchlight Pictures, un Rotmans bija tās prezidents. Jaunais uzņēmums mantoja pazīstamos zīmola elementus, kas saistīti ar Twentieth Century Fox; Fox Searchlight filmas tika atklātas ar lielu monolītu Fox Searchlight nosaukumu, ko izgaismoja tie paši Twentieth Century Fox prožektori un fonā skanēja tās pašas Twentieth Century Alfrēda Ņūmena komponētās fanfaras. Jau ar pirmo studijas filmu The Brothers McMullen (1995), Fox Searchlight sāka izplatīt neatkarīgas filmas, piemēram, Girl 6, "Skaistuma nolaupīšana" (Stealing Beauty) un "Viņa ir īstā". Lai gan šīs filmas saņēma pozitīvus kritiķu atsauksmes, tās tomēr nebija komerciāli ļoti veiksmīgas; Fox Searchlight pirmais īstais komerciālais izrāviens notika ar filmu "Visu vai neko" (The Full Monty, 1997), iegūstot studijai pirmās kino nozares balvas. 2006. gadā tika izveidota līdzkompānija Fox Atomic, lai ražotu un/vai izplatītu žanra filmas. Fox Atomic pārtrauca darbību 2009. gadā. 2019. gada 20. martā Disney iegādājās 21st Century Fox, tostarp Fox Searchlight. No 2019. gada novembra FX un Fox Searchlight veido straumēšanas platformai Hulu. No 2020. gada 17. janvāra vārds Fox tika noņemts no zīmola nosaukuma, un Fox Searchlight Pictures pārtapa par Searchlight Pictures, tādā veidā norobežojoties no atsevišķās Fox Corporation. Kopš 1994. gada Searchlight Pictures ir saņēmis 164 Amerikas Kinoakadēmijas balvas nominācijas ar 43 uzvarām (tostarp pieciem labākās filmas ieguvējiem kopš 2009. gada), 117 Zelta globusa nominācijas ar 26 uzvarām, 173 BAFTA kino balvas nominācijas ar 47 uzvarām, 66 Ekrāna aktieru ģildes balvas nominācijas ar 12 uzvarām, 215 Kritiķu izvēles balvas nominācijas ar 55 uzvarām, un 137 Neatkarīgā gara balvas nominācijas ar 54 uzvarām. 2018. gada aprīlī studija izveidoja Searchlight Television, paplašinot Searchlight zīmola veidoto projektu klāstu. To vada Deivids Grīnbaums un Metjū Grīnfīlds. Tās mērķis ir veidot gan oriģinālus materiālus, gan Searchlight esošo filmu bibliotēkas adaptācijas priekš kabeļtelevīzijām, straumēšanas un apraides televīzijām dokumentālo filmu, seriālu, ierobežotu sēriju un citu televīzijas pārraižu veidā. 2019. gada aprīlī straumēšanas platforma Hulu pasūtīja no Searchlight Television un 20th Television seriālu The Dropout ar Amandu Saifredu galvenajā lomā. Studija kopā ar ABC Signature izstrādā romāna City of Ghosts adaptāciju un kopā ar Westbrook Studios Noras Džemisinas The Inheritance Trilogy adaptāciju. 2021. gada oktobrī Hulu Searchlight Television un 20th Television pasūtīja seriālu Mela Bruksa filmas History of the World, Part I turpinājumam. 2019. gada martā studija izveidoja Searchlight Shorts — īsfilmu kolekciju, ko studija iegādāsies no augstākā līmeņa festivāliem un izlaidīs savā YouTube kanālā. Pirmās divas filmas, ko studija iegādājās šai kolekcijai, bija Šellijas Laumanas īsfilma Birdie un Gaja Nativa īsfilma Skin, no kurām pēdējā ieguva Kinoakadēmijas balvu 2018. gadā kā labākā īsfilma. Citas īsfilmas, kas iekļautas kolekcijā ir A.V. Rokvela īsfilma Feathers, Metjū Pučīni īsfilma Lavender, Fredija Makdonalda īsfilma Sew Torn, Savanas Līfas un Teiloras Raselas īsfilma The Heart Still Hums un Džūlijas Beilisas un Sema Gesta īsfilma Wiggle Room. 20th Century Studios Fox Broadcasting Company «Executive Profile: Thomas E. Rothman». Skatīts: 2013. gada 10. maijs. «Slumdog Millionaire (2008)». Box Office Mojo. Brooks Barnes. «Disney Drops Fox From Names of Studios It Bought From Rupert Murdoch». The New York Times, 2020. gada 17. janvāris. Skatīts: 2020. gada 17. janvāris. Anthony D'Alessandro. «Fox Removed From 20th Century & Searchlight Logos As Disney Updates Labels». Deadline (angļu), 2020. gada 17. janvāris. Skatīts: 2020. gada 23. aprīlis. Mark Walsh. «Fox Atomic Unveils Broadband Site». Mediapost.com, 2006. gada 20. jūlijs. Skatīts: 2016. gada 7. janvāris. Ross Miller. «20th Century Fox Closing Down Fox Atomic». ScreenRant.com, 2009. gada 21. aprīlis. Skatīts: 2016. gada 7. janvāris. Georg Szalai, Paul Bond. «Disney Closes $71.3 Billion Fox Deal, Creating Global Content Powerhouse». The Hollywood Reporter, 2019. gada 20. marts. Skatīts: 2019. gada 20. marts. Patrick Hipes. «After Trying Day, Disney Sets Film Leadership Lineup». Deadline Hollywood, 2019. gada 21. marts. Skatīts: 2019. gada 27. marts. Cynthia Littleton. «FX to Produce Original Series for Hulu as Brands Become More Closely Intertwined». Variety (angļu), 2019. gada 7. novembris. Skatīts: 2020. gada 11. marts. Adam B. Vary. «Disney Drops Fox Name, Will Rebrand as 20th Century Studios, Searchlight Pictures». Variety, 2020. gada 17. janvāris. Skatīts: 2020. gada 17. janvāris. «Browser Unsupported - Academy Awards Search | Academy of Motion Picture Arts & Sciences». awardsdatabase.oscars.org. Skatīts: 2020-11-19. «Winners & Nominees 2020». www.goldenglobes.com (angļu). Arhivēts no oriģināla, laiks: 2019-12-10. Skatīts: 2020-11-19. «BAFTA Awards». awards.bafta.org. Skatīts: 2020-11-19. «The 26th Annual Screen Actors Guild Awards | Screen Actors Guild Awards». www.sagawards.org (angļu). Skatīts: 2020-11-19. «Critics Choice Awards | Critics Choice Awards» (en-US). Skatīts: 2020-11-19. «History». Film Independent (en-US). Skatīts: 2020-11-19. Mike Fleming. «Searchlight Launches TV Division; David Greenbaum, Matthew Greenfield Upped To Production Presidents For Film, TV». Deadline Hollywood, 2018. gada 11. aprīlis. Skatīts: 2018. gada 18. jūlijs. Laura Bradley. «What Searchlight's New TV Division Means for the Future of Prestige TV». Vanityfair.com. Arhivēts no oriģināla, laiks: 2021. gada 19. aprīlī. Skatīts: 2018. gada 18. jūlijs. Nellie Andreeva. «Hulu Orders 'The Dropout' Limited Series Starring Kate McKinnon As Elizabeth Holmes From Searchlight TV». Deadline (angļu), 2019-04-10. Skatīts: 2019-05-07. Joe Otterson. «'City of Ghosts' Series Adaptation in the Works at ABC Signature, Searchlight Television (EXCLUSIVE)». Variety, 2021. gada 11. marts. Arhivēts no oriģināla, laiks: 2013. gada 19. augustā. Skatīts: 2021. gada 25. decembrī. Nellie Andreeva. «N.K. Jemisin's 'The Inheritance Trilogy' To Be Developed As TV Series By Searchlight TV & Westbrook Studios». Deadline Hollywood, 2021. gada 12. marts. Joe Otterson. «‘History of the World Part II’ Variety Series Ordered at Hulu, Mel Brooks to Write and Executive Produce (EXCLUSIVE)». Variety (en-US), 2021-10-18. Skatīts: 2021-10-19. «Film News Roundup: Fox Searchlight Launches Searchlight Shorts». 2019. gada 19. marts. «Searchlight Acquires Sundance Short Film 'Wiggle Room'». 2021. gada 3. marts. «Fox Searchlight Acquires Freddy Macdonald 'Sew Torn' Short». 2019. gada 4. marts. Oficiālā tīmekļa vietne