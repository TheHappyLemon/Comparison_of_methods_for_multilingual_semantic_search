Žils Fransuā Kamils Ferī (franču: Jules François Camille Ferry; dzimis 1832. gada 5. aprīlī, miris 1893. gada 17. martā) bija franču politiķis. Divkārtējs Francijas premjerministrs (1880–1881, 1883–1885), trīskārtējs izglītības ministrs (1879–1881, 1882, 1883), kā arī ārlietu ministrs (1883–1885). 1881. un 1882. gadā ieviesa jaunus izglītības likumus, kas nosaukti viņa vārdā. Likumi noteica, ka pamatizglītība Francijā ir bezmaksas, laicīga un franču valodā. Skolniekiem stundās un starpbrīžos tika atļauts sarunāties tikai franču valodā (apmēram 40% Francijas iedzīvotāju šajā laikā nerunāja franču valodā). Ferī aktīvi atbalstīja Francijas koloniālās impērijas paplašināšanu. Vikikrātuvē par šo tēmu ir pieejami multivides faili. Skatīt: Žils Ferī.