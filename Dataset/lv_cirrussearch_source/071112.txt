Krievu virtuve (krievu: Русская кухня) ir krieviem raksturīgo ēdienu un to gatavošanas īpatnību kopums, kas veidojies dažādu ģeogrāfisku un vēsturisku apstākļu ietekmē. Slavenākie krievu virtuves ēdieni ir borščs, šči, pelmeņi, bliņas, kartupeļu pankūkas, šašliks, kvass, zivju pīrāgi, Olivjē salāti un soļanka. Pēdējo 100 gadu laikā krievu virtuve ir ievērojami mainījusies, jo Krievijā ir notikusi masveida urbanizācija, iznīcināta gadsimtiem pastāvējusī šķiru sabiedrība, notikusi 1917. gada revolūcija un daudzi citi vēsturiski notikumi. Padomju Savienībā krievu virtuvi ietekmēja citu savienības republiku nacionālās virtuves, no kurām tā aizguva dažādus ēdienus. Krievu virtuve ir pazīstama ar savām kultūras un reliģiskajām tradīcijām, kas saistītas ar svētku maltītēm, piemēram, īpašu ēdienu gatavošanu Ziemassvētkiem, Lieldienām un citiem svētkiem. Vikikrātuvē par šo tēmu ir pieejami multivides faili. Skatīt: Krievu virtuve.