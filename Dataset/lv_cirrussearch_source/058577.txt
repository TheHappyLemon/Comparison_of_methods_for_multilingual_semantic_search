Krimas platforma (ukraiņu: Кримська платформа, angļu: Crimea Platform) ir 2021. gada 23. augustā Kijivā dibināts starptautisks Ukrainas starptautisko partneru konsultāciju un darbību koordinēšanas formāts, lai novērstu Krievijas Federācijas veikto Krimas okupāciju 2014. gadā, un panāktu Krimas pussalas atgriešanos Ukrainas kontrolē. Krimas platformas dibināšanas samits notika 2021. gada 23. augustā Kijivā. Tas kļuva par platformas pirmo pasākumu augstākajā politiskajā līmenī un oficiāli uzsāka tās darbību. Samitā uzstājās Ukrainas prezidents, Augstākās Radas priekšsēdētājs, premjerministrs, Krimas tatāru tautas līderis, ārvalstu delegāciju vadītāji, Krimas platformas ekspertu tīkla pārstāvis. Samitā piedalījās 46 valstis un starptautiskās organizācijas. No 46 oficiālajām valstu delegācijām 14 vadīja valstu un valdību vadītāji, 2 — parlamentu vadītāji, vairāk nekā desmit ministru un valdību locekļu līmenī, 4 — starptautisko organizāciju vadītāji. Krimas platformas samits piesaistīja ievērojamu Ukrainas un pasaules mediju uzmanību. Pasākumā tika akreditēti 370 žurnālisti, no kuriem 170 bija ārvalstu. Krimas platforma apvieno nacionālos un starptautiskos Krimas pussalas deokupācijas centienus. Platformas piecas prioritārās jomas: Krimas statusa izmaiņas neatzīšanas politikas starptautiskā konsolidācija; sankciju efektivitātes stiprināšana un to apiešanas ceļu bloķēšana; cilvēktiesību un starptautisko humanitāro tiesību aizsardzība; drošība Azovas-Melnās jūras reģionā un ārpus tā, aizsargājot kuģošanas brīvības principu; okupācijas vides un ekonomisko seku pārvarēšana. Samita laikā notika četras paneļdiskusijas par šādām tēmām: neatzīšanas un sankciju politika; drošības izaicinājumi; cilvēktiesību aizsardzība pagaidu okupētajā Krimā; Krimas tatāru tiesību atjaunošana. Krimas platformai paredzēts darboties paralēli vairākos līmeņos: starpvaldību, parlamentārā un ekspertu līmenī. Starptautiskās Krimas platformas dalībnieku kopīgā deklarācija apstiprināja formulas "Krima ir Ukraina" nemainīgumu, nosodīja Krievijas Federācijas noziegumus Krimā un tās apkārtnē, iezīmēja Ukrainas pussalas deokupācijas starptautiskās politikas parametrus. Ukrainas Augstākā Rada sadarbībā ar NATO Parlamentāro Asambleju izveidoja atbalsta grupas Krimas platformai Latvijas un Lietuvas parlamentos. 2021. gada 6. augustā Kijivā notika Krimas platformas ekspertu tīkla dibināšanas forums. Tai pievienojušies vairāk nekā 200 Ukrainas un ārvalstu neatkarīgie eksperti un zinātnieki no 33 valstīm. 2021. gada 23. augustā Kijivā Krimas platformas dibināšanas samitā piedalījās 46 valstis un starptautiskās organizācijas, pārstāvot: 3/4 Eiropas kontinenta valstis; ES un NATO kā iestādes; 7/7 G7 valstis; 27/27 ES valstis; 30/30 NATO valstis; Ļubļinas trīsstūris (Ukraina, Polija, Lietuva); Asociētā trijotne (Ukraina, Gruzija, Moldova); Ukrainas kaimiņvalstis (izņemot Baltkrieviju un Krievijas Federāciju); 4/7 kontinentus. Visi delegāciju vadītāji neatkarīgi no līmeņa bija pilnvaroti oficiāli pievienot savas valstis Krimas platformai un pieņemt deklarāciju. Krimas platformas deklarācija palika atvērta arī pēc samita, tāpēc platformas dalībnieku loks turpināja augt. Samitā oficiāli tika izveidota Krimas platformas darbība (starpvaldību, parlamentu un ekspertu) visos līmeņos, kas turpināsies līdz brīdim, kamēr pussala tiks atgriezta Ukrainas valdības kontrolē. Kitsoft. «Про платформу | Кримська платформа». crimea-platform.org (ua). Skatīts: 2021-10-08. «THE CRIMEAN PLATFORM WILL BECOME A FOREIGN POLICY INSTRUMENT OF THE DE-OCCUPATION STRATEGY | UA: Ukraine Analytica». UA: Ukraine Analytica (en-US). 2021-03-16. Arhivēts no oriģināla, laiks: 2021-06-04. Skatīts: 2021-10-08. «23. augustā plānots parakstīt Starptautiskās Krimas platformas hartu okupētās pussalas atgūšanai». Sargs.lv (latviešu). Skatīts: 2021-10-08. «Kopīgiem spēkiem izdodas izveidot jaunu formātu Krimas pussalas deokupācijai». LA.LV (latviešu). Skatīts: 2021-10-08. «44 держави та організації: Кулеба назвав повний склад саміту “Кримської платформи”». Українська правда (ukraiņu). Skatīts: 2021-10-08. «Ще одна країна НАТО підтвердила участь у саміті Кримської платформи». Українська правда (ukraiņu). Skatīts: 2021-10-08. «President of Ukraine held talks with the President of Latvia after the Crimea Platform Summit». Official website of the President of Ukraine (angļu). Skatīts: 2021-10-08. «Кулеба задоволений «нервовою» реакцією Росії на українську стратегію деокупації Криму». Крым.Реалии (ukraiņu). Skatīts: 2021-10-08. «Україна представила ЄС концепцію Кримської платформи». Слово і Діло (ukraiņu). Skatīts: 2021-10-08. «Кулеба назвав п’ять пріоритетів роботи "Кримської платформи"». LB.ua. Skatīts: 2021-10-08. «У МЗС оголосили напрямки роботи Кримської платформи». Слово і Діло (ukraiņu). Skatīts: 2021-10-08. «У Раді створили міжфракційне об’єднання «Кримська платформа»». www.ukrinform.ua (ukraiņu). Skatīts: 2021-10-08. «Мезенцева: "Кримська платформа працюватиме на базі ПАРЄ"». LB.ua. Skatīts: 2021-10-08. www.DELFI.lv. «Saeimā nodibināta deputātu grupa Starptautiskās Krimas platformas atbalstam». delfi.lv (latviešu), 2021-05-16. Skatīts: 2021-10-08. «У Києві стартував установчий форум експертної мережі «Кримської платформи» (трансляцію завершено)». Крым.Реалии (ukraiņu). Skatīts: 2021-10-08. «Кримська платформа. Декларація». Офіційне інтернет-представництво Президента України (ua). Skatīts: 2021-10-08. «Представник президента Зеленського сказав, коли «Кримська платформа» завершить роботу». Крым.Реалии (ukraiņu). Skatīts: 2021-10-08.