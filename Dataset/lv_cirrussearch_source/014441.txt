Henrieta Bīčere-Stova (angļu: Harriet Elizabeth Beecher Stowe; dzimusi 1811. gada 14. jūnijā Ličfīldā, ASV, mirusi 1896. gada 1. jūlijā Hartfordā, ASV) bija rakstniece, aktīva vergturības atcelšanas aktīviste ASV, romāna Krusttēva Toma būda autore. Henrieta Bīčere dzimusi pazīstamā mācītāja Līmana Bīčera ģimenē. Viņas jaunākais brālis Henrijs Vords Bīčers gāja tēva pēdās un arī kļuva par mācītāju. Henrieta pēc izglītības iegūšanas ilgu laiku strādāja par skolotāju meiteņu sākumskolā. 1836. gadā viņa izgāja pie vīra, reliģijas mācības profesora Stova no Masačūsetsas. Henrietas Bīčeres Stovas daiļrade lielā mērā bija veltīta cīņai pret vergturību, kā arī cīņai par sieviešu līdztiesību Amerikas sabiedrībā. Viens no viņas pirmajiem romāniem kļuva arī par viņas vispazīstamāko darbu - grāmata Krusttēva Toma būda gada laikā pēc iznākšanas tika pārdota 350 000 eksemplāros. Anglijā romāns piedzīvojis 35 atkārtotus izdevumus, bet pasaulē tas ir tulkots un izdots 20 valodās. Pēc grāmatas izdošanas viņai tika veltīta liela kritika un apvainojumi neobjektivitātē. Henrieta uz to atbildēja, uzrakstot Krusttēva Toma būdas atslēga (A Key to Uncle's Tom Cabin), kur skaidri parādīja, ka grāmatā aprakstītais ir ņemts no viņas dzīves. 1986. gadā Stova tika uzņemta Nacionālajā sieviešu slavas zālē. 2007. gada 13. jūnijā ASV pasta dienests viņai par godu izdeva 75 ¢ "Izcilākie amerikāņi" sērijas pastmarku. Harisa–Stovas štata universitāte Sentluisā, Misūri štatā, ir nosaukta Stovas un Viljama Torija Harisa vārdā. 2010. gadā Ohaio Vēstures biedrība Stovu ierosināja kā finālistu štata balsojumā par iekļaušanu Savienoto Valstu Kapitolija statuju zālē (tā vietā tika izvēlēts Tomass Edisons). - A New England Sketch (1834) - Mark Meriden (1841) Krusttēva Toma būda - Uncle Tom's Cabin (1852) - The Mayflower; or, Sketches of Scenes and Characters Among the Descendants of Pilgrims (Boston, 1882) Krusttēva Toma būdas atslēga - A Key to Uncle's Tom Cabin (1853) - Sunny memories of foreign lands (Boston, 1854) - Dred, A Tale of the Great Dismal Swamp (Boston, 1856) Mācītāja līgava - The Minister's Wooing (Boston, 1859) Ora salas pērle - The Pearl of Orr's Island (1862) Oldtaunieši - Old Town Folks (1869) - Lady Byron Vindicated (1870) - Sam Lawson's Oldtown Fireside Stories (Boston, 1872) Mana sieva un es - My Wife and I (Boston, 1871) - Pink and White Tyranny (Boston, 1871) - Woman in Sacred History (1873) - Palmetto leaves (Boston, 1873) - We and Our Neighbors (1875) - Footsteps of the master (Boston, 1876) - Poganuc People (1878) - A dog’s mission (Boston, 1881). - The Poor Life (1890) https://www.womenofthehall.org/inductee/harriet-beecher-stowe/ https://about.usps.com/postal-bulletin/2007/html/pb22206/info3.10.3.html https://www.cleveland.com/open/2010/07/ohioans_pick_thomas_edison_to.html