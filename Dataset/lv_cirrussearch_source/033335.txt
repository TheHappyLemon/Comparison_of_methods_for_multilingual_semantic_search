Čeneks Kotnauers (čehu: Čeněk Kottnauer; 1910. gada 24. februāris Prāga — 1996. gada 10. februāris Londona) bija Čehoslovākijas un Lielbritānijas starptautiskais meistars šahā (1950). No 1930. gadu vidus līdz 1960. gadu beigām aktīvi piedalījies dažādos starptautiskos šaha turnīros, pārsvarā ierindojies turnīru tabulu vidusdaļā. Labākos rezultātus sasniedzis 1947. gadā, kad Šlehtera memoriālā Vīnē izcīnījis 2. vietu (uzvarēja Lāslo Sabo), bet Nīderlandes pilsētā Beverveikā bijis 3. vietā. Par panākumiem turnīros FIDE 1950. gadā Kotnaueram kā vienam no pirmajiem piešķīrusi starptautiskā meistara (IM), bet 1951. gadā - starptautiskā arbitra nosaukumu. 1953. gadā uzvarējis Lucernas starptautiskajā šaha turnīrā. Drīz pēc tam emigrējis uz Lielbritāniju, kur pieņēmis šīs valsts pilsonību. 1970. gados bijis viens no vadošajiem Anglijas bērnu un jaunatnes šaha treneriem. Pārstāvējis Čehoslovākijas un Anglijas komandu lielākajos komandu šaha turnīros: Pasaules šaha olimpiādēs piedalījies 3 reizes (1952, 1964, 1968). Individuālajā vērtējumā izcīnījis zelta (1952) medaļu; Klāras Benediktas kausa izcīņās piedalījies 4 reizes (1962, 1966-1968). Komandu vērtējumā izcīnījis 3 bronzas (1962, 1967, 1968) medaļas, bet individuālajā vērtējumā izcīnījis zelta (1967) medaļu. OlimpBase :: Men's Chess Olympiads :: Cenek Kottnauer OlimpBase :: Clare Benedict Chess Cup :: Cenek Kottnauer Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)