Cyrix bija mikroprocesoru ražotājs, kurš dibināts 1988. gadā kā augstražīgu matemātisko līdzprocesoru piegādātājs. Kompāniju dibināja agrākie Texas instruments darbinieki. Cyrix dibinājs Džerijs Rodžers (Jerry Rogers) agresīvi vervēja inženierus, izveidojot nelielu, bet efektīvu 30 cilvēku grupu. 1997. gada 11. novembrī Cyrix apvienojās ar kompāniju National Semiconductor. Pirmais Cyrix produkts personālo datoru tirgum bija ar X87 savietojams peldošā punkta līdzprocesors. Cyrix FasMath 83D87 un 83S87 tika ievesti 1989. gadā. Tie bija ātrākie 387-savietojamie līdzprocesori, un nodrošināja līdz pat 50% lielāku ražību nekā Intel 387DX. Viņu pirmie mikroprocesori bija 486SLC un 486DLC, kurus izlaida 1992. gadā, kuri, neskatoties uz to nosaukumiem, bija savietojami attiecīgi ar 386SX un DX ligzdām. Cyrix bija spējīga izlaist arī 486, kas būtu savietojami ar Intel kolēģu ražoto procesoru ligzdām. Šie mikroprocesori tirgū ienāca novēloti, tie bija lēnāki nekā AMD 486s un Intel produkti, tāpēc ar pirmajiem modeļiem tirgošana neveicās. Cyrix procesori ieguva popularitāti ar uzlabotajiem modeļiem, tādiem kā 50, 66 un 80 MHz 486, kas darbojās ar 5 voltiem, kamēr iepriekšējo barošanas spriegums bija tikai 3V. 1995. gadā, kamēr viņu Pentium klons vēl nebija gatavs, Cyrix atkārtoja savu vēsturi, izlaižot Cx5x86, kuru varēja iespraust 486 ligzdā. Tie darbojās 100, 120 vai 133 MHz frekvencē, un ražība bija salīdzināma ar Pentium, kas strādāja ar 75 MHz. Ja AMD Am5x86 bija mazliet vairāk kā četrkāršotas taktsfrekvences 486 ar jaunu vārdu, tad Cyrix's 5x86 jau bija īstenojis dažas Pentium īpatnības. Vēlāk 1995. gadā Cyrix izlaida tā vislabāk zināmo mikroprocesoru 6x86, kurš bija pirmais Cyrix procesors, kas varēja sacensties ar Intel mikroshēmām. Sākotnēji Cyrix cerēja iegūt pārākumu tā paaugstinātās ražības dēļ, bet 6x86 matemātiskais līdzprocesors nebija tik ātrs kā Intel Pentium. Sakarā ar 3D spēļu popularitāti Cyrix bija piespiests pazemināt cenas, jo vairs nebija spējīgs konkurēt ar Intel un AMD. Vēlāk izlaistais 6x86L bija 6x86 modifikācija, kurš patērēja mazāk enerģijas, un 6x86MX ar pievienotām MMX komandām un lielu L1 kešatmiņu. MII bija 6x86MX modifikācija ar nelielām izmaiņām, kurš palīdzēja labāk konkurēt ar Pentium II. Tā kā 6x86 bija efektīvāks ar savām iebūvētajām komandām, tās pamats bija labāks nekā Intel's Pentium, un arī tāpēc, ka Cyrix dažreiz izmantoja ātrāku kopņu ātrumu nekā Intel vai AMD, Cyrix un konkurents AMD kopīgi izstrādāja strīdīgo PR vērtēšanas sistēmu, lai varētu precīzāk salīdzināt to produktus ar Intel. Kaut arī 6x86 darbojās 133 MHz frekvencē, kopumā tas bija nedaudz ātrāks par Pentium, kas strādā ar 166 MHz, līdz ar to 133 MHz 6x86 tika tirgots ar nosaukumu "6x86-P166+". Intel iebilda par "P166 un "P200" nosaukumu izmantošanu ne Pentium produktos, un Cyrix bija jāpieliek burts "R" pie tā nosaukumiem. Cyrix projektēja un pārdeva savas mikroshēmas, bet pusvadītāju ražošana notika ārkompānijās. Sākotnēji Cyrix visvairāk izmantoja Texas Instruments ražotnes un SGS Thomson (pašlaik STMicroelectronics). 1994. gadā, pēc domstarpību sērijas ar TI un ražošanas grūtībām ar SGS Thomson, Cyrix vērsās pie IBM Microelectronics, kuras ražošanas tehnoloģijas konkurēja ar Intel. Pēc līguma IBM ieguva tiesības ražot un pārdot Cyrix izstrādātos mikroprocesorus ar IBM vārdu.