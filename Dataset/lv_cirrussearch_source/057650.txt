Bjerns Keiperss (nīderlandiešu: Björn Kuipers; dzimis 1973. gada 28. martā) ir Nīderlandes futbola tiesnesis. Eredivisie spēles sāka tiesāt 2005. gadā. Par FIFA kategorijas tiesnesi kļuva 2006. gadā. Tajā pašā gadā tiesāja Eiropas U-17 čempionāta spēles, ieskaitot finālu. 2009. gadā tika iekļauts UEFA tiesnešu elites grupā. 2011. gadā tiesāja UEFA Superkausa spēli starp FC Barcelona un FC Porto. 2012. gada Eiropas čempionātā tiesāja divas grupu turnīra spēles. 2013. gadā Keiperss tika nozīmēts par galveno tiesnesi UEFA Eiropas līgas finālspēlē starp Benfica un Chelsea. 2013. gada FIFA Konfederāciju kausā tiesāja finālu starp Brazīlijas un Spānijas izlasēm. 2014. gada 24. maijā tiesāja UEFA Čempionu līgas finālu, kurā tikās Spānijas klubi Real Madrid un Atlético Madrid. Bija viens no tiesnešiem 2014. gada FIFA Pasaules kausa finālturnīrā. Tur tiesāja divas grupu turnīra spēles un astotdaļfinālu starp Kolumbiju un Urugvaju. 2016. gada Eiropas čempionātā Keiperss tika apstiprināts par tiesnesi trīs spēlēs — divos mačos grupu turnīrā, kā arī ceturtdaļfinālā starp Franciju un Islandi. 2017. gadā tiesāja FIFA U-20 Pasaules kausa finālspēli. 2018. gadā tika nozīmēts tiesāt UEFA Eiropas līgas finālu otro reizi. 2018. gada FIFA Pasaules kausa finālturnīrā bija tiesnesis četrās spēlēs. Viņš aizvadīja divas spēles grupu turnīrā, kā arī astotdaļfinālu starp Spāniju un Krieviju un ceturtdaļfinālu, kurā tikās Zviedrija un Anglija. 2021. gada aprīlī Keiperss tika apstiprināts par vienu no tiesnešiem 2020. gada Eiropas čempionāta finālturnīrā. «Kuipers to referee UEFA Europa League final». uefa.com (angļu). 2013. gada 13. maijā. Skatīts: 2021. gada 17. jūnijā. «Kuipers handed UEFA Champions League final». uefa.com (angļu). 2014. gada 7. maijā. Skatīts: 2021. gada 17. jūnijā. «Björn Kuipers to referee Europa League final». uefa.com (angļu). 2018. gada 7. maijā. Skatīts: 2021. gada 17. jūnijā. «Referee teams for UEFA EURO 2020 appointed». uefa.com (angļu). 2021. gada 21. aprīlī. Skatīts: 2021. gada 17. jūnijā. Vikikrātuvē par šo tēmu ir pieejami multivides faili. Skatīt: Bjerns Keiperss. Worldreferee.com profils (angliski)