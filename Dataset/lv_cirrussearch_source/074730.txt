Andrijs Ševčenko (ukraiņu: Андрій Миколайович Шевченко; dzimis 1976. gada 29. septembrī Dvirkivščinā, Kijivas apgabalā) ir ukraiņu politiķis, bijušais futbolists un treneris. Spēlējis uzbrucēja pozīcijā. Pirmais un pēdējais pārstāvētais klubs spēlētāja karjeras laikā bija Kijivas "Dinamo". Spēlējis arī AC Milan un Chelsea. Ilggadējs Ukrainas futbola izlases spēlētājs. Ukrainas Nopelniem bagātais sporta meistars. No 2016. līdz 2021. gadam bija Ukrainas izlases galvenais treneris. No 2021. gada novembra līdz 2022. gada janvārim bija Itālijas A sērijas kluba Genoa galvenais treneris. Ševčenko tiek uzskatīts par vienu no visu laiku labākajiem uzbrucējiem un visu laiku labāko Ukrainas spēlētāju. Viņš ir visu laiku rezultatīvākais Ukrainas izlases spēlētājs, ar 48 vārtu guvumiem. Ševčenko karjeru sāka Kijivas "Dinamo" un izcīnīja piecus līgas titulus pēc kārtas, pirms parakstīja līgumu ar "Milan". Milānā viņš kļuva par vienu no labākajiem uzbrucējiem Eiropā un 2003. gadā uzvarēja UEFA Čempionu līgā. Viņš arī ieguva dažādus līgas un kausa titulus Ukrainā, Itālijā un Anglijā. Viņš bija arī Čempionu līgas finālists 2005. un 2008. gadā. Ševčenko ir septītais rezultatīvākais vārtu guvējs Eiropas klubu sacensībās, ar 67 vārtiem. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē, un tajā pašā gadā viņš ieguva arī Zelta bumbu. Savā starptautiskajā karjerā viņš kā kapteinis aizveda Ukrainu līdz ceturtdaļfinālam, izlases pirmajā FIFA Pasaules kausā, 2006. gadā, kā arī piedalījās UEFA Euro 2012. 2012. gadā A. Ševčenko beidza futbolista karjeru un pievērsās politikai. Viņš kandidēja Ukrainas parlamenta vēlēšanās, taču netika ievēlēts. Futbolā viņš atgriezās 2016. gadā, būdams Ukrainas izlases trenera asistents, no februāra līdz jūlijam, kuru tolaik vadīja Mihailo Fomenko. 2016. gada jūlijā Ševčenko tika iecelts par Ukrainas izlases galveno treneri, kuru viņš aizveda līdz UEFA Euro 2020 ceturtdaļfinālam. Ševčenko kļuva par Ukrainas Nacionālās Olimpiskās komitejas viceprezidentu 2022. gada 17. novembrī. Viņš pameta Nacionālo Olimpisko komiteju 2023. gada janvārī, jo nepiekrita tās jaunā prezidenta Vadima Gutcaita vēlēšanu rezultātiem. 2024. gada janvārī Ševčenko tika ievēlēts par Ukrainas Futbola asociācijas prezidentu. Ševčenko dzimis 1976. gadā, Dvirkivščinā, Kijivas apgabalā. 1979. gadā viņa ģimene pārcēlās uz jaunuzcelto apkaimi Kijivā – Obolonu. Kijivā Ševčenko mācījās 216. Pilsētas skolā un 1986. gadā (9 gadu vecumā) iestājās Oleksandra Špakova trenētajā futbola sekcijā. Čornobiļas atomelektrostacijas katastrofas dēļ, kopā ar savu sporta grupu, viņš uz laiku tika evakuēts no pilsētas. Agrā bērnībā viņš bija arī konkurētspējīgs bokseris, bet, galu galā, viņš izvēlējās pāriet uz futbolu. 1986. gadā Ševčenko neizturēja dribla testu, lai iekļūtu specializētajā sporta skolā Kijivā, taču, spēlējot jauniešu turnīrā, viņam izdevās pievērst uzmanību Kijivas "Dinamo" skautam, kā rezultātā viņš tika paņemts klubā. Četrus gadus vēlāk Ševčenko bija "Dinamo" U-14 komandā, Iana Raša kausa izcīņā (tagad Velsas Superkauss); viņš finišēja kā turnīra rezultatīvākais spēlētājs un toreizējais Liverpool spēlētājs viņam kā balvu piešķīra Raša futbola buču pāri. Ševčenko savu profesionāļa karjeru sāka 16 gadu vecumā, 1993. gada 5. maijā, kad viņš nāca uz maiņu, tikai uz 12 minūtēm, mājās ar 0:2 zaudējot Odesas otrajai komandai, Chornomorets-2 Odesa. Viņš bija rezervists pēdējās sešās 1992.–1993. gada Ukrainas Pirmās līgas mājas spēlēs un vārtus neguva. Nākamajā, 1993.–1994. gada sezonā, otrajā līmenī, Ševčenko bija "Dinamo-2" labākais vārtu guvējs, ar 12 vārtiem, un viņš pirmo reizi piedalījās starta sastāvā. Ševčenko 1993. gada 7. oktobrī guva savus pirmos vārtus, pret Krystal Chortkiv, mājās spēlējot neizšķirti, 1:1. Tajā pašā sezonā viņš guva savu pirmo hat-trick, mājas spēlē, pret Artania Ochakiv, 1993. gada 21. novembrī, kurā "Dinamo-2" uzvarēja ar 4:1. Ševčenko palika "Dinamo-2" komandā līdz 1994. gada beigām un vēlreiz tika izsaukts uz vienu spēli, 1996. gada beigās.[nepieciešama atsauce] Viņš debitēja Ukrainas Premjerlīgā, "Dinamo" komandā, 1994. gada 8. novembrī, izbraukuma spēlē, pret Doneckas "Shakhtar", kad viņam bija 18 gadu. Tā faktiski bija viņa otrā spēle pirmajā komandā, pēc tam, kad viņš 1994. gada 5. novembrī spēlēja mājas spēlē, Nacionālā kausa izcīņā, pret Strijas "Skala". Tajā gadā Ševčenko kļuva par valsts čempionu un kļuva par kausa īpašnieku "Dinamo" sastāvā. Nākamajā sezonā viņš izcīnīja savu otro līgas titulu, 20 mačos gūstot 6 vārtus. Viņš guva hat-trick pirmajā puslaikā, 1997.–1998. gada UEFA Čempionu līgas izbraukuma spēlē, pret Barcelona, kurā "Dinamo" uzvarēja ar 4:0; līdz 2021. gadam neviens cits viesu komandas spēlētājs Camp Nou laukumā nebija guvis trīs vārtus Čempionu līgā. Viņa 19 vārtu guvumiem 23 līgas spēlēs un sešiem vārtiem desmit Čempionu līgas spēlēs (ieskaitot hat-trick divās kārtās pret Madrides "Real"), sekoja 28 vārtu guvumi visos turnīros, 1998.–1999. gadā. Viņš izcīnīja vietējās līgas titulu "Dinamo" sastāvā katrā no piecām sezonām šajā klubā.[nepieciešama atsauce] 1999. gadā Ševčenko pievienojās Itālijas klubam Milan, par tobrīd rekordaugstu transfēra summu, 25 miljonu dolāru apmērā. Viņš debitēja līgā 1999. gada 28. augustā, spēlējot neizšķirti, 2:2, ar Lecce. Kopā ar pieciem citiem spēlētājiem – Mišelu Platinī, Džonu Čārlzu, Gunnaru Nordālu, Ištvānu Ņeršu un Ferencu Hirzeru – viņam kā ārzemju spēlētājam izdevās izcīnīt A sērijas labākā vārtu guvēja balvu, savā debijas sezonā, 32 mačos gūstot 24 vārtus. Ševčenko savu lielisko formu saglabāja 2000.–2001. gada sezonā, 34 mačos gūstot 24 vārtus, tostarp deviņus vārtus 14 Čempionu līgas spēlēs. Tajā pašā sezonā viņš atkalapvienojās ar Kahu Kaladzi kā komandas biedri, kad "Milan" 2001. gada janvārī parakstīja līgumu ar gruzīnu aizsargu no Kijivas "Dinamo". Neskatoties uz to, ka 24 mačos guva vārtus tikai piecas reizes, galvenokārt savainojumu dēļ, Ševčenko kļuva par pirmo Ukrainā dzimušo spēlētāju, kurš uzvarējis Čempionu līgā, pēc tam, kad "Milan" komanda 2002.–2003. gadā izcīnīja savu sesto trofeju. Viņš pusfinālā guva izšķirošos vārtus, izbraukumā, pret konkurenti Milānas "Inter" un pēc tam realizēja uzvaru nesošo 11 metru soda sitienu, pēcspēles soda sitienu sērijā, finālā, pret Juventus, kas pēc pagarinājuma beidzās bez vārtiem. Pēc tam, kad "Milan" uzvarēja Čempionu līgā, Ševčenko aizlidoja uz Kijivu, lai noliktu savu medaļu pie Valērija Lobanovska kapa (kurš viņu trenēja, kad viņš bija "Dinamo" komandā), kurš nomira 2002. gadā. Viņš arī guva uzvaras vārtus 2003. gada UEFA Superkausa uzvarā pār Porto. Ševčenko A sērijā 2003.–2004. gada sezonā otro reizi karjerā kļuva par labāko vārtu guvēju, gūstot 24 vārtus 32 mačos, "Milan" komandai pirmo reizi piecu gadu laikā triumfējot Scudetto, tādējādi "Milan" komandai iegūstot otro trofeju sezonā. 2004. gada augustā viņš guva trīs vārtus pret Lazio, kad "Milan" uzvarēja Supercoppa Italiana. Ševčenko gadu noslēdza ar 2004. gada Zelta bumbu, kļūstot par trešo ukraiņu spēlētāju, kurš jebkad ieguvis šo balvu, pēc Oleha Blohina un Ihora Belanova. Tajā pašā gadā Ševčenko tika iekļauts arī FIFA 100 sarakstā. 2004.–2005. gada sezonā viņš guva 17 vārtus, pēc vairāku spēļu izlaišanas, dēļ vaiga kaula lūzuma. Ševčenko nākamajā sezonā iegāja Čempionu līgas vēsturē; 2005. gada 23. novembrī viņš guva visus četrus vārtus "Milan" grupu turnīra spēlē, ar 4:0 pārspējot Fenerbahçe, kļūstot tikai par piekto spēlētāju, kurš to paveicis; viņa kompānijā ir Marko van Bastens, Simone Indzagi, Dado Pršo un Rūds van Nistelrojs (kamēr Lionels Mesi šai grupai pievienojās 2009.–2010. gada sezonā un Roberts Levandovskis 2012.–2013. gadā, un 2019.–2020. gadā), un Ševčenko bija vienīgais spēlētājs, kurš to paveica izbraukuma spēlē, līdz Olivjē Žirū to izdarīja "Chelsea" komandā, izbraukumā, pret "Sevilla", 2020.–2021. gada sezonā. Galu galā, "Milan" zaudēja turnīru, kad Ševčenko nerealizēja izšķirošo soda sitienu finālā, pēcspēles sitienu sērijā, pret "Liverpool". 2005.–2006. gada Čempionu līgā viņš guva savus pēdējos vārtus "Milan" labā, ceturtdaļfināla atbildes spēlē, kad viņa komanda ar 3:1 divu spēļu summā no turnīra izslēdza Lyon. Pusfinālā "Milan" ar 1:0 piekāpās vēlākajai uzvarētājai "Barcelona", spēlē, kurā Ševčenko pēdējā minūtē panāca izlīdzinājumu, ko tiesnesis strīdīgā kārtā noraidīja. Neskatoties uz to, viņš pabeidza sacensības kā rezultatīvākais spēlētājs, ar 9 vārtiem 12 spēlēs. 2006. gada 8. februārī Ševčenko kļuva par "Milan" otro visu laiku labāko vārtu guvēju, aiz Gunnara Nordāla, pēc vārtu guvuma, pret Treviso. Viņš sezonu pabeidza kā ceturtais rezultatīvākais spēlētājs, ar 19 vārtiem 28 spēlēs. Ševčenko savu septiņus gadus ilgo karjeru "Milan" noslēdza ar 175 vārtiem 296 spēlēs.[nepieciešama atsauce] 2005. gada vasarā pastāvīgi izskanēja ziņas, ka Chelsea īpašnieks Romāns Abramovičs apmaiņā pret Ševčenko piedāvājis "Milan" rekordsummu, 73 miljonus eiro, un uzbrucēju Ernanu Krespo. "Milan" atteicās no naudas piedāvājuma, bet izīrēja Krespo. "Chelsea" izpilddirektors Pīters Kenjons tika citēts, sakot: "Es domāju, ka Ševčenko ir tāds spēlētājs, kādu mēs vēlētos. Galu galā, lai uzlabotu to, kas mums ir, tam ir jābūt lieliskam spēlētājam, un Ševčenko noteikti iekļaujas šajā klasē.” Ševčenko minēja, ka Abramoviča neatlaidība bija galvenais faktors viņa pārejai. "Milan", ļoti vēloties paturēt uzbrucēju, piedāvāja Ševčenko pagarināt līgumu uz sešiem gadiem. 2006. gada 28. maijā Ševčenko pārgāja no "Milan" uz "Chelsea" par 30,8 miljoniem mārciņu (43,875 miljoniem eiro), pārspējot Maikla Esjēna iepriekšējā gada pārejas summu, kā arī pārspējot rekordu par spēlētāju, ar kuru līgumu noslēdzis Anglijas klubs. Viņš saņēma kreklu ar septīto numuru, kad "Chelsea" galvenais treneris Žuzē Mouriņu teica, ka Ševčenko varētu turpināt to valkāt. Ševčenko debitēja "Chelsea" sastāvā 2006. gada 13. augustā FA Community Shield, gūstot vārtus savas komandas labā, zaudējumā, ar 2:1, pret "Liverpool". 23. augustā viņš guva savus pirmos Premjerlīgas vārtus un savus 300. vārtus augstākajā līmenī, un starptautiskajā futbolā, zaudējot ar 2:1, pret Middlesbrough. Sezonas laikā viņš laiku pa laikam guva vārtus, tostarp izlīdzinājumus pret "Porto" un Valencia, 2006.–2007. gada Čempionu līgā, un vēl vienus pret Londonas konkurentu klubu Tottenham Hotspur, FA kausa izcīņā, palīdzot savai komandai iekļūt pusfinālā. Kopumā viņš no 51 spēles aizvadīja 14. Kampaņas laikā viņš guva savus 57. vārtus karjerā Eiropas sacensībās, ierindojoties otrajā vietā, aiz Gerda Millera, visu laiku rezultatīvāko vārtu guvēju sarakstā, pirms Filipo Indzagi 2007.–2008. gada Čempionu līgā uzstādīja rekordu. Ševčenko 2006.–2007. gada sezona tika pārtraukta savainojuma un trūces operācijas dēļ. Viņš izlaida Čempionu līgas pusfinālu, pret "Liverpool", un FA kausa finālu, pret Mančestras "United", jaunajā Vemblija stadionā, 2007. gada 19. maijā. Tomēr, viņš startēja "Chelsea" 2007. gada Anglijas Līgas kausa finālā, uzvarā pār Arsenal, kurā viņš trāpīja pa pārliktni, kas būtu nodrošinājis "Chelsea" vadību ar 3:1. Kausu spēlēs ieskaitītas arī Itālijas superkausa, Community Shield, Anglijas līgas kausa un Starpkontinetālā kausa spēles. Dynamo Kyiv Ukrainas Premjerlīga: 1994–95, 1995–96, 1996–97, 1997–98, 1998–99 Ukrainas kauss: 1995–96, 1997–98, 1998–99 Ukrainas Superkauss: 2011 AC Milan Itālijas Serie A: 2003–04 Coppa Italia: 2002–03 Supercoppa Italiana: 2004 UEFA Čempionu līga: 2002–03 UEFA Superkauss: 2003 Chelsea Anglijas Līgas kauss: 2006–07 Individuālie sasniegumi Ballon d'Or: 2004 Ukrainas gada futbolists: 1997, 1999, 2000, 2001, 2004, 2005 FIFA 100 «Beļģija atlaiž Vilmotsu, Ševčenko trenēs Ukrainu». sportacentrs.com. 2016. gada 15. jūlijā. Skatīts: 2017. gada 2. februārī. «The 30 greatest strikers of all time». 90min.com (en-GB). 2021-05-25. Skatīts: 2024-03-30. Sam Tighe. «Ranking the Top 60 Strikers of All Time». Bleacher Report (angļu). Skatīts: 2024-03-30. «Top goal scorers in soccer for Ukraine 2022». Statista (angļu). Skatīts: 2024-03-30. «Who has scored 50+ UEFA club goals?». uefa.com. 2015. gada 25. septembrī. Skatīts: 2017. gada 2. februārī. «Shevchenko trades football for politics». CNN (angļu). 2012-07-28. Skatīts: 2024-03-30. Oksana Grytsenko. «Korolevska recruits acting, sports stars for campaign». Kyiv Post (angļu), 2012-08-02. Skatīts: 2024-03-30. "Ukraine's Ultranationalists Show Surprising Strength at Polls". The New York Times. 8 November 2012. p. A11. «Proportional votes». web.archive.org. 2012-10-30. Skatīts: 2024-03-30. «НОК виключив зі свого складу Суркіса, Шуфрича, Шевченка та Беленюка». Українська правда (ukraiņu). Skatīts: 2024-03-30. «Ex-striker Shevchenko elected Ukraine FA president». Skatīts: 2024. gada 30. martā. «President of Ukrainian Association of Football». Skatīts: 2024. gada 30. martā. «Barry Hugman's Footballers - Andrei Shevchenko». barryhugmansfootballers.com. Skatīts: 2024-03-30. «Sheva7 - Sito Ufficiale - Sheva7». www.lombardytophotels.com. Skatīts: 2024-03-30. Bryan Sakakeeny. «Sporting Heroes: Why Andriy Shevchenko Is the Brett Favre of Soccer». Bleacher Report (angļu). Skatīts: 2024-03-30. «10 Things You Did Not Know About Andriy Shevchenko — thedreamteam on Scorum». Scorum.com (angļu). 2018-09-22. Skatīts: 2024-03-30. Ian Chadband, Evening Standard. «Shevchenko's debt to Reds hero Rush». Evening Standard (angļu), 2012-04-14. Skatīts: 2024-03-30. «The night a young Andriy Shevchenko scored a hat-trick at the Camp Nou». thesefootballtimes.co. Skatīts: 2024-03-30. «Champions League hits and misses: Erling Haaland rips through Sevilla, Kylian Mbappe puts Lionel Messi in the shade». Sky Sports (angļu). Skatīts: 2024-03-30. «Gazzetta dello Sport - Sheva ritorna dove è "nato"». web.archive.org. 2020-07-29. Skatīts: 2024-03-31. «AC Milan sign Kaladze» (en-GB). 2001-01-24. Skatīts: 2024-03-31. «Shevchenko joy at Milan win» (en-GB). 2003-05-13. Skatīts: 2024-03-31. «Milan win Champions League shoot-out» (en-GB). 2003-05-28. Skatīts: 2024-03-31. UEFA.com. «2003 Super Cup: Shevchenko steals the show | UEFA Super Cup». UEFA.com (angļu), 2003-08-29. Skatīts: 2024-03-31. Sky Sport. «Ricordi i migliori bomber della stagione 2003-04?». sport.sky.it (itāļu), 2020-05-04. Skatīts: 2024-03-31. UEFA.com. «Tempesta Shevchenko sulla Lazio». UEFA.com (itāļu), 2004-08-21. Skatīts: 2024-03-31. Press Association. «Shevchenko wins Ballon d'Or». The Guardian (en-GB), 2004-12-13. ISSN 0261-3077. Skatīts: 2024-03-31. Staff. «The Fifa 100». The Guardian (en-GB), 2004-03-04. ISSN 0261-3077. Skatīts: 2024-03-31. «Giroud scores four as Chelsea sink Sevilla». BBC Sport (en-GB). Skatīts: 2024-04-01. «Champions League final clockwatch» (en-GB). 2005-05-25. Skatīts: 2024-04-01. «AC Milan 3-1 Lyon» (en-GB). 2006-04-04. Skatīts: 2024-04-01. «Barcelona 0-0 AC Milan (agg 1-0)» (en-GB). 2006-04-26. Skatīts: 2024-04-01. «Top Scorers – Final – Wednesday 17 May 2006 (after match)». web.archive.org. Skatīts: 2024-04-01. «Sheva 56 Goals off Nordahl». web.archive.org. 2009-09-03. Skatīts: 2024-04-01. «Milan reject Chelsea's world record bid for Shevchenko». ABC News (en-AU). 2005-06-23. Skatīts: 2024-04-01. «Mourinho set for Shevchenko fight» (en-GB). 2006-05-16. Skatīts: 2024-04-01. «Abramovich lured me - Shevchenko» (en-GB). 2006-07-29. Skatīts: 2024-04-01. "none". World Soccer. June 2006. AC Milan 2006 Annual Report (in Italian). A.C. Milan. April 2007. p. 65. «Crisis at Chelsea & Inter imploding ... but Jose Mourinho's transfer policy is not to blame - and he's leaving a legacy at Real Madrid | Goal.com». web.archive.org. 2021-10-28. Skatīts: 2024-04-01. «BBC SPORT | Football | My Club | Chelsea | Chelsea complete Shevchenko deal». web.archive.org. 2009-07-26. Skatīts: 2024-04-01. «It's No. 7 for Sheva». web.archive.org. 2020-04-01. Skatīts: 2024-04-01. «Chelsea 2-0 Levski Sofia» (en-GB). 2006-12-05. Skatīts: 2024-04-01. «Shevchenko to miss FA Cup final - Reuters». web.archive.org. 2020-07-26. Skatīts: 2024-04-01. «Chelsea 1-0 Manchester United» (en-GB). 2007-05-19. Skatīts: 2024-04-01. «Chelsea 2-1 Arsenal» (en-GB). 2007-02-25. Skatīts: 2024-04-01. Vikikrātuvē par šo tēmu ir pieejami multivides faili. Skatīt: Andrijs Ševčenko. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)