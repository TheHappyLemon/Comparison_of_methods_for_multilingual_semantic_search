Māria Porubski-Anģalošine (ungāru: Porubszky-Angyalosine Mária; dzimusi 1945. gada 5. novembrī) ir Ungārijas starptautiskā meistare šahā (1971). Pirmo panākumu starptautiskajā arēnā guvusi 1970. gadā, kad aiz Tatjanas Zatulovskas un Žužas Verēci ieņēmusi trešo vietu starptautiskajā sieviešu šaha turnīrā Balatonseplakā (Ungārija). Par šo sasniegumu FIDE 1971. gadā viņai piešķīra starptautiskās meistares (WIM) nosaukumu. Divas reizes piedalījusies Pasaules šaha čempiones izcīņas cikla zonas turnīros (1987, 1991). 1991. gadā izcīnījusi bronzas medaļu Ungārijas sieviešu šaha čempionātā. Pārstāvējusi Ungārijas komandu lielākajos komandu šaha turnīros: Pasaules šaha olimpiādēs piedalījusies 3 reizes (1974, 1980-1982). Komandu vērtējumā izcīnījusi sudraba (1980) un bronzas (1982) medaļas. Individuālajā vērtējumā izcīnījusi sudraba (1980) medaļu. Eiropas komandu šaha čempionātos piedalījusies 1992. gadā. 2007. gadā Kestheļā (Ungārija) dalījusi pirmo vietu starptautiskajā šaha turnīrā Keszthely Open. OlimpBase :: Women's Chess Olympiads :: Mária Porubszky-Angyalosine OlimpBase :: European Women's Team Chess Championship :: Mária Porubszky-Angyalosine Keszthely Open 2008 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)