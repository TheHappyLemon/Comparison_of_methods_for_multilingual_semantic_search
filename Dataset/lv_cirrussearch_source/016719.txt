Jalta (ukraiņu un krievu: Ялта, Krimas tatāru: Yalta) ir kūrortpilsēta Ukrainas dienvidos, Krimas pussalas dienvidu krastā. Pilsēta apskauj līci, kas iesniedzas Krimas pussalā, bet pašu pilsētu ielenc ar mežiem apaugušie Krimas kalni. Administratīvi Krimas Autonomās Republikas republikas nozīmes pilsēta (kopējā teritorija 282,9km², 142 100 iedzīvotāju), kurai pakļauti arī Alupkas pilsēta un Gaspras, Gurzufas, Livādijas, Masandras, Simeizas un Forosas pilsētciemati. Aptuveni 70 kilometru garo joslu gar jūru, kur atrodas arī Jalta, nereti sauc par "Lielo Jaltu". Jalta ir Krimas nozīmīgākais kūrortu centrs. Bez kūrortiem pilsētā ir arī attīstīta osta un transporta mezgli. Jaltā valda mitrs, subtropisks klimats, kas ir labvēlīgs vīnogu, orhideju u.c. siltumu mīlošu augu audzēšanai. Apdzīvotā vieta radās pēc tam, kad sengrieķi šeit Melnās jūras krastā izveidoja Jalisas koloniju (grieķu: Ιαλυσος, Γιαλός — "drošais krasts"). Dženovas tirgotāji to dēvēja par Etalitu vai Galitu. 1945. gadā netālu no pilsētas — bijušajā Krievijas ķeizara Aleksandra II rezidencē Livādijā — notika Jaltas konference. Krimas aneksijas laikā 2014. gada martā to okupēja Krievijas bruņotie spēki. http://www.gks.ru/free_doc/doc_2019/bul_dr/mun_obr2019.rar. Державний комітет статистики України. Чисельність наявного населення України на 1 січня 2011 року, Київ-2011 (doc) Arhivēts 2012. gada 10. oktobrī, Wayback Machine vietnē. (ukrainiski) Vikikrātuvē par šo tēmu ir pieejami multivides faili. Skatīt: Jalta. Ukrainas Interneta enciklopēdijas raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)