Jaunā pasaule ir Liepājas apkaime, kas atrodas uz dienvidiem no Liepājas apkaimes "Zaļā birze" un Liepājas—Rīgas dzelzceļa līnijas. Apkaimes nosaukums cēlies no kroga “Jaunā Pasaule” (Neue Welt), kas atrodams 1838. gada kartēs. Zināms, ka 1841. gada 23. septembrī “Jaunās Pasaules” krogā notika svinības par godu Grobiņas—Liepājas lielceļa būvei. 1908. gadā zemesjoslā starp lielceļu uz Grobiņu un Liepājas—Romnu dzelzceļu pieminēta apdzīvota vieta ar šo nosaukumu.Bermontiādes laikā 1919. gada 4. novembrī pie pilsētas nocietinājumiem šajā apvidū notika pirmā aizstāvēšanas kauja, kurā krita bruņuvilciena "Kalpaks" komandieris Alfrēds Kļestrovs. 14. novembra rītā bermontieši no Jaunās pasaules pozīcijām uzbruka Dienvidu fortam, bet tad latviešu karaspēks veica strauju pretuzbrukumu un uzbrucēji bija spiesti atkāpties no Liepājas Durbes—Gaviezes virzienā. 2005. gadā Jaunajā pasaulē dzīvoja tikai 56 cilvēki, un tas bija vismazākais Liepājas mikrorajons (<1% no Liepājas iedzīvotāju kopskaita), turpretī Vecliepājā dzīvoja 26%, Ziemeļu priekšpilsētā — 22%, Ezerkrastā — 16%, Karostā — 10%, Dienvidrietumu rajonā — 8%, Jaunliepājā — 8%, Zaļajā birzē — 6%, Tosmarē — 6%. S. Ozola, 2018. Liepājas “Jaunās pasaules” un Tosmares ezera piekrastes mazstāvu dzīvojamās apbūves un plānojuma attīstība līdz otrajam pasaules karam. SOCIETY. INTEGRATION. EDUCATION. Proceedings of the International Scientific Conference. Volume IV, May 25th-26th, 2018. 484-503 «Latvijas brīvības cīņas 1918.—1920.». Arhivēts no oriģināla, laiks: 2019. gada 21. aprīlī. Skatīts: 2020. gada 15. augustā. KAROSTĀ VISVAIRĀK GADOS JAUNU IEDZĪVOTĀJU[novecojusi saite] Sarmīte Pelcmane, kurzemes-vards.lv 2006. gada 25. janvārī