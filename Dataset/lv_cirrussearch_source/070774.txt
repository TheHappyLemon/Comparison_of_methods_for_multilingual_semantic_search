Tanganjikas Republika (angļu: Republic of Tanganyika) bija valsts bijušajā britu Tanganjikas mandātas teritorijā, kas pastāvēja no 1961. līdz 1964. gadam. Agrāk no 1885. līdz 1919. gadam tā bija daļa no Vācijas Austrumāfrikas, tagad — kontinentālā Tanzānija. 1961. gada 9. decembrī Tanganjika kļuva par neatkarīgu karalisti Nāciju Sadraudzības sastāvā, kuru vadīja britu karaliene. 1962. gada 9. decembrī, paliekot Nāciju Sadraudzības sastāvā, tā tika pasludināta par republiku. 1964. gada 26. aprīlī Tanganjika un Zanzibāra izveidoja Tanganjikas un Zanzibāras Apvienoto Republiku, kas tā paša gada 29. oktobrī tika pārdēvēta par Tanzānijas Apvienoto Republiku. Lai gan Tanganjika ir Tanzānijas sastāvā, tās nosaukums vairs netiek lietots, lai apzīmētu šo teritoriju. Tā lietošana var būt politiski nekorekta, jo tā ir atgriešanās pie koloniālisma laikiem, kā arī mājiens par opozīciju aliansei ar Zanzibāru. Vikikrātuvē par šo tēmu ir pieejami multivides faili. Skatīt: Tanganjika. Encyclopædia Britannica raksts (angliski)