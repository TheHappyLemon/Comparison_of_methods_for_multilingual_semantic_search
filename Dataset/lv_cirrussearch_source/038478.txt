Attēla histogramma ir histogrammas veids, kurā atainots ciparattēla toņu sadalījums, precīzāk, pikseļu skaits katrai toņu vērtībai. Attēlu histogrammas ir sastopamas daudzās mūsdienu ciparkamerās. Fotogrāfi tās var izmantot, lai redzētu nofotogrāfēto toņu sadalījumu, un vai liela spilgtuma vai tumšu ēnu dēļ nav pazaudētas kādas detaļas. Histogrammas grafika horizontālajā asī attēlotas toņu variācijas, bet vertikālajā asī — pikseļu skaits attiecīgajā tonī. Horizontālās ass kreisajā pusē attēloti melnie un tumšie apgabali, vidus apgabala vidēji pelēkie un labās puses gaišie un baltie apgabali. Vertikālā ass apzīmē apgabala lielumu, kas ir noteikts katrā no šīm zonām. No tā izriet, ka ļoti tumša attēla histogrammai lielākā daļa datu punktu būs grafika kreisajā pusē un vidusdaļā, pretstatā, ļoti spilgta attēla histogrammai ar maz tumšiem apgabaliem un ēnām, kam lielākā daļa datu punktu būs grafika labajā pusē un vidusdaļā. Attēlu redaktoros apstrādāmajiem attēliem parasti ir nodrošināta histogrammas izveide. Histogrammā atainots pikseļu skaitu attēlā (vertikālā ass) ar noteiktu spilgtuma vērtību (horizontālā ass). Algoritmi digitālajā redaktorā ļauj lietotājam vizuāli pielāgot spilgtuma vērtību katram pikselim un to dinamiski attēlot rezultātu, kad veikti labojumi. Tādējādi tiek iegūti uzlabojumi attēla spilgtumā un kontrastā. Attēla histogrammas var būt noderīgs rīks veicot "thresholding". Tā kā grafikā esošā informācija ir pikseļu sadales attēlojums kā toņu variācijas funkcija, attēla histogrammas var tikt analizētas. Ed Sutton. «Histograms and the Zone System». Illustrated Photography. Arhivēts no oriģināla, laiks: 2015. gada 23. februārī. Skatīts: 2015. gada 31. augustā. Martin Evening. «Adobe Photoshop CS3 for Photographers: A Professional Image Editor's Guide...». Focal press.