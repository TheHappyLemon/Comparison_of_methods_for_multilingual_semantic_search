Šis raksts ir par specifisku mūzikas žanru. Par populāro mūziku vispārīgi skatīt rakstu populārā mūzika. Popmūzika jeb vienkārši pops ir populārās mūzikas žanrs, kas parasti tiek attiecināts uz komerciāli ierakstītu mūziku un tā pārsvarā ir orientēta uz jaunatnes auditoriju. Popmūzika ir arī estrādes mūzikas žanrs, kam raksturīgas relatīvi īsas, vienkāršas uzbūves un ritmiskas dziesmas, bieži vien par mīlestību, un tajās tiek izmantoti tehnoloģiskie jaunievedumi, lai veidotu jaunas muzikālās variācijas esošajām tēmām. Popmūzika ietekmējas no daudziem citiem populārās mūzikas novirzieniem, bet kā žanrs īpaši saistīta ar rokenrolu un vēlāk arī ar rokmūziku. Popmūzika parasti tiek definēta kā mūzikas stils, kas ir vērsts uz singlu topiem, tomēr kā žanrs tā nav visu topā esošo dziesmu kopuma atspoguļojums un tiek uzskatīts, ka tā attīstās kā atsevišķs mūzikas žanrs. Popmūzika izveidojusies 1950. gados Amerikas Savienotajās Valstīs un Apvienotajā Karalistē. Termins ‘popdziesma’ pirmoreiz parādījās 1926. gadā, apzīmējot kādas dziesmas popularitāti sabiedrībā. Daudzi notikumi 1920. gadu mūzikas nozarē var tikt uzskatīti kā mūsdienu populārās mūzikas dzimšana, ieskaitot kantrimūziku un blūzu. Popmūzika kā mūzikas žanrs izveidojās 1950. gados Amerikas Savienotajās Valstīs un Apvienotajā Karalistē. Tās izcelsme ir saistīta ar rokenrolu, vēlāk arī ar rokmūziku. «Popmūzika». tezaurs.lv. Arhivēts no oriģināla, laiks: 2020. gada 15. martā. Skatīts: 2020. gada 11. jūlijā. D. Hatch and S. Millward. From Blues to Rock: an Analytical History of Pop Music, 1987. 49. lpp. ISBN 0-7190-1489-1. Vikikrātuvē par šo tēmu ir pieejami multivides faili. Skatīt: popmūzika. Klāss Vāvere. «Popmūzika». Nacionālā enciklopēdija. «Поп-музыка» (krievu). Большая российская энциклопедия. Arhivēts no oriģināla, laiks: 2018. gada 5. aprīlī. Skatīts: 2020. gada 10. jūlijā.