"Dienu putas" (franču: L'Écume des jours) ir Borisa Viāna 1947. gadā publicēts romāns. Tas ir uzrakstīts pasakas veidā un veltīts mākslinieka pirmajai sievai Mišelai. Grāmata tika uzrakstīta lai piedalītos trešajā Plejādes balvas konkursā (prix de la Pléiade), kur gan uzvarēja Žana Grožana poēmu krājums Laika zeme (Terre du temps Jean Grosjean, 1912-2006). Rakstnieka dzīves laikā romāns palika neievērots, neskatoties uz Žana Pola Sartra atbalsta kampaņu žurnālā Les Temps modernes. Kolēns: Bezrūpīgs jauneklis ar zeltainiem matiem, pietiekoši turīgs lai nestrādāt un baudīt dzīvi. Romāna sākumā viņam atliek tikai iemīlēties. Notikumiem risinoties viņš atklāj, ka dziļas jūtas prasa arī pašaizliedzību. Viņš sasniegs briedumu un pierādīs savu spēju uzupurēties mēģinādams glābt Kloē. Kloē: Skaistuma un sievišķīguma iemiesojums. Viņas vārds ir aizņemts no Djūka Elingtona kompozīcijas Kloē jeb purva dziesma (Chloe — Song of the Swamp). Kloē ir parādīta tāda, kādu viņu redz Kolēns, tas ir idealizēta. Tēla īstais raksturs nav īpaši izstrādāts. Kloē ir trausla veselība, viņa saslimst no ūdensrozes, kas aug viņai plaušās. Šiks: Kolēna labākais draugs, labsirdīgs, bet paviršs. Arī bauda dzīvi, kaut gan ir spiests strādāt lai iegūt to, kas viņam patīk. Sākumā iemīlējies Alīzē, viņš pamazām attālināsies no tās nododamies savai aizraušanai ar Žana Sola Partra rakstiem. Pretēji Kolēnam Šiks kļūst aizvien vienaldzīgāks pret pārējiem. Alīze: Kloē draudzene. Šika uzticīga mīļākā, kuru pazudinās viņas vēlēšanās viņu glābt. Nikolā: Alīzes tēvocis un Kolēna personīgais pavārs, Žila Gufē skolnieks. Viņš nāk no citas sociālās klases, bet kļūst par ģimenes draugu. Paliek uzticīgs arī tad, kad Kolēns vairs nespēj viņam maksāt. Izisa de Pontozāne: Iemīlējusies Nikolā Izisa ir visur viņam līdzās, kaut viņš arī šķiet uzskatām šīs attiecības par īslaicīgām. Žans Sols Partrs: Kā viņa prototips Žans Pols Sartrs ir plaši pazīstams filozofs un rakstnieks. Partrs izdevis romānu "Vēmeklis" (Sartra "Nelabums", 1938). Sabiedrībā parādās kopā ar hercogieni Bovuāru (Simonu de Bovuāru). Pele: Mazs dzīvnieciņš. Īsta pele, kas prot runāt. Tā ir mājas dvēsele. Ļoti pieķērusies savējiem, it īpaši pavāram Nikolā. 1968. — Dienu putas režisors Šarls Belmonts 2013. — Dienu putas režisors Mišels Gondrī Laikraksta "Le Monde" 100 gadsimta grāmatas Juris Zvirgzdiņš. «Īsa instrukcija Borisa Viana grāmatu lasītājiem.». Diena, 2002. Skatīts: 2015. gada 4. maijā. «Dienu pputas.». .homonovus.lv. 2007. Skatīts: 2015. gada 6. maijā. Liene Linde. «Iemīlējies? Tev ļoti, ļoti sāpēs.». satori.lv, 2013. Arhivēts no oriģināla, laiks: 2014. gada 8. jūlijā. Skatīts: 2015. gada 6. maijā.