Japānas imperatora zīmogs (japāņu: 菊の御紋) ir imperatora ģimenes ģerbonis (紋 (mon)), viens no Japānas valsts simboliem. Oficiāli Japānai nav valsts ģerboņa un imperatora zīmogs lielākajā daļā situāciju, kad nepieciešama valsts heraldiska simbola reprezentācija (piemēram, pasēs), pilda šo funkciju. Imperatora zīmogs ir stilizēts dzeltenas vai oranžas krāsas 16 ziedlapiņu krizantēmas zieds, apvilkts ar melnu vai sarkanu līniju. Katrs nākamais imperatora ģimenes pēctecis lieto nedaudz izmainītu zīmoga dizainu. Krizantēmas zieda attēlu kā personīgo zīmogu pirmais sāka izmantot imperators Go Toba. Kā imperatora ģerboni to ieviesa no 1869. gadā. Meidzi restaurācijas laikā no 1871. gada šo simbolu aizliedza lietot visiem, izņemot Japānas imperatoru. Pēc 2. pasaules kara šo aizliegumu atcēla. Citi imperatora ģimenes locekļi lieto ģerboni ar 14 ziedlapiņām. 16 ziedlapu zīmogs tiek lietots pasēs, ordeņos, parlamenta zīmotnēs, imperatora standartā u.c. Japānas karogs