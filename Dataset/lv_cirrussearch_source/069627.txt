Biņana (filipīniešu: Lungsod ng Biñan, angļu: City of Biñan) ir pilsēta Filipīnās, Lagunas provincē. Atrodas provinces rietumdaļā Bajas ezera krastā pie Biņanas upes ietekas starp Sanpedro ziemeļos un Santarosu dienvidos; ietilpst Manilas aglomerācijā. Lielākā daļa iedzīvotāju ir tagali. Nozīmīga Manilas industriālā piepilsēta un dzīvojamais rajons. Biņana agrāk bija daļa no plašākas teritorijas, vēlāk municipalitātes, dēvētas par Tabuko (Tabuco), kas iekļāva apdzīvotās vietas Bajas ezera rietumu krastā. Pēc spāņu kolonizatoru ierašanās 1571. gadā tika izveidota Tabuko enkomjenda. 1688. gadā Biņana atdalījās no Tabuko patstāvīgā pašvaldībā. 1791. gadā no Biņanas atdalījās Santarosa. 1903. gadā Biņanai pievienoja Risalas provinces Sanpedro un Muntinlupas municipalitātes, bet 1905. gadā Muntinlupa un 1907. gadā Sanpedro tika atdalītas no Biņanas. 2010. gadā Biņanai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Biņana.