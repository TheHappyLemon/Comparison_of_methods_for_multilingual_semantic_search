Butrinti (albāņu: Butrint, latīņu: Buthrōtum, sengrieķu: Βουθρωτόν, Bouthrōtón) ir Senās Grieķijas un vēlāk Romas pilsēta Epīras vēsturiskajā reģionā. Atrodas mūsdienu Sarandas rajonā, Albānijā, ap 14 km uz dienvidiem no Sarandas un netālu no Albānijas robežas ar Grieķiju. Daļa no Butrintu nacionālā parka. Tikusi apdzīvota jau aizvēsturiskajos laikos. Pamesta viduslaikos, kad pēc lielas zemestrīces lielākā daļa pilsēta tika applūdināta un te izveidojās purvi. Pirmie arheoloģiskie izrakumi sākti 1928. gadā. 1992. gadā Butrinti tika iekļauti UNESCO Pasaules mantojuma sarakstā. 1997. gadā pēc lielas politiskās un ekonomiskās krīzes valstī UNESCO iekļāva Butrintus apdraudēto Pasaules mantojuma objektu sarakstā aizsardzības, pārvaldības, saglabāšanas trūkuma un marodierisma dēļ. No apdraudēto Pasaules mantojuma objektu saraksta izņemti 2005. gadā. 2000. gada novembrī tika izveidots Butrintu nacionālais parks, kas ir viena no nozīmīgākajām arheoloģisko izrakumu vietām valstī. Nacionālais parks ir iekļauts arī Rāmsaras mitraiņu sarakstā. Vikikrātuvē par šo tēmu ir pieejami multivides faili. Skatīt: Butrinti. Butrintu nacionālais parks