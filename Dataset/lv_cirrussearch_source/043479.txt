Albērs Fērs (Albert Fert; dzimis 1938. gada 7. martā) ir franču fiziķis, viens no gigantiskās magnētiskās pretestības atklājējiem. Viņš ir profesors Université Paris-Sud Parīzē un zinātniskais direktors Centre national de la recherche scientifique un Thales Group kopējai laboratorijai. Viņam 2007. gadā tika piešķirta Nobela prēmija fizikā kopā ar Peteru Grīnbergu. Strādājot Université Paris-Sud Parīzē, Fērs 1988. gadā atklāja gigantiskās magnētiskās pretestības efektu. Tajā pašā laikā neatkarīgi no Fēra to pašu efektu atklāja Peters Grīnbergs, strādājot Jūlihas Pētījumu centrā (Forschungszentrum Jülich) Vācijā. Tāpēc Nobela prēmiju piešķīra abiem zinātniekiem. «The Nobel Prize in Physics 2007». Nobel Foundation. Vikikrātuvē par šo tēmu ir pieejami multivides faili. Skatīt: Albērs Fērs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Biogrāfija Nobela prēmijas mājaslapā (angliski)