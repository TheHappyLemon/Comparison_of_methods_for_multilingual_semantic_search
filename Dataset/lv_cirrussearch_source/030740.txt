Bleiks Vīlers (angļu: Blake Wheeler; dzimis 1986. gada 31. augustā) ir amerikāņu hokejists, malējais uzbrucējs. Pašlaik (2023) Vīlers spēlē Nacionālās hokeja līgas kluba Ņujorkas "Rangers" sastāvā. Pēc vairākām NCAA aizvadītām sezonām, profesionāļa karjeru Vīlers sāka 2008.—09. gada sezonā, kad noslēdza līgumu ar NHL klubu Bostonas "Bruins" un izcīnīja vietu tās sastāvā. Jau 2008. gada 9. oktobrī savā debijas spēlē NHL guva arī pirmos vārtus, pārspējot Peteru Budaju. 2010.—11. gada sezonas otrajā pusē tika aizmainīts uz Atlantas "Thrashers". Sezonas nogalē viņa līdzšinējais klubs, Bostonas "Bruins", izcīnīja Stenlija kausu. 2011. gada vasarā Vīlers kopā ar franšīzi pārcēlās uz Vinipegas "Jets". Tās sastāvā hokejists kļuva par vienu no komandas vadošajiem uzbrucējiem. 2014.—15. gada sezonā sāka pildīt kapteiņa palīga funkcijas, taču divas sezonas vēlāk kļuva par komandas kapteini. 2023. gada 1. jūlijā Vīlers kā brīvais aģents parakstīja viena gada līgumu ar Ņujorkas "Rangers" 800 000 ASV dolāru vērtībā ar vēl $ 300 000 vērtiem bonusiem. ASV hokeja izlases rindās spēlējis 2014. gada olimpisko spēļu turnīrā, kā arī 2011. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.espn.com/nhl/story/_/id/37944756/sources-blake-wheeler-join-rangers-1-year-deal