Aleksandrs Čerņins (ungāru: Csernyin Alexander, krievu: Александр Михайлович Чернин; dzimis 1960. gada 6. martā Harkivā) ir Ukrainā dzimis Ungārijas starptautiskais lielmeistars šahā (1985). Pirmo lielo starptautisko panākumu guvis 1979. gadā Pasaules junioru šaha čempionātā U18 vecuma grupā, kad ieņēmis 2. vietu aiz Jāsira Seiravāna. 1980. gadā uzvarējis Eiropas junioru šaha čempionāta Groningenā un starptautiskajā šaha turnīrā Amsterdamā. 1983. gadā uzvarējis starptautiskajā šaha turnīrā Irkutskā, bet 1984. gadā bijis pirmais starptautiskajā šaha turnīrā Kopenhāgenā. 1985. gadā Rīgā kopā ar kopā ar Viktoru Gavrikovu un Mihailu Gureviču dalījis 1.-3. vietu PSRS šaha čempionāta finālā, bet pēc papildu rādītājiem par PSRS čempionu kļuvis Gurevičs. 1985. gadā Tunisā piedalījies Pasaules šaha čempiona nosaukuma izcīņas cikla starpzonu turnīrā, kurā dalījis 3. vietu ar Gavrikovu, taču papildu mačā guvis uzvaru ar 3½:2½. 1985. gadā Monpeljē pretendentu turnīrā ieņēmis 9. vietu. 1986. gadā Kanādā dalījis 3.-4. vietu 1. Pasaules čempionātā šaha ātrspēlē (uzvarēja Mihails Tāls). 1988. gadā dalījis pirmo vietu Akibas Rubinšteina memoriālā Polaņicazdrojā. Kopš 1992. gada pārcēlies uz Ungāriju un šaha turnīros pārstāv šo valsti. 1992. gadā bijis otrais Ungārijas šaha čempionātā. 1992. gadā uzvarējis Buenosairesas starptautiskajā šaha turnīrā, bet 1996. gadā kļuvis par Gēteborgas starptautiskajā šaha turnīra uzvarētāju. Divas reizes piedalījies Pasaules šaha čempionātos pēc izslēgšanas sistēmas, kuros 1997. gadā izstājies 1. kārtā, bet 2000. gadā iekļuvis 2. kārtā, kurā zaudējis Borisam Guļko. Pārstāvējis PSRS un Ungārijas komandas lielākajos komandu šaha turnīros: Pasaules šaha olimpiādēs piedalījies 2 reizes (1994-1996); Eiropas komandu šaha čempionātos piedalījies 3 reizes (1992-1999). Komandu vērtējumā izcīnījis sudraba (1999) medaļu; Pasaules komandu šaha čempionātā piedalījies 1985. gadā. Gan komandu, gan individuālajā vērtējumā izcīnījis zelta medaļas. Par panākumiem turnīros FIDE 1980. gadā Čerņinam piešķīrusi starptautiskā meistara (IM), bet 1985. gadā - starptautiskā lielmeistara (GM) nosaukumu. 52 Championship of USSR Riga January-February 1985 1985 Tunis Interzonal Tournament «1985 Montpellier Candidates Tournament». Arhivēts no oriģināla, laiks: 2013. gada 1. jūnijā. Skatīts: 2017. gada 24. februārī. «XXVI Memoriał Akiby Rubinsteina Polanica Zdrój 1988». Arhivēts no oriģināla, laiks: 2017. gada 8. janvārī. Skatīts: 2017. gada 24. februārī. «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2017. gada 24. februārī. 2000 FIDE Knockout Matches «OlimpBase :: Men's Chess Olympiads :: Alexander Csernyin». Arhivēts no oriģināla, laiks: 2019. gada 11. novembrī. Skatīts: 2017. gada 24. februārī. OlimpBase :: European Men's Team Chess Championship :: Alexander Csernyin OlimpBase :: World Men's Team Chess Championship :: Alexander Csernyin Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)