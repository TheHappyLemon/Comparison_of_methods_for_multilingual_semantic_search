78. Zelta globusa balva tika pasniegta labākajām 2020. gada filmām un ASV televīzijas pārraidēm, kuras izvēlējās Holivudas Ārzemju preses asociācija (HFPA). Sakarā ar COVID-19 pandēmijas ietekmi uz kino un televīziju, ceremonija notika 2021. gada 28. februārī, kas ir gandrīz divus mēnešus vēlāk nekā parasti. Ceremonijas producenti ir Dick Clark Productions un HFPA, un ASV to pārraidīja kanālā NBC. Šī bija pirmā ceremonija no abām ASV piekrastēm, kuru vadīja Tīna Feja no The Rainbow Room Ņujorkā un Eimija Polere no The Beverly Hilton Beverlihilsā, Kalifornijā. Nominantus paziņoja 2021. gada 3. februārī. Džeina Fonda un Normans Līrs tika paziņoti kā Sesila de Milla balvas un Kerolas Bērnetas balvas saņēmēji. Visvairāk balvas, četras, ieguva seriāls "Kronis", tostarp arī nominācijā "Labākais drāmas seriāls". Seriāli "Laipni lūdzam Šitskrīkā" (Schitt's Creek) un "Dāmas gambīts" katrs ieguva pa divām balvām, no kurām "Laipni lūdzam Šitskrīkā" ieguva balvu nominācijā "Labākais mūzikas vai komēdijseriāls". Savukārt filmas Borat Subsequent Moviefilm, "Klejotāju zeme" un "Dvēsele" katra ieguva divas Zelta globusa balvas. Nominācijā "Labākā drāmas filma" balvu ieguva "Klejotāju zeme", bet nominācijā "Labākais mūzikls vai kinokomēdija" — Borat Subsequent Moviefilm. Tīna Feja un Eimija Polere 2020. gada janvārī tika ceturto reizi apstiprinātas par ceremonijas vadītājam. 2020. gada jūnijā, sakarā ar COVID-19 pandēmijas ietekmi uz kino un televīziju, HFPA nolēma pārcelt ceremoniju no ierastā datuma janvāra sākumā uz 28. februāri. 2021. gada 2. februārī paziņoja, ka ceremonija vienlaicīgi norisināsies gan The Rainbow Room Ņujorkā, gan ierastajā Zelta globusa ceremoniju pasniegšanas vietā The Beverly Hilton Beverlihilsā, tādējādi ļaujot austrumkrasta ceremonijas dalībniekiem tajā piedalīties nešķērsojot visu valsti. Nominanti oficiāli tika izziņoti 3. februārī. Šīs filmas saņēmušas vairākas nominācijas: Šīs filmas ieguvušas vairākas uzvaras: Šie televīziju projekti saņēmuši vairākas nominācijas: Šie televīziju projekti ieguvuši vairākas uzvaras: Sesila de Milla balva ir goda balva, kas tiek piešķirta par izciliem sasniegumiem izklaides industrijā. Tā tiek piešķirta personai par nozīmīgu ieguldījumu kino industrijā un nodēvēta tā ir tās pirmā saņēmēja, režisora Sesila de Milla vārdā. Džeina Fonda Kerolas Bērnetas balva ir goda balva, kas tiek piešķirta par izcilu un ilgstošu darbu televīzijā. Balva nodēvēta tās pirmās saņēmējas, aktrises Kerolas Bērnetas vārdā. Normans Līrs Zelta globusa vēstnieki ir Džeksons Lī un Satčela Lī, Spaika Lī un Tonjas Lī dēls un meita. Ceremonijā piedalījās šādas personības: Lora Derna paziņoja laureātu nominācijā "Labākais otrā plāna aktieris" Andžela Basseta paziņoja laureātu nominācijā "Labākais otrā plāna aktieris seriālā, miniseriālā vai televīzijas filmā" Kolins Ferels prezentēja filmu "Tēvs" Kristians Sleiters (Ņujorkā) paziņoja laureātu nominācijā "Labākā aktrise mūzikas vai komēdijseriālā" Tifānija Hediša paziņoja laureātu nominācijā "Labākā animācijas filma" Jahja Abduls-Matīns II prezentēja filmu The Trial of the Chicago 7 Amanda Saifreda prezentēja filmu Mank Džastins Terū (Ņujorkā) paziņoja laureātu nominācijā "Labākais aktieris miniseriālā vai televīzijas filmā" Sintija Erivo paziņoja laureātu nominācijā "Labākais scenārijs" Sāra Polsone prezentēja filmu The Prom Tīna Feja un Eimija Polere pasniedza Kerolas Bērnetas un Sesila de Milla balvas Salma Hajeka prezentēja filmu "Klejotāju zeme" Kevins Beikons un Kira Sedžvika paziņoja laureātu nominācijā "Labākā aktrise drāmas seriālā" Treisijs Morgans (Ņujorkā) paziņoja laureātu nominācijās "Labākā oriģināldziesma" un "Labākais skaņu celiņš" Keita Hadsone prezentēja filmu Music Sterlings Brauns un Sjūsana Keleči Votsone paziņoja laureātu nominācijās "Labākais aktieris mūzikas vai komēdijseriālā" un "Labākais mūzikas vai komēdijseriāls" Bens Stillers (Ņujorkā) paziņoja laureātu nominācijā "Labākā aktrise mūziklā vai kinokomēdijā" Margota Robija prezentēja filmu "Daudzsološa jauna sieviete" Entonijs Andersons paziņoja laureātu nominācijā "Labākais aktieris drāmas seriālā" Gala Gadota paziņoja laureātu nominācijā "Labākā filma svešvalodā" Kīnans Tompsons paziņoja laureātu nominācijā "Labākais drāmas seriāls" Ava Djuverneja prezentēja filmu "Hamiltons" Džeimija Lī Kērtisa paziņoja laureātu nominācijā "Labākā otrā plāna aktrise" Kristofers Meloni (Ņujorkā) paziņoja laureātu nominācijā "Labākā otrā plāna aktrise seriālā, miniseriālā vai televīzijas filmā" Dženisa Džonsa prezentēja filmu Borat Subsequent Moviefilm Rozija Peresa (Ņujorkā) paziņoja laureātu nominācijās "Labākā aktrise miniseriālā vai televīzijas filmā" un "Labākais miniseriāls vai televīzijas filma" Renē Zelvēgere paziņoja laureātu nominācijā "Labākais aktieris drāmas filmā" Braisa Dalasa Hauarda (Ņujorkā) paziņoja laureātu nominācijā "Labākais režisors" Sandra O prezentēja filmu "Pālmspringsa" Enija Mumolo un Kristena Viga paziņoja laureātu nominācijā "Labākais mūzikls vai kinokomēdija" Akvafina paziņoja laureātu nominācijā "Labākais aktieris mūziklā vai kinokomēdijā" Vakīns Fīnikss paziņoja laureātu nominācijā "Labākā aktrise drāmas filmā" Maikls Daglass un Ketrina Zeta-Džonsa (Ņujorkā) paziņoja laureātu nominācijā "Labākā drāmas filma" Atsevišķi 78. Zelta globusa balvas nominanti saņēma kritiku. Kritizētas Džeimsa Kordena izvirzīšana nominācijā "Labākais aktieris mūziklā vai kinokomēdijā" un vairākas seriāla Emily in Paris nominācijas. Filmas Music nominēšana, kurā Medija Ziglere atveido personu ar autismu, tika kritizēta, jo tā varētu ietekmēt ar autismu slimu cilvēku uztveri un rīcību. «Golden Globes 2021 Postponed Nearly Two Months». Variety (angļu). 2020. gada 22. jūnijs. Skatīts: 2021. gada 2. februāris. «Golden Globes To Go Bicoastal For First Time; Live Show To Feature Tina Fey From New York, Amy Poehler From L.A.». Deadline (angļu). 2021. gada 2. februāris. Skatīts: 2021. gada 4. februāris. «Tina Fey and Amy Poehler: Hosts of the 78th Golden Globes». www.goldenglobes.com (angļu). 2020. gada 12. janvāris. Skatīts: 2020. gada 10. novembris. «HFPA Announces the Timetable for the 78th Golden Globe Awards». www.goldenglobes.com (angļu). Skatīts: 2020. gada 10. novembris. Lisa Respers France CNN. «Golden Globes 2021: See the full list of nominees». CNN (angļu), 2021. gada 2. februāris. Skatīts: 2021. gada 4. februāris. «Golden Globes 2021 nominations: 'A new thoughtfulness in the air' | Peter Bradshaw». the Guardian (angļu). 2021. gada 3. februāris. Skatīts: 2021. gada 4. februāris. «Jane Fonda to Receive Golden Globes' Cecil B. DeMille Award». Variety Magazine. Skatīts: 2021. gada 31. janvāris. «Golden Globes: Norman Lear to Receive Carol Burnett Award». The Hollywood Reporter. Skatīts: 2021. gada 31. janvāris. «Spike Lee's kids named 2021 Golden Globe Ambassadors». Entertainment Weekly. Skatīts: 2021. gada 31. janvāris. Dominic Patten. «Golden Globes Aim To Go More Global & Intimate Than Ever For Sunday’s Show». Deadline Hollywood, 2021. gada 26. februāris. Skatīts: 2021. gada 26. februāris. ‘A joke’: Critics furious over controversial Golden Globe nominations|The Independent Sia apologises over controversial Music scenes and deactivates Twitter account: ‘I listened to the wrong people’|The Independent Oficiālā tīmekļa vietne