Meklētājoptimizācija (saīsinājumā SEO, no angļu: search engine optimization), ir tīmekļa vietņu optimizēšanas pasākumu kopums interneta meklētājprogrammu vajadzībām. Tā ļauj uzlabot attiecīgās vietnes pozīcijas meklēšanas rezultātos pēc izvēlētajiem atslēgas vārdiem. Parasti, meklējot pēc atslēgas vārdiem, kā pirmie rezultāti tiek parādītas tās vietnes, ko visvairāk apmeklē citi interneta lietotāji. Protams, meklēšanas rezultāti var būt atkarīgi arī no citiem faktoriem, piemēram, tā vai informācija tiek meklēta lokālā līmenī, vai arī tā, kādā valodā informācija tiek meklēta. Google meklētājprogrammas veiktos meklēšanas rezultātus ietekmē vairāk nekā 200 faktori. Meklētājoptimizācijā ļoti bieži koncentrējas uz tiem faktoriem, kas visvairāk ietekmē rezultātus. Tomēr precīzi noteikt to, kā meklēšanas rezultāti tiek sastādīti, no ārpuses nav iespējams. Meklētājoptimizācija var nodrošināt to, ka atsevišķas vietnes ieņem kādu no pirmajām vietām meklētājprogrammu rezultātos. meklētājoptimizācija. Latvijas Nacionālais terminoloģijas portāls Gatis Tropiks. «SEO faktori». Digitālais Mārketings. Arhivēts no oriģināla, laiks: 2018-08-21. Skatīts: 2019-01-04.