Ištvāns Čoms (ungāru: Csom István; dzimis 1940. gada 2. jūnijs Šātoraljaūjheļā, miris 2021. gada 28. jūlijā) bija Ungārijas starptautiskais lielmeistars šahā (1973). No 1960. gadu vidus līdz 1980. gadu beigām bijis viens no spēcīgākajiem Ungārijas šahistiem. 1972. gadā uzvarējis Ungārijas šaha čempionātā. Vēlākajos gados trīs reizes šaja turnīrā bijis starp medaļniekiem: sudrabs - 1976. gadā, bronza - 1969. un 1973. gados. 1975. gadā Pulā uzvarējis Pasaules šaha čempiona nosaukuma izcīņas cikla zonas turnīrā, apsteidzot zviedru lielmeistaru Ulfu Andersonu. 1976. gadā Šveicē starpzonu turnīrā nospēlējis mazāk sekmīgi un ieņēmis tikai 9. vietu. Uzvarējis vairākos starptautiskos šaha turnīros: Klīvlenda (1975), Berlīne (1979), Kopenhāgena (1983) un Deli (1987). Par panākumiem turnīros FIDE 1967. gadā viņam piešķīrusi starptautiskā meistara (IM), bet 1973. gadā - starptautiskā lielmeistara (GM) nosaukumu. Sekmīgi pārstāvējis Ungārijas komandu lielākajos komandu šaha turnīros: Pasaules šaha olimpiādēs piedalījies 9 reizes (1968-1974, 1978-1982, 1986-1988). Komandu vērtējumā izcīnījis zelta (1978) un 3 sudraba (1970, 1972, 1980) medaļas, bet individuālajā vērtējumā izcīnījis zelta (1980) un sudraba (1970) medaļu; Eiropas komandu šaha čempionātā piedalījies 6 reizes (1970-1983, 1992). Komandu vērtējumā izcīnījis 3 sudraba (1970, 1977, 1980) un 2 bronzas (1973, 1983) medaļas, bet individuālajā vērtējumā izcīnījis zelta (1973), sudraba (1970) un bronzas (1983) medaļas; Pasaules komandu šaha čempionātā piedalījies 1985. gadā, un gan komandu, gan individuālajā vērtējumā izcīnījis sudraba medaļas; Pasaules studentu šaha čempionātā piedalījies 2 reizes (1963-1964). Komandu vērtējumā izcīnījis bronzas (1964) medaļu. HUN-ch Hungary 1972 Pula zt 1975 1976 Biel Interzonal Tournament «OlimpBase :: Men's Chess Olympiads :: István Csom». Arhivēts no oriģināla, laiks: 2011. gada 19. septembrī. Skatīts: 2016. gada 13. maijā. OlimpBase :: European Men's Team Chess Championship :: István Csom OlimpBase :: World Men's Team Chess Championship :: István Csom OlimpBase :: World Student Team Chess Championship :: István Csom Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)