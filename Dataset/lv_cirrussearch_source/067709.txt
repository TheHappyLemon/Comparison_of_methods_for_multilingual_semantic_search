Belenas tornis (portugāļu: Torre de Belém) ir 16. gadsimta pirmajā pusē celts nocietinājums Portugāles galvaspilsētā Lisabonā. Atrodas Težu krastā netālu no Hieronīma klostera. 1983. gadā līdz ar klosteri Belenas tornis tika iekļauts UNESCO Pasaules mantojuma sarakstā. Nocietinājums celts par godu Vasko da Gamas atklājumiem un dažādos laikos kalpojis kā nocietinājums, pulvera noliktava, cietums un muitnīca. 35 metrus augstā celtne veidota manuelino stilā un 19. gadsimtā kļuva par Portugāles romantiķu iemīļotu būvi. Tornis kļuvis par vieno no Lisabonas un Lielo ģeogrāfisko atklājumu laikmeta simboliem. Belenas tornis ir atvērts apmeklētājiem. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Belenas tornis. Encyclopædia Britannica raksts (angliski)