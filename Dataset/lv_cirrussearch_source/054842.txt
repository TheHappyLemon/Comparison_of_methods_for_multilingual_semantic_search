Šmita sala (krievu: остров Шмидта) ir Krievijai piederoša neapdzīvota sala Ziemeļu Ledus okeānā Severnaja Zemļas arhipelāgā. Administratīvi ietilpst Krasnojarskas novada Taimiras Dolganu—Ņencu rajonā. Sala izvietojusies Karas jūras ziemeļaustrumos Severnaja Zemļas arhipelāga ziemeļrietumos. 31 km platais Belobrova šaurums dienvidaustrumos to atdala no Komsomoļecas salas. Krasta līnija līdzena, tikai salas ziemeļos ir neliels izvirzījums — Zemļanoja rags. Krasti galvenokārt lēzeni, izņemot austrumu krastu, kuru vaido 27—36 m augstas kraujas. Praktiski visu salas teritoriju klāj ledājs, tā augstākais punkts ir 325 m vjl. Salu 1930. gadā 1. septembrī atklāja ekspedīcija ar ledlauzi Georgij Sedov Oto Šmita un Vladimira Vīzes vadībā. Vēlāk nosaukta par godu zinātniekam un polārpētniekam Oto Šmitam. Большая Советская Энциклопедия. Шмидта остров «ОТКРЫТИЕ ВЕКА (к 100-летию открытия Северной Земли)». Arhivēts no oriģināla, laiks: 2021. gada 24. janvārī. Skatīts: 2020. gada 20. novembrī. Vikikrātuvē par šo tēmu ir pieejami multivides faili. Skatīt: Šmita sala.