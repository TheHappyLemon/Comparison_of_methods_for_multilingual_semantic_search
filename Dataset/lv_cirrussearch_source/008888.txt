Šis raksts ir par kalnu velosipēda izgudrotāju. Par citām jēdziena Fišers nozīmēm skatīt nozīmju atdalīšanas lapu. Gērijs Kristofers Fišers (angļu: Gary Christopher Fisher, dzimis 1950. gadā) tiek uzskatīts par vienu no kalnu velosipēda izgudrotājiem. Fišers sāka piedalīties velosacīkstēs 12 gadu vecumā. Taču viņam tika atņemtas tiesības piedalīties sacensībās 1968. gadā, jo organizētāji uzskatīja, ka viņa mati ir par garu un atsaucās uz sacensību noteikumiem. 1972. gadā šie noteikumi tika atcelti un Fišera velo karjera atsākās. Vēlāk Gērijs uzvarēja sarežģītās TransAlp sacensības Eiropā un Masters XC sacensības ASV. Iespējams, iespaidojoties no velosipēda, ko bija uzbūvējis Rass Mahons, Fišers 1975. gadā uzsāka darbu pie 1930. gadu ēras Schwinn Excelsior X velosipēda. Viņš ieviesta šādus uzlabojumus: cilindra bremzes, motocikla bremžu sviras, kabeļus (lai uzlabotu bremžu efektivitāti kalnos), pārslēdzējus (lai atvieglotu kāpumus) un trīs ātrumu priekšējo zobratu. Visas detaļas tika atrastas vietējos velosipēdu veikalos. Nākamajā gadā Fišers kopā ar istabas biedru Čārliju Kelliju uzsāka Repack sacensības, kas nosauktas pēc līkumota nobrauciena netālu no Fērfaksas, Kalifornijā, ziemeļos no Sanfrancisko. Nobrauciena laikā bremzes tika lietotas tik intensīvi, ka tās dūmoja un bija no jauna jāieeļļo. Kellijs izgudroja terminu "kalnu velosipēds" 1979. gadā, pēc tam, kad no mehāniķa dzirdēja lietojam šo frāzi. Tajā pašā gadā Fišers un Kellijs nodibināja MountainBikes — pirmo uzņēmumu, kas specializējās šī tipa velosipēdu ražošanā. Velosipēdu rāmjus izgatavoja Toms Ričijs, kas nodibināja pats savu kompāniju. Pirmais modelis maksāja 1300 dolārus un tika saražoti 160 eksemplāri. 1980. gadā MountainBikes produktos ieviesa Shimano komponentes. Tāpat notika arī mēģinājums reģistrēt preču zīmi „Mountain Bike”. Kompānija beidza pastāvēt 1983. gadā un vienlaicīgi Fišers nodibināja savu labāk zināmo kompāniju Fisher MountainBikes. 1993. gadā kompāniju iegādājās velosipēdu ražotājs Trek. Fišers joprojām piedalās dizaina izstrādā un mārketingā, kā arī atbalsta sponsorētos sportistus. Pazīstamākā no tām ir divkārtējā olimpiskā čempione 1996. gada un 2000. gada olimpiskajās spēlēs Paola Pezzo. Fišers 1988. gadā tika uzņemts kalnu velosipēdu slavas zālē. Žurnāls „Outside” nosauca viņu to 50 cilvēku starpā par nopelniem sportā 2000. gadā, un žurnāls „Smithsonian” 1994. gadā nosauca viņu par kalnu velosipēdu tēvu. 1998. gadā Gērijs Fišers ieguva „Popular Mechanics” atzinību par jaunievedumiem sportā. «Arhivēta kopija». Arhivēts no oriģināla, laiks: 2010. gada 28. aprīlī. Skatīts: 2010. gada 26. aprīlī. Vikikrātuvē par šo tēmu ir pieejami multivides faili. Skatīt: Gērijs Fišers. Fisher Bikes mājaslapa Čārlija Kellija mājaslapa Twitter profils