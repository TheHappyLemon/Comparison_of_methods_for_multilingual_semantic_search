Disproporcionēšanās ir ķīmiska reakcija, kuras laikā vienas vielas molekulas reaģē savā starpā, rodoties divu citu vielu molekulām. Parasti notiek reakcijas izejvielas vienlaicīga oksidēšanās un reducēšanās. Saskaņā ar IUPAC tas ir divu veidu process, taču jebkurā gadījumā tas pieder pie oksidēšanās-reducēšanās reakcijām. Divu vienādu daļiņu reakcija, kurā rodas divas dažādas daļiņas. Piemērs ir Kanicaro reakcija. Vēl viens plaši pazīstams piemērs ir brīvo radikāļu disproporcionēšanās, kura bieži notiek radikāļu polimerizācijas procesā kā viena no reakcijas ķēdes trūkšanas reakcijām (pazūd brīvie radikāļi). Piemērā ir parādīts polimetilmetakrilāta sintēzes posms. Mazāk stingri šo terminu lieto jebkuru divu reakcijas vidē esošo radikāļu reakcija ar ūdeņraža atoma pārnesi, kuras rezultātā rodas viena divkārša un viena vienkārša saite. Apgriezeniska vai neapgriezeniska pāreja, kurā viela ar kāda tās sastāvā esošā elementa noteiktu oksidēšanas pakāpi reaģē, veidojot divas vielas, kurās šim elementam ir dažādas oksidēšanās pakāpes (augstāka un zemāka par sākotnējo). Piemērs ir joda disproporcionēšanās sārmainā vidē par jodīda un jodāta joniem. 3I02+6OH− → 5I−1−+I+5O3−+3H2O{\displaystyle 3{\stackrel {0}{\mbox{I}}}_{2}+6{\mbox{OH}}^{{}-{}}~\rightarrow ~{5}{\stackrel {-1}{\mbox{I}}}{}^{{}-{}}+{}{\stackrel {+5}{\mbox{I}}}{\mbox{O}}_{3}^{{}-{}}+{3}{{\mbox{H}}_{2}}{\mbox{O}}} Apgriezenisks process ir koproporcionēšanās, kad no divām vielām ar atšķirīgu viena un tā paša elementa oksidēšanas pakāpi veidojas viena viela ar elementa oksidēšanas pakāpi, kas atrodas starp sākotnējām oksidēšanas pakāpju vērtībām. IUPAC Gold Book – Disproportionation (angliski)