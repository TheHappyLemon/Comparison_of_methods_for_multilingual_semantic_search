Varužans Akopjans (angļu: Varuzhan Akobian, armēņu: Վարուժան Հակոբյան; dzimis 1983. gada 19. novembrī Erevānā) ir Armēnijas starptautiskais lielmeistars šahā (2004), kas no 2002. gada pārstāv ASV. Šahu iemācījies spēlēt piecu gadu vecumā. Četras reizes uzvarējis Armēnijas junioru šaha čempionātos (1993, 1995, 1998, 1999). Vairākkārt pārstāvējis Armēniju Pasaules un Eiropas junioru šaha čempionātos, kuros lielāko panākumu guvis 1999. gadā, kad Eiropas junioru šaha čempionātā izcīnījis bronzas medaļu U16 vecuma grupā. 1995. gadā Parīzē ieguvis bronzas medaļu Pasaules junioru čempionātā ātrajā šahā U12 vecuma grupā. 2001. gadā pārcēlies uz dzīvi Losandželosā un no nākamā gada šaha turnīros pārstāvējis ASV. 2003. gadā Maiami uzvarējis ASV junioru šaha čempionātā U20 vecuma grupā. 2007. gadā piedalījies Pasaules kausa izcīņā šahā pēc izslēgšanas sistēmas, kurā zaudējis 1. kārtā. 2007. gadā Kali izcīnījis bronzas medaļu Amerikas valstu individuālajā šaha čempionātā. 2014. gadā Sentluisā kļuvis par sudraba laureātu ASV šaha čempionātā. Daudzu starptautisko šaha turnīru uzvarētājs, tajā skaitā uzvarējis vai dalījis pirmo vietu Losandželosā (2001, 2003), Sanfrancisko (2002), Filadelfijas World Open (2004, 2007), Maiami (2007), Kanberā (2008), Čikāgā (2008). 2017. gada aprīlī Sentluisā kopā ar Fabiano Karuanu un Hikaru Nakamuru dalījis 3.-5. vietu ASV šaha čempionātā (uzvarējis Veslijs So). 2023. gada novembrī Daglasā ierindojies 100. vietā "FIDE Grand Swiss" turnīrā. Pārstāvējis ASV komandu lielākajos komandu šaha turnīros: Pasaules šaha olimpiādēs piedalījies 4 reizes (2006-2008, 2012-2014). Komandu vērtējumā izcīnījis 2 bronzas (2006, 2008) medaļas; Pasaules komandu šaha čempionātos piedalījies 3 reizes (2010, 2013-2015). Komandu vērtējumā izcīnījis sudraba (2010) medaļu. Individuālajā vērtējumā izcīnījis zelta (2013) medaļu; Panamerikas komandu šaha čempionātā piedalījies 2013. gadā. Komandu vērtējumā izcīnījis zelta medaļu, bet individuālajā vērtējumā sudraba medaļu. Par panākumiem turnīros FIDE 2001. gadā Akopjanam piešķīrusi starptautiskā meistara (IM), bet 2004. gadā - starptautiskā lielmeistara (GM) nosaukumu. FIDE: Transfers in 2002 «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 11. novembrī. US-Ch 2014: You were expecting someone else? «2017 U.S. Championship». Arhivēts no oriģināla, laiks: 2017. gada 15. aprīlī. Skatīts: 2017. gada 11. aprīlī. 2023 FIDE Grand Swiss «OlimpBase :: Men's Chess Olympiads :: Varuzhan Akobian». Arhivēts no oriģināla, laiks: 2016. gada 3. martā. Skatīts: 2016. gada 11. novembrī. OlimpBase :: World Men's Team Chess Championship :: Varuzhan Akobian OlimpBase :: Panamerican Team Chess Championship :: Varuzhan Akobian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)