GDL (angļu: Geometric Description Language — 'ģeometriskā apraksta valoda') ir programmēšanas valoda ArchiCAD bibliotēkas objektiem. GSM ir šo objektu formāts. Šie objekti ir līdzīgi blokiem AutoCAD, taču tie ir uzdoti parametriski, 2D un 3D dimensijas ir saistītas, tātad jebkurā skatā var iegūt pareizu attēlu, skatu (piemēram, sānskatu griezumos, skatu no augšas plānos, kā arī perspektīvi 3D attēlos). GDL raksts, instrukciju virkne nosaka ArchiCAD bibliotēkas objekta galvenās iezīmes: 3D modeli, 3D modeļa projekcijas-profilos, griezumos vai virsskatā, divdimensionālos plānos, lietotāja saskarne attēlo un ļauj rīkoties, uzskaita darbības, parametrus. Visas ArchiCAD versijas satur savas standartbibliotēkas, arī tādus objektus kā mēbeles, logus, durvis, kokus, cilvēkus, auto, konstrukcijas elementus utt.. Ir pieejamas dažādas komerciālas interneta lapaspuses, kur tiek piedāvāti augstas detalizācijas parametriski objekti, kas, iespējams, ir labāki un vairāk variējami kā standartbibliotēkās piedāvātie, piemēram, ļoti daudz apkārtni veidojoši objekti-augi, cilvēki, dārza elementi, kas oriģināli nav iekļauti programmā. GDL ir brīvi pieejama tehnoloģija (lai gan ArchiCAD ir jāiegādājas par naudu), ir atļauts un iespējams attīstīt uz GDL bāzētus bibliotēkas objektus, lietojot rīkus, palīglīdzekļus, kā Graphisoft LP XMLConverter un Graphisoft GDL Web Plug-In. GDL programmēšanas valoda pamatā ir līdzīga BASIC. Tai ir tādi paši kontroles mehānismi un variējami uzstādījumi. GDL 2D un 3D modelēšanas elementi ir saistīti ar lokālo, labējo koordinātu sistēmu. Lai novietotu elementu vēlamajā pozīcijā, ir jāpārvieto un jāpārorientē koordinātu sistēma, tad neatkarīgi no pamata koordinātu sistēmas rada elementu. Katrs koordinātu sistēmas pārvietojums, rotācija vai virziena maiņa ir transformācija. Transformācijas dati saglabājas stekā (datu glabātuvē), kas var tikt papildināta ar tālākajām transformācijām vai tikt izbeigta, izdzēšot kādu transformāciju iepriekš. GDL ir atpakaļejoša savietojamība, kas nozīmē, ka ArchiCAD bibliotēkas objekts būs nolasāms ar katru jaunāko ArchiCAD programmu, bet ne ar vienu no iepriekšējām. Detalizētai tehniskai specifikācijai izmantot GDL lietošanas pamācību kādā no jaunākajām ArchiCAD versijām. Official GDL/Object Technology Home Page by Graphisoft Graphisoft — The inventor's website GDL-Alliance Objects for ArchiCAD Bite Design GDL libraries for the UK market Link collection related to Archicad and GDL Objects and resources for registered users Cadimage Tools — ArchiCAD Plugin and Object Developer