Krievijas Federācijas Ziemeļu, Sibīrijas un Tālo Austrumu mazskaitlīgās pamattautas (krievu: Коренные малочисленные народы Севера, Сибири и Дальнего Востока Российской Федерации), dažkārt arī vienkārši Mazskaitlīgās Ziemeļu tautas (Малочисленные народы Севера) vai Ziemeļu pamattautas (Коренные народы Севера), ir kopējs nosaukums mazskaitlīgajām tautām, kas pārsvarā apdzīvo Krievijas Federācijas Galējos Ziemeļus un Tālos Austrumus. Izplatības areāls ir ļoti plašs: no dolganiem un nganasaniem Taimiras pussalā ziemeļos līdz udehiem Tālo Austrumu dienvidos, no čukčiem un aleutiem austrumos līdz ņenciem un sāmiem rietumos. Mazskaitlīgās Ziemeļu tautas ir pilntiesīgi Krievijas pilsoņi, bet uz tiem attiecas vairākas nodokļu un citas atlaides gadījumos, ja šīs tautas dzīvo tradicionālajās kopienās. Tautu skaits pēdējā laikā mainījies nenozīmīgi, bet to piederīgo un valodu lietotāju skaits ievērojami samazinās pārtautošanās un citu faktoru ietekmē. «Перечень коренных малочисленных народов Севера, Сибири и Дальнего Востока Российской Федерации». Arhivēts no oriģināla, laiks: 2009. gada 14. decembrī. Skatīts: 2009. gada 14. decembrī. «Коренные малочисленные народы Севера, Сибири и Дальнего Востока Российской Федерации по национальности и владению языком своей национальности (по итогам Всероссийской переписи населения 2002 г.)». Arhivēts no oriģināla, laiks: 2009. gada 26. janvārī. Skatīts: 2008. gada 12. decembrī. Krievijas Mazskaitlīgo Ziemeļu tautu asociācija