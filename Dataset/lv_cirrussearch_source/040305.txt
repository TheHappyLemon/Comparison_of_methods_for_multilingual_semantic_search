Mērķa tirgus ir identificēta potenciālo pircēju vai klientu grupa, uz kuru uzņēmums mērķē savu produktu vai pakalpojumu. Mērķa tirgu veido cilvēki un uzņēmumi, kas ir visticamākie piedāvātā pakalpojuma pircēji. Uzņēmumiem ar daudziem produktiem var būt daudzi mērķa tirgi, katram no kuriem piedāvā citu produktu. Mērķa tirgu plaši var definēt pēc: dzimuma, tautības, vecuma, ģimenes stāvokļa, dzīvesvietas, ienākumu līmeņa. Katru no šīm īpašībām var pētīt sīkāk, mēģinot identificēt specifisku mērķa tirgu pēc individuālām īpašībām. Pirmās nepieciešamības un plaša patēriņa produktiem mērķa tirgus definēšana būs mazāk nozīmīga nekā specifiskiem, nišas produktiem un dārgām precēm. Target Market