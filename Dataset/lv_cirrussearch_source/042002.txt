Pac-Man jeb "Pakmens" (japāņu: パックマン, Pakkuman) ir japāņu kompānijas Namco 1980. gada 22. maijā izdota videospēle. Spēli izveidojis japāņu videospēļu dizaineris Toru Ivatani. Galvenais videospēles tēls vēlāk parādījās arī daudzās citās videospēlēs, kā arī televīzijas seriālā. Videospēles Pac-Man izveidošanu dēvē par pagrieziena punktu videospēļu izstrādē, spēle strauji ieguva popularitāti, kļūstot par kultūras fenomenu. Spēle ir saglabājusi savu popularitāti vairāk nekā trīsdesmit gadus, to spēlē arī mūsdienās. Spēlētāja tēls ir Pakmens, dzeltens aplis ar iegriezumu, kas reprezentē tēla muti. Spēlētāja mērķis ir pārvietoties pa labirintu, izvairoties no nespēlētāja tēliem, spokiem. Labirintā ir izvietoti balti punkti, kā arī ogas. Ja spēlētājs "apēd" visus punktus, viņš nokļūst nākamajā līmenī, bet ja spēlētājs "apēd" ogu, viņš īslaicīgi ir spējīgs spokus aizdzīt prom, tiem pieskaroties. Spēlētājs zaudē dzīvību, ja kāds no spokiem viņam pieskaras. Spēle parasti beidzas, kad spēlētājam beidzas dzīvības, bet ja spēlētājs sasniedz 256. līmeni, kļūmes dēļ pusi no ekrāna aizņem gadījuma rakstuzīmes un spēle kļūst nespēlējama. Nespēlētāja tēli ir četri dažādu krāsu spoki — Blinkijs (sarkanā krāsā), Pinkijs (rozā krāsā), Inkijs (zili zaļā krāsā) un Klaids (oranžā krāsā). «Oct. 10, 1979: Pac-Man Brings Gaming Into Pleistocene Era». Wired. 2007. gada 10. oktobris. Arhivēts no oriģināla, laiks: 2013. gada 7. decembris. «Pac 'n Roll Review». GameSpot.com. 2005. gada 23. augusts. Arhivēts no oriģināla, laiks: 2011. gada 28. jūnijs. Skatīts: 2012-05-22. Wolf, Mark J. P. (2008). The video game explosion: A history from PONG to PlayStation and beyond. ISBN 978-0-313-33868-7. «Pac-Man still going strong at 30». UPI.com. 2010. gada 22. maijs. Arhivēts no oriģināla, laiks: 2012. gada 22. oktobris. Skatīts: 2012-05-22. Vikikrātuvē par šo tēmu ir pieejami multivides faili. Skatīt: Pac-Man.