Olivjē Asajass (franču: Olivier Assayas, dzimis 1955. gada 25. janvārī) ir franču kinorežisors, scenārists un kritiķis. Asajass ir pazīstams ar savām vēsturiskajām filmām, psiholoģiskajiem trilleriem, neo-noirs un franču komēdijām. Bieži savās filmās sadarbojies ar aktrisēm Žiljetu Binošu un Kristenu Stjuarti. Asajass ir dēls franču kinoscenāristam Žakam Remī. Savu karjeru iesācis kā kinokritiķis ietekmīgajā žurnālā Cahiers du Cinéma. Tur viņš rakstīja par pasaules kino un filmu autoriem, kas vēlāk ietekmēja arī viņu pašu. Asajasa režisētā filma L'eau froide (1994) bija izrāviens viņa karjerā. Tā kļuva par pirmo viņa filmu, kas izrādīta Kannu kinofestivālā. Tai sekoja filmas Les Destinées sentimentales (2000), Demonlover (2002) un Clean (2004), kuras visas sacentās par Zelta palmas zaru Kannās. Vēlāk veidojis drāmas "Vasaras stundas" (2008) un "Zils-Marijas mākoņi" (2014), kā arī trilleri "Personīgā stiliste" (2016). Par "Personīgā stiliste" saņēmis labākā režisora balvu Kannu kinofestivālā. Vēlāk bijis filmu Doubles vies (2018) un "Spiegu tīkls" (2019) režisors. IMDb profils (angliski) AllMovie profils (angliski)