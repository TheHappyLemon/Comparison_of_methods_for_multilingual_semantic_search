Kolins Džeimss Ferels (angļu: Colin James Farrell; dzimis 1976. gada 31. maijā) ir īru aktieris. 1998. gadā viņam bija loma seriālā Ballykissangel, gadu vēlāk Ferels debitēja kino ar lomu Tima Rota režisētajā filmā The War Zone. Turpmākajā aktiera karjerā filmējies tādās filmās kā "Tīģerzeme" (Tigerland, 2000), "Telefona būda" (2002), "Speciālo uzdevumu vienība S.W.A.T." (2003), "Rekrūtis" (The Recruit, 2003), "Īpašais ziņojums" (2002), "Pārgalvis" (2003), Intermission (2003), "Māja pasaules malā" (A Home at the End of the World, 2004), "Aleksandrs Lielais" (Alexander, 2004), The New World (2005), Miami Vice (2006), "Jautā putekļiem" (Ask the Dust, 2006), "Kasandras sapnis" (2007), "Reiz Brigē" (2008), "Baiļu nakts" (Fright Night, 2011), "Atcerēties visu" (2012), "Septiņi psihopāti" (2012), "Par vienu mazāk" (Dead Man Down, 2013), "Par Mēriju Popinsu un Benksa kungu" (2013), Winter's Tale (2014), "Omārs" (2015), "Svētā brieža nogalināšana" (2017), "Džentlmeņi" (2019), Thirteen Lives (2022) un "Inišerinas Banšī" (2022). Par lomu filmā "Reiz Brigē" Ferels saņēma Zelta globusa balvu kā labākais aktieris. 2020. gadā laikraksta The Irish Times publicētajā Īrijas izcilāko kinoaktieru sarakstā Ferels tika iekļauts 5. vietā. «Colin Farrell Biography & Filmography». Womenrepublic.co.uk. 1976. gada 31. maijs. Arhivēts no oriģināla, laiks: 2011. gada 13. janvārī. Skatīts: 2011. gada 25. janvāris. «The 50 greatest Irish film actors of all time – in order». The Irish Times. Oficiālā tīmekļa vietne IMDb profils (angliski) AllMovie profils (angliski) Box Office Mojo profils (angliski)