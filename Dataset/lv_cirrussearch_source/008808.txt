Fototipija (no grieķu: φως, phōs — 'gaisma' un τυπος, typos — 'nospiedums') jeb gaismas iespiedums ir grafikas gludspiedes tehnika, kurā attēlu fotogrāfiski pavairo uz plates, kas pārklāta ar gaismjutīgu virskārtu. Šajā tehnikā attēls tiek iegūts no metāla plāksnes, kas pārklāta ar gaismjutīgu dihromātu saturošu želatīna slāni. Vēlamais attēls uz plāksnes tiek uzklāts ar fotomehānisku paņēmienu. Attēlu pavairojot, krāsa noklāj tikai iespiešanas elementus bezrastra gludspiedē. Šo gludspiedes paņēmienu izmanto tikai ļoti sarežģītu krāsainu vai melnbaltu darbu pavairošanai. Pirmo novilkumu sauc par autoreksemplāru. Ar terminu "fototipija" apzīmē gan gludspiedes tehniku, gan arī mākslas darbu, kas iespiests šajā tehnikā. «Akadēmiskā terminu datubāze — collotype print». LZA Terminoloģijas komisija. Skatīts: 2015. gada 8. janvārī. Daina Blūma. Mazā mākslas vēstures terminu vārdnīca. Rīga : Zvaigzne ABC, 2005. 44. lpp. ISBN 9984-369-62-5.