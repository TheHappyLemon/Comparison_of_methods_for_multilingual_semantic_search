Parīzes vēstures hronoloģija aptver laika periodu kopš senākajām ziņām par iedzīvotājiem mūsdienu Parīzes teritorijā līdz mūsdienām. 4500. g. p.m.ē. — Sēnas krastos zvejo pirmie laivinieki. 300. g. p.m.ē. — Sitē salā apmetas parīziju ciltis. 100. g. p.m.ē. — Romieši pārbūvē Sitē salu un ceļ jaunu pilsētu Sēnas kreisajā krastā. 52. g. p.m.ē. — Jūlija Cēzara karaspēks sakauj gallus. Parīziji iznīcina savu pilsētu. 200. g. m.ē. — Romieši izbūvē amfiteātri, pirti un villas. 250. — Agrīno kristiešu moceklim Sv. Dionīsijam Monmartrā nocērt galvu. [nepieciešama atsauce] 285. — Barbariem tuvojoties, Lutēciju pārņem ugunsgrēka liesmas. 360. — Gallijas prefektu Jūliānu pasludina par imperatoru. 451. — Sv. Ženevjēva mudina parīziešus atvairīt Atilas huņņu karaspēku. 488. — 508. — Franku karalis Hlodvigs I sakauj romiešus. Parīze pieņem kristietību. 512. — Mirst Sv. Ženevjēva. Viņu apbedī līdzās Hlodvigam I. 543. — 556. — Tiek izveidota Senžermēndeprē. 845. — 862. — Normaņi uzbrūk Parīzei. Ap 1120. gadu — pasniedzēji un studenti apmetas Sentželevjēvas kalnā Sēnas kreisajā krastā, kur vēlāk izveidojas Parīzes universitāte. 1163. — Sākas Parīzes Dievmātes katedrāles celtniecība. 1167. — Sēnas labajā krastā izveido Lezalles pārtikas tirgu. 1245. — Sāk būvēt Svēto kapelu. 1253. — Tiek atvērta Sorbonas koledža. (Collège de Sorbonne) 1257. ? [nepieciešama atsauce] 1380. — Tiek pabeigts Bastīlijas cietoksnis. 1430. — Žanna d’Arka nespēj aizstāvēt Parīzi, un Anglijas karali Henriju VI kronē par Francijas karali. 1516. — Fransuā I uzaicina Leonardo da Vinči uz Franciju. Da Vinči atved līdzi Monu Lizu. 1528. — Fransuā I sāk dzīvot Luvras pilī. 1530. — Tiek nodibināta Francijas koledža. 1533. — Tiek pārbūvēta Hotel de Ville. 1534. — Ignacijs Lojola nodibina Jezuītu ordeni. 1546. — Sākas jaunās Luvras pils celtniecība; tiek izbūvēta Sēnas pirmā akmens krastmala. 1559. — Parīzē ievieš primitīvas ielu laternas, un pabeidz celt Luvras pili. 1572. — Notiek protestantu slaktiņš Bērtuļa naktī. 1589. — Senklū pie Parīzes tiek noslepkavots Anrī III. Navarras karalis Anrī pāriet katoļticībā un tiek kronēts par Anrī IV. 1607. — tiek pabeigta Pont Neuf tilta būvniecība pār Sēnu. 1609. — Pēc Anrī IV ierosmes sāk izveidot Vogēzu laukumu. 1610. — Anrī IV noslepkavo reliģiskais fanātiķis Ravaijaks. 1610. — Tronī kāpj Luijs XIII, sākas Diženais gadsimts. 1614. — Notiek ģenerālštatu pēdējā sapulce pirms revolūcijas. 1622. — Parīze kļūst par bīskapa eparhiju. 1624. — Pabeidz celt Tilerī pili. 1627. — Sākas Senluī salas uzplaukums. 1631. — Sāk iznākt Parīzes pirmais laikraksts La Gazette. 1643. — Nomirst Luijs XIII. Franciju sāk pārvaldīt reģente Marija Mediči un kardināls Mazarīni. 1661. — Luijs XIV iegūst absolūto varu; Sākas Versaļas pils paplašināšana. 1662. — Luija XIV finanšu ministrs Kolbērs nodibina gobelēnu ražotni. 1667. — Tiek pārbūvēta Luvras pils un nodibināta observatorija. 1670. — Tiek uzcelts Invalīdu nams. 1682. — Galms pārceļas uz Versaļu, kur tas uzturas līdz revolūcijai. 1686. — Atver Parīzes pirmo kafejnīcu Le Procope. 1689. — Tiek uzcelts Karaļa tilts. 1692. — Slikto ražu un karu dēļ iestājas nežēlīgs bads. 1702. — Parīze pirmoreiz tiek sadalīta 20 apgabalos. 1722. — Tiek nodibināts pilsētas pirmā ugunsdzēsēju brigāde. 1734. — Tiek uzbūvēta strūklaka „Četri gadalaiki”. 1757. — Ielās uzstāda pirmās eļļas lampas. Ap 1760. — Tiek uzbūvēts Konkordijas laukums, Panteons un karaskola École Militaire. 1778. — Francija atzīst Amerikas neatkarību. 1782. — Place du Théâtre Français tiek uzbūvētas Parīzes pirmās ietves. 1789. 5. maijs — Tiek sasaukti Ģenerālštati. 14. jūlijs — Notiek Bastīlijas ieņemšana. 4. augusts — Nacionālā Satversmes sapulce atceļ aristokrātijas feodālās tiesības un privilēģijas. 26. augusts — Tie pieņemta Cilvēka un pilsoņa tiesību deklarācija. 17. septembris — Tiek pieņemts likums par aizdomīgām personām; sākas terors. 1790. gada 14. jūlijs — Notiek Federācijas svētki. 1791. gada 17. jūlijs — Norisinās slaktiņš Marsa laukumā. 10. augusts — Notiek uzbrukums Tilerī pilī. 25. aprīlis — Tiek sacerēta Marseljēza. 1792. gada 20. jūnijs — Notiek Tilerī pils ieņemšana. 10. augusts — No troņa tiek gāzts Luijs XVI. 2. — 6. septembris — Norisinās Septembra slaktiņš. 20. septembris — Notiek Valmī kauja. 1793. gada 21. janvāris — tiek giljotinēts Luijs XVI. 13. jūlijs — Tiek nogalināts Žans Pols Marats, revolucionārās avīzes L’Ami du Peuple dibinātājs. rudens — Maksimilēns Robespjērs vada Sabiedrības glābšanas komiteju. 16. oktobris — Tiek giljotinēta Marija Antuanete. 24. novembris — Tiek slēgtas visas baznīcas. 1794. gada 5. aprīlis — Tiek izpildīts nāvessods Žoržam Žakam Dantonam un viņa atbalstītājiem. 27. jūlijs — Tiek giljotinēts Maksimiljēns Robespjērs. 19. novembris — Tiek slēgts Jakobīņu klubs. 1795. gada 22. augusts — Tiek izveidota jauna valdība — Direktorija. 1797. — Notiek Rivolī kauja. 1799. gada 16. oktobris — Napoleons ar kuģi L’Orient atgriežas Parīzē no Ēģiptes. 24. decembris — tiek pasludināts Konsulāts, kurā Napoleons ieņem Pirmā konsula vietu. Sāk veidoties vienpersoniska Napoleona diktatūra. 1800. — Tiek nodibināta Francijas banka. 1802. — Tiek nodibināts Goda leģions. 1804. — Napoleonu kronē par imperatoru. 1806. — Tiek dots rīkojums būvēt Triumfa arku. 1812. — Karagājiens uz Krieviju beidzas ar sakāvi. 1814. — Napoleons atsakās no troņa. 1815. — Norisinās Vaterlo kauja; Napoleons otrreiz atsakās no troņa un tiek atjaunota monarhija. 1830. — Parīzē norisinās revolūcija; tiek nodibināta konstitucionālā monarhija. 1831. — Parīzē uzliesmo holeras epidēmija. 1840. — Napoleona pīšļi tiek pārapbedīti Invalīdu kvartāla Doma baznīcā. 1842. — Tiek atklāta pirmā dzelzceļa līnija starp Parīzi un Senžermēnanlē. 1851. — Napoleons III dibina Otro impēriju. 1852. — Žoržs Ežēns Osmāns sāk izstrādāt apjomīgu pilsētas pārbūves plānu. 1855. — Parīzē notiek Pasaules izstāde. 1861. — Garnjē projektē jauno operas namu. 1863. — Tiek nodibināta Credit Lyonnais banka. 1867. — Atkārtoti Parīzē norisinās Pasaules izstāde. 1868. — Tiek ierobežota preses cenzūra. 1870. — Norisinās Parīzes aplenkums. 1871. — Tiek nodibināta republika. 1889. — Tiek uzcelts Eifeļa tornis. 1889. — Notiek Lielā Vispasaules izstāde. 1891. — Tiek atvērta pirmā metro stacija. 1894. — 1906.g. — Norisinās Dreifusa lieta. 1900. — Parīzē norisinās 1900. gada vasaras olimpiskās spēles. 19. jūlijs — Tiek atklāta pirmā metro līnija. 1912. gada 29. maijs — Notiek Vaclava Ņižinska baleta "Fauna pēcpusdiena" pirmizrāde. 1914. — 1918. — Norisinās Pirmais pasaules karš. Parīzei draud vācu armijas iebrukums, pilsētu glābj Marnas kauja. Bumba trāpa Senžermēndeprē baznīcā. 1919. — Spoguļu zālē tiek parakstīts Versaļas miera līgums. 1924. — Parīzē norisinās 1924. gada vasaras olimpiskās spēles. 1934. — Parīzē notiek nemieri un streiki ekonomiskās krīzes dēļ. 1937. — Tiek uzcelta Šaijo pils. 1938. gada 19. jūnijs — Parīzē notiek pasaules kaussa futbolā fināls. 1940. gada 3. jūnijs — (Otrais pasaules karš) vācu gaisa spēki bombardē Renault un Citroen fabrikas Parīzē. 10. jūnijs — Francijas valdība pamet Parīzi. 14. jūnijs — Parīzē ieiet vācu karaspēks. 1944. gada augusts — Notiek Parīzes atbrīvošana no vācu okupācijas. 1950. — Tiek uzceltas UNESCO ēka un Francijas radio muzejs. 1958. — Tiek dibināta piektā republika; par valsts prezidentu kļūst Šarls de Golls. 1964. — Notiek Ildefransas reorganizācija. 1968. — Parīzē un citās Francijas pilsētās notiek studentu nemieri un strādnieku streiki. 1969. — Les Halles tirgu pārvieto uz Rinžī. 1973. — Notiek Monparnasas torņa un Boulevard Périphérique (apvedceļa) būvniecība. 1977. — Tiek atklāts Žorža Pompidū centrs. 1980. — Tūkstošiem parīziešu sveic oficiālā vizīte atbraukošo pāvestu Jāni Pāvilu II. 1994. — Tiek atklāts Eurostar dzelzceļš. 1998. — Francijā notiek pasaules kauss futbolā, kurā uzvar Francijas komanda. 1999. — Parīzē notiek ļoti stipra vētra, Versaļā tiek nolauzti 10 000 koku. 2015. gada 13. novembris — Parīzē notiek terora akti, kuros tiek nogalināti vairāk nekā 120 cilvēki. Parīzes vēsture