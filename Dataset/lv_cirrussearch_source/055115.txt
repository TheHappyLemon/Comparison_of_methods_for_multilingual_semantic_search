Standarts ISO 3166-1, kas ir daļa no ISO 3166 standarta, nodrošina valstu un teritoriju nosaukumu kodus un to izplata Starptautiskā standartu organizācija (ISO). Standarta oficiālais nosaukums ir "Kodi valstu un to iedalījumu nosaukumu attēlošanai - 1.daļa: Valstu kodi". Šis standarts nosaka trīs valstu kodu kopas: ISO 3166-1 alfa-2: divburtu kodu sistēma, kuru pielieto daudzās jomās, zināmākā no kurām ir valstu augšējā līmeņa domena kodi (ccTLD) (ar dažiem izņēmumiem); ISO 3166-1 alfa-3: trīsburtu kodu sistēma, kas pieļauj labāku koda vizuālo asociāciju ar valsts nosaukumu, nekā divburtu kods; ISO 3166-1 numeriskais: trīsciparu numeriskā sistēma, kas ir neatkarīga no rakstības sistēmas un tādēļ ērtāk lietojama tiem, kas lieto nelatīniskās rakstu sistēmas. Kodi ir identiski Apvienoto Nāciju Organizācijas Statistikas komitejas lietotajiem kodiem. Burtu kodi ir iekļauti ISO 3166 standartā no tā pirmās redakcijas 1974.g., numeriskie kodi no otrā izdevuma 1981.g. Valstu kodi kā ISO 3166-1 pirmoreiz tika publiskoti 1997.g. piektajā redakcijā, kad ISO 3166 tika sadalīts trijās atsevišķās daļās. ISO 3166-1 nav vienīgais valstu kodu standarts. Daudzas starptautiskās organizācijas lieto pašizstrādātas valstu kodu sistēmas, turklāt vairākas ir ļoti tuvas ISO 3166-1. Šobrīd oficiāli ISO 3166-1 kodi ir piešķirti 246 valstīm un teritorijām. Pēc ISO 3166 Uzturēšanas Aģentūras (ISO 3166/MA) kritērijiem vienīgais veids, kā iekļaut jaunu valsts nosaukumu ISO 3166-1, ir to reģistrēt vienā no sekojošajiem avotiem: Apvienoto Nāciju Organizācijas Terminoloģijas biļetena "Valstu nosaukumi", Valstu un reģionu kodi statistiskajai lietošanai (ANO Statistikas komisija). Valsts vai teritorija tiek iekļauta "Valstu nosaukumu" biļetenā, ja atbilst vienam no šiem kritērijiem: ir Apvienoto Nāciju Organizācijas dalībvalsts, ir biedrs vienā no ANO Specializētajām aģentūrām, ir Starptautiskās tiesas statūtu dalībnieks. Ja valsts vai teritorijas nosaukums uzskaitīts vienā no šiem avotiem, tas automātiski tiek iekļauts ISO 3166-1. Sekojošais ir pilnīgs ISO 3166-1 kodu saraksts atbilstoši lokalizētajai versijai LVS ISO 3166-1:1997 ar 2008.g. labojumiem. Tabulā iekļauti tikai oficiāli piešķirtie kodi. Piezīmes a^ Bonaire, Sintēstatiusa un Saba ir trīs atsevišķas municipalitātes Nīderlandes Karalistes sastāvā. b^ Variants tikai neformālam lietojumam. c^ Variants tikai neformālam lietojumam. Papildus oficiāli piešķirtajiem kodiem saraksts var tikt paplašināts uz rezervēto kodu vai lietotāja piešķiramo kodu rēķina. Par rezervētajiem sauc kodus, kuri lai arī nav iekļauti ISO 3166-1, tomēr tiek lietoti kādās ar ISO 3166 saistītās jomās. Tie tiek rezervēti kodēšanas sistēmas elastīgumam. Parasti rezervēti tiek arī atceltie kodi, kā arī kodi, kurus sev rezervē aizjūras teritorijas, starptautiskas organizācijas un nacionālas organizācijas. Lietotāja piešķiramie kodi ir rezervēti dažādu individuālu lietotāju vajadzībām to vietējām, ar ISO 3166-1 saistītām lietotnēm. ISO 3166/MA šos kodus nekad neizmantos jauno kodu piešķiršanai. Valstij vai teritorijai var tikt piešķirts jauns kods, ja mainās tās nosaukums vai robežas. Valstīm parasti piešķir jaunu burtu kodu, kad mainās tās nosaukums, bet numeriskais kods tiek asociēts ar robežu izmaiņām. ISO 3166-1 izmaiņas tiek izziņotas ISO 3166/MA biļetenos (Newsletter). Starp pirmo un piekto ISO 3166-1 redakcijām (1997-2006) ir izdoti 12 biļeteni: Newsletter V-1 — Izdots 05.02.1998: Samoa oficiālā nosaukuma maiņa Newsletter V-2: jauns ieraksts Palestīnai Newsletter V-3 Arhivēts 2011. gada 22. jūlijā, Wayback Machine vietnē.: Rumānijas alfa-3 koda maiņa Newsletter V-4: nosaukumu maiņa vairākām valstīm Newsletter V-5: Austrumtimoras nosaukuma un kodu maiņa Newsletter V-6 Arhivēts 2011. gada 22. jūlijā, Wayback Machine vietnē.: Austrumtimora nosaukuma maiņa par Timor-Leste Newsletter V-7: Komoru oficiālā nosaukuma maiņa Newsletter V-8 Arhivēts 2011. gada 22. jūlijā, Wayback Machine vietnē.: Dienvidslāvijas izņemšana, iekļauta Serbija un Melnkalne Newsletter V-9: jauns ieraksts Olandei Newsletter V-10: nosaukuma maiņa Afganistānai un Olandei Newsletter V-11: iekļautas Gērnsija, Džērsija un Mena Newsletter V-12 Arhivēts 2011. gada 21. jūlijā, Wayback Machine vietnē.: Serbija un Melnkalne izņemta, iekļautas Serbija un Melnkalne Newsletter VI-1: iekļautas Senbartelmī, Senmartēna, atjauninātas Francija un Francijas aizjūras teritorijas Newsletter VI-2: nosaukuma maiņa Moldovai, citi nelieli labojumi (Madagaskara, Palestīna, Senbartelmī) Newsletter VI-3: nosaukuma maiņa Nepālai, citi nelieli labojumi (Grenlande, Gērnsija, Moldova, Nigērija) Newsletter VI-4: nosaukuma maiņa Moldovai, citi nelieli labojumi (Centrālāfrikas Republika, Komoras) Newsletter VI-5: nosaukuma maiņa Venecuēlai, citi nelieli labojumi (Kiribati, Tuvalu) Newsletter VI-6: nosaukuma maiņa Bolīvijai Newsletter VI-7: nosaukuma maiņa Svētās Helēnas Salai ISO 3166-1 Newsletter VI-8 ISO 3166-1 Newsletter VI-9 ISO 3166-1 Newsletter VI-10 Codes for South Sudan Angļu valodas nosaukuma tulkojums. ISO 3166 FAQ — Galvenie jautājumi «ISO 3166 attīstība». Arhivēts no oriģināla, laiks: 2007. gada 5. oktobrī. Skatīts: 2008. gada 7. februārī. Arhivēts 2007. gada 5. oktobrī, Wayback Machine vietnē. ISO 3166-1 un ccTLDs «ISO 3166-1 pielāgošana». Arhivēts no oriģināla, laiks: 2007. gada 6. oktobrī. Skatīts: 2008. gada 7. februārī. Arhivēts 2007. gada 6. oktobrī, Wayback Machine vietnē. ISO 3166 atjauninājumi Informācija par rezervētajiem kodiem iegūta no "ISO 3166-1 rezervētie kodu elementi", ko publiskojis ISO 3166/MA ISO/TC 46 sekretariāts 13.02.2001. ISO 3166-2 ISO 3166-3 SOK valstu un teritoriju kodi; no ISO 3166-1 alfa-3 nedaudz atšķirīgi kodi, ko lieto Starptautiskā Olimpiskā komiteja FIFA valstu kodi; no ISO 3166-1 alfa-3 nedaudz atšķirīgi kodi, ko lieto FIFA Starptautiskie automobiļu reģistrācijas kodi ISO 3166/MA — ISO 3166 Uzturēšanas aģentūra; aktuālie divburtu kodi. ANO Statistikas nodaļa — aktuālie trīsburtu kodi. CIA World Factbook — Valstu kodu uzskaitījums Arhivēts 2020. gada 13. novembrī, Wayback Machine vietnē. Statoids — Valstu kodi