Sgt. Pepper's Lonely Hearts Club Band ir astotais grupas The Beatles albums. Tas nereti tiek uzskatīts par visu laiku visietekmīgāko rokmūzikas albumu. Albums 1967. gadā saņēmis vairākas Grammy balvas: kā labākais albums, labākais ierakstu inženiera darbs (ne klasiskās mūzikas kategorijā), labākais modernās mūzikas albums un labākais albuma vāka noformējums. Albums žurnāla Rolling Stone 2003. gada aptaujā atzīts par visu laiku izcilāko albumu. Sākumā albumā domāja iekļaut tādas dziesmas kā "Strawberry Fields Forever", "Penny Lane", "I Am The Walrus" un "Only A Northern Song". Pirmās trīs dziesmas iekļāva "Magical Mystery Tour", bet "Only A Northern Song" tika iekļauts albumā "Yellow Submarine" Ierakstā tika izmantotas daudzas tehniskas inovācijas, par spīti ierobežotām iespējām — Abbey Road Studios līdz pat 1968. gadam izmantoja tikai četru celiņu ierakstītājus. Vērtējot albumu no mūsdienu viedokļa, ar tā laika tehniskajām iespējām ir panākts teju neiespējamais. Bez pašiem bītliem Sgt. Pepper's ierakstā ir piedalījušies vēl 39 cilvēki. Arī mūzika un kopējais skanējums ir atšķirīgs no iepriekšējiem darbiem. Nebija noslēpums, ka puiši aizraujas ar psihodēliskajām vielām, uz tām ietverot norādes albumā, kas noveda pie tā, ka BBC vairākas albuma dziesmas aizliedza. Taču Pols un Džons par dziesmās stāstīto vienmēr ir izteikušies izvairīgi un virspusēji — piesardzības dēļ, ne reizi neatklājot dziesmu jēgu to sakarā. Britu albuma beigās dzirdama 15 kilohercu augstas frekvences skaņa (parasti to spēj uztvert suņa, bet ne cilvēka auss) un pēc tā — ar gredzena montāžu radīts neparasts skaņu savirknējums. Amerikāņu versijā šīs skaņas nav dzirdamas. Visus skaņdarbus sarakstīja Lenons/Makartnijs, izņemot, kur pieminēts.  Jim DeRogatis, Greg Kot. The Beatles Vs. The Rolling Stones: Sound Opinions on the Great Rock 'n' Roll Rivalry. Voyageur Press, 2010. gada 16. oktobris. 13. lpp. ISBN 0-7603-3813-2. Piero Scaruffi. A History of Rock Music: 1951–2000. iUniverse, 2000. 226. lpp. ISBN 0-595-29565-7. «Paul McCartney got no thrill from heroin». MSNBC. Associated Press. 2004. gada 2. jūnijs. Arhivēts no oriģināla, laiks: 2006. gada 18. Jūlijs. Skatīts: 2007. gada 15. marts. (angliski) «1 - 'A Day in the Life'». 100 Greatest Beatles Songs. Rolling Stone. Arhivēts no oriģināla, laiks: 2014. gada 5. Aprīlis. Skatīts: 2012. gada 17. jūnijs. (angliski)