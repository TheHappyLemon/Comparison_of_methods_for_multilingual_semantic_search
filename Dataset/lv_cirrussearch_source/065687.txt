Pols Golbergs (norvēģu: Pål Golberg; dzimis 1990. gada 16. jūnijā Gūlā) ir norvēģu distanču slēpotājs. 2010. gada Pasaules čempionātā junioriem izcīnīja divas zelta medaļas (10 km distancē klasiskajā stilā un stafetē) un sudrabu sprintā. Pasaules kausa sacensībās debitēja 2010. gada 11. martā Drammenē sprinta kvalifikācijā. 2011. gada 13. martā Lahti izcīnīja 3. vietu sprintā un pirmoreiz kāpa uz goda pjedestāla Pasaules kausa posmos. Pasaules čempionātā pirmo reizi piedalījās 2013. gadā. Sprinta sacensībās iekļuva finālā, kur ieņēma 5. vietu. Kopā ar Peteru Nurtugu piedalījās arī komandu sprintā, bet finālā neiekļuva un ierindojās 11. vietā. 2013. gada decembrī Pasaules kausa posmā Lillehammerē izcīnīja savu pirmo uzvaru Pasaules kausa posmos 15 km distancē klasiskajā stilā. Savās pirmajās ziemas olimpiskajās spēlēs 2014. gadā Sočos piedalījās tikai 15 km distancē klasiskajā stilā ar atsevišķu startu un ieņēma 18. vietu. 2014. gada 1. martā pirmoreiz uzvarēja sprintā Pasaules kausa posmā Lahti. 2018. gada ziemas olimpiskajās spēlēs Phjončhanā startēja tikai sprintā, iekļuva finālā un ieņēma 4. vietu. 2020. gada februārī uzvarēja Ski Tour sacensību kopvērtējumā. Tās bija vairāku posmu sacensības, kas risinājās Zviedrijā un Norvēģijā. 2019.—2020. gada sezonā izcīnīja 3. vietu Pasaules kausa kopvērtējumā. Arī sezonas sprinta ieskaitē ieņēma 3. vietu. 2021. gada Pasaules čempionātā Oberstdorfā izcīnīja zelta medaļu stafetē. Piedalījās arī sprintā un 50 km distancē klasiskajā stilā, abās ieņemot 8. vietu. 2022. gada ziemas olimpiskajās spēlēs izcīnīja sudrabu stafetē. Labāko rezultātu individuāli sasniedza skiatlonā, ieņemot 5. vietu. 2023. gada Pasaules čempionātā Planīcā ieguva sudraba medaļu sprintā, piekāpjoties tikai Juhannesam Hesflotam Klēbo. Komandu sprintā kopā ar Klēbo izcīnīja zelta godalgu, zeltu ieguva arī Norvēģijas komandas sastāvā stafetē. Čempionāta noslēdzošajā disciplīnā 50 km distancē klaiskajā stilā ar kopēju startu ieguva vēl vienu zelta godalgu. 2022.—2023. gada sezonā ieguva 2. vietu Pasaules kausa kopvērtējumā un izcīnīja distanču kausu. «Underdog Norwegians Podium in Lillehammer 15 k: Golberg Wins First World Cup, Tønseth Third». fasterskier.com (angļu). 2013. gada 7. decembrī. Skatīts: 2023. gada 24. februārī. «Goldberg claims first ever sprint victory». eurosport.com (angļu). 2014. gada 1. martā. Skatīts: 2023. gada 24. februārī. «Paal Golberg stunned about Ski Tour 2020 victory». eurosport.com (angļu). 2020. gada 23. februārī. Skatīts: 2023. gada 24. februārī. «Cup Standings». eurosport.com (angļu). Skatīts: 2023. gada 24. februārī. «Klaebo a class apart as he cruises to cross-country world sprint triple». eurosport.com (angļu). 2023. gada 23. februārī. Skatīts: 2023. gada 24. februārī. «Norvēģis Golbergs uzvar pasaules čempionāta 50 kilometru slēpojumā klasiskajā stilā». sportacentrs.com. 2023. gada 5. martā. Skatīts: 2023. gada 6. martā. «Cup Standings». fis-ski.com. Skatīts: 2023. gada 2. aprīlī. Vikikrātuvē par šo tēmu ir pieejami multivides faili. Skatīt: Pols Golbergs. Olympedia profils (angliski) FIS profils (distanču slēpošana) (angliski)