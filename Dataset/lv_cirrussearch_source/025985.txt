Gregors Foiteks (vācu: Gregor Foitek; dzimis 1965. gada 27. martā Cīrihē, Šveicē) ir bijušais Formula 1 pilots no Šveices. 1986. gadā uzvarēja Šveices Formula 3 čempionātā, bet nākamajā gadā devās uz Formula 3000. Uzvarēja sacensībās Vallelungā, bet Brendshečā avarēja gūstot plaukstas locītavas traumu. 1989. gada sezonā sāka piedalīties Formula 1 sacensībās, pārstāvot EuroBrun un Rial komandas, bet ne reizi nepārvarot kvalifikāciju. 1990. gada sezonas pirmās divas sacīkstes aizvadīja Brabham komandas sastāvā, bet pēc tam pievienojās Onyx komandai. Piedaloties 8 sacīkstēs, divreiz finišēja, gan neizcīnot punktus. Labākais rezultāts bija 7. vieta Monako Grand Prix. 1992. gadā piedalījās 2 CART seriāla sacensībās.