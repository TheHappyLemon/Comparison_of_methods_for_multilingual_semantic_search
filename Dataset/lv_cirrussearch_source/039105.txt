Kornīlijs (dzimis 1947. gada 1. augustā), pilsoniskais vārds — Konstantins Titovs, ir Krievijas Pareizticīgās vecticībnieku baznīcas garīdznieks, no 2005. gada Maskavas un visas Krievzemes metropolīts. Dzimis Orehovozujevā, Maskavas apgabalā, tradicionālajā vecticībnieku ģimenē. 1997. gadā tika iesvētīts par diakonu, 2004. gadā par priesteri. Kalpojis par otru priesteri Dievmātes Piedzimšanas baznīcā Orehovozujevā. 2004. gada oktobrī Svētītajā Sinodē tika izvirzīts kā viens no kandidātiem uz bīskapa amatu. 2005. gada 14. martā kļuvis par mūku. 2005. gada 8. maijā Maskavas un visas Krievzemes metropolīts Andriāns (Četvergovs), kopā ar Novosibirskas un visas Sibīrijas bīskapu Silujānu, Tālo Austrumu bīskapu Germanu un Kišiņevas un visas Moldāvijas bīskapu Eimēniju, iesvētīja Kornīliju par Kazaņas un Vjatkas bīskapu. 2005. gada 19. oktobrī Svētītā Sinode nolēma Kazaņas un Vjatkas bīskapu Kornīliju iesvētīt par Maskavas un visas Krievzemes metropolītu. Metropolīts Kornīlijs savā amatā stājās 2005. gada 23. oktobrī. http://www.patriarchia.ru/db/text/53881.html