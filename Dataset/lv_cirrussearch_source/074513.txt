Koordinātas: 41°0′38.09″N 28°58′4.56″E﻿ / ﻿41.0105806°N 28.9679333°E﻿ / 41.0105806; 28.9679333 Slēgtais tirgus (turku: Kapalıçarşı) atrodas Stambulā, Turcijā un ir viens no lielākajiem apjumtajiem tirgiem pasaulē. Lielo tirgu katru dienu apmeklē no 250 līdz 400 tūkstošiem cilvēku un tas ir populārs ar juvelierizstrādājumu, trauku, garšvielu un paklāju veikaliem. Tirgus sastāv no 58 ielām un apmēram 6000 veikaliem. Vairums stendu un veikalu tirgū izvietoti vienkopus pēc preču kategorijām: atsevišķa zona ādas izstrādājumiem, zeltam, juvelierizstrādājumiem u.tml. Tirgū atrodas divas lielas mantu glabātavas(turku: bedesten, lielas mūra ēkas ar kupolveida jumtu, kas domātas mantu glabāšanai drošībā). Glabātavas celtas pēc sultāna Mehmeda II Iekarotāja pavēles 1455.-1461. gadā. 16. gadsimtā sultāna Suleimana I Lieliskā valdīšanas laikā tirgu ievērojami paplašināja, bet pēc 1894. gada zemestrīces tirgus pieredzēja ievērojamu pārbūvi. Tirgus sadalīts šķērsielās (sokak) un pagalmos (han), bet tajā var iekļūt pa vairākiem vārtiem (kapı). Viena no tirgus šķērsielām savieno Bajezida mošeju, Bajezida laukumu un Nuruosmanijes mošeju. Vikikrātuvē par šo tēmu ir pieejami multivides faili. Skatīt: Stambulas Slēgtais tirgus. Kapalıçarşı - informācija par tirgu (turciski) Tirgus vietne Arhivēts 2021. gada 12. augustā, Wayback Machine vietnē. (angliski) Turcijas Kultūras ministrijas informācija (turciski)