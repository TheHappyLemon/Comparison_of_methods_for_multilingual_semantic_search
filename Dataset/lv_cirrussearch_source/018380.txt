Zušu apakškārta (Anguilloidei) ir viena no zušveidīgo kārtas (Anguilliformes) apakškārtām, kurā ir 3 dzimtas. Saskaņā ar 2016. gada sistemātiku zušveidīgo kārtai dzimtas netiek iedalītas apakškārtās. Tomēr mūsdienās joprojām ir sistemātiķi, kas izmanto kārtas iedalījumu apakškārtas. Šīs apakškārtas sugas dzīvo gan jūras ūdenī, gan saldūdenī. Tās ir sastopamas Klusajā okeānā, Indijas okeānā un Atlantijas okeānā. Saldūdens sugas ir katadromas zivis, kas nozīmē, ka tās dzīvo saldūdens ūdenstilpēs: upēs un ezeros, bet nārstot dodas uz okeānu. Latvijas teritoriālajos ūdeņos dzīvo viena zušu apakškārtas suga — Eiropas zutis (Anguilla anguilla). Zušveidīgo kārtas sistemātikai ir samērā grūti izsekot, jo pēdējos gados tā ir mainījusies vairākkārt, turklāt molekulāro pētījumu atklājumi ir ieviesuši būtiskas izmaiņas. Dažādos sistemātikas avotos ir atšķirīgs apakškārtu iedalījums un dzimtu skaits tajās. Šajā lapā ir attēlota sistemātika, izmantojot datubāzes "Comparative Toxicogenomics Database" 2013. gada datus. Zušu apakškārta (Anguilloidei) Dūņuzušu dzimta (Heterenchelyidae) ģints Āfrikas dūņuzuši (Panturichthys) ģints Dūņuzuši (Pythonichthys) Saldūdens zušu dzimta (Anguillidae) ģints Zuši (Anguilla) Spagetizušu dzimta (Moringuidae) ģints Rievotie spagetizuši (Neoconger) ģints Spagetizuši (Moringua) CTD: Anguilloidei[novecojusi saite] «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 24. februārī. Family Anguillidae - Freshwater eels Fish Base: Family Heterenchelyidae - Mud eels Family Moringuidae - Worm or spaghetti eels «Eels: Order Anguilliformes». Arhivēts no oriģināla, laiks: 2012. gada 15. martā. Skatīts: 2013. gada 20. martā. Latvijas Daba: zušveidīgo kārta (Anguilliformes) ITIS report: Anguilliformes «Molecular phylogeny of elopomorph ﬁshes inferred from mitochondrial 12S ribosomal RNA sequences». Arhivēts no oriģināla, laiks: 2016. gada 4. martā. Skatīts: 2013. gada 20. martā. Encyclopedia Britannica: Anguilloidei