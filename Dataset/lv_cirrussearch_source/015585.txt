Jānis Lanka (dzimis 1940. gada 3. augustā Liepājā) ir bijušais latviešu vieglatlēts, startējis desmitcīņā, pašlaik — sporta pedagogs. Izglītību ieguvis Liepājas 1. vidusskolu (absolvējis 1958. gadā), Liepājas Pedagoģiskajā institūtā (1959—1963), kā arī Centrālajā fiziskās kultūras institūta aspirantūrā Maskavā (absolvējis 1976. gadā). Laikā no 1965. līdz 1972. gadam bijis Latvijas PSR un PSRS vieglatlētu izlases sastāvā. Startējis 1968. gada vasaras olimpiskajās spēlēs Mehiko. Tajās ar izcīnītiem 7227 punktiem ierindojās 14. vietā, lai arī izstājās pirms pēdējās distances (1500 m skrējiens). Divas reizes uzvarējis PSRS čempionātā (1968, 1971), tāpat ir vairākkārtējs Latvijas PSR čempions desmitcīņā un 110 m/b distancē, vēl ir divas reizes uzstādījis Latvijas rekordu desmitcīņā. Personisko rekordu — 7972 punktus (pēc pašreizējām punktu skaitīšanas tabulām — 7854 punkti) — uzstādījis 1968. gadā. Kā Latvijas rekords tas noturējās 27 gadus, līdz 1995. gadā to pārspēja Rojs Piziks (7957 punkti). 1976. gadā kļuva par LVFKI (vēlāk tas tika pārsaukts par LSPA) docētāju, laikā no 1978. līdz 1981. gadam vadījis Vieglatlētikas katedru. 1986. gadā kļuva par Informātikas, biomehānikas un sporta celtņu katedras vadītāju. Pats J. Lanka ir pētījis mešanas sporta veidu biomehāniku. Publicējis vairākas grāmatas. Kopējās Latvijas enciklopēdija. 3. sējums. Rīga : Valērija Belokoņa izdevniecība. 2005. 653. lpp. ISBN 9984-9482-3-4. Andris Staģis. Latvijas vieglatlēti olimpiskajos 100 gados. RaKa, 1998. 197. lpp. ISBN 9984558657. «Latvijas Olimpiskās komitejas profils». Olimpiade.lv. Arhivēts no oriģināla, laiks: 2012. gada 18. septembrī. Skatīts: 2012. gada 9. septembrī. «Profesors, Dr.h.paed. Jānis Lanka». Lspa.lv. Arhivēts no oriģināla, laiks: 2014. gada 1. maijā. Skatīts: 2012. gada 21. septembrī. Olympedia profils (angliski) LOK profils IAAF profils (angliski) Mūžu mācies