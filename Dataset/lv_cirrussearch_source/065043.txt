Sesila de Milla balva ir goda Zelta globusa balva, ko piešķir Holivudas Ārzemju preses asociācija (HFPA) "par izcilu ieguldījumu izklaides pasaulē". HFPA direktoru padome izvēlas apbalvojamās personas no aktieru, režisoru, scenāristu un producentu vidus, kas guvuši ievērojamus panākumus kino nozarē. Pirmo reizi balvu pasniedza 9. Zelta globusa balvu pasniegšanas ceremonijā 1952. gada februārī un tā nosaukta par godu balvas pirmajam saņēmējam, režisoram Sesilam de Millam. HFPA izvēlējās de Millu, pateicoties viņa prestižam nozarē un viņa "starptautiski atzītajam un cienījamam vārdam". Sesils de Mills balvu saņēma viņa priekšpēdējās filmas The Greatest Show on Earth pirmizrādes gadā. Gadu vēlāk, 1953. gadā, balvu pasniedza producentam Voltam Disnejam. Balvu pasniedz katru gadu kopš 1952. gada, izņemot 1976., 2008. un 2022. gadus, kad to nepasniedza. Otro reizi balvas nepasniegšana bija saistīta ar Amerikas scenāristu ģildes streiku, kas atcēla tā gada ceremoniju. Togad balvu bija paredzēts piešķirt režisoram Stīvenam Spīlbergam, taču ceremonijas atcelšanas dēļ balvu viņam pasniedza nākamajā gadā. Trešo reizi izraisīja dažādi plašsaziņas līdzekļu uzņēmumi, aktieri un citi radošie pārstāvji, kuri boikotēja balvas pasniegšanas ceremoniju, protestējot pret organizatoru nerīkošanos, lai palielinātu HFPA dalībnieku daudzveidību. Jaunākā balvas saņēmēja ir aktrise Džūdija Gārlenda, kas balvu saņēma 1962. gadā 39 gadu vecumā. Gārlenda ir arī pirmā sieviete, kas saņēmusi šo balvu. Vecākais balvas saņēmējs ir producents Semjuels Goldvins, kas saņēma balvu 1973. gadā 93 gadu vecumā. 1982. gadā Sidnijs Puatjē kļuva par pirmo afroamerikāni, kas saņēmis balvu, bet 2018. gadā Opra Vinfrija kļuva par pirmo sievieti afroamerikānieti, kas saņēma šo balvu. Uz 2021. gadu Sesila de Milla balvu ir saņēmuši 69 personas: 16 sievietes un 53 vīrieši. Zach Laws, Chris Beachum. «Golden Globes: 75-year history of all Cecil B. DeMille Award recipients includes Meryl Streep, Denzel Washington, George Clooney». Gold Derby, 2017. gada 17. oktobris. Arhivēts no oriģināla, laiks: 2018. gada 26. janvāris. Skatīts: 2018. gada 19. janvāris. «About the HFPA – Golden Globes». The Golden Globes. Holivudas Ārzemju preses asociācija. Arhivēts no oriģināla, laiks: 2018. gada 26. janvāris. Skatīts: 2018. gada 19. janvāris. «The Cecil B. DeMille Award – Golden Globes». The Golden Globes. Holivudas Ārzemju preses asociācija. Arhivēts no oriģināla, laiks: 2020. gada 20. aprīlis. Skatīts: 2017. gada 19. janvāris. «Winners & Nominees 1953 – Golden Globes». The Golden Globes. Holivudas Ārzemju preses asociācija. Arhivēts no oriģināla, laiks: 2018. gada 19. janvāris. Skatīts: 2018. gada 18. janvāris. «Spielberg Globe honour 'deferred'». BBC News. 2008. gada 9. janvāris. Arhivēts no oriģināla, laiks: 2012. gada 25. maijs. Skatīts: 2018. gada 18. janvāris. Josh Rottenberg. «No Host. No Stars. No Televised Ceremony. The Golden Globes are Going Ahead Anyway». Los Angeles Times, 2022. gada 4. janvāris. Skatīts: 2022. gada 21. janvāris. Aurelie Corinthios. «Oprah Winfrey Assures 'Time Is Up' for Sexual Predators in Powerful Golden Globes Speech». People, 2018. gada 7. janvāris. Arhivēts no oriģināla, laiks: 2018. gada 26. janvāris. Skatīts: 2018. gada 19. janvāris. Oficiālā Zelta globusa balvas tīmekļa vietne