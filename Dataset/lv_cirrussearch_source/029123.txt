Amoss Ozs (ivritā: עמוס עוז; dzimis kā Amoss Klauzners 1939. gada 4. maijā) ir Izraēlas ebreju rakstnieks un žurnālists. Ben Guriona universitātes Beerševā literatūras profesors. Viens no redzamiem divu valstu risinājuma piekritējiem Izraēlas - Palestīnas attiecībās. Dzimis Palestīnā Austrumeiropas izcelsmes ebreju ģimenē un uzauga Jeruzalemē. Tēvs bija Izraēlas Nacionālās bibliotēkas bibliotekārs. Kad Amosam bija 12 gadu, māte izdarīja pašnāvību. 14 gadu vecumā Amoss pameta mājas un sāka strādāt Huldas kibucā, kur mainīja uzvārdu. Karojis Sešu dienu karā 1967. gadā un Jom Kipur karā 1973. gadā. Kopā ar ģimeni dzīvoja kibucā līdz 1986. gadam, kad pārcēlās uz Aradu. Pirmās literārās publikācijas no 1965. gada. Vikikrātuvē par šo tēmu ir pieejami multivides faili. Skatīt: Amoss Ozs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)