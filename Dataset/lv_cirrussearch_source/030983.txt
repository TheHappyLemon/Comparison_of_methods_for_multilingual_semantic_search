Šis raksts ir par mūzikas grupu. Par citām jēdziena Slipknot nozīmēm skatīt nozīmju atdalīšanas lapu. Slipknot ir amerikāņu mūzikas grupa. Tā spēlē nūmetāla un alternatīvā metāla žanros, lai gan pirmsākumos spēlēja arī repmetālu. Grupa radusies ap 1995. gadu Demoinā, Aiovas štatā, ASV. Grupā pašlaik ir septiņi dalībnieki: vokālists Korijs Teilors, basists Alesandro Venturella, ģitāristi Miks Tomsons un Džims Rūts, perkusionisti Maikls Pfafs un Šons Kreiens un dīdžejs Sids Vilsons. Visi Slipknot dalībnieki koncertu laikā nēsā Halovīnu maskas. Koncertos visi Slipknot dalībnieki valkā vienādus kombinezonus. Uz katra no šiem kombinezoniem ir dalībnieka numurs (no 0 līdz 8). Grupa savu pirmo albumu izdeva 1996. gadā — tas bija Mate.Feed.Kill.Repeat., un tas bija pašizdots albums, kurš tika izdots tikai 1000 eksemplāros. Albuma tapšanā piedalījās arī grupas toreizējs vokālists Anderss Kolsefīni, taču pēc gada grupai kā jaunais vokālists pievienojās Korijs Teilors, līdz ar to Kolsefīni grupu pameta. Albumā bija iekļautas 8 dziesmas, taču daļa no tām tika ierakstītas no jauna vēlākajos albumos. Šis albums stipri atšķirās no pārējiem Slipknot albumiem, jo šeit metāls pastiprināti tika jaukts ar džezu un fanku.[nepieciešama atsauce] 1999. gadā iznāca Slipknot pirmais komercalbums un tas tika nosaukts grupas vārdā. Albumā bija iekļautas 15 dziesmas, vēlāk tas tika pārizdots un tajā iekļāva 17 dziesmas. Albums bieži tiek atzīts par Slipknot labāko albumu[nepieciešama atsauce], jo tajā ir iekļautas vairākas populāras dziesmas — singli Spit It Out un Wait and Bleed, kā arī pašu Slipknot dalībnieku atzītā[nepieciešama atsauce] Slipknot himna Surfacing. 2001. gadā tika izdots Slipknot nākamais albums Iowa, kas nosaukts Slipknot "dzimtā" štata vārdā. Albumā bija 14 dziesmas un viena no tām bija albuma tituldziesma "Iowa", kas ir 15 minūšu gara. Dziesma My Plague bija skaņas celiņš filmai "Nezūdošais ļaunums". Šis albums sasniedza pirmo vietu Lielbritānijas albumu topā, bet ASV US Billboard 200 albums sasniedza trešo vietu. 2004. gadā klajā nāca Slipknot trešais albums Vol. 3: (The Subliminal Verses), kurā bija iekļautas 14 dziesmas. No šī albuma kā singli tika izdotas 3 dziesmas — Duality, Vermilion un Before I Forget, kurām arī tika uzfilmēti videoklipi. Amerikā šis albums sasniedza otro vietu albumu topos. The Subliminal Verses ir īpatnējs ar to, ka albumā ir arī lēnas dziesmas, kurās tiek izmantotas nevis elektriskās ģitāras, bet gan akustiskās. Pēc albuma izdošanas Slipknot devās pasaules koncerturnejā. Pēc tūres Slipknot dalībnieki uz dažiem gadiem pārtrauca grupas darbību, lai varētu piedalīties savos blakusprojektos. 2005. gada 1. novembrī tika izdots 9.0: Live, kas bija labāko dziesmu koncertversiju apkopojums. Visas tika ierakstītas pasaules koncertturnejā. Slipknot ir nofilmējuši arī 3 filmas - Welcome To Our Neighborhood (1999), Disasterpieces (2002) un Voliminal: Inside the Nine (2006). 2008. gadā iznāca vispopulārākais šīs grupas albums All hope Is Gone. Šis albums aizgāja prom no Ņūmetāla žanra , tuvojoties vairāk tradicionālajam metālam , tāpēc tiek uzskatīts par vissliktāko Slipknot albumu. Kaut gan uzskatīts par vissliktāko , tas bijis numur 1 US Billboard 200, un vēl vairākos topos pa visu pasauli , tāpēc kļuvis par vislabāko albumu , skatoties pēc statistikas. Tika laisti klājā 5 singli — All hope is gone, Psychosocial, Dead memories , Sulfur, Snuff. 2010. gadā 24. Maijā Slipknot bassists Pols Grejs tika atrasts miris. Pēc apskates, izrādījās, ka Pols nomira no morfīna pārdozēšanas. Kādu laiku Slipknot nespēlēja koncertos. 2012. gadā tika izlaists labāko hitu albums Antennas to hell. 2014. gadā tika laists klājā albums .5: The Gray Chapter. Tiek uzskatīts , ka šis albums atgriežas vairāk vecajam Ņūmetāla žanram , par kuru cilvēki un mīl Slipknot.Tāpat kā All hope is gone , šis albums bijis numur 1 US Billboard 200 , bet visapkārt pasaulē statistikas nebija tik labas , kā All hope is gone. Bija izlaisti 6 singli : The negative one , The Devil in i , Custer , Killpop , XIX , Goodbye. Studijas albumi Slipknot (1999) Iowa (2001) Vol. 3: (The Subliminal Verses) (2004) All Hope Is Gone (2008) .5: The Gray Chapter (2014) We Are Not Your Kind (2019) The End, So Far (2022) Welcome To Our Neighborhood (1999) Disasterpieces (2002) Voliminal: Inside the Nine (2006) (sic)nesses (2010) Day of the Gusano: Live in Mexico (2017) Oficiālā mājaslapa Arhivēts 2008. gada 30. jūnijā, Wayback Machine vietnē. (angliski)