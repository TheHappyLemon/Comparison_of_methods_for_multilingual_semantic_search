Starptautiskā lidosta "Kekšetau" (IATA: KOV, ICAO: UACK) (kazahu: Халықаралық Көкшетау Әуежайы; Halyqaralyq Kókshetaý Áýejaıy) ir starptautiska lidosta Kazahstānā, Kekšetau. Lidosta atrodas apmēram 12,5 km uz ziemeļaustrumiem no Kekšetau pilsētas centra, Akmolas apgabalā. Kekšetau lidostas komplekss tika uzbūvēts 1945. gadā, lai aizvietotu agrāko nelielo un novecojušo lidlauku ziemeļos no pilsētas. Lidosta rekonstruēta laikā no 2010. līdz 2013. gadam. Lidostas ICAO kods ir UACK, bet IATA kods ir KOV. Tuvošanās ugunis, skrejceļa malu ugunis, skrejceļa ass līnijas ugunis un zemskares zonas ugunis atbilst CAT I precīzas nolaišanās operāciju prasībām. Skrejceļa platums ir 45 metri. 2011. gada 11. decembrī ekspluatācijā tika nodots rekonstruētais skrejceļš, kura garums palielināts līdz 2850 metriem. Līdz ar to lidosta spēj uzņemt lielus gaisa kuģus, piemēram, Airbus A350 un Boeing 747. Populārākie galamērķi ceļotājiem no lidostas "Kekšetau" ir Almati, Aktau un Maskava. 2018. gadā no Kekšetau lidostas bija tiešie lidojumi uz 2 valstīm:  Kazahstāna  Krievija AIP Kazakhstan Arhivēts 2013-06-16 at Archive.is «В Кокшетау сдали в эксплуатацию взлетно-посадочную полосу аэродрома». Vikikrātuvē par šo tēmu ir pieejami multivides faili. Skatīt: Starptautiskā lidosta "Kekšetau".