Sojuz MS-16 (Союз МС-16) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas orbītā tika palaists 2020. gada 9. aprīlī. Uz zemes atgriezās 22. oktobrī. Kuģa Sojuz MS-16 apkalpe augšupceļā un lejupceļā: Dublējošā apkalpe: Sergejs Rižikovs, komandieris, Roskosmos  Krievija Andrejs Babkins, lidojuma inženieris, Roskosmos  Krievija Stīvens Bovens, lidojuma inženieris, NASA,  ASV Sākotnēji pamatapkalpē bija apstiprināti Nikolajs Tihonovs, Andrejs Babkins un Akihiko Hošide, bet dublieru apkalpē Anatolijs Ivaņišins, Ivans Vagners un Kriss Kesidijs. 2019. gada 30. oktobrī NASA paziņoja, ka Kesidijs pārcelts uz pamatapkalpi. 2020. gada 19. februārī Roskosmos paziņoja, ka medicīnisku iemeslu dēļ pamatapkalpes Krievijas pārstāvji Tihonovs un Babkins nomainīti pret dublieriem. Sojuz MS-16 tika palaists 2020. gada 9. aprīlī 08:05:06 UTC ar nesējraķeti Sojuz-2.1a no Baikonuras kosmodroma 31. starta laukuma 6. palaišanas iekārtas. Šis bija pirmais raķetes Sojuz-2.1a starts ar pilotējamu kosmosa kuģi. Kosmosa kuģis ar staciju saslēdzās 9. aprīlī 14:13:18 UTC (aptuveni sešas stundas pēc starta) pie Poisk moduļa. Tuvošanās un saslēgšanās notika automātiskā režīmā. No stacijas Sojuz MS-16 atvienojās 2020. gada 21. oktobrī 23:32:00 UTC. Zemi nolaižamais aparāts sasniedza 22. oktobrī 02:54:12 UTC, 150 km uz dienvidaustrumiem no Žezkazghanas, Kazahstānā. Lidojuma ilgums bija 195 dienas 18 stundas 49 minūtes. Хроника подготовки и полёта корабля «Союз МС-16» № 745 astronaut.ru (krieviski)