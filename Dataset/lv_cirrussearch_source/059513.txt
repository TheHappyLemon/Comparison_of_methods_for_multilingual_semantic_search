Džuljeta Leika Lūisa (angļu: Juliette Lake Lewis; dzimusi 1973. gada 21. jūnijā) ir ASV aktrise un dziedātāja. Savu aktrises karjeru sākusi 14 gadu vecumā televīzijā. Viņas pirmā loma bija filmā National Lampoon's Christmas Vacation (1989). Atpazīstamību guvusi, piedaloties Mārtina Skorsēzes filmā "Baiļu rags" (1991), par ko viņa tika nominēta Amerikas Kinoakadēmijas balvai kategorijā labākā aktrise otrā plāna lomā, kā arī Zelta globusa balvai. Vēlāk piedalījusies Vudija Allena filmā Husbands and Wives (1992), trillerī "Kalifornija" (Kalifornia, 1993) un "Kas nomoka Gilbertu Greipu" (1993). Lūisa savu atpazīstamību audzēja, attēlojot masu slepkavu Meloriju Noksu Olivera Stouna pretrunīgi vērtētajā satīriskajā kriminālfilmā "Dzimuši slepkavas" (1994). Par šo lomu viņa saņēma labākās aktrises balvu Venēcijas kinofestivālā. Vēlāk piedalījusies tādās filmās kā "Dīvainās dienas" (1995), "No krēslas līdz rītausmai" (1996), The Other Sister (1999), Hysterical Blindness (2002), "Kā vecajos, labajos laikos" (2003), "Stārskijs un Hačs" (2004), Whip It (2009), "Notiesāšana" (2010), "Augusts: Osedžas zeme" (2013) un "Spēles gūstekņi" (2016). Vikikrātuvē par šo tēmu ir pieejami multivides faili. Skatīt: Džuljeta Lūisa. IMDb profils (angliski) AllMovie profils (angliski)