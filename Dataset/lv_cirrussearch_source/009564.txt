Šis raksts ir par ģinti. Par citām jēdziena Nātre nozīmēm skatīt nozīmju atdalīšanas lapu. Nātres (Urtica) ir segsēkļu grupas ģints, kurā ietilpst aptuveni 50 sugas. Ģints ir izplatīta visā pasaulē, lai gan lielākā daļa ģintī ietilpstošo sugu ir sastopamas tikai reģionāli. Pie biežāk sastopamajām nātru sugām pieder lielā nātre (Urtica dioica) un sīkā nātre (Urtica urens). Nātres uzturā lieto kā ārstniecības augus. Lielākajai daļai sugu uz lapām un stublājiem ir dzeļmatiņi. Mazās, jaunās nātres lieto pārtikā, piemēram, no lapām gatavojot salātus un zupas vai pēc izžāvēšanas pagatavojot tēju. Nātres arī izmanto dažados kopšanas līdzekļos, piemēram, matu šampūnos un roku krēmos. Nātres ir barība dzīvniekiem un kukaiņiem.