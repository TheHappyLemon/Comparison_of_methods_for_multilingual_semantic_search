Robins Everards Gozenss (vācu: Robin Everardus Gosens; dzimis 1994. gada 5. jūlijā) ir vācu futbolists, kas spēlē malējā aizsarga vai pussarga pozīcijā, Vācijas futbola izlases dalībnieks. Kopš 2023. gada pārstāv Vācijas Bundeslīgas komandu Union Berlin. Pārstāvējis klubu Fortuna Elten, 1. FC Bocholt un VfL Rhede bērnu un jauniešu komandas. 2012. gadā pievienojās Nīderlandes klubam Vitesse. Tajā sakotnēji spēlēja jauniešu komandā, bet vēlāk tika izīrēts Nīderlandes otrās spēcīgākās līgas Eerste Divisie klubam Dordrecht. Gozenss palīdzēja klubam iekļūt Eredivisie un aizvadīja tajā nākamo sezonu. 2015. gada vasarā pārgāja uz citu Nīderlandes klubu Heracles Almelo. 2017. gada jūnijā pievienojās Itālijas A sērijas klubam Atalanta. 2022. gadā uz īres tiesībām pievienojies Inter Milan. 2023. gadā par 15 miljoniem eiro pievienojies savai pirmajai Vācijas Bundeslīgas komandai Union Berlin. Gozens kļuva par Union Berlin kluba visdārgāko pirkumu. Vācijas izlasē debitēja 2020. gada 3. septembrī UEFA Nāciju līgas spēlē pret Spānijas izlasi. Pirmos vārtus izlases labā guva 2021. gada 7. jūnijā draudzības spēlē pret Latviju. Gozenss tika iekļauts izlases sastāvā dalībai 2020. gada Eiropas čempionātā. Spēlē pret Portugāli guva savus pirmos vārtus finālturnīros. Inter Milan UEFA Čempionu līga finālists: 2022–23 «Robin Gosens signs for Inter». Inter Official Site. Skatīts: 2022-01-28. «Union Berlin verpflichtet Nationalspieler Robin Gosens von Inter Mailand». www.rbb24.de (vācu). 2023-08-16. Skatīts: 2023-08-16. «Robin Gosens, international footballer». eu-football.info (angļu). Skatīts: 2021. gada 20. jūnijā. Vikikrātuvē par šo tēmu ir pieejami multivides faili. Skatīt: Robins Gozenss. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)