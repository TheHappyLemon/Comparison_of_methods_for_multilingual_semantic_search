Sūzena Marija Samersa (angļu: Suzanne Marie Somers; dzimusi Mahonija (Mahoney) 1946. gada 16. oktobrī, mirusi 2023. gada 15. oktobrī) bija amerikāņu aktrise, rakstniece un uzņēmēja. Starp viņas zināmākajām lomām ir Krisijas Snovas loma televīzijas seriālā Three's Company (1977—1981) un Kerolas Fosteres Lambertas loma seriālā "Soli pa solim" (1991—1998). Atveidojusi epizodiskas lomas tādās filmās kā Bullitt (1968), "Amerikāņu grafiti" (1973), Magnum Force (1973), kā arī pati sevi filmā Serial Mom (1994). Samersa sarakstījusi vairāk nekā 25 grāmatas, tostarp divas autobiogrāfijas, četras diētu grāmatas un dzejas grāmatu. Tāpat viņa zināma kā trenažiera ThighMaster reklāmas seja. Lai gan 14 no viņas grāmatām bija bestselleri un lielākā daļa no tām bija par veselību un veselīgu dzīvesveidu, ārsti kritizēja viņas bioidentiskās hormonu aizstājterapijas un alternatīvas vēža ārstēšanas metožu popularizēšanu. Alex Traub. «Suzanne Somers, Star of 'Three's Company,' Is Dead at 76». The New York Times, 2023. gada 15. oktobris. Liz Szabo. «Suzanne Somers' Legacy Tainted by Celebrity Medical Misinformation». KFF Health News, 2018. gada 18. oktobris. Vikikrātuvē par šo tēmu ir pieejami multivides faili. Skatīt: Sūzena Samersa. IMDb profils (angliski) Internet Broadway Database profils (angliski) AllMovie profils (angliski)