Suņs Jans (tradicionālā ķīniešu: 孫楊, vienkāršotā ķīniešu: 孙杨, piņjiņs: Sūn Yáng; dzimis 1991. gada 1. decembrī) ir ķīniešu peldētājs. Piedalījies divās Olimpiskajās spēlēs (2008, 2012). 2008. gada Pekinā viņa augstākais sasniegums bija 1500 m brīvā stila distancē izcīnītā 8. vieta. 2012. gadā Londonā Jans bija viens no medaļām bagātākajiem peldētājiem. Izcīnīja zeltu 400 m un 1500 m brīvā stila distancēs, sudrabu 200 m brīvā stila distancē, savukārt Ķīnas komandas sastāvā izcīnīja bronzu 4x200 m brīvā stila distancē. 2009. gada Pasaules čempionātā garajā baseinā Romā viņš ierindojās trešajā vietā 1500 m brīvā stila distancē, savukārt 2011. gada Pasaules čempionātā garajā baseinā Šanhajā šajā distancē izcīnīja zeltu, tāpat kļuva par čempionu arī 800 m brīvajā stilā, sudrabu izcīnīja 400 m brīvajā stilā un Ķīnas komandas sastāvā izcīnīja bronzu 4x200 m brīvā stila distancē. 2013. gada Pasaules čempionātā izcīnīja trīs zelta medaļas (400 m, 800 m un 1500 m brīvā stila distances) un bronzu 4x200 m brīvā stila distancē Ķīnas komandas sastāvā. 2010. gada Āzijas spēlēs viņš svinēja uzvaru gan 1500 m brīvā stila distancē, gan Ķīnas komandas sastāvā 4x200 m brīvā stila distancē, tāpat izcīnīja sudrabu 200 m un 400 m brīvā stila distancēs. Jans tika atzīts par Pacific Rim reģiona 2011. gada labāko peldētāju. «Medal winners». London2012.com. Arhivēts no oriģināla, laiks: 2012. gada 9. decembrī. Skatīts: 2012. gada 5. augustā. Olympedia profils (angliski) Munzüger Sport profils (vāciski) FINA profils (angliski) Swimrankings profils (angliski) SwimSwam profils (angliski)