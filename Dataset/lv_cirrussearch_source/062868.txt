Teofils Biķis (1952—2000) bija latviešu pianists un mūzikas pedagogs, Latvijas Mūzikas akadēmijas profesors. Dzimis 1952. gada 30. augustā Rucavā baptistu mācītāja Kārļa Biķa un mūziķes Austras Biķes piecu bērnu ģimenē kā jaunākais dēls. Bērnībā dzīvoja Rucavā, Vaiņodē un Talsos, kur tēvs kalpoja baptistu draudzēs. No četru gadu vecuma māte viņu skoloja klavierspēlē, tad mācījās Dārziņa mūzikas skolā. Studēja Maskavas konservatorijā, kuru absolvēja 1975. gadā, sekmīgi piedalījās pianistu konkursos. Strādāja Novosibirskas konservatorijā kā pedagogs, no 1980. gada kā klavieru nodaļas vadītājs. Atmodas kustības laikā atgriezās Latvijā, no 1989. gada bija Latvijas Mūzikas akadēmijas mācībspēks, no 1993. gada profesors, klavieru nodaļas vadītājs. Miris 2000. gada 2. novembrī. timenote.info