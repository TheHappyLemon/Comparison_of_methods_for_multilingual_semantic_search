Džūlija Kērna (angļu: Julia Kern; dzimusi 1997. gada 12. septembrī Bērkli) ir amerikāņu distanču slēpotāja. Trīs reizes piedalījusies pasaules čempionātos junioriem no 2015. līdz 2017. gadam. Labāko rezultātu individuāli sasniedza 2017. gadā, ieņemot 9. vietu sprintā. Tajā pašā gadā izcīnīja bronzas medaļu stafetē. Pasaules kausa sacensībās debitēja 2017. gada 17. martā Kvebekā ar 24. vietu sprintā. Pasaules čempionātā pirmo reizi piedalījās 2019. gadā Zēfeldē. Skiatlonā ieņēma 19. vietu, sprintā bija 23. vietā, piedalījās arī stafetē, kurā ASV komanda izcīnīja 5. vietu. 2019. gada 21. decembrī Planīcā pirmo reizi kāpa uz goda pjedestāla Pasaules kausa posmos, ieņemot 3. vietu. 2020. gada Pasaules U-23 čempionātā izcīnīja bronzas medaļu sprintā. 2022. gada ziemas olimpiskajās spēlēs Pekinā sprintā ieņēma 18. vietu. Startēja arī 15 km skiatlonā, kur finišēja 53. vietā. 2023. gada Pasaules čempionātā kopā ar Džesiju Diginsu izcīnīja bronzas medaļu komandu sprintā. «Julia Kern Lands Her First World Cup Podium Behind Sweden’s Sundling and Nilsson; Caldwell 4th». fasterskier.com (angļu). 2019. gada 21. decembris. Skatīts: 2023. gada 27. februārī. «Kern Takes Sprint Bronze at U23 World Championships». usskiandsnowboard.org (angļu). 2020. gada 1. marts. Skatīts: 2023. gada 27. februārī. «USA Earns World Championship Bronze with Diggins and Kern, Team Sweden Triumphant». fasterskier.com (angļu). 2023. gada 26. marts. Skatīts: 2023. gada 27. februārī. Vikikrātuvē par šo tēmu ir pieejami multivides faili. Skatīt: Džūlija Kērna. Olympedia profils (angliski) FIS profils (distanču slēpošana) (angliski)