Anna Čičerova (krievu: Анна Владимировна Чичерова; dzimusi 1982. gada 22. jūlijā) ir krievu vieglatlēte, startē augstlēkšanas sacensībās. Piedalījusies trijās olimpiskajās spēlēs (2004, 2008, 2012). 2004. gadā Atēnās izcīnīja 6. vietu, 2008. gadā Pekinā sākotnēji ieguva bronzas medaļu, savukārt 2012. gadā Londonā kļuva par olimpisko čempioni. 2016. gadā pēc atkārtotas 2008. gada OS dopinga analīžu pārbaudes tika konstatēta turinabola lietošana, un olimpiskā bronzas medaļa tika atņemta. Izcīnījusi vairākas medaļas Pasaules čempionātos: 2011. gadā Tegu kļuva par čempioni, vēl izcīnījusi divas sudraba medaļas (2007, 2013) un vienu bronzu (2015). 2009. gada Pasaules čempionātā izcīnītā sudraba medaļa tika atņemta dopinga lietošanas dēļ. Vēl 2005. gada Pasaules čempionātā izcīnījusi 4. vietu. 2005. gadā A. Čičerova izcīnīja uzvaru Eiropas čempionātā telpās un Vasaras Universiādē. Viņa izlaida 2010. gada sezonu grūtniecības dēļ. A. Čičerovas personiskais rekords stadionā ir 2,07 m, kas ir viens no visu laiku labākajiem lēcieniem. «Titulētajai augstlēcējai Čičerovai dopinga lietošanas dēļ atņem 2008.gada olimpisko spēļu bronzu». delfi.lv. 2016. gada 6. oktobrī. Skatīts: 2021. gada 15. oktobrī. Russia’s Chicherova jumping back into the spotlight. European Athletics (2011-04-05). Retrieved on 2011-04-29. iaaf.org - Chicherova 2.07m; Kapachinskaya 49.35 and Savinova 1:56.95 stun – Russian Champs, Day 2 Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)