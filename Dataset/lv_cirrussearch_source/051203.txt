Ahmets Kireči (turku: Ahmet Kireççi, arī Ahmets Mersinli (Ahmet Mersinli); dzimis 1914. gada 27. oktobrī, miris 1979. gada 17. augustā) bija turku cīkstonis, kas izcīnīja divas olimpiskās medaļas — 1936. gada vasaras olimpiskajās spēlēs brīvajā cīņā bronzas un 1948. gada vasaras olimpiskajās spēlēs grieķu-romiešu cīņā zelta medaļu. Ahmets Kireči ir dzimis Mersinā. Viņš aizrāvās ar boksu, vieglatlētiku, bet pēc tam ar turku cīņu un par uzvarētāju sacensībās Tursusā. Pēc šī panākuma viņš tika aizsūtīts uz cīņas klubu "Kumkapi" Stambulā. Astoņpadsmit gadu vecumā Kireči kļuva par Balkānu čempionu, vēlāk šo titulu viņš ieguva vēl divas reizes. No 1931. gada viņš bija valsts izlases dalībnieks. 1936. gada vasaras olimpiskajās spēlēs Kireči piedalījās brīvās cīņas sacensībās un ieguva bronzas medaļu, kļūstot par Turcijas vēsturē pirmo olimpiskās medaļas ieguvēju cīņas sportā. 1948. gadā viņš kļuva par olimpisko čempionu, turklāt šoreiz jau grieķu-romiešu cīņā. Atgriezies Turcijā, viņš pēc valsts prezidenta ierosinājuma savu iesauku Mersinli (Mersinietis) oficiāli pieņēma par sava uzvārdu. 1979. gada 17. augustā Ahmets Kireči gāja bojā autokatastrofā. Viņam par godu Mersinā tika uzstādīts piemineklis. «Ahmet Kireççi kimdir» (turku). ensonhaber.com/. Skatīts: 2019-12-09. «MERSİNLİ AHMET KİREÇÇİ» (turku). Türk Güreş Vakfı. 24.12.2015. Skatīts: 2019-12-09. Olympedia profils (angliski) FILA profils (angliski)