Monika Grābiča (ungāru: Grábics Mónika; dzimusi 1976. gada 31. augustā Budapeštā) ir Ungārijas starptautiskā lielmeistare šahā (2003). 1980. gadu beigās un 1990. gadu pirmajā pusē sekmīgi pārstāvējusi Ungāriju Eiropas un Pasaules junioru šaha čempionātos, kuros izcīnījusi sešas medaļas: zelta 1994. gadā Eiropas jauniešu šaha čempionātā U18 vecuma grupā, sudraba 1988. gadā Pasaules jauniešu šaha čempionātā U12 vecuma grupā, kā arī četras bronzas medaļas - 1990. gadā Pasaules jauniešu šaha čempionātā U14 vecuma grupā, 1991. un 1992. gadā Eiropas jauniešu šaha čempionātā U16 vecuma grupā, 1992. gadā Pasaules jauniešu šaha čempionātā U16 vecuma grupā. 1996. gadā uzvarējusi Ungārijas sieviešu šaha čempionātā. Daudzu starptautisko šaha turnīru laureāte, tajā skaitā 1999. gadā dalījusi pirmo vietu Budapeštas starptautiskajā šaha turnīrā, 2004. gadā uzvarējusi starptautiskajā šaha turnīrā Rijekā, 2003. gadā dalījusi pirmo vietu starptautiskajā šaha turnīrā Krkā (Horvātijā). Pārstāvējusi Ungārijas komandu lielākajos komandu šaha turnīros: Pasaules šaha olimpiādēs piedalījusies 2 reizes (1998-2000); Eiropas komandu šaha čempionātos piedalījusies 3 reizes (1992-1999). Par panākumiem turnīros FIDE 2003. gadā Grābičai piešķīra starptautiskās lielmeistares (WGM) nosaukumu. OlimpBase :: Women's Chess Olympiads :: Mónika Grábics OlimpBase :: European Women's Team Chess Championship :: Mónika Grábics Title Applications: Grabics, Monika Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)