Šis raksts ir par futbolistu. Par citām jēdziena Dubra nozīmēm skatīt nozīmju atdalīšanas lapu. Kaspars Dubra (dzimis 1990. gada 20. decembrī Rīgā) ir Latvijas futbolists, spēlē aizsarga pozīcijā, Latvijas futbola izlases dalībnieks. Kopš 2023. gada Dubra pārstāv FK Panevėžys. Dubra ir JFC Skonto audzēknis. 2007. gadā pievienojās Skonto galvenajai komandai, taču laukumā tā arī neizgāja un tika izīrēts JFK Olimps komandai. 2009. gada sezonu sāka Skonto sastāvā, nospēlēja tikai vienu spēlu un atkal tika aizdots "Olimpam". 2010. gadā nostiprinājās Skonto komandā. Viņš tika atzīts par LMT Virslīgas 2010. gada sezonas mēneša labāko spēlētāju jūlijā. 2012. gada februārī parakstīja līgumu ar Polijas 1. līgas klubu Bitomas "Polonia". Tomēr kluba sastāvā aizvadīja tikai četras spēles un tā paša gada jūlijā atgriezās Latvijā, pievienojoties FK Ventspils. Ventspilī nospēlēja divarpus sezonas, divas reizes (2013. un 2014. gadā) izcīnot Latvijas čempionu titulu. 2015. gada februārī pārcēlās uz Baltkrievijas klubu Barisavas BATE. 2015. gada sezonā kopā ar komandu kļuva par Baltkrievijas čempionu. 2016. gadā atkārtoja šo panākumu. 2017. gadā atgriezās Latvijā un līdz 2018. gada sezonas beigām pārstāvēja Virslīgas klubu RFS. 2019. gada sākumā pievienojās Kazahstānas klubam Pavlodaras "Irtysh". Tā paša gada augustā pārgāja uz Ukrainas Premjerlīgas klubu FK Oleksandrija. 2022. gada martā, pēc Krievijas iebrukumā Ukrainā, Ukrainas Premjerlīga tika apturēta, un Dubra atgriezās Latvijas klubā RFS. 2023. gada jūnijā pārgāja uz Lietuvas klubu FK Panevėžys. Šīs komandas sastāvā Dubra kļuva par 2023. gada Lietuvas čempionu. Bijis Latvijas jauniešu izlašu dalībnieks. 2010. gada 17. novembrī Dubra debitējis Latvijas nacionālajā izlasē draudzības spēlē pret Ķīnu, nākot uz maiņu spēles kompensācijas laikā. Pirmos vārtus izlases labā guvis 2016. gada 29. martā draudzības spēlē pret Gibraltāru. Latvijas čempions (3): 2010, 2013, 2014 Baltkrievijas čempions (2): 2015, 2016 ar FK Panevėžys Lietuvas čempions (1): 2023. Edgars Bērziņš. «Dubra - LMT Virslīgas labākais jūlija futbolists». Sportacentrs.com, 2010. gada 6. augusts. Skatīts: 2010. gada 16. augustā. «Oficiāli: Dubram līgums ar Polijas 1. līgas klubu Bitomas "Polonia"». Sportacentrs.com. 2012. gada 23. februāris. Skatīts: 2016. gada 11. oktobrī. «"Ventspils" sastāvu papildina Dubra un Tarasovs». Sportacentrs.com. 2012. gada 26. jūlijs. Skatīts: 2016. gada 11. oktobrī. «Kaspars Dubra pievienojies Baltkrievijas klubam FC BATE». LFF.lv. 2015. gada 11. februāris. Skatīts: 2016. gada 11. oktobrī. «Dubra - Baltkrievijas čempions, BATE triumfē 10. reizi pēc kārtas». Sportacentrs.com. 2015. gada 16. oktobris. Skatīts: 2016. gada 11. oktobrī. «BATE izrauj uzvaru, Dubra kļūst par divkārtēju Baltkrievijas čempionu». Sportacentrs.com. 2016. gada 14. oktobris. Skatīts: 2016. gada 26. novembrī. «Kaspars Dubra oficiāli pievienojas Kazahstānas klubam FC Irtysh Pavlodar». lff.lv. 2019. gada 29. janvāris. Skatīts: 2020. gada 7. februārī. «Dubra pārceļas uz Ukrainas Premjerlīgu un spēlēs Eiropas līgas grupu turnīrā». sportacentrs.com. 2019. gada 1. augusts. Skatīts: 2020. gada 7. februārī. «Ukrainu pametušais Dubra oficiāli atgriežas Latvijas čempionē RFS». Sportacentrs.com (latviešu). 2022-03-07. Skatīts: 2022-03-24. «K. Dubra karjeru turpinās Lietuvā». fkrfs.lv. 2023. gada 17. jūnijs. Skatīts: 2023. gada 11. novembrī. «Dubra kopā ar "Panevežys" kļūst par Lietuvas čempionu futbolā». tvnet.lv. 2023. gada 21. oktobris. Skatīts: 2023. gada 11. novembrī. «Kaspars Dubra». LFF.lv. Skatīts: 2016. gada 11. oktobrī. «Latvija saņemas un 2. puslaikā sagrauj Gibraltāru». Sportacentrs.com. 2016. gada 29. marts. Skatīts: 2016. gada 11. oktobrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)