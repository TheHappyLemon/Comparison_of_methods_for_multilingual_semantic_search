Šis raksts ir par zodiaka zīmi. Par citām jēdziena Jaunava nozīmēm skatīt nozīmju atdalīšanas lapu. Jaunava (latīņu: Virgo) ir sestā zodiaka zīme, kas reprezentē Jaunavas zvaigznāju. Zodiaka aplī atrodas no 150 līdz 180 grādiem. Cilvēki, kas pēc horoskopa ir jaunavas, ir dzimuši laika posmā no 23. augusta līdz 22. septembrim. Šīs zodiaka zīmes simbols ir šāds: ♍. Pēc astrologu uzskatiem, tā ir viena no trim zemes zīmēm. Jaunavas zīmi pārvaldošā planēta ir Merkurs. Jaunava vienmēr tiek attēlota ar spārniem un vārpām. Šī zvaigznāja galveno zvaigzni sauc par Spiku, t.i. vārpu. Jaunava pieder pie četrām mainīgajām (mutabelajām) zīmēm kopā ar Dvīņiem, Strēlnieku un Zivīm. Ar Jaunavu asociē pelēko (Merkura) un violeto (nomierinošo) krāsu, no metāliem — dzīvsudrabu un zeltu (tāpat kā Dvīņiem, kopā ar kuriem tas ir vienīgais šāds sakrītošs metālu komplekts starp divām zīmēm). Astrology.com Zodiac signs «Jaunava» (latviski). astrologija.lv. Skatīts: 2013. gada 6. augustā. «Virgo». Britannica. Skatīts: 2022-11-06. «Astrological Signs». Encyclopedia of Occultism and Parapsychology. Skatīts: 2022-11-07.