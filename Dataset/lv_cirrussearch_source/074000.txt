Pixies ir amerikāņu rokmūzikas grupa, kura 1986. gadā izveidota Bostonā, Masačūsetsas štatā. Tā izjuka 1993. gadā, piedzīvojot atkalapvienošanos 2004. gadā. Tās dalībnieku pamatsastāvs abos periodos bijis šāds: Bleks Frānsiss (balss, ģitāra), Džouijs Santiago (ģitāra), Kima Dīla (bass, balss) un Deivids Loverings (bungas, balss). Grupas mūzika parasti tiek kategorizēta kā "protograndžs" un "augstskolu roks". Sākotnējās pastāvēšanas gados grupa nepiedzīvoja plašu atpazīstamību vai īpaši ievērojamus komerciālus panākumus. Tomēr uz pavisam neilgu laiku tas izdevās Kimas Dīlas blakusprojektam The Breeders ar otro albumu Last Splash (1993). Grupu 1986. gada janvārī izveidoja divi Masačūsetsas Universitātes kopmītnes istabas biedri — Bleks Frānsiss (īstajā vārdā Čārlzs Maikls Kitridžs Tompsons IV) un Džouijs Santiago. Divas nedēļas vēlāk viņiem pievienojās Kima Dīla, kas vienīgā atsaucās uz avīzē ievietotu sludinājumu. Visbeidzot, kā bundzinieku viņa ieteica Deividu Loveringu, sava vīra Džona Mērfija draugu. (angliski) Erlewine, Stephen Thomas. «Pixies». Allmusic. Skatīts: 2007-06-21.[novecojusi saite]