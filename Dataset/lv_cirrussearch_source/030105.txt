Indonēzijas administratīvo iedalījumu veido 34 provinces (indonēziešu: provinsi), no kurām 5 provinces ir ar plašākām pārvaldes tiesībām — Ačeha, Džakarta, Jogjakarta, Papua un Rietumpapua. Provinces sīkāk iedalās 430 reģionos (indonēziešu: kabupaten) un 93 pilsētās (indonēziešu: kota). Katrai provincei ir pašai sava likumdošanas vara un gubernators. Pēc platības lielākā province ir Papua (319 036,05 km²), bet mazākā — Džakarta (664,00 km²). Pēc iedzīvotāju skaita lielākā province ir Rietumjava (46 300 543 iedzīvotāji), bet mazākā — Ziemeļkalimantāna (628 331 iedzīvotāji). «Estimasi Penduduk Menurut Umur Tunggal Dan Jenis Kelamin 2014 Kementerian Kesehatan». Arhivēts no oriģināla, laiks: 2014. gada 8. februārī. Skatīts: 2015. gada 20. augustā.