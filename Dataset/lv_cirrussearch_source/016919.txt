Rundāles pagasts ir viena no Bauskas novada administratīvajām teritorijām, Lielupes kreisajā krastā. Robežojas ar sava novada Bauskas pilsētu un Svitenes, Viesturu, Mežotnes, Codes un Īslīces pagastiem, kā arī Lietuvas Šauļu apriņķa Pakrojas rajona Žeimeles seņūnija. Upes: Bērstele, Dzirnupīte, Īslīce, Kapupe, Lielupe, Mazplānīte, Melnupīte, Svirkale. Mūsdienu Rungāles pagasta teritorijā vēsturiski atradās Bornsmindes muiža (Gut Bornsmünde, Ziedoņi), Kaucmindes muiža (Gut Kauzmünde, Saulaine), Rundāles muiža (Schloss Ruhental). Rundāles muižas pagasts dibināts 1819. gadā, 1866. gadā pārveidots par no muižas neatkarīgu pagastu. 1935. gadā Bauskas apriņķa Rundāles pagasta platība bija 95,22 km² un tajā dzīvoja 2005 iedzīvotāji. 1945. gadā pagastā izveidoja Rundāles, Ādžūnu un Pilsrundāles ciema padomes, bet pagastu 1949. gadā likvidēja. Bauskas rajona Pilsrundāles ciemam 1963. gadā pievienoja likvidētā Rundāles ciema padomju saimniecības «Rundāle» teritoriju, 1966. gadā pievienoja Īslīces ciema P. Lejiņa Saulaines sovhoztehnikuma teritoriju, 1987. gadā pievienoja daļu Viesturu ciema teritorijas. 1990. gadā Pilsrundāles ciemu reorganizēja par pagastu un nosauca par Rundāles pagastu. 2009. gadā pagastu kā administratīvo teritoriju iekļāva Rundāles novadā. 2021. gadā Rundāles novadu iekļāva Bauskas novadā. Esošajās robežās, pēc CSP un OSP datiem. Numurēta saraksta elements Lielākās apdzīvotās vietas ir Pilsrundāle (pagasta centrs), Saulaine, Ziedoņi, Mazbērstele, Vecrundāle, Mazmežotne, Punslavas, Priedītes, Lepšas, Jāņukrogs, Švirkale. Jānis Akermanis (1897 -1972), latviešu lidotājs, aviokonstruktors, pedagogs, sabiedriskais darbinieks. Pagastā atrodas Rundāles ūdensdzirnavas «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP Rundāles ūdensdzirnavas Rundāles pils