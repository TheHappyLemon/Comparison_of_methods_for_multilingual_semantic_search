Maķedoniešu valoda (македонски јазик (palīdzība·info), makedonski jazik, izrunā: [maˈkɛdɔnski ˈjazik]) ir slāvu valodu saimes dienvidslāvu atzara valoda, kurā runā lielākoties maķedonieši Ziemeļmaķedonijā un maķedoniešu diasporās citur pasaulē. Kopš 1991. gada tā ir Ziemeļmaķedonijas valsts valoda. Tā ir arī mazākumtautības valoda robežrajonos Albānijā un Serbijā, kā arī Rumānijā. Maķedoniešu valodai tuvu radniecīga ir bulgāru valoda, ar ko tā ir savstarpēji saprotama, un kopā veido austrumu dienvidslāvu valodu atzaru. Lai pierakstītu maķedoniešu valodu, tiek izmantota kirilica. Maķedoniešu alfabētā ir 31 burts. Л ir /l/ pirms priekšējās rindas patskaņiem (/i/, /ɛ/ un /a/) un /ɫ/ pirms pakaļējās rindas patskaņiem (/u/ un /ɔ/). Љ ir /l/ pirms pakaļējās rindas patskaņiem. Vikikrātuvē par šo tēmu ir pieejami multivides faili. Skatīt: Maķedoniešu valoda. Maķedoniešu valodas gramatika Maķedoniešu valoda Maķedoniešu-angļu vārdnīca Krste Misirkov