Džaņdzjana (ķīniešu: 湛江, piņjiņs: Zhànjiāng) ir prefektūras līmeņa municipalitāte Guandunas provincē Ķīnas dienvidos. Izvietojusies provinces dienvidrietumos, aizņem Leidžou pussalu. Robežojas ziemeļaustrumos ar Maominu, ziemeļrietumos — ar Guansji. Austrumos krastus apskalo Dienvidķīnas jūra, rietumos — Bakbo līcis, dienvidos Cjundžou šaurums atdala no Hainaņas salas. Haņu dinastijas laikā par Leidžou pussalas administratīvo centru kļuva Sjuiveņa. 1898 gadā Francija piespieda Ķīnas valdību iznomāt uz 99 gadiem tai nelielo Guandžouvaņas anklāvu pussalas ziemeļaustrumos, kur tika ierīkota Forbajāras (Fort-Bayard) osta. Anklāvs atradās Francijas kontrolē līdz 1943. gadam, kad to okupēja Japāna. Formāli anklāvs atgriezās Francijas pārvaldē 1945. gada augustā, bet jau novembrī to oficiāli atgrieza Ķīnai un pārdēvēja tagadējā vārdā. Džaņdzjana ir nozīmīga osta un dzelzceļa mezgls. Galvenās rūpniecības nozares ir kuģu būve, tekstilūpniecība, cukura un automobiļu rūpniecība. https://web.archive.org/web/20211123210219/http://stats.gd.gov.cn/attachment/0/421/421309/3283428.pdf; Ķīnas Tautas Republikas Septītā nacionālā tautskaite. «Džandzjana». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 186. lpp. Principes d'administration générale de l'Indo-Chine , par Léon Mossy,... Mossy, Léon. Auteur du texte Vikikrātuvē par šo tēmu ir pieejami multivides faili. Skatīt: Džaņdzjana. Encyclopædia Britannica raksts (angliski) Brockhaus Enzyklopädie raksts (vāciski)