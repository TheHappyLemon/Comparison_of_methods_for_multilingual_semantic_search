Džonatans Mestels (angļu: Andrew Jonathan Mestel; dzimis 1957. gada 13. martā, Kembridžā) ir Lielbritānijas starptautiskais lielmeistars šahā (1982) un starptautiskais lielmeistars šaha kompozīciju risināšanā (1997), kā arī fiziķis un matemātiķis. Angļu astronoma Leona Mestela (dzimis 1927. gadā) dēls. 1974. gadā uzvarējis Pasaules junioru šaha čempionātā U16 vecuma grupā. Drīzumā kļuva par vienu no Anglijas labākajiem šahistiem un trīs reizes (1976, 1983, 1988) izcīnīja Lielbritānijas šaha čempiona titulu. FIDE Mestelam 1977. gadā piešķīra starptautiskā meistara (IM) nosaukumu, bet 1982. gadā - starptautiskā lielmeistara (GM) nosaukumu. 1982. gadā vienīgo reizi savā šahista karjerā piedalījās Pasaules šaha čempiona izcīņas cikla starpzonu turnīrā Laspalmasā, kur ierindojies 9. vietā. Anglijas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 6 reizes (1976-1984, 1988). Komandu kopvērtējumā izcīnījis 2 sudraba (1984, 1988) un 1 bronzas (1976) medaļu, bet individuālā vērtējumā 1 zelta (1984) medaļu; Pasaules komandu šaha čempionātos piedalījies 1 reizi (1985). Komandu un individuālajā kopvērtējumā izcīnījis 2 bronzas medaļas; Eiropas komandu šaha čempionātos piedalījies 3 reizes (1977-1983). Komandu kopvērtējumā izcīnījis 1 bronzas (1980) medaļu, bet individuālā vērtējumā zelta (1983) un sudraba (1980) medaļas; Pasaules studentu komandu šaha čempionātos piedalījies 2 reizes (1974, 1977) un izcīnījis bronzu (1977) komandu kopvērtējumā. 1997. gadā kļuvis par pirmo šahistu pasaulē, kuram vienlaicīgi piešķirts gan FIDE starptautiskā lielmeistara, gan starptautiskā lielmeistara šaha kompozīciju risināšanā nosaukums. Tajā pašā gadā Pulā uzvarējis Pasaules čempionātā šaha kompozīciju risināšanā individuālajā vērtējumā. Pēc profesijas ir matemātiķis un fiziķis. Strādā par lietišķās matemātikas profesoru Londonas Impērijas koledžā, nodarbojas ar magnetohidrodinamikas un bioloģisko šķidruma dinamikas pētniecību. Ir ieguvis fizikas doktora grādu Kembridžas Universitātē par darbu "Magnētiskā levitācija šķidrajiem metāliem". 1982 Las Palmas Interzonal Tournament Solving grandmasters 21. WCSC PULA 9.-10.9.1997 Faculty of Natural Sciences, Department of Mathematics Džonatans Mestels šahista profils vietnē fide.com Džonatans Mestels šahista profils vietnē chessgames.com Džonatans Mestels šahista profils vietnē 365chess.com Džonatans Mestels šahista profils vietnē olimpbase.org (Pasaules šaha olimpiādes) Džonatans Mestels šahista profils vietnē olimpbase.org (Eiropas komandu šaha čempionāti) Džonatans Mestels šahista profils vietnē olimpbase.org (Pasaules komandu šaha čempionāti) Džonatans Mestels šahista profils vietnē olimpbase.org (Pasaules studentu komandu šaha čempionāti)