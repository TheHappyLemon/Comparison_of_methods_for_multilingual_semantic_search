Natālija Kovalska (poļu: Natalia Kowalska; 1918. gads Varšava — miršanas gads nav zināms) bija Polijas šahiste, 1935. gada Pasaules čempionāta šahā sievietēm dalībniece. 1935. gadā Natālija Kovalska piedalījusies pirmajā Polijas sieviešu šaha čempionātā un ierindojusies 5. vietā. Tāpat viņa piedalījusies pirmajos Varšavas sieviešu šaha čempionātos, kuros 1935. gadā ieņēmusi 2. vietu, bet 1936. gadā dalījusi 6.-8. vietu. 1935. gadā Varšavā piedalījusies Pasaules čempionāta šahā sievietēm, kurā dalījusi 9. - 10. vietu. Par tālāko Natālijas Kovalskas dzīvi trūkst informācijas. Autor Przemysław Jahr. «Mistrzostwa Polski Kobiet w Szachach 1935», 2016. gada 24. februāris. «Title Tournaments : World Chess Championship (women)».[novecojusi saite] Natālija Kovalska vietnē szachypolskie.pl