Jānis Strenga (dzimis 1986. gada 5. februārī Siguldā) ir bijušais latviešu bobslejists, stūmējs. Kā stūmējs Oskara Melbārža pilotētajā četriniekā kļuva par 2014. gada ziemas olimpisko spēļu čempionu. Sacensībās piedalījās kopš 2008. gada. 2012. gada Pasaules čempionātā junioriem izcīnīja zeltu gan divniekos, gan četriniekos. Pasaules čempionātā augstākais sasniegums ir 2015. gadā izcīnītā 3. vieta četrinieku sacensībās. 2014. gada ziemas olimpiskajās spēlēs Sočos četrinieku sacensībās kā Melbārža stūmējs izcīnīja zelta medaļu, kas bija pirmā Latvijas sportistu izcīnītā zelta medaļa bobslejā pēc neatkarības atjaunošanas. Sākotnēji zelta medaļas ieguva Krievijas bobsleja četrinieks Aleksandra Zubkova vadībā, bet Latvijas četrinieks palika otrajā vietā, taču pēc pilota diskvalifikācijas par dopinga lietošanu medaļu sadalījums tika mainīts. 2018. gada ziemas olimpiskajās spēlēs Phjončhanā kopā ar pilotu Melbārdi ieguva bronzas medaļu divniekos. Agris Suveizda. «Melbārža četrinieks izcīna olimpisko spēļu sudrabu!». Sportacentrs.com, 2014. gada 23. februārī. Skatīts: 2014. gada 23. februārī. «Oficiāli: SOK maina Soču rezultātus un pasniegs Melbārža ekipāžai zelta medaļas». Sportacentrs.com (latviešu). 2019-03-27. Skatīts: 2019-03-28. Emils Ozerinskis. «Latvijai medaļa! Melbārdis/Strenga iegūst bronzu». Sportacentrs.com, 2018. gada 19. februārī. Skatīts: 2018. gada 20. februārī. Vikikrātuvē par šo tēmu ir pieejami multivides faili. Skatīt: Jānis Strenga. Olympedia profils (angliski) LOK profils The Sport.org profils (angliski) Latvijas vieglatlēta(-es) profils IBSF profils (angliski) FIBT profils LOV profils