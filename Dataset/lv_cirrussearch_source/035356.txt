Henriks Pogoreli (poļu: Henryk Pogorieły; 1908. gads Varšava — 1943. gads Varšava) bija Polijas šahists. 1928. gadā izcīnījis 4. vietu Varšavas pilsētas šaha čempionātā. 1929. gadā Krulevski Hutā kopā ar citiem Varšavas komandas dalībniekiem — Ābramu Blasu, Paulino Frīdmanu, Staņislavu Konu, Leonu Kremeru, Karolu Pilcu — uzvarējis pirmajā Polijas komandu šaha čempionātā. 1936. gadā ieņēmis 3. vietu Varšavas šaha turnīrā. Šajā pašā gadā Minhenē pārstāvējis Polijas komandu neoficiālajā Pasaules šaha olimpiādē, kurā izcīnījis sudraba medaļu komandu vērtējumā un bronzas medaļu individuālajā vērtējumā. 1939. gadā dalījis 6.-7. vietu Varšavas šaha turnīrā un 5.-8. vietu Margates (Anglija) šaha festivāla blakusturnīrā. Otrā pasaules kara laikā palicis nacistiskās Vācijas okupētajā Polijā un ticis ieslodzīts Varšavas geto. Gājis bojā 1943. gada pavasarī. OlimpBase :: Polish Team Chess Championship :: Henryk Pogorieły OlimpBase :: unofficial Chess Olympiads :: Henryk Pogorieły Šahista profils chessgames.com mājaslapā (angliski) Šahista profils 365chess.com mājaslapā (angliski)