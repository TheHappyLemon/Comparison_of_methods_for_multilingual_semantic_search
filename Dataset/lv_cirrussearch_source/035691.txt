Tīrradņa elements ir tāds elements, kas atrodams dabā brīvā, ķīmiski nesaistītā veidā. Parasti ar to saprot minerālus, kas sastāv no viena ķīmiskā elementa, visbiežāk tie ir inerti metāli, kā zelts, varš vai sudrabs, kā arī to dabiski veidojušies sakausējumi. No nemetāliem brīvā veidā biežāk sastopams ogleklis (grafīta vai dimanta veidā) un sērs. Vispārīgā nozīmē pie tīrradņa elementiem pieskaitāmas arī vienelementa atmosfēras gāzes — slāpeklis, skābeklis, inertās gāzes. Tīrradņa minerālu veidojumus, kas ir smagāki par vienu gramu un kas pēc izmēriem ir atšķirīgi no tos ietverošajiem minerāliem un iežiem, sauc par tīrradņiem. Uz Zemes ķīmiski nesaistītā veidā var būt atrodami apmēram 45 ķīmiskie elementi, taču vairums no tiem — ļoti reti. Akadēmiskā terminu datubāze — tīrradņa elements