Progress M-57 (Прогресс М-57; SKS apzīmējums ISS-22P) bija Krievijas automātisks kravas kosmosa kuģis, kurš paredzēts kravu nogādāšanai uz Starptautisko kosmisko staciju (SKS). Tas orbītā palaists 2006. gada jūnijā. Novadīts no orbītas 2007. gada janvārī. Kravas kuģis uz staciju nogādāja degvielu, skābekli, gaisu, ūdeni, iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress M-57 tika palaists 2006. gada 24. jūnijā 15:08:18 UTC ar nesējraķeti Sojuz-U no Baikonuras kosmodroma. Saslēgšanās ar staciju automātiskā režīmā notika 2006. gada 26. jūnijā 16:24:36 UTC pie Pirs moduļa. 2007. gada 16. janvārī 23:29:12 UTC Progress M-57 atvienojās no SKS. 02:29 UTC veikts manevrs, lai transportkuģis noietu no orbītas. Tas sadega Zemes atmosfērā, bet nesadegušās daļas iekrita Klusajā okeānā aptuveni 03:15:20 UTC.