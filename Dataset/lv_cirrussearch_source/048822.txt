Smoļanas apgabals (bulgāru: Област Смолян) ir apgabals Bulgārijas dienvidos, nosaukts tā administratīvā centra — Smoļanas — vārdā. Rietumos tas robežojas ar Blagojevgradas apgabalu, ziemeļrietumos ar Pazardžikas apgabalu, ziemeļos ar Plovdivas apgabalu, austrumos ar Kardžali apgabalu, bet dienvidos ar Grieķiju. Administratīvi sīkāk Smoļanas apgabals dalās 10 pašvaldībās. 2016. gadā Smoļanas apgabalā dzīvoja 109 tūkstoši iedzīvotāju. Lielākās pilsētas ir Smoļana, Devina, Čepelare, Madana, Dospata un Zlatograda. Vikikrātuvē par šo tēmu ir pieejami multivides faili. Skatīt: Smoļanas apgabals.