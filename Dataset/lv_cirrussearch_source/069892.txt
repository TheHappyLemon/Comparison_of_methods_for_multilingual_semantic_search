Paterosa (filipīniešu: Bayan ng Pateros, angļu: Municipality of Pateros) ir municipalitāte Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā starp Pasigu ziemeļos un Tagigu dienvidos. Vienīgā Filipīnu municipalitāte, kas nav iekļauta kādā no provincēm un faktiski ir pirmās pakāpes administratīvā iedalījuma vienība. Slavena ar pīļkopības tradīcijām — tās nosaukums cēlies no tagalu valodas pato — ‘pīle’ un spāniskotā varianta pateros — ‘pīļkopji’. Kā patstāvīga municipalitāte izveidota 1799. gadā, nodalot no Pasigas. 1901. gadā municipalitāte tika iekļauta jaunizveidotajā Risalas provincē. 1903. gadā tika apvienotas Paterosas, Tagigas un Muntinlupas municipalitātes ar centru Paterosā, bet jau 1909. gadā tās atjaunotas iepriekšējā statusā. 1975. gadā Paterosa iekļauta Galvaspilsētas reģionā. Par godu Paterosai nosaukta Paterosas mazpilsēta Vašingtonas štatā ASV. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. The Spokesman-Review. Finding peace at Pateros Vikikrātuvē par šo tēmu ir pieejami multivides faili. Skatīt: Paterosa.