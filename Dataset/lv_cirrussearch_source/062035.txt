Donalds Frenks Čīdls jaunākais (angļu: Donald Frank Cheadle Jr., dzimis 1964. gada 29. novembrī) ir amerikāņu aktieris un režisors. Saņēmis vairākas balvas, tai skaitā divas Grammy balvas, divas Zelta globusa balvas un divas Ekrāna aktieru ģildes balvas. Ticis nominēts arī Amerikas Kinoakadēmijas balvai, divām BAFTA kino balvām un 11 Emmy balvām. Karjeru sācis filmās Hamburger Hill (1987) un Colors (1988). Kļuvis pazīstams 90. gados ar lomām filmās Devil in a Blue Dress (1995), Rebound: The Legend of Earl "The Goat" Manigault (1996), Rosewood (1997) un "Naktis bugi stilā" (1997). Sadarbojies ar režisoru Stīvenu Soderbergu filmās "Ārpus redzesloka" (1998), "Satiksme" (2000), "Oušena banda" (2001), "Oušena ducis" (2004), "Oušena velna ducis" (2007), No Sudden Move (2021) un White Noise (2022). Ticis nominēts Amerikas Kinoakadēmijas balvai kategorijā "Labākais aktieris" par lomu filmā Hotel Rwanda (2004). Viņš bija viens no producentiem un galvenās lomas atveidotājs filmā "Sadursme" (2004), kas saņēma Kinoakadēmijas balvu kategorijā "Labākā filma". Vikikrātuvē par šo tēmu ir pieejami multivides faili. Skatīt: Dons Čīdls. IMDb profils (angliski) AllMovie profils (angliski) Box Office Mojo profils (angliski)