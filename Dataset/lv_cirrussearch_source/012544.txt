Goliat (no rumāņu: "Goliāts") bija Rumānijas pirmais pavadonis. Tas orbītā tika palaists nesējraķetes Vega pirmajā lidojumā 2012. gada 13. februārī. Pēc ievadīšanas orbītā ar to neizdevās nodibināt sakarus. Pavadonis izgatavots Bukarestes universitātē ar Rumānijas kosmosa aģentūras atbalstu. Projektu finansēja Rumānijas izglītības ministrija. Goliat ar masu aptuveni 1 kg izgatavots CubeSat 1U formas. Pavadonī bija uzstādīti trīs zinātniskie instrumenti. 3 megapikseļu kamera CICLOP ar lēcu komplektu paredzēta Zemes virsmas fotografēšanai. Detektors DOSE-N paredzēts radiācijas mērīšanai kosmiskā aparāta iekšienē. Detektors SAMIS paredzēts mikrometeorīdu detektēšanai, mērot to trieciena kinētisko enerģiju. Goliat tika palaists 2012. gada 13. februārī 10:00 UTC ar nesējraķeti Vega no Gviānas kosmiskā centra. Vega, kas ir vairāku Eiropas valstu kopražojums, šis bija pirmais lidojums. Kopā ar Goliat tika palaisti arī pavadoņi LARES, ALMASat-1, XaTcobeo, UniCubeSat-GG, ROBUSTA, e-st@r, MaSat-1 un PW-Sat. 26. februārī parādījās informācija par to, ka orbītā Goliat nekontrolēti griežas, tam nedarbojas stabilizācijas sistēma. Pavadonis vienu reizi bija nosūtījis kļūdainu telemetriju, bet sakarus ar to neizdevās nodibināt. 2015. gada 2. janvārī Goliat iegāja atmosfērā un sadega. Are primul satelit românesc zilele numărate? Încă nu s-a stabilizat pe orbită Arhivēts 2012. gada 29. februārī, Wayback Machine vietnē. REALITATEA.NET, 2012-02-26 (rumāniski) Cum şi-a omorât România primul satelit, construit la preţuri astronomice. Explicaţiile halucinante ale şefului Agenţiei Spaţiale Române (ROSA) Robert Veress, 2012-12-23 Goliat vietne (rumāniski) GOLIAT eoPortal, ESA Goliat Gunter's Space page (angliski)