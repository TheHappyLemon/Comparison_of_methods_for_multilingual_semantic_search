20th Century Animation (iepriekšējie nosaukumi: Fox Family Films, Fox Animation Studios un 20th Century Fox Animation, kā arī dažreiz vienkārši saukta par Fox Animation) ir ASV animācijas studija, kas atrodas Century City, Losandželosā. Izveidota 1994. gadā, kā kinostudijas 20th Century Studios (iepriekš 20th Century Fox) apakšuzņēmums, ir daļa no Walt Disney Studios, kas nodarbojas ar pilnmetrāžas animācijas filmu izstrādi. Vienā brīdī 20th Century Animation bija divi meitasuzņēmumi: Fox Animation Studios, ko likvidēja 2000. gada 26. jūlijā, un Blue Sky Studios (kļuva par 20th Century Animation galveno vienību), ko likvidēja 2021. gada 10. aprīlī. Walt Disney Studios Home Entertainment izplata 20th Century Animation producētās filmas mājas medijos zem 20th Century Home Entertainment zīmola. Studija kopumā producējusi 30 pilnmetrāžas filmas (sešas filmas kā Fox Family Films, trīs filmas no Fox Animation Studios, trīspadsmit mākslas filmas no Blue Sky Studios un astoņas oriģinālfilmas), lielāko daļu no tām izplata 20th Century Studios. Pirmā producētā spēlfilma ir "Varenā morfīna reindžeri" (Mighty Morphin Power Rangers: The Movie, 1995), un pirmā animācijas filma ir "Anastasija" (Anastasia, 1997), bet jaunākā producētā filma ir Diary of a Wimpy Kid Christmas: Cabin Fever. "Anastasija" (1997), filmu sērija "Ledus laikmets" (2002—pašlaik) un "Rio" (2011) ir studijas ienesīgākās filmas un franšīzes, kamēr "Roboti" (2005), "Simpsonu filma" (2007), "Hortons" (2008), "Dzīves grāmata" (2014), "Snūpijs un Čārlijs Brauns: Riekstiņu filma" (2015), "Maskētie spiegi" (2019), "Nelabojamais Rons" (2021) un "Boba burgeri. Filma" (The Bob's Burgers Movie, 2022) ir starp kritiķu atzītākajām studijas filmām. Michelle Burton. «Long Beach Animation Careers – A Profile of the Art Scene, Top Employers, & Animation Schools/Programs». Animation Career Review, 2011. gada 12. jūnijs. Arhivēts no oriģināla, laiks: 2017. gada 7. septembris. Skatīts: 2015. gada 9. aprīlis. Brent Lang. «Disney Taps Andrew Millstein, Clark Spencer for Top Animation Posts». Variety (angļu), 2019. gada 9. augusts. Arhivēts no oriģināla, laiks: 2019. gada 9. augusts. Skatīts: 2019. gada 9. augusts. «C4551182 – 20th Century Animation, Inc.». California Business Search. 2020. gada 28. janvāris. Arhivēts no oriģināla, laiks: 2020. gada 3. jūnijs. Skatīts: 2020. gada 4. aprīlis. Chris Petrikin. «Fox renamed that toon». Variety, 1998. gada 18. februāris. Arhivēts no oriģināla, laiks: 2019. gada 2. aprīlis. Skatīts: 2018. gada 31. marts. Anthony D'Alessandro. «Disney Closing Blue Sky Studios, Fox's Once-Dominant Animation House Behind 'Ice Age' Franchise». Deadline (en-US), 2021. gada 9. februāris. Arhivēts no oriģināla, laiks: 2021. gada 9. februāris. Skatīts: 2021. gada 9. februāris.