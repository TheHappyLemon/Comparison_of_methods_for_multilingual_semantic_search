Voldemārs Lūsis (dzimis 1974. gada 7. decembrī Rīgā) ir bijušais latviešu vieglatlēts, startējis šķēpa mešanas sacensībās. V. Lūsis ir šķēpa metēju Jāņa Lūša un Elvīras Ozoliņas dēls. Piedalījies divās Olimpiskajās spēlēs (2000, 2004). 2000. gadā Sidnejā izcīnīja 18. vietu (80,08 m) un 2004. gadā Atēnās ieņēma 17. vietu (79,27 m). Tāpat startējis divos Pasaules čempionātos (2001, 2003). 2001. gadā Edmontonā izcīnīja 11. vietu (79,70 m), taču 2003. gadā Parīzē ieņēma 19. vietu (75,15 m). V. Lūsis ir piedalījies 1998. gada Eiropas čempionātā Budapeštā, kurā ieņēma 20. vietu ar rezultātu 75,14 m. Karjeras laikā trenējies pie tēva J. Lūša un Valentīnas Eidukas. Pēc karjeras beigām bijis Latvijas Vieglatlētikas savienības ģenerālsekretārs. Mēģinājis iesaistīties politikā, piedaloties 2001. gada pašvaldību vēlēšanās, kā arī 10. Saeimas vēlēšanās no politiskās apvienības "Par prezidentālu republiku" saraksta. Norietis, Rolands (2008. gada 22. aprīlī). "Lūsis kļuvis par funkcionāru". Sporta Avīze (Rīga: SIA "Mediju nams") 16 (641): 37. lpp. ISSN 1691-0451. «Jānis Lūsis: Arī man pirms olimpiskās debijas bija mandrāža». LA.lv (latviešu). Skatīts: 2018-05-08. Olympedia profils (angliski) LOK profils IAAF profils (angliski) Trach and Field vieglatlēta profils (angliski) Latvijas vieglatlēta(-es) profils CVK profils