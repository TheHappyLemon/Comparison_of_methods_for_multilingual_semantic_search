Eisturoja (fēru: Eysturoy, dāņu: Østerø) ir pēc platības un iedzīvotāju skaita otra lielākā sala Fēru salu arhipelāgā. Eisturojas ziemeļos atrodas arhipelāga divas augstākās virsotnes - 880 metrus augstais Sleataratindurs un 856 metrus augstā Groafelli. No salas dienvidiem 14,5 kilometrus iekšzemē stiepjas lielākais salu fjords - Skolfjords. Ar lielāko arhipelāga salu Streimoju, kas atrodas uz dienvidrietumiem no Eisturojas, sala savienota ar 1973. gadā uzcelto Streimojas tiltu, bet kopš 2020. gada arī ar vairāk nekā 11 kilometrus garo zemūdens Eisturojas tuneli. Kopš 2006. gada Eisturoja savienota ar ziemeļu salām pa 6,2 kilometrus garo zemūdens Ziemeļu salu tuneli. Streiminas tilts Sleataratindurs Skolfjords Džegvas līcis Vikikrātuvē par šo tēmu ir pieejami multivides faili. Skatīt: Eisturoja.