Slavuta (ukraiņu: Славута) ir pilsēta Ukrainas rietumos, Hmeļnickas apgabala Šepetivkas rajonā. Izvietojusies apgabala ziemeļrietumos Horiņas upes krastā 120 km no apgabala centra Hmeļnickas. Līdz 2020. gadam rajona centrs. 1633. gadā kņazs Jurijs Zaslavskis izsniedza privilēģiju izveidot jaunu miestu Slavutinu (Славутин) dzimtai piederošās Zaslavščinas zemēs, piešķirot tai Magdeburgas tiesības. 1709. gadā miests pāriet kņaza Juzefa Lubomirska īpašumā, kura meita saņēma to pūrā, precoties ar kņazu Pāvelu Sanguško. Sanguško dzimtas īpašumā miests palika līdz 1920. gadam. 1754. gadā Polijas karalis Augusts III Saksis Slavutai (poļu: Sławuta) atkārtoti piešķir Magdeburgas tiesības. 1818. gadā Slavutā uzbūvētas papīra un tekstilfabrikas, 1872. gadā — savienota ar dzelzceļu. 1923. gadā kļūst par rajona centru. Місто Славута Vikikrātuvē par šo tēmu ir pieejami multivides faili. Skatīt: Slavuta.