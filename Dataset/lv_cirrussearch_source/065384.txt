Saipla sala (angļu: Siple Island) ir ar ledu klāta neapdzīvota sala Antarktīdas piekrastē. Izvietojusies Geca šelfa ledājā Amundsena jūras piekrastē starp Dīna salu rietumos un Kārnija salu austrumos. Šelfa ledājs to atdala no Bakuta krasta Mērijas Bērdas zemē. Salas ziemeļu galā atrodas potenciāli aktīvs vulkāns Saipla kalns (3110 m vjl). Noteikta kā sala šelfa ledājā 1960. gados pēc ASV Ģeoloģijas dienesta veiktās aerofotografēšanas rezultātiem. Sala un kalns nodēvēti par godu amerikāņu polārpētniekam Polam Saiplam (Paul Allman Siple) — Ričarda Bērda antarktiskās ekspedīcijas dalībniekam un Amundsenskotas-Sautpolas polārstacijas zinātniskajam vadītājam Starptautiskā ģeofizikas gada laikā. Vikikrātuvē par šo tēmu ir pieejami multivides faili. Skatīt: Saipla sala.