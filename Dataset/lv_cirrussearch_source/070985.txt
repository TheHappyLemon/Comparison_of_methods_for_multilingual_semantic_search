Eduards Mihaēls Johans Maria barons fon der Rops (vācu: Eduard Michael Johann Maria Baron von der Ropp, krievu: Эдуард Юльевич Ропп, poļu: Edward von Ropp); dzimis 1851. gada 15. decembrī, miris 1939. gada 25. jūlijā) bija Līksnā dzimis pārpoļojies vācbaltiešu izcelsmes garīdznieks. Pēc ordinācijas 1893. gadā tika nosūtīts uz Liepāju, kur darbojās 13 gadus, kļūdams par prāvestu. Vadīja Liepājas Sv. Jāzepa baznīcas pārbūvi (mūsdienās Liepājas katedrāle). No 1903. līdz 1905. gadam — Viļņas bīskaps. 1906. gadā no Viļņas guberņas ievēlēts Krievijas Impērijas Valsts Domē, kur iestājās par katoļu politiskās partijas izveidošanu, nostājoties opozīcijā Konstantīnam Budkēvičam un Janam Cepļakam. Pēdējais Mogiļevas metropolijas arhibīskaps (no 1917. gada). Vadīja katoļu garīgā semināra "pagaidu" pācelšanu uz Ļubļanu (mūsdienās Ļubļanas Katoļu universitāte). Pēc Oktobra revolūcijas izsūtīts uz Poliju. 1924. gadā piedalījās Antonija Springoviča ingresā Rīgas Svētā Jēkaba katedrālē, kā arī Jāzepa Rancāna konsekrācijā. Miris Poznaņā, 1983. gadā pārapbedīts Bjalistokas katedrālē. BBLd — Baltisches Biografisches Lexikon digital Vikikrātuvē par šo tēmu ir pieejami multivides faili. Skatīt: Eduards fon Rops.