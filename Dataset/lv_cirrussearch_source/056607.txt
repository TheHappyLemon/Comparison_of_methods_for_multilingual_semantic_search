Ilirneja (krievu: Илирней, čukču: Иԓирӈэй — ‘salas kalns’) ir nacionālais ciems Krievijas ziemeļaustrumos, Čukotkas autonomā apvidus Biļibinas rajonā. Izvietojies Malijaņujas upes kreisajā krastā pie Nutečinas (Нутэчьын) upes ietekas 168 km no rajona centra Biļibinas. Ilirnejas ezera krastā 1945. gadā izveidoja meteoroloģisko staciju, kurai līdzās izauga Maļenkova vārdā nosauktā kolhoza ciemats. Pavasara palu laikā ciems bieži applūda, tādēļ 1954. gadā to pārcēla uz tagadējo atrašanās vietu. Mūsdienās ciemā dzīvo ap 250 iedzīvotāju, no tiem 76 % čukči. Iedzīvotāju galvenā nodarbošanās ir briežkopība un zveja. Ciemā ir sākumskola, ambulance, pasts, kultūras nams, bibliotēka, viesnīca, maizes ceptuve. Darbojas lauksaimniecības uzņēmums. Līdzās ciemam ir lidlauks ar grants seguma skrejceļu. 2019. gadā pie ciema uzbūvēja 280 m garu tiltu pār Malijaņuju kā daļu no būvējamā autoceļa Magadana — Anadira. http://www.gks.ru/free_doc/doc_2018/bul_dr/mun_obr2018.rar; arhivēšanas datums: 26 jūlijs 2018; arhīva URL: https://web.archive.org/web/20180726010024/http://www.gks.ru/free_doc/doc_2018/bul_dr/mun_obr2018.rar. «Меновщиков Г. А. Местные названия на карте Чукотки. Краткий топонимический словарь». Arhivēts no oriģināla, laiks: 2016. gada 4. augustā. Skatīts: 2021. gada 25. martā. БИЛИБИНСКИЙ РАЙОН. ГОРОДСКИЕ И СЕЛЬСКИЕ ПОСЕЛЕНИЯ