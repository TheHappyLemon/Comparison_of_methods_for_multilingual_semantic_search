Kristīne Nordhagena (angļu: Christine Nordhagen; dzimusi 1971. gada 26. jūnijā) ir bijusī norvēģu izcelsmes kanādiešu brīvā stila cīkstone, 2004. gada vasaras olimpisko spēļu dalībniece, seškārtīga pasaules čempione. Nordhagena, kas sāka ar cīņu nodarboties 20 gadu vecumā, ir absolvējusi Albertas universitāti. Viņa ir izcīnījusi sešas pasaules čempionāta zelta medaļas: 1994., 1996., 2000. un 2001. gadā Bulgārijas galvaspilsētā Sofijā, 1997. gadā Francijas pilsētā Klermonferānā un 1998. gadā Polijas pilsētā Poznaņā. Vēl viņa ieguva sudraba medaļu 1993. gadā Norvēģijas pilsētā Stavernā un bronzas medaļu 1999. gadā Zviedrijas pilsētā Bodenā. 2004. gada vasaras olimpiskajās spēlēs Atēnās viņa ierindojās 5. vietā sieviešu svara kategorijā 72 kg. Viņa beidza savu sporta karjeru gadu pēc Atēnu spēlēm. 1998. gadā iekļauta Kanādas cīņas sporta Slavas zālē. 2006. gadā iekļauta UWW Slavas zālē. 2010. gadā iekļauta Albertas provinces sporta slavas zālē. «Christine Nordhagen» (angļu). unitedworldwrestling.org. Arhivēts no oriģināla, laiks: 2020-11-28. Skatīts: 2020-07-31. «Hall of Fame» (angļu). wrestling.ca. Skatīts: 2020-07-31. Olympedia profils (angliski) FILA profils (angliski)