Džanluidži Bufons (itāļu: Gianluigi Buffon; dzimis 1978. gada 28. janvārī Karrārā, Itālijā) ir itāļu bijušais futbola vārtsargs, bijis Itālijas futbola izlases dalībnieks. Karjeru sāka klubā Parma. 1999. gadā kļuva par UEFA kausa ieguvēju. Tajā pašā gadā uzvarēja arī Itālijas kausa izcīņā un Itālijas superkausā. 2001. gada jūlijā pārgāja uz Turīnas "Juventus". Pārstāvēja šo klubu līdz 2018. gadam. Neatstāja komandu arī 2006.—2007. gada sezonā, kad tā tika pazemināta uz B sēriju. Šajā laikā deviņas reizes kļuva par A sērijas čempionu un četras reizes izcīnīja Itālijas kausu. Trīs reizes spēlēja UEFA Čempionu līgas finālā. 2018. gadā pārgāja uz Francijas klubu Parīzes "Saint-Germain". Tajā aizvadīja tikai vienu sezonu, bet kļuva par Francijas čempionu. 2019. gada jūlijā atgriezās Turīnas "Juventus". 2019.—2020. gada sezonā desmito reizi kļuva A sērijas čempionu. 2021. gadā vēlreiz uzvarēja Itālijas kausā. 2021. gada jūnijā atgriezās savā pirmajā klubā Parma, kas spēlēja B sērijā. Parmas kluba sastāvā aizvadīja divas sezonas. 2023. gada 1. augustā paziņoja par profesionālās karjeras beigām. Spēlējis dažādu vecumu Itālijas jauniešu izlasēs. Bija iekļauts 1996. gada vasaras olimpisko spēļu Itālijas komandas sastāvā, bet laukumā neizgāja. 1996. gadā ar Itālijas U-21 izlasi uzvarēja Eiropas U-21 čempionātā. Itālijas izlasē debitēja 1997. gada 29. oktobrī Pasaules kausa kvalifikācijas spēlē pret Krieviju, nākot uz maiņu savainotā Džanlukas Paljūkas vietā. Bufons tika iekļauts izlases sastāvā 1998. gada FIFA Pasaules kausa finālturnīrā, bet neaizvadīja nevienu spēli. Viņš kļuva par izlases pamatvārtsargu 2000. gada Eiropas čempionāta kvalifikācijas turnīrā, bet neilgi pirms čempionāta guva savainojumu draudzības spēlē pret Norvēģiju un bija spiests izlaist finālturnīru. 2002. gada FIFA Pasaules kausa finālturnīrā Bufons jau spēlēja visās izlases spēlēs. 2006. gadā ar Itālijas izlasi kļuva par Pasaules kausa ieguvēju. Bufonu atzina par turnīra labāko vārtsargu, un viņš tika iekļauts simboliskajā izlasē. Bufons spēlēja izlases sastāvā arī 2010. un 2014. gada FIFA Pasaules kausa finālturnīros. Četras reizes piedalījies Eiropas čempionāta finālturnīros (2004, 2008, 2012, 2016). 2011. gadā kļuva par Itālijas izlases kapteini. Izlases sastāvā aizvadījis 176 spēles. Viņš ir Itālijas izlases rekordists aizvadīto spēļu ziņā. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Parma Coppa Italia: 1998—99 Supercoppa Italiana: 1999 UEFA kauss: 1998—99 Juventus Itālijas Serie A: 2001—02, 2002—03, 2011—12, 2012—13, 2013—14, 2014—15, 2015—16, 2016—17, 2017—18, 2019—20 Itālijas Serie B: 2006—07 Coppa Italia: 2014—15, 2015—16, 2016—17, 2017—18 Supercoppa Italiana: 2002, 2003, 2012, 2013, 2015, 2020 Paris Saint-Germain Francijas 1. līga: 2018—19 Trophée des Champions: 2018 Itālija FIFA Pasaules kauss: 2006 Individuālie sasniegumi Itālijas Serie A gada labākais vārtsargs: 1999, 2001, 2002, 2003, 2005, 2006, 2008, 2012, 2014, 2015, 2016, 2017 Itālijas Serie A gada labākais futbolists: 2016—17 UEFA klubu gada labākais vārtsargs: 2002—03, 2016—17 UEFA klubu gada labākais futbolists: 2002—03 FIFA 100 FIFA Pasaules kausa labākais vārtsargs: 2006 Dzimis sportiskā ģimenē — Bufona māte ir diska metēja, tēvs ir svarcēlājs, bet māsas spēlē volejbolu. Bufona onkulis spēlēja basketbolu. Džanluidži Bufona vectēva brālēns Lorenco Bufons arī ir pārstāvējis Itālijas izlasi kā vārtsargs. L. Bufons piedalījās 1962. gada FIFA Pasaules kausā, kur Itālija izstājās grupu turnīrā. «Player Profile: Gianluigi Buffon». UEFA. Skatīts: 2013. gada 1. februāris. «45 gadus vecais Bufons izlēmis noslēgt karjeru». sportacentrs.com. 2023. gada 1. augusts. Skatīts: 2023. gada 3. augustā. «Most Italy Caps». eu-football.info. Skatīts: 2023. gada 3. augustā. «Ci ritorni in mente... Lorenzo Buffon - Risultati e ultime notizie calcio e calciomercato - La Gazzetta dello Sport». www.gazzetta.it. Skatīts: 2022-10-07. Vikikrātuvē par šo tēmu ir pieejami multivides faili. Skatīt: Džanluidži Bufons. Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)