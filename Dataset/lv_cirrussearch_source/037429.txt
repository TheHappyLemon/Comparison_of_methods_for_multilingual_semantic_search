Žaškiva (ukraiņu: Жашків) ir pilsēta Ukrainas centrālajā daļā, Čerkasu apgabala ziemeļaustrumos, Žaškivas rajona centrs. Rakstos pirmoreiz 1636. gadā kā Žečpospolitas apdzīvotā vieta. 1793. gadā pēc Polijas Otrās dalīšanas iekļāvās Krievijas impērijā. No 1840. gada - miests. Pēc Oktobra revolūcijas ietilpa Ukrainas PSR. Otrā pasaules kara laikā no 1941. gada 19. jūlija līdz 1944. gada 6. janvārim atradās vācu okupācijā. 1956. gadā Žaškivai tika piešķirtas pilsētas tiesības. No 1991. gada - neatkarīgās Ukrainas sastāvā. Žaškivā dzimis amerikāņu asiriologs Semjuels Krāmers (Samuel Noah Kramer, 1897 - 1990). Vikikrātuvē par šo tēmu ir pieejami multivides faili. Skatīt: Žaškiva.