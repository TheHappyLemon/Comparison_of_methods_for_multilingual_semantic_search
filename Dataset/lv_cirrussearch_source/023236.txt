Marčello Vinčenco Domeniko Mastrojanni (itāļu: Marcello Vincenzo Domenico Mastroianni, izrunā: [marˈtʃɛllo mastroˈjanni]; dzimis 1924. gada 28. septembrī, miris 1996. gada 19. decembrī) bija itāļu aktieris. Nozīmīgākās lomas Mastrojanni tēlojis Federiko Fellīni filmās "Saldā dzīve" (1960), "Astoņarpus" (1963), "Sieviešu pilsēta" (La città delle donne, 1980), Mikelandželo Antonioni filmā "Nakts" (La Notte, 1961), Pjetro Džermi filmā "Tā šķiras itālieši" (Divorzio all'italiana, 1961), Vitorio De Sikas filmās "Vakar, šodien, rīt" (Ieri, oggi, domani, 1963), "Laulības itāļu gaumē" (Matrimonio all'italiana, 1964), Elio Petri filmā "Desmitais upuris" (1965), Etores Skolas filmā "Īpaša diena" (Una giornata particolare, 1977), Marko Bellokjo filmā "Henrijs IV" (Enrico IV, 1984), Ņikitas Mihalkova filmā "Melnās acis" (Очи чёрные, 1987), Džuzepes Tornatores filmā "Visiem viss kārtībā" (Stanno tutti bene, 1990). Saņēmis Zelta globusa balvu (1963), divas BAFTA kino balvas kā labākais ārzemju aktieris (1964, 1965), kā arī divas reizes apbalvots kā labākais aktieris Kannu kinofestivālā (1970, 1987). Trīs reizes nominēts Amerikas Kinoakadēmijas balvai kā labākais aktieris galvenajā lomā filmās "Tā šķiras itālieši", "Īpaša diena" un "Melnās acis". 1988. gadā ieguvis Eiropas Kino balvu par mūža ieguldījumu, bet 1993. gadā apbalvots ar Cēzara balvas Goda Cēzaru. IMDb profils (angliski) AllMovie profils (angliski) TCM Movie Database profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)