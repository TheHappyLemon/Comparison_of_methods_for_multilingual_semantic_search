Boriss Šahļins (ukraiņu: Борис Анфіянович Шахлін, krievu: Борис Анфиянович Шахлин; dzimis 1932. gada 27. janvārī, miris 2008. gada 30. maijā) bija PSRS ukraiņu vingrotājs. Viņš ir viens no visu laiku veiksmīgākajiem Olimpisko spēļu dalībniekiem — divās Olimpiskajās spēlēs ir izcīnījis 13 medaļas (7 zelti, 4 sudrabi un 2 bronzas). Piedalījies trijās Olimpiskajās spēlēs (1956, 1960, 1964). 1956. gadā Melburnā viņš izcīnīja divas zelta medaļas (komandu sacensības, vingrojums uz zirga). 1960. gadā Romā B. Šahļins izcīnīja četras zelta (individuālā daudzcīņa, vingrojums uz zirga, atbalsta lēciens, līdztekas), divas sudraba (komandu sacensības, vingrojums uz riņķiem) un bronzas medaļu vingrojumā uz stieņa. 1964. gadā Tokijā viņš kļuva par čempionu vingrojumā uz stieņa, izcīnīja divas sudraba medaļas (individuālā daudzcīņa, komandu sacensības) un bronzas medaļu vingrojumā uz riņķa. Ar panākumiem startējis arī Pasaules čempionātā, kur izcīnīja 14 medaļas. 2002. gadā tika uzņemts starptautiskajā vingrošanas slavas zālē. Ordenis "Par nopelniem" III pakāpe (Ukraina, 2002) Ļeņina ordenis (1960) Darba Sarkanā Karoga ordenis (1956) Ordenis "Goda zīme" (1964) Sudraba Olimpiskais ordenis PSRS Nopelniem bagātais sporta meistars (1955) Kijivas Goda pilsonis Boris Shakhlin, 1932-2008 BORIS SHAKHLIN - UKRAINE Vikikrātuvē par šo tēmu ir pieejami multivides faili. Skatīt: Boriss Šahļins. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Olympedia profils (angliski) Munzüger Sport profils (vāciski) FIG profils (angliski) Gymn Forum profils (angliski) SOK profils