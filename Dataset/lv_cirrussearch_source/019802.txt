Iguānveidīgie (Iguania) ir viena no zvīņrāpuļu kārtas (Squamata) apakškārtām vai infrakārtām, atkarībā kurai no jaunākajām zvīņrāpuļu sistemātikām seko. Tā apvieno vairāk kā 1550 sugas — iguānas, hameleonus un agāmas. Saskaņā ar jaunāko klasifikāciju tā kopumā apvieno 3 dzimtas. Šīs grupas sugas ir ļoti dažādas, tās var būt maza, vidēja un liela auguma, ar ļoti dažādām īpašībām un dzīves veidu, tādēļ ir gandrīz neiespējami aprakstīt "tipisku" iguānveidīgo sugu. Lielākā daļa barojas ar kukaiņiem un vairojas, dējot olas, bet ir arī sugas dzīvdzemdētājas. Sistemātiķiem joprojām nav vienprātības, kādās apakškārtās dalīt zvīņrāpuļu kārtu. Nesenā pagātnē apakškārtu dalījums ir mainījies vairākas reizes. Tradicionāli iguānveidīgie tika sistematizēti kā infrakārta ķirzaku apakškārtā (Lacertilia), tomēr šo taksonomisko vienību jaunākās sistemātikās vairs nelieto. Saskaņā ar šīm izmaiņām iguānveidīgie tiek sistematizēti kā zvīņrāpuļu apakškārta. Otrs diskusiju temats gadiem ilgi ir bijis iguānveidīgo iedalījums dzimtās. Vairāk kā 50 gadus iguānveidīgie tika iedalīti 3 dzimtās. 1988. gadā pēc padziļinātiem morfoloģiskajiem pētījumiem iguānu dzimtai tika izdalītas 8 pasugas. Jau 1989. gadā tika ierosināts pasugas izdalīt kā atsevišķas sugas. Mūsdienās informācijas avotos var redzēt abus sistemātiku veidus — gan sistemātiku, kurā iguānu dzimta tiek iedalīta 8 pasugās, gan šīs pasugas tiek sistematizētas kā sugas. Tomēr pēdējos gados veiktie ģenētiskie pētījumi neatbalsta pasugu izdalīšanu atsevišķās sugās un kopš 2003. gada zinātnieki uzskata, ka sistemātika, kurā iguānu dzimta tiek dalīta 8 pasugās, ir pareizāka, salīdzinot ar 1989. gada sistemātiku. Iguānveidīgo apakškārta (Iguania) Agāmu dzimta (Agamidae) Agāmu apakšdzimta (Agaminae) Austrālijas agāmu apakšdzimta (Amphibolurinae) Buruķirzaku apakšdzimta (Hydrosaurinae) Dienvidāzijas agāmu apakšdzimta (Draconinae) Dzelkšņastes agāmu apakšdzimta (Uromastycinae) Tauriņķirzaku apakšdzimta (Leiolepidinae) Hameleonu dzimta (Chamaeleonidae) Hameleonu apakšdzimta (Chamaeleoninae) Pundurhameleonu apakšdzimta (Brookesiinae) Iguānu dzimta (Iguanidae) Anolu apakšdzimta (Polychrotinae) Dzelkšņastu iguānu apakšdzimta (Hoplocercinae) Dzelkšņķirzaku apakšdzimta (Phrynosomatinae) Iguānu apakšdzimta (Iguaninae) Ķiverķirzaku apakšdzimta (Corytophaninae) Ķīļastes iguānu apakšdzimta (Tropidurinae) Leopardķirzaku apakšdzimta (Crotaphytinae) Madagaskaras iguānu apakšdzimta (Oplurinae) Squamata - lizards and snakes Schulte II, J. A., J. P. Valladares, and A. Larson. (2003) [Phylogenetic relationships within Iguanidae inferred using molecular and morphological data and a phylogenetic taxonomy of iguanian lizards.] Herpetologica 59: 399-419 «Iguania - iguanas, chamaeleons, and agamids». Arhivēts no oriģināla, laiks: 2013. gada 13. augustā. Skatīts: 2013. gada 12. jūnijā. Squamata: Iguania Encyclopædia Britannica ieraksts (angliski) Cladistic Analysis of Iguania and a Fossil Lizard from the Late Pliocene of Northwestern Argentina