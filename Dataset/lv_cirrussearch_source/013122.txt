Horsšū sala (angļu: Horseshoe Island — ‘Pakava sala’) ir ap 12 km gara un 1,6—5 km plata sala Margeritas līča ziemeļaustrumos Antarktīdā. Atrodas Buržuā fjorda dienvidu galā un atdala to no Skvēra līča. Salu atklāja un uzmērīja Britu Greiema Zemes ekspedīcija 1936. gadā un nodēvēja pēc tās zirga pakava formā izvietotajām kalnu virsotnēm. Salas krasta līnija stipri izrobota, vairāki dziļi līči; pretēji nosaukumam salas kontūra vairāk atgādina nesimetrisku H burtu. Vairākas līdz par 880 m augstas virsotne, augstākā no kurām ir Breikers. Salā 1955. gadā tika ierīkota britu polārstacija Horsšūailenda (Bāze Y), kas darbojās līdz 1960. gadam. Mūsdienās populārs antarktiskā tūrisma pieturas punkts. Kopš 2019. gada salā darbojas Turcijas sezonālā pētniecības nometne. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Horsšū sala SCAR Composite Gazetteer «Horseshoe Island Antarctic Treaty visitor site guide». Arhivēts no oriģināla, laiks: 2015. gada 20. martā. Skatīts: 2012. gada 8. aprīlī. «Turkish Scientific Research Camp has been set up in Antarctica». Arhivēts no oriģināla, laiks: 2020. gada 25. septembrī. Skatīts: 2020. gada 4. novembrī. Turkish Base at Horseshoe Island, Antarctica