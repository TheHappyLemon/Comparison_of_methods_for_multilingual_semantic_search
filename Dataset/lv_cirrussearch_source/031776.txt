Šis raksts ir par Krievijas politiķi un šahistu. Par citiem cilvēkiem ar uzvārdu Seļivanovs skatīt nozīmju atdalīšanas lapu. Andrejs Seļivanovs (krievu: Андрей Владимирович Селиванов; 1967. gada 9. jūlijā, Karpinskā) ir Krievijas starptautiskais lielmeistars šaha kompozīciju risināšanā (2008). Krievijas Valsts domes deputāts (1993—2003). Pēc vidusskolas un profesionāli tehniskās skolas beigšanas strādājis komjaunatnes darbā (1987—1990). No 1990. gada līdz 1992. gadam bijis laikraksta Заря Урала ("Urālu rītausma") sociālās nodaļas vadītājs. 1990. gadā ievēlēts par Sverdlovskas apgabala Krasnoturinskas pilsētas padomes deputātu. Šajā amatā strādājis līdz 1993. gadam, kad ievēlēts par Krievijas Valsts domes deputātu. 1995. un 1999. gados ticis atkārtoti pārvēlēts par Krievijas Valsts domes deputātu. 1995. gadā beidzis Urālu valsts juridisko akadēmiju. 1994. gadā ievēlēts par Krievijas šaha federācijas viceprezidentu, bet 1997. gadā par Krievijas šaha federācijas prezidentu un FIDE viceprezidentu. Kopš 2013. gada ir Krievijas olimpiskās komitejas izpilddirektora vietnieks. 2003. gadā Maskavā uzvarējis Pasaules čempionātā šaha kompozīciju risināšanā individuālajā un komandu vērtējumā. Vēlāk vēl divas reizes uzvarējis Pasaules čempionātā šaha kompozīciju risināšanā komandu vērtējumā. 2008. gadā saņēmis starptautiskā lielmeistara nosaukumu šaha kompozīciju risināšanā. Pazīstams arī kā šaha kompozīciju sastādītājs. Autors vairāk nekā 850 šaha etīdēm un uzdevumiem. Deviņas reizes uzvarējis Pasaules čempionātā šaha kompozīciju sastādīšanā — piecas reizes individuāli un četras reizes komandas sastāvā. Saņēmis starptautiskā arbitra nosaukumu šaha kompozīcijā un FIDE arbitrs šaha kompozīciju risināšanā. Šaha žurnālu Шахматная композиция ("Šaha kompozīcija") un Уральский проблемист ("Urālu problēmists") redaktors. Precējies, ģimenē ir trīs bērni. 27th World Chess Solving Championship Moscow 29.-30.7.2003 Solving grandmasters INTERNATIONAL JUDGES (angliski) FIDE SOLVING JUDGES (angliski) «Vietne «Уральский проблемист»». Arhivēts no oriģināla, laiks: 2016. gada 4. martā. Skatīts: 2016. gada 12. februārī. Andrejs Seļivanovs šahista kompozīcijas vietnē "Chess Problem Database Server"