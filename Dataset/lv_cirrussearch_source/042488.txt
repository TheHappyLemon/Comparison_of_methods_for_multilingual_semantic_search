Saistību apkalpošanas koeficients (DSCR) ir rādītājs, kas sniedz informāciju par uzņēmuma spēju segt saistību maksājumus konkrētajā periodā. Tā ir bieži izmantota mēraukla, kas rāda, vai uzņēmums spēj nopelnīt pietiekami daudz naudas, lai spētu segt savas saistības. Jo augstāks ir šis rādītājs, jo lielākas izredzes saņemt aizdevumu. DSCR izmanto, lai izvērtētu uzņēmuma spēju izpildīt savas saistības. Ja šis rādītājs ir lielāks par 1, tad var uzskatīt, ka uzņēmuma maksātspēja ir pietekama, bet, ja tas ir zem 1, tas norāda uz potenciālām problēmām. Lai uzņēmums darbotos ar rezervi, pieņemts, ka DSCR rādītājam jābūt 1,2 - 1,3. Pieaugot DSCR, samazinās saistību neizpildes gadījuma iestāšanās, ka arī zaudējumu rašanās iespēja. DSCR aprēķināšanai nepieciešams zināt uzņēmuma EBITDA rādītāju. DSCR = EBITDA / saistību maksājumi pārskata periodā (procenti + pamatsummas). Ja DSCR ir mazāk par 1, tas nozīmē, ka uzņēmuma naudas plūsma ir negatīva, un uzņēmums nespēs veikt parāda atmaksu, nepiesaistot papildus līdzekļus no citiem avotiem. Piemēram, DSCR 0.95 nozīmē, ka uzņēmums būs spējīgs izpildīt tikai 95% no savām saistībām. Ja DSCR ir lielāks par 1, tad uzņēmums ir spējīgs pildīt esošās saistības, tomēr, ja tas ir tuvu 1, piemēram, 1.1, pietiks ar mazu naudas plūsmas samazinājumu, lai uzņēmuma spēja izpildīt saistības tiktu negatīvi ietekmēta. https://businessnetwork.lv/upload/content/ka-saprast-vai-uznemums-rentabls.doc Frank J Fabozzi. Advances in fixed income valuation modeling and risk management. New Hope, PA : Frank J. Fabozzi Associates, 1997., 114.lpp. «Understanding the Debt-Service Coverage Ratio (DSCR)». Investopedia.