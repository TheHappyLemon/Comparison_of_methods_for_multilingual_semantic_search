Čornomorska (ukraiņu: Чорноморськ), līdz 2016. gadam Iļļičivska (Іллічівськ), ir pilsēta Ukrainas dienvidrietumos, Odesas apgabalā. Izvietojusies Melnās jūras krastā 29 km no apgabala centra Odesas, kuras aglomerācijā ietilpst. Iļļičivskas pilsētas padomei pakļauts Oleksandrivkas pilsētciemats un divi ciemi. Iļļičivskas osta ir trešā lielākā Ukrainā pēc kravu apgrozījuma. Pilsētas teritorija apdzīvota kopš seniem laikiem. No 1791. gada teritorija nonāca Krievijas Impērijas sastāvā un šajā vietā sāka apmesties grieķi, albāņi, moldāvi un vācieši, kas izveidoja Buhovas (Бугово) ciemu. 1927. gadā ciemu pārdēvēja par Iļļičevsku. 1950. gadā limānā pie Iļļičivskas tika sākta kara kuģu rūpnīcas būve, 1958. gadā ciemam piešķirts pilsētciemata statuss un sākta jūras ostas būve. 1973. gadā piešķirtas pilsētas tiesības. Saskaņā ar dekomunizācijas politiku Iļļičivska pārdēvēta par Čornomorsku. 2016. gada 4. februārī pārdēvēšanas lēmumu apstiprināja Ukrainas Augstākā Rada. Q115154676. «Історія мiста». Arhivēts no oriģināla, laiks: 2014. gada 3. jūnijā. Skatīts: 2014. gada 5. maijā. «Все об Ильичёвске. История города». Arhivēts no oriģināla, laiks: 2016. gada 25. februārī. Skatīts: 2014. gada 5. maijā. Vikikrātuvē par šo tēmu ir pieejami multivides faili. Skatīt: Čornomorska. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)