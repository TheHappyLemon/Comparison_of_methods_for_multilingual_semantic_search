"Glorija" (spāņu: Gloria) ir 2013. gada Čīles un Spānijas drāmas filma, kuras režisors ir Sebastjans Lelio. Filmā galveno lomu atveido Paulina Garsija. Filma stāsta par 58 gadus veco Gloriju, kura, meklējot mīlestību, uzsāk vētrainas attiecības ar vecāku vīrieti. Filmas "Glorija" pirmizrāde notika 2013. gada 10. februārī Berlīnes starptautiskajā kinofestivālā, kur Garsija saņēma festivāla labākās aktrises balvu. Filma saņēma lielu kritiķu atzinību un tīmekļa vietnē Rotten Tomatoes tai ir 100% vērtējums. "Glorija" tika izvēlēta kā Čīles kandidatūra par labāko filmu svešvalodā 86. Kinoakadēmijas balvai, tomēr to nenominēja. 2018. gadā Lelio režisēja filmas jaunu ekranizējumu angļu valodā "Glorija Bela", kur galveno lomu atveidoja Džūliana Mora. Mark Adams. «Gloria tops Screen jury's Berlin films». Screen (angļu). Skatīts: 2024-02-01. «Gloria | Rotten Tomatoes». www.rottentomatoes.com (angļu). 2014-01-17. Skatīts: 2024-02-01. Agustin Mango. «Oscars: Chile Nominates ‘Gloria’ in Foreign Language Category». The Hollywood Reporter (en-US), 2013-09-04. Skatīts: 2024-02-01. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)