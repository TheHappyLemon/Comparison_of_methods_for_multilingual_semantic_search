Alfrēds Verners (dzimis 1912. gada 1. janvārī, miris 1973. gada 31. decembrī) bija vācu izcelsmes latviešu futbolists un hokejists, uzbrucējs. Verners bija divkārtējs Latvijas čempions hokejā, spēlējis arī Latvijas hokeja izlases sastāvā. Dzimis Rīgā vācu ģimenē. Pilnā vārdā — Alfrēds Andreass Gotfrīds Verners. Verners sāka spēlēt futbolu un hokeju klubā Rīgas "Unions". Hokeja kluba rindās 1932. un 1933. gadā kļuva par Latvijas čempionu, spēlējis arī Latvijas hokeja izlasē. Viņš kļuva populārāks 1930. gadā, kad Rīgas "Unions" atgriezās Latvijas futbola Virslīgā, negaidīti ieguva ceturto vietu, un pēc gada trešo. 1931. gada 30 jūnijā Verners debitēja Latvijas futbola izlasē gūstot vārtus, kā arī padodot divas rezultatīvas piespēles Ērikam Pētersonam. 1935. gadā Verners pievienojās futbola klubam Rīgas "Vanderer", 1936. un 1938. gadā tas ieguva Latvijas kausu futbolā. Alfrēds Verners 1941. gada augustā izbrauca uz Berlīni, līdz 1944. gadam strādāja Berlīnē celtniecības uzņēmumā. Pēc tam izceļoja uz ASV un dzīvoja Čikāgā. «Alfrēds Verners». kazhe.lv. «Latvija uzvar Lietuviešus 5:2». Arhivēts no oriģināla, laiks: 2012. gada 23. februārī. Skatīts: 2008. gada 15. septembrī. Eu-football.info profils (angliski) Eliteprospects profils (angliski)