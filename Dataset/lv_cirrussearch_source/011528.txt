Ford Model T (zināma arī kā "Skārda Līzija", angļu: Tin Lizzie) ir automobilis, ko no 1908. līdz 1927. gadam ražoja Ford Motor Company. Tiek uzskatīts par pirmo plašākam patērētāju lokam pieejamo automobili, kas izlaists vairāk kā miljons eksemplāros. Automobilis tapa, iespējams, pateicoties arī Forda jaunievedumiem: konveijera līnijas ieviešanai un jaunai darbinieku atalgošanas sistēmai, kas bija proporcionāla automobiļa vērtībai. Pirmais Model T automobilis no konveijera noripoja 1908. gada 27. septembrī Detroitas rūpnīcā. Model T neskatoties uz maksimāli vienkāršoto masveida ražošanai paredzēto konstrukciju, nemaz nebija mazs un nepraktisks, komforta un aprīkojuma ziņā, tas nepiekāpās pārējiem sava laika automobiļiem, bet izmēra ziņā ir pieskaitāms pie mūsdienu vidējās klases (garenbāze 2515 mm). Automobiļi aprīkoti ar 2,9 l četru cilindru dzinēju, divu pārnesumu planetārā tipa pārnesumkārbu. Jaunievedumi automobiļa konstrukcijā: atsevišķa cilindru bloka galva un pārnesumu pārslēgšana ar pedāli. Kad uzsāka Model T ražošanu, lielākā daļa ASV automobiļu maksāja no 1100 līdz 1700 dolāriem. Savukārt jaunais Ford iesākumā maksāja tikai 825—850 dolārus, kas bija gandrīz uz pusi lētāk nekā vidējās klases automobilis un gandrīz par trešdaļu lētāk par lētāko 1908.—1910. gadu automobili. Tajā laikā 400 dolāru atšķirība bija samērā liela nauda, jo viena strādnieka vidējā mēnešalga bija tikai 100 dolāri. No 1916. līdz 1917. gadam 785 432 automobiļi tika pārdoti par pazeminātu cenu — 350 dolāriem. Ford Model T bija arī pirmais automobilis, ko vienlaicīgi ražoja vairākās pasaules valstīs. Ford ražotnes atradās Vācijā, Apvienotajā Karalistē, Austrālijā un citās valstīs. «Chronicle of 1908». Arhivēts no oriģināla, laiks: 2013. gada 11. februārī. Skatīts: 2013. gada 11. februārī. Vikikrātuvē par šo tēmu ir pieejami multivides faili. Skatīt: Ford Model T. Encyclopædia Britannica raksts (angliski) "My 1925 Ford Model T — How to Start & How to Drive" — Demonstrācijas video portālā YouTube Model T Ford Club of America (USA) (angliski) Model T Ford Club International Ford Model T videoklipi