Koncertzāle "Palladium Rīga" (arī "Palladium") ir viena no pirmajām tāda tipa (vidēja mēroga grupu uzstāšanās) koncertzālēm Latvijā. Tā atrodas Rīgā, Marijas ielā 21 un durvis vēra 2011. gada 28. septembrī, tās ietilpība ir 1600—2000 cilvēki. Koncertzāle iekārtota bijušā kinoteātra "Palladium" telpās, kurš darbību uzsāka 1913. gadā un darbojās līdz pat 2002. gadam. Atjaunotās "Palladium" koncertzāles logotipa un vizuālās identitātes autori ir dizaina studija Asketic. Kinoteātris "Palladium" dzīvojamajā ēkā tika izveidots 1913. gadā un līdz tā slēgšanai jaunās tūkstošgades sākumā bija viens no cienījamākajiem galvaspilsētā. Tas nebija tik smalks kā "Splendid Palace" (laikā no 1952. līdz 2011. gadam pazīstams ar nosaukumu "Kino Rīga"), bet vienmēr pietiekami aktuāls. Ap 2006. gadu ēkas telpās tika uzsākta vērienīga naktskluba būvniecība, taču tas tā arī nepiedzīvoja savu atvēršanu. Jaunā koncertzāle saglabā Palladium nosaukumu, kā arī kinozāles kādreizējo apaļo formu, un tajā divos līmeņos ir izbūvēti skatītāju balkoni. Koncertzāle savas durvis vēra 2011. gada 28. septembrī un kā pirmie mākslinieki, kas uzstājās tajā bija Džeimss Blants, islandiešu grupa FM Belfast, Anglijas rokgrupa Kaiser Chiefs un britu mūziķe Anna Calvi. Ar "Iļģu" uzstāšanos svinīgi atklāj "Palladium", tvnet.lv, 28.09.2011. Ģirts Majors: Palladium nebūs stilistiski ierobežots, tvnet.lv, 28.09.2011. Bijušā kinoteātra Palladium telpās atklās koncertzāli, kas kļūs par jauno aktuālo mūziķu uzstāšanās vietu, diena.lv, 26.09.2011. «Palladium Rīga vizuālā identitāte». Arhivēts no oriģināla, laiks: 2014. gada 5. janvārī. Skatīts: 2014. gada 28. maijā. Kino "Palladium" vēsturē jauna lappuse - koncertzāle, tvnet.lv, 26.06.2011. Ar Džeimsa Blanta koncertu atklās "Palladium Rīga", tvnet.lv, 26.09.2011. Oficiālā tīmekļa vietne Koncertzāles "Palladium Rīga" atklāšana Arhivēts 2011. gada 1. oktobrī, Wayback Machine vietnē., tvnet.lv Draugiem profils Facebook profils Twitter profils YouTube profils