Ein bißchen Frieden ir dziesma vācu valodā, kuru sarakstīja vācu Eirovīzijas dziesmu rakstītāju duets — mūzikas autors Ralfs Zīgels (Ralph Siegel) un vārdu autors Bernds Meinūgers (Bernd Meinunger). Dziesma, 17 gadīgās vācu vidusskolas skolnieces Nikolas izpildījumā piedalījās 1983. gada Eirovīzijas dziesmu konkursā, kas noritēja Harogatē, Anglijā, un tā ieguva 1. vietu. Šajā konkursā otro vietu no Nikolas izpildītās dziesmas šķīra rekordliels punktu skaits — 61 punkts, šis rekords tika pārspēts 1997. gada Eirovīzijas dziesmu konkursā. Ein bißchen Frieden 1982. gada Eirovīzijas konkursā bija ar kārtas skaitli 18 — šī bija pēdējā dziesma pēc kārtas, taču balsošanas beigās tā saņēma 161 punktu, iegūstot 1. vietu. Priekšnesums bija citādāks, nekā pārējiem Eirovīzijas dalībniekiem — Nikola sēdēja uz ķeblīša un spēlēja baltu akustisko ģitāru, fonā tika spēlēta arfa. Dziesma bija maiga balāde, kurā ir izteikta vēlme par mieru pasaulē. Pēc uzvaras konkursā Nikola veica šīs dziesmas ierakstus četrās valodās: vācu, angļu, franču un nīderlandiešu, un izlaida dziesmu piecās Eiropas valodās: dāņu, itāļu, krievu, un vācu-angļu-holandiešu kombinācija (dziesma tiek dziedāta vairākās valodās) un vācu-angļu-itāļu kombinācija. "500 Number One Hits"500 by Jonathan Rice, etc. ISBN 9780851122502