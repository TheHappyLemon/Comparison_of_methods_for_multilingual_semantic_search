Mimaropa (Mimaropa), agrāk IV-B reģions (Region VI-B), ir viens no Filipīnu reģioniem valsts dienvidrietumos. Aizņem salas uz dienvidrietumiem no Lusonas un iekļauj 5 provinces un 1 neatkarīgo pilsētu. Reģiona centrs ir Kalapana (daļa reģionālo iestāžu atrodas Kesonsitijā), bet lielākā pilsēta ir Puertoprinsesa. Reģiona nosaukums ir akronīms no tajā iekļauto provinču nosaukumiem — Mindoro (austrumu un rietumu), Marinduke, Romblona un Palavana. Oficiālajos izdevumos reģiona nosaukums tiek lietots majuskuļu rakstā — MIMAROPA Region. Reģions izveidots 2002. gadā, sadalot Dienvidtagalogas reģionu. 2005. gada maijā Palavanas province un Puertoprinsesas pilsēta tika formāli pārceltas uz Rietumu Visaju reģionu, bet jau tā paša gada augustā ar prezidenta administratīvo aktu šis lēmums tika atcelts. 2016. gada jūlijā ar republikas aktu formāli tika nodibināts Dienvidrietumu Tagalogas reģions, kas ietver visas Mimaropā iekļautās provinces un pilsētu. Filipīnu statistikas pārvaldes izdevumos šis nosaukums netiek lietots; iepriekšējais reģiona apzīmējums Region VI-B aizvietots ar MIMAROPA. Reģions aizņem salas dienvidrietumos no Lusonas starp Dienvidķīnas jūru rietumos un Sulu un Sibujanas jūrām austrumos. Sastāv no divām galvenajām salām — Palavanas un Mindoro, kā arī daudzām mazākām saliņām. Salas galvenokārt vulkāniskas izcelsmes, kalnainas; augstākā virsotne ir Alkons 2586 m vjl Mindoro salas ziemeļos. Sulu un Dienvidķīnas jūrās vairāki koraļļu atoli un rifi. Valda tropu klimats. Piezīmes AUP — augsti urbanizēta pilsēta Neiekļauj Puertoprinsesas neatkarīgo pilsētu 2022 Philippine Statistical Yearbook «An Act establishing the Southwestern Tagalog Region, to be known as the MIMAROPA Region. July 17, 2016.». Arhivēts no oriģināla, laiks: 2022. gada 12. decembrī. Skatīts: 2023. gada 9. oktobrī. Census of Population (2020). Table B - Population and Annual Growth Rates by Province, City, and Municipality - By Region. Philippine Statistics Authority. «PSGC – Provinces». Philippine Statistics Authority. Skatīts: 2019. gada 9. augusts. Independent cities have been excluded from provincial land area and population figures. «PSGC – Cities». Philippine Statistics Authority. Skatīts: 2019. gada 9. augusts. Vikikrātuvē par šo tēmu ir pieejami multivides faili. Skatīt: Mimaropa.