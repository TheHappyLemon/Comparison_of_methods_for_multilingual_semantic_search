Madura (indonēziešu: Pulau Madura, maduriešu: Polo Madhurâ) ir sala Indonēzijā, Lielo Zunda salu arhipelāgā. Administratīvi ietilpst Austrumjavas provincē, dalās četros apriņķos. Lielākā apdzīvotā vieta ir Pamekasana, bet iedzīvotāji pieder maduriešu tautai. Sala izvietojusies Indonēzijas dienviddaļā. Ziemeļos to apskalo Javas jūra, bet Surabajas šaurums rietumos un Maduras šaurums dienvidos to šķir no Javas salas. Sala izstiepta austrumu rietumu virzienā 160 km garumā. Reljefs līdzens, augstākā virsotne ir Landžari kalns (500 m vjl). Salā valda tropiskais klimats. Lielākā daļa salas teritorijas kultivēta, vietām saglabājušies lietusmeži. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 448. lpp. Vikikrātuvē par šo tēmu ir pieejami multivides faili. Skatīt: Madura. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)