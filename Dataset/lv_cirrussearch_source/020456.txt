Pēteris Barisons (1904—1947) bija latviešu komponists, diriģents un pedagogs. Pārstāvēja vēlīnā romantisma līniju latviešu mūzikā. Līdzās simfoniskajam un vokālsimfoniskajam žanram, kuriem viņa jaunradē centrālā vieta, pie latviešu mūzikas zelta fonda pieder arī viņa kordziesmas ("Dziesmai šodien liela diena" u.c.) un tautasdziesmu apdares ("Aiz ezera balti bērzi", "Es meitiņa kā rozīte" u.c.). Bez tam komponējis vokālo un instrumentālo kamermūziku. Dzimis 1904. gada 18. aprīlī Sēlijā, Sēlpils pagasta „Skudrās” (tagad Staburaga pagastā) zemnieka ģimenē. Zēna interesi par mūziku pamanīja viņa tēvocis Pēteris Skudra, viņa vadībā zēns apguva cītaras, vijoles, ģitāras un mežraga spēles prasmi. Pirmā Pasaules kara sākumā viņa ģimene devās bēgļu gaitās. 1918. gada maijā, atgriežoties dzimtenē, Barisoni māju vietā atrada krāsmatas, kādreiz ziedošo dārzu vagoja tranšejas un granātu izvandītas bedres. No savas saimniecības viņš mēroja garus kilometrus uz Sēlpils Raiņa klubu bijušās Vecsēlpils muižas kompleksā, kur uzveda lugas, kurām Pēteris Barisons komponēja muzikālos pavadījumus. 1923. gada rudenī Pēteris Barisons devās uz Rīgu, kur mācījās Ernesta Vīgnera Fonoloģijas institūtā. Pēc tā beigšanas 1926. gadā Pēteris Barisons ieguva mūzikas skolotāja tiesības. Studēja Latvijas konservatorijā, kuru 1934. gadā absolvēja divās specialitātēs: orķestra diriģēšanā (pie Jāņa Mediņa) un kompozīcijā (pie Jāzepa Vītola). Pēc tam dažus gadus vadīja simfoniskos koncertus un operu iestudējumus. No 1936. gada bija Latvijas konservatorijas pasniedzējs, no 1944. gada Latvijas Valsts konservatorijas kompozīcijas katedras un diriģēšanas klases vadītājs, no 1945. gada profesors. Miris dzimtajā Sēlpils pagastā 1947. gada 13. jūlijā, braucot nolikt ziedus pie mātes kapa,[nepieciešama atsauce] apglabāts Sēlpils kapos, kur ir mākslinieka Laimoņa Blumberga kapa piemineklis. Viņa miršanas vietā pie t.s. Barisona priedes uzlikts komponistam veltīts piemiņas akmens. Iespiesta komponista autobiogrāfija "Pa pagātnes tekām. Dienasgrāmata 1915-1947" (2007). 1933 — Andante cantabile 1933 — Skerco 1935 — I simfonija La mažorā četrās daļās 1935 — Trīs Prelūdijas 1936 — Traģiskā poēma 1935/36 — Līgo, simfonisks tēlojums 1937 — Ziedu vija, simfoniska svīta piecās daļās 1939 — II simfonija /Romantiskā/ Mibemol mažorā 4 daļās 1945 — Latvju rapsodija klavierēm un simfoniskajam orķestrim 1943/1946- Bērnības rīti, simfoniska svīta piecās daļās 1947 — Svinīgā uvertīra (nepabeigta) 1947 — III simfonija fa minorā (nepabeigta). 1927 — Maza bija lakstīgala, Lieldienu rītā, Staburags 1928 — Kā sniegi kalnu galotnēs, Pa zvaigžņu ceļu, Dzimtenes krastos 1930 — Tu, jūra bezgalīgā, Lai sveikta dziesma, Aiz miglas man dzimtenes celiņš dārgs 1932 — Rudens dziesma, Dziesmas lielas lidotājas, Svētā vēstnese 1934 — Mūzai 1937 — Jūs, dzīves jūras klusie krasti, Pavasara jausma, Dzimtenei 1938 — Latvijā, Ceļa jūtīs 1939 — Zilie sapņu kalni, Mūzika, Draugiem kopā ejot, Ziedošās dienas 1943 — Dusi, Dieva dārzs, Pļaujas svētkos 1946 — Rīts, 1947 — Dziesmai šodien liela diena. Daugavai, Celies 1939.- Nakts, Šūpļa dziesma sirdij 1932 — Arvien vēl sirds 1936 — Melodijas, Diltin dila Maijpulkstenītis 1934 — Ziedonī, Jaunībai, Nedrošais tilts, Lauku meitene 1936 — Jūrai, Bērna skati, 1937 — Noskaņa, Uz tilta, Aicinājums, Rokas, 1938 — Gaviles, Tavas acis, Kapsētā, Kaut būtu 1939 — Viss dārgums 1941 — Jaunība 1943 — Kad nāksi atkal?, Ai, kaut nebūtu tik skumji, Mātei 1944 — Zemgales klajs 1945 — Tītenītis 1946 — Jaunekļiem 1934 — Ziedonī, Jaunībai, Nedrošais tilts 1936 — Noskaņa, Jūrai 1938 — Gaviles 1930 — Meitenes dziesma 1936 — Noskaņa 1943 — Suvenīrs 1933 — Gaišā stunda, kantāte korim un orķestrim 1935 — Dzimtene, kantāte korim un orķestrim 1937/38 — Brīnumzeme, kantāte korim un orķestrim 1938 — Nāves sala, kantāte korim un orķestrim 1929 — Šūpļa dziesma, Skerco vijolei un klavierēm 1931 — Vakara dziesma čellam un klavierēm 1932 — Stīgu kvartets si minorā 1933 — Saulrieta dziesma, Melodija, Rotaļa vijolei un klavierēm 1928 — Fantāzija 1932 — Sonāte Rebemol mažorā 1936 — Šūpļa dziesma 1937 — Četras prelūdijas, Četras liriskas miniatūras, Andante con dolore, Etīde 1944 — Sonāte sibemol minorā, Prelīde Mibemol mažorā 1947 — Prelīde Re mažorā 1938 — Lūgšana Aiz ezera balti bērzi, Es meitiņa kā rozīte 1932 — Laimītei pavaicāju 1936 — Jautāja reiz nakts mēnesim (Ungāru t.dz.) 1940 — Sniga sniegi 1943 — Daina 1945 — Jo man sēri, jo man grūti 1945 - E, kur stalti karavīri, Viegli mans bāliņš cēla, Aiz kalniņa dziedāt gāju 1946 — Ķēvīte, svilpastīte Pēteris Barisons[novecojusi saite] no musicabaltica.lv Komponista P. Barisona muzeja informācija Komponista Pētera Barisona (1904—1947) priede Arhivēts 2013. gada 1. novembrī, Wayback Machine vietnē. no www.salasnovads.lv