Valsaja (dāņu: Hvalsey) ir Grenlandes vikingu apmetnes drupas salas dienvidos uz ziemeļaustrumiem no mūsdienu Kakortokas. Valsaja ir vienas no vislabāk saglabātajām vikingu apmetņu atliekām Grenlandē, sevišķi atzīmējamas Valsajas baznīcas drupas. Pēc sāgu ziņām, apmetni nodibinājis Ērika Rudā tēvocis. 14. gadsimtā tā piederēja Norvēģijas karalim. Valsajas baznīcā 1408. gadā notika kāzas, kas ir pēdējais dokumentētais notikums Grenlandes vikingu vēsturē. 15. gadsimta vidū neskaidru iemeslu dēļ vikingu apmetnes Grenlandē iznīka. 2017. gadā Kujatā lauksaimniecības ainava, kas sastāv no 7 atsevišķām sastāvdaļām (to starpā arī Valsaja) iekļauta UNESCO Pasaules mantojuma objektā "Kujatā Grenlande: skandināvu un inuītu lauksaimniecība ledus vairoga malā". Vikikrātuvē par šo tēmu ir pieejami multivides faili. Skatīt: Valsaja.