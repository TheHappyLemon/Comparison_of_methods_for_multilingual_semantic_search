Krāsu irbulene (Genista tinctoria) ir mainīga izskata irbuleņu suga. Tā ir sastopama Eiropā, tostarp Latvijā, kur tā ir rets kultūrbēglis. Atsevišķi auga eksemplāri ir sastopami sausās nezālienēs, gar dzelzceļiem un karjeros. Krāsu irbulene ir daudzgadīgs, 30—70 cm garš puskrūms ar zaļu, kailu un rievainu stublāju, kas bagātīgi zaro. Lapas uz stublāja ir izvietotas pamīšus, tās ir sēdošas, lancetiskas, 1,5—4 cm garas un 0,3—0,8 cm platas. Lapas plātnes mala ir apmatota, gluda, gals un pamats smails. Ziedi ir izvietoti stublāja un zaru galā blīvā ķekarā. auss ir līdz pusei šķelts, zobiņi vairāk vai mazāk trīsstūraini. Zieda vainags ir tumši dzeltens. Auglis ir lineāra, izliekta un kaila pāksts. Krāsu irbulene zied no jūnija beigām līdz augustam. «krāsu irbulene - Genista tinctoria L. - Augi - Latvijas daba». www.latvijasdaba.lv. Skatīts: 2024-02-15.