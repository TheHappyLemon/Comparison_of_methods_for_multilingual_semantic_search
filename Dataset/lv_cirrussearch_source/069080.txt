The Sweet Hereafter ir 1997. gada Kanādas drāmas filma, kuras režisors un scenārija autors ir Atoms Egojans. Filmā galvenās lomas atveido Ians Holms, Sāra Pollija, Morī Čaikins, Brūss Grīnvuds, Toms Makkamuss, Gabriela Rosa, Arsinē Hanijana un Alberta Vatsone. Filma balstīta uz Rasela Benksa tāda paša nosaukuma 1991. gada romānu. Filma stāsta par skolas autobusa avāriju, kas nogalināja 14 bērnus nelielā Britu Kolumbijas pilsētiņā, un kā tas ietekmē iedzīvotāju dzīves. Filmas The Sweet Hereafter pirmizrāde notika 1997. gada 14. maijā Kannu kinofestivālā, kur tā ieguva Grand Prix balvu. Lai gan filma nebija finansiāli veiksmīga, tā saņēma ļoti pozitīvas kritiķu atsauksmes. Filma saņēma arī septiņas Kanādas Genie balvas, tai skaitā kategorijā "Labākā filma". Filmu nominēja divām Amerikas Kinoakadēmijas balvām kategorijās "Labākais režisors" un "Labākais adaptētais scenārijs". Mūsdienās to uzskata par vienu no visu laiku labākajām Kanādas filmām. Tīmekļa vietnē Rotten Tomatoes filmai ir 98% vērtējums. «The Sweet Hereafter». Box Office Mojo. Skatīts: 2023. gada 27. septembrī. Mark Dillon September 2, 2002. «Egoyan tops Canada’s all-time best movies list». Skatīts: 2023-09-27. «Atanarjuat voted No. 1 Canadian film of all time». CBC News. 24.04.2015. Skatīts: 27.09.2023. «The Sweet Hereafter - Rotten Tomatoes». www.rottentomatoes.com (angļu). 1997-10-04. Skatīts: 2023-09-27. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)