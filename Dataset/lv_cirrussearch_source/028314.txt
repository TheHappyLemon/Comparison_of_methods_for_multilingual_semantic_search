Džerards Džeimss Batlers (angļu: Gerard James Butler; dzimis 1969. gada 13. novembrī Peislijā, Skotijā) ir skotu aktieris un kinoproducents. Džerards Batlers dzimis Skotijas pilsētā Peislijā, Margaritas un Edvarda Batleru ģimenē. Agro bērnību pavadījis Monreālā, Kvebekā, bet pēc tam lielāko daļu bērnības viņš pavadījis dzimtajā pilsētā Peislijā. Viņa vecāki izšķīrās, kad viņš bija bērns, tādēļ Džerardu ar viņa brāli un māsu audzināja viņu māte, kas vēlāk atkal apprecējās. Viņš nebija sazinājies ar tēvu no 2 līdz 16 gadu vecumam, taču pēc tam viņi kļuva tuvi. Viņa tēvs nomira, kad Džerardam bija tikai 20 gadu. Batlers pabeidza Glāzgovas Universitāti, kur viņš studēja jurisprudenci. Viņš bija skolas tiesību biedrības prezidents, pateicoties viņa personībai un lieliskajām sociālajām prasmēm. Skotu aktieris savu aktiera karjeru sācis 90. gados, kā arī piedalījies 1997. gada Džeimsa Bonda sērijas filmā "Rītdiena nemirst" (Tomorrow Never Dies), pēc kuras vairāk pievērsies televīzijas seriālu lomām, kā, piemēram, amerikāņu miniseriālā Atilla. Batlers attēloja galvenās lomas filmās "Operas spoks", "300: Termopilu kauja", "Ēģiptes dievi", "Zagļu medības", drāmā "P.S. Es tevi mīlu", kā arī vairākās citās filmās. Vikikrātuvē par šo tēmu ir pieejami multivides faili. Skatīt: Džerards Batlers. IMDb profils (angliski) AllMovie profils (angliski) Box Office Mojo profils (angliski)