Mencas, mencu ģints (Gadus) ir viena no mencu dzimtas (Gadidae) ģintīm, kas apvieno trīs jūrā dzīvojošas zivju sugas. Pazīstamākā no tām ir Atlantijas menca. Sastopamas ziemeļu puslodes mērenajos un arktiskajos ūdeņos: Atlantijas, Ziemeļu ledus un Klusajā okeānā. Visas mencu sugas ir nozīmīgas komerciālās zvejas resurss. Nesenā pagātnē mencu ģintī tika izdalīta vēl ceturtā suga — Grenlandes menca (Gadus ogac), bet ģenētiskajos pētījumos atklājies, ka tā ir Klusā okeāna mencas (Gadus macrocephalus) pasuga. Baltijas jūrā pie Latvijas krastiem sastopama viena mencu ģints zivju suga — Atlantijas menca (Gadus morhua) jeb Baltijas menca (Gadus morhua callarias), kas ir Baltijas jūrā dzīvojoša Atlantijas mencas pasuga. Mencas ir liela izmēra zivis. Lielākā ne tikai ģintī, bet visā mencu dzimtā ir Atlantijas menca, kuras ķermeņa garums var sasniegt 200 cm, svars 96 kg. Mazākais ģintī ir mintajs (Gadus chalcogrammus), kura ķermeņa garums var sasniegt 91 cm, svars 3,9 kg. Visas mencu sugas ir jūras zivis, kas uzturas līdz 800—1000 m dziļumam, kur ūdens temperatūra ir 0—14 °C un sāļums 11—35 PSV. Baltijas jūrā un piekrastēs mencas uzturas arī seklākās vietās: 150–200 m dziļumā, kā arī novērotas ir 30–80 m dziļumā. Mencu ģints (Gadus) Atlantijas menca (Gadus morhua) Mintajs (Gadus chalcogrammus) Klusā okeāna menca (Gadus macrocephalus) Fish Base: Genus: Gadus Reserch Gate: Genus Gadus (Gadidae): Composition, Distribution, and Evolution of Forms Mitochondrial genomics of gadine fishes: implications for taxonomy and biogeographic origins from whole-genome data sets Carr, S. M.; Kivlichan, D. S.; Pepin, P.; Crutcher, D. C. (1999). "Molecular systematics of gadid fishes: Implications for the biogeographic origins of Pacific species". Canadian Journal of Zoology. 77: 19–26. doi:10.1139/z98-194 Latvijas Daba: Menca «Fish Base: Gadus morhua Linnaeus, 1758 Atlantic cod». Arhivēts no oriģināla, laiks: 2019. gada 15. februārī. Skatīts: 2019. gada 7. februārī. Fish Base: Gadus chalcogrammus Pallas, 1814 Alaska pollock Fishes of the NE Atlantic and the Mediterranean: Gadus[novecojusi saite] Britannica: Gadus