Džini koeficients ir statistiskās dispersijas mērīšanas veids, ko visbiežāk izmanto, lai mērītu ienākumu nevienādo sadalījumu. Koeficients nosaukts itāļu sociologa Korado Džini (Gini, 1884–1965) vārdā, kas to aprakstīja 1912. gadā. Tas tiek definēts kā attiecība ar vērtībām starp 0 un 1: zems Džini koeficients norāda līdzvērtīgāku ienākumu vai īpašumu sadalījumu, kamēr augsts Džini koeficients norāda uz nevienādu sadalījumu. 0 atbilst perfektam sadalījumam (visiem ir vienādi ienākumi) un 1 atbilst perfektai nevienlīdzībai (kur vienai personai ir visi ienākumi, bet citiem ienākumu nav). Džini koeficients pieprasa, lai nevienam nebūtu negatīvu ienākumu vai īpašuma vērtības. Pasaulē Džini koeficients svārstās no aptuveni 0,232 Dānijā līdz 0,707 Namībijā. Džini koeficientu dažkārt izsaka arī procentos no 0% līdz 100% (pareizina ar 100). Latvijā 2017. gadā Džini koeficients bija 35,6%, kas tolaik bija trešais augstākais Eiropas Savienībā pēc Bulgārijas un Lietuvas. «Pērn Latvijā pieaugusi ienākumu nevienlīdzība». www.lsm.lv (latviešu). Skatīts: 2018-12-19. Gini Index (World Bank estimate) CIA World Fact Book Arhivēts 2007. gada 13. jūnijā, Wayback Machine vietnē., ISSN 1553-8133 Einkommensverteilung: Beijing will Gini-Koeffizient veröffentlichen CRI, 23. Januar 2013 Report OECD 2015 Einkommensverteilung Latvijas Centrālās Statistikas Pārvaldes Latvijas Džini koeficienta datubāze