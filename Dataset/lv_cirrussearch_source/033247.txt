Jirgens Dībals (vācu: Jürgen Dueball; 1943. gada 17. aprīlis Berlīne — 2002. gada 15. oktobris Zolingene) bija Vācijas starptautiskais meistars šahā (1973). 1966. gadā uzvarējis prestižajā Vācijas šaha kausā Dähne-Pokal. 1974. gadā Redžo Emīlijas starptautiskajā šaha turnīrā dalījis pirmo vietu (kopā ar Ģulu Saksu). 1990. gadā uzvarējis Eiropas klubu komandu šaha čempionātā Vācijas komandas SG Solingen sastāvā. Par panākumiem turnīros FIDE 1973. gadā Dībalam piešķīrusi starptautiskā meistara (IM) nosaukumu. Pārstāvējis Vācijas komandu lielākajos komandu šaha turnīros: Pasaules šaha olimpiādēs piedalījies 2 reizes (1972-1974). Individuālajā vērtējumā izcīnījis bronzas (1972) medaļu; Eiropas komandu šaha čempionātā piedalījies 1973. gadā; Pasaules studentu šaha čempionātā piedalījies 2 reizes (1968-1969). Komandu vērtējumā izcīnījis sudraba (1968) medaļu; Ziemeļu kausa izcīņā šahā komandām piedalījies 6 reizes (1970-1974, 1977). Komandu vērtējumā izcīnījis 2 zelta (1970, 1974), sudraba (1977) un bronzas (1972) medaļas. Individuālajā vērtējumā izcīnījis 3 zelta (1970, 1973, 1974) medaļas. Berlīnes Brīvajā Universitātē apguvis matemātiku un fiziku, interesējies arī par astronomiju. Strādājis par programmētāju Zolingenes pilsētas administrācijā. 7th European Chess Club Cup: 1989/1990 OlimpBase :: Men's Chess Olympiads :: Jürgen Dueball OlimpBase :: European Men's Team Chess Championship :: Jürgen Dueball OlimpBase :: World Student Team Chess Championship :: Jürgen Dueball OlimpBase :: Nordic Chess Cup :: Jürgen Dueball Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)