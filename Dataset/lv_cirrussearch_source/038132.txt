Šamorīna (slovāku: Šamorín) ir pilsēta Slovākijā, Trnavas apgabala Dunajska Stredas apriņķī Donavas upes kreisajā krastā. Rakstos pilsēta pirmoreiz minēta 1287. gadā. Tāpat kā lielākā daļa no Slovākijas teritorijas, Šamorīna līdz 1918. gadam atradās Ungārijas sastāvā, tās ungāriskais nosaukums ir Šomorja (Somorja). Viduslaikos tā bija ievērojama osta un tirgus vieta pie Donavas. Pēc Pirmā pasaules kara iekļāvās Čehoslovākijā. Pamatojoties uz Vīnes arbitrāžām, no 1938. līdz 1945. gadam pilsēta bija iekļauta Ungārijas sastāvā. No 1993. gada — neatkarīgās Slovākijas pilsēta. 2011. gadā absolūtais vairākums (57,43 %) pilsētas iedzīvotāju bija ungāri, dzīvo arī slovāki (34,30 %) un ar nedeklarētu tautību (6,77 %). Pēc reliģiskās pārliecības — katoļi (73,27 %), nereliģiozi (11,75 %), kalvinisti (7,25 %) un luterāņi (4,42 %). Vikikrātuvē par šo tēmu ir pieejami multivides faili. Skatīt: Šamorīna. Q110227967.