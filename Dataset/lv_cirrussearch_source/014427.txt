Mazās Antiļu salas (angļu: Lesser Antilles, franču: Petites Antilles, nīderlandiešu: Kleine Antillen, spāņu: Antillas Menores) ir gandrīz 2000 kilometru gara, daļēji vulkāniska salu virkne Karību jūras austrumos un dienvidaustrumos, norobežojot to no Atlantijas okeāna. Kopā ar Lielajām Antiļu salām veido Antiļu salu arhipelāgu. Kopējā platība ir 13 012 km2, no kuriem trešdaļu aizņem Trinidādas sala. Salās izvietojušās astoņas neatkarīgas valstis, 11 atkarīgās teritorijas un divas Venecuēlas administratīvās vienības. 2009. gadā Mazo Antiļu salu grupā bija vairāk kā 3 735 000 iedzīvotāji. Lielākā daļa salu ir veidojušās, Ziemeļamerikas plātnei paslīdot zem Karību plātnes. Salas, kas atrodas gar Dienvidamerikas krastiem, veidojušās Dienvidamerikas plātnes berzēšanās gar Karību plātni rezultātā. Šajā salu grupā atrodas gan atsevišķas valstis, gan atkarīgās teritorijas ar dažādu statusu. Šajā salu grupā atrodas 8 neatkarīgas valstis. Vikikrātuvē par šo tēmu ir pieejami multivides faili. Skatīt: Mazās Antiļu salas. Encyclopædia Britannica raksts (angliski) Krievijas Lielās enciklopēdijas raksts (krieviski)