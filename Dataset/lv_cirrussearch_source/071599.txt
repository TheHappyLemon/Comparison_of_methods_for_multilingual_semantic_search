Tausūgi (pašnosaukums: Tau Sūg, تَو سُوگْ) ir viena no austronēziešu tautām Filipīnās un Malaizijā. Pēc konfesionālās piederības lielākā daļa ir musulmaņi sunnīti, un Filipīnās tiek pieskaitīti moro tautām. Tausūgu kopskaits ir ap 2,3 miljoniem, no kuriem Filipīnās dzīvo 1,8 miljoni (galvenokārt Sulu arhipelāga salās), bet 0,5 miljoni Malaizijā Kalimantānas ziemeļu piekrastē. Runā tausūgu valodā, bet oficiālā saziņā izmanto angļu un filipīniešu valodas Filipīnās un malajiešu valodu Malaizijā. Tausūgu etnonīms tau sūg nozīmē ‘[jūras] straumju cilvēki’, pie kam Sūg ir arī Sulu arhipelāga vietējais nosaukums. Tiek uzskatīts, ka tausūgi ieceļojuši Sulu arhipelāgā 11.—13. gadsimtā no Mindanao ziemeļaustrumiem, kas izskaidro tausūgu valodas radniecību ar visaju valodām. 14. gadsimtā tausūgu pieņēma islāmu un nodibināja Sulu sultanātu, kas pastāvēja līdz 19. gadsimta beigām un pārvaldīja arī Kalimantānas ziemeļdaļu. «Moro». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 492. lpp. Philippine Statistics Authority. Ethnicity Statistical tables Ethnic Groups of the Philippines. Tausug «Peoples of the Philippines: Tausug». Arhivēts no oriģināla, laiks: 2022. gada 23. jūlijā. Skatīts: 2024. gada 3. martā. Vikikrātuvē par šo tēmu ir pieejami multivides faili. Skatīt: Tausūgi. Encyclopædia Britannica raksts (angliski)