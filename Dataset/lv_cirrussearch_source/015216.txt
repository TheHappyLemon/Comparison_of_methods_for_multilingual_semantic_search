Pjērs Turžons (angļu: Pierre Turgeon; dzimis 1969. gada 28. augustā) ir bijušais kanādiešu hokejists, centra uzbrucējs. Savas karjeras laikā aizvadījis 19 sezonas Nacionālajā hokeja līgā, četras reizes piedaloties NHL Visu Zvaigžņu spēlē. Profesionāļa karjeru Turžons uzsāka 1987.—88. gada sezonā NHL kluba Bufalo "Sabres" rindās. Jau 1988.—89. gada sezonu Turžons noslēdza kā komandas rezultatīvākais spēlētājs. 1991.—92. gada sezona ievadā Turžons tika aizmainīts uz Ņujorkas "Islanders" rindām. 1992.—93. gada sezonā Turžons ar 132 punktiem bija viens no līgas rezultatīvākajiem spēlētājiem, palīdzot "Islanders" sasniegt Stenlija kausa finālu. Šī bija Turžona rezultatīvākā sezona viņa NHL karjerā. "Islanders" Turžons spēlēja līdz pat 1994.—95. gada sezonai, kuras gaitā tika aizmainīts uz Monreālas "Canadiens", 1995.—96. gada sezonā pildot komandas kapteiņa funkcijas, taču jau 1996.—97. gada sezonā Turžons tika aizmainīts uz Sentluisas "Blues" vienību. "Blues" rindās hokejists aizvadīja nākamās piecas sezonas. 2001. gada vasarā Turžons pievienojās Dalasas "Stars" rindām, bet 2005. gadā noslēdza līgumu ar Kolorādo "Avalanche" rindām. Pēc divām "Avalanche" sastāvā aizvadītām sezonā Turžons paziņoja par karjeras beigšanu. Eliteprospects profils (angliski) Internet Hockey Database profils (angliski) Hockey-Reference profils (angliski)