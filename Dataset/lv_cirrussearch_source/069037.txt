Austrumsamara (filipīniešu: Silangang Samar, angļu: Eastern Samar, varaju: Sinirangan Samar) ir viena no Filipīnu provincēm valsts austrumdaļā, Austrumu Visaju reģionā. Aizņem Samaras salas dienvidaustrumu daļu; rietumos robežojas ar Samaru, bet ziemeļos — ar Ziemeļsamaru. Administratīvi dalās 1 pilsētā un 22 municipalitātēs un sīkāk 597 barangajās. Provinces centrs un lielākā apdzīvotā vieta ir Borongana Filipīnu jūras krastā. Apdzīvo galvenokārt varaji. Province aizņem Samaras salas dienvidaustrumu daļu, kā arī vairākas salas Filipīnu jūrā (Homonhona, Kalikoana, Suluana, Katalabana) un Leites līcī (Manikani). Province izveidota 1965. gadā, visu salu aizņemošo Samaras provinci sadalot trijās — Ziemeļsamarā, Rietumsamarā (vēlāk pārdēvēta par Samaru) un Austrumsamarā. Vikikrātuvē par šo tēmu ir pieejami multivides faili. Skatīt: Austrumsamara.