Sebastjēns Olivjē Buemi (franču: Sébastien Olivier Buemi; dzimis 1988. gada 31. oktobrī Ēglā, Šveicē) ir Šveices franču autosportists. No 2009. līdz 2011. gada sezonai viņš brauca Formula 1 sacīkstēs, pārstāvot Scuderia Toro Rosso komandu. Pēc beigšanas piedalīties kartingu sacensībās, Buemi 2004. un 2005. gadu pavadīja Formula BMW sacīkšu sērijā. Pēc vienas sacīkstes Spānijas F3 2005. gadā, šveicietis pakāpās līdz F3 Eirosērijas klasei 2006. gadā, kur kopvērtējumā palika divpadsmitais. Viņš nemainīja sacīkšu sēriju 2007. gadā un pēc ilgas vadīšanas čempionātā kopvērtējumā Sebastjēns zaudēja titulu Romēnam Grožānam. Togad pilots debitēja arī GP2, kur aizvadīja pusi sezonas un izcīnīja 6 punktus. 2008. gadā viņš GP2 izcīnīja vairākas uzvaras, kopvērtējumā palika sestajā vietā, par desmit punktiem atpaliekot no piektās vietas un par vienpadsmit esot priekšā septītajai vietai. Buemi togad piedalījās arī Āzijas GP2, kur kļuva par vicečempionu. Savā pirmajā sacīkstē (2009. gada Austrālijas Grand Prix) Buemi ierindojās 8. vietā un izcīnīja vienu punktu. Sezonas gaitā viņš vēl vairākkārt guva punktus. Viņa komandas biedrs sezonas sākumā bija Sebastjēns Burdē, tomēr pēc neveiksmīgas sezonas pirmās daļas viņu nomainīja Haime Algersuari. Buemi 2010. gada sezonā izcīnīja 8 punktus, startējot visos 19 posmos (labākā vieta - astotā, Kanādas Grand Prix). Arī 2011. gada sezonā Buemi turpināja braukt Toro Rosso komandas sastāvā, bet pēc sezonas beigām komanda lauza līgumu gan ar viņu, gan otru komandas pilotu Algersuari, viņu vietā pieņemot Danielu Rikardo un Žanu Ēriku Verņu. Kopš 2012. gada sezonas viņš ir Toro Rosso "mātes komandas" Red Bull testa pilots. «Toro Rosso confirm Buemi for 2009». autosport.com. 2009-01-09. Skatīts: 2009-01-09. «Sébastien Buemi - F1 Driver Profile (angliski)». ESPN F1. Skatīts: 21.12.2012.. Oficiālā mājaslapa (franciski) Twitter profils (angliski), (franciski)