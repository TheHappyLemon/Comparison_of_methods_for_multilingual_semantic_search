Bilbao "Athletic" jeb Athletic Club ir Basku Zemes futbola klubs no Bilbao, Biskajas provincē. Athletic spēlē Spānijas futbola čempionāta Pirmajā divīzijā jau kopš tās izveidošanas un kopā ar FC Barcelona un Madrides "Real" ir vienīgie klubi, kas to nekad nav pametuši. Mājas spēles aizvada San Mames stadionā. Par spīti kluba piekoptajai "tikai baski" politikai (komandā tiek iekļauti tikai basku futbolisti, tajā skaitā no basku apdzīvotajām teritorijām Francijā), klubs vēsturiski ir viens no vistitulētākajiem klubiem Spānijā. Tas ir 8 reizes kļuvis par Spānijas čempionu un 23 reizes izcīnījis Spānijas Karaļa kausu. Athletic Bilbao ir viens no retajiem klubiem, kam uz formas tērpiem nav sponsora uzrakstu, līdz ar to klubs par savu prioritāti izvirza sportiskos principus, kas ir pretstats futbola komercializācijai. Jāatzīmē, ka Athletic Bilbao daudzu savu līdzjutēju acīs ir ne tikai futbola klubs, bet arī basku brīvības cerību un neatkarīgas basku valsts izveides simbols. Atjaunots 2022. gada 20. martā Spānijas čempionāta Pirmā divīzija (La Liga) Čempioni (8): 1929–30, 1930–31, 1933–34, 1935–36, 1942–43, 1955–56, 1982–83, 1983–84 Vicečempioni (7): 1931–32, 1932–33, 1940–41, 1946–47, 1951–52, 1969–70, 1997–98 Spānijas Karaļa kauss Kausa ieguvēji (23): 1903, 1904, 1910, 1911, 1914, 1915, 1916, 1921, 1923, 1930, 1931, 1932, 1933, 1943, 1944, 1944–45, 1949–50, 1955, 1956, 1958, 1969, 1972–73, 1983–84 Finālisti (16): 1905, 1906, 1913, 1920, 1942, 1948–49, 1952–53, 1965–66, 1966–67, 1976–77, 1984–85, 2008–09, 2011–12, 2014–15, 2019–20, 2020–21 Spānijas Superkauss Kausa ieguvēji (3): 1984, 2015, 2020–21 Finālisti (2): 1983, 2009 Evas Duartes kauss Kausa ieguvēji (1): 1950 UEFA Kauss / UEFA Eiropas Līga Finālisti (2): 1976–77, 2011–12 «Athletic Club - Official Site - Plantilla». Athletic Club. Arhivēts no oriģināla, laiks: 2016. gada 24. augustā. Skatīts: 2016. gada 22. augustā. «Estadísticas históricas». Liga de Fútbol Profesional. Arhivēts no oriģināla, laiks: 2015. gada 2. Marts. Skatīts: 2015. gada 28. marts. «Palmarés en» (Spanish). MARCA. Skatīts: 2015. gada 28. marts. Kluba oficiālā mājaslapa (basku valodā) (spāņu) (angliski)