Karels Čapeks (čehu: Karel Čapek; 1890. gada 9. janvāris — 1938. gada 25. decembris) bija 20. gadsimta sākuma čehu rakstnieks. Savas karjeras laikā viņš nodarbojās ar lugu, eseju, rakstīšanu, dramaturģiju, publicistiku, literatūras un mākslas kritiku. Tomēr plašāk viņš ir zināms ar savu darbu zinātniskās fantastikas laukā, ieskaitot romānu "Karš ar salamandrām" un lugu "Rosuma Universālie Roboti" (R.U.R.), kas popularizēja vārda robots izmantošanu. Lai arī galvenokārt viņš ir zināms ar savu darbu zinātniskajā fantastikā, Čapeks sarakstījis arī vairākus politiski uzlādētus darbus, kas bija saistīti ar tā laika sabiedrības nemieru. Viņš piedalījās Čehoslovākijas PEN kluba izveidē, kas bija nozīmīga Starptautiskā PEN kluba sastāvdaļa. Viņš aģitēja par izpausmes brīvību un absolūti nicināja nacisma popularitātes pieaugumu Eiropā. Pēc Otrā pasaules kara viņa literārais mantojums tika īpaši izcelts. Arturs Millers 1990. gadā rakstīja: "Es pirmoreiz lasīju Karelu Čapeku kā koledžas students sen atpakaļ trīsdesmitajos gados. Nebija otra rakstnieka kā viņš... pareģa pašpārliecība sajaukta ar sirreālu humoru un asu sociālo satīru: unikāla kombinācija... prieks viņu lasīt." 1938. gada 11. februārī R.U.R. televīzijas iestudējums BBC kļuva par pirmo zinātniskās fantastikas žanra pārraidi televīzijā. Karel Capek. R.U.R. Dover. http://www.literarylondon.org/london-journal/september2010/misterova.html Miller, Arthur. "Foreword" to Toward the Radical Center: A Karel Capek Reader, redaktors Peter Kussi.Catbird Press, 1990, ISBN 0945774079 . Šī diena vēsturē: 11. februāris. BBC pārraida Karela Čapeka lugu "R. U. R." jeb "Rosuma Universālie Roboti" Vikikrātuvē par šo tēmu ir pieejami multivides faili. Skatīt: Karels Čapeks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) Karela Čapeka darbi Project Gutenberg vietnē