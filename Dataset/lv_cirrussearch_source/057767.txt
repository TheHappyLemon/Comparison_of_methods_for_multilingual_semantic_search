Skaties arī jēdzienu ar līdzīgu nosaukumu: Foborga (Jitlande). Nezināma vērtība "coordinates" Foborga (dāņu: Faaborg jeb Fåborg; IPA: [fɔˌbåˈ]) ir ostas mazpilsēta Dānijā, Dienviddānijas reģionā. Pilsēta atrodas Fīnas salā pie Foborgas Fjorda. Foborga tika dibināta 12. gadsimtā. 2021. gadā tajā bija 6966 iedzīvotāju. Foborga atrodas starp pakalniem, un jūrā ir daudzas Dienvidfīnas arhipelāga salas, t.sk. Ērē un Avernakē. Uz vairākām no šīm salām no Foborgas ostas kursē prāmji. Pilsētas centrā ir daudzas labi saglabājušās vēsturiskās ēkas, ieskaitot 15. gadsimta pulksteņtorni. Četrus kilometros no pilsētas centra atrodas aizsargājamā teritorija "Svanninges kalni" (dāņu: Svanninge Bakker). Pilsēta pirmo reizi minēta 1229. gada dokumentā kā "Foburgh" (burtiski "lapsas pils" sendāņu valodā), kurā karalis Valdemārs II to pasniedz kā dāvanu savai vedeklai Eleonorai, kura apprecēja vienu no viņa dēliem. Līdz 19. gadsimta sākumam pakalni uz ziemeļiem no pilsētas bija apauguši ar viršiem, savukārt ielejas tika izmantotas lauksaimniecībai. Kad lauksaimniecība un lopkopība vairs nebija ienesīga, tika iestādīti meži. Foborgā atrodas 1910. gadā dibināts mākslas muzejs — Foborgas muzejs — kurā ir skulptūras un gleznas galvenokārt no 1885.—1925. gadiem. Foborgas pulksteņtornis (dāņu: Faaborg Klokketårn) ir 15. gadsimtā būvēts patstāvīgs pulksteņtornis. Sākotnēji tas bija daļa no pilsētas pirmās baznīcas — Sv. Nikolaja baznīcas, kas tika iznīcināta pēc Reformācijas. Rietumu vārti (dāņu: Vesterport) ir vieni no diviem saglabājušamies viduslaiku pilsētas vārtiem Dānijā. Tie celti apmēram 1470. gadā un līdz 19. gadsimta vidum darbojušies kā pilsētas vārti. Sune Jørgensen. «Her er Faaborg-Midtfyns nye borgmester» (dāņu). TV 2 Fyn, 2017. gads 22. novembris. Skatīts: 2018. gads 16. aprīlis. «BY3: Population 1st January, by urban areas» (angļu). Dānijas statistikas pārvalde. Skatīts: 2021. gads 1. maijs. «Dotācijas, kas piešķirtas 2011. finanšu gadā saskaņā ar budžeta pozīciju 05.08.06» (latviešu). EUR-Lex – Piekļuve Eiropas Savienības tiesību aktiem. 2012. gads 28. jūlijs. Skatīts: 2021. gads 1. maijs. «Klokketårnet, Faaborg» (dāņu). Trap Danmark. 2019. gads 12. decembris. Skatīts: 2021. gads 1. maijs. Anne Dot Eggers Nielsen. «Stednavne: Fyn er blødt hår, der fyger i vinden» (dāņu). fyens.dk, 2012. gads 27. julijs. Skatīts: 2021. gads 1. maijs. «Faaborg» (dāņu). Den Store Danske. 2017. gads 14. aprīlis. Skatīts: 2021. gads 1. maijs. «Faaborg Museum (Denmark)» (angļu). USEUM.org. Skatīts: 2021. gads 1. maijs. «Fåborg Vesterport» (dāņu). Historisk Atlas. Skatīts: 2021. gads 1. maijs. Foborgas—Vidusfīnas pašvaldības tīmekļa vietne (dāniski) VisitFaaborg tīmekļa vietne tūristiem (angliski) Vikikrātuvē par šo tēmu ir pieejami multivides faili. Skatīt: Foborga.