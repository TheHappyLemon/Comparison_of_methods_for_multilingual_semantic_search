Stjepans Bobeks (serbu: Стјепан Бобек, dzimis 1923. gada 3. decembrī, miris 2010. gada 22. augustā) bija Dienvidslāvijas futbolists un futbola treneris. Spēlējis uzbrucēja pozīcijā, pārstāvējis Dienvidslāvijas futbola izlasi. Bobeks bija pazīstams ar savu tehniku, laukuma redzējumu un vārtu gūšanas spējām. Viņš bieži tiek minēts kā viens no visu laiku labākajiem Dienvidslāvijas futbolistiem. Lielāko karjeras daļu pavadījis FK Partizan klubā, kam viņš pievienojās pēc Otrā pasaules kara beigām. 1995. gadā viņš tika atzīts par kluba visu laiku labāko spēlētāju. Dienvidslāvijas futbola izlases sastāvā Bobeks ir visu laiku labākais vārtu guvējs, laika posmā no 1946. līdz 1956. gadam 63 mačos gūstot 38 vārtus. Izlases rindās izcīnījis divas olimpiskās sudraba medaļas 1948. un 1952. gada vasaras olimpiskajās spēlēs. Piedalījies arī 1950. un 1954. gada FIFA Pasaules kausā. Pēc karjeras beigām kļuvis par veiksmīgu treneri, trenera statusā kļūstot gan par Dienvidslāvijas, gan par Grieķijas čempionu. Partizan Dienvidslāvijas Pirmā līga: 1946–47, 1948–49 Dienvidslāvu kauss: 1947, 1952, 1954, 1956–57 Dienvidslāvija Vasaras olimpisko spēļu sudraba medaļa: 1948, 1952 Partizan Dienvidslāvijas Pirmā līga: 1960–61, 1961–62, 1962–63 Panathinaikos Grieķijas čempionāts: 1963–64, 1964–65 Grieķijas kauss: 1967 Vardar Dienvidslāvijas Otrā līga: 1978–79 Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)