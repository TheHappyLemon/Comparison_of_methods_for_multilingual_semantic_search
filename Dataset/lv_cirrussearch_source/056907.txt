Džošua Maikls Ričardsons (angļu: Joshua Michael Richardson; dzimis 1993. gada 15. septembrī Oklahomas štatā) ir amerikāņu basketbolists, spēlē uzbrūkošā aizsarga pozīcijā. 2022. gadā pārstāv NBA klubu Sanantonio "Spurs". Dž. Ričardsons aizvadīja pilnas četras sezonas koledžu līgā NCAA, pārstāvot Tenesijas Universitātes komandu. 2015. gada NBA draftā Maiami "Heat" viņu izvēlējās ar kopējo 40. numuru otrajā kārtā. Pirmajā NBA sezonā Dž. Ričardsons spēlēja arī G Līgas komandā Sioux Falls Skyforce, taču "Heat" sastāvā devās laukumā 52 spēlēs. Sākot ar trešo NBA sezonu viņš nostiprinājās Maiami komandas starta pieciniekā un sekojošajās sezonās ir bijis tikai pamatsastāva spēlētājs gan šajā, gan citos klubos. 2019. gada jūlijā "Heat" aizmainīja Dž. Ričardsonu uz Filadelfijas "76ers" maiņā, kuras rezultātā Maiami komanda ieguva Džimiju Batleru. Pēc vienas sezonas "76ers" sastavā viņš tika aizmainīts uz Dalasas "Mavericks" pret Setu Kariju (kopā ar Dž. Ričardsonu Filadelfijas komanda atdeva arī otrās kārtas drafta izvēli). Pēc vienas sezonas "Mavericks" sastāvā, kurā Dž. Ričardsons nespēlēja gaidītajā līmenī, viņš tika aizmainīts uz Bostonas "Celtics" pret centra spēlētāju Mozesu Braunu. Bostona nospēlēja nepilnu sezonu līdz 2022. gada februārī kopā ar Romeo Langfordu tika aizmainīts uz Sanantonio "Spurs" pret Deriku Vaitu. Eddie Sefko. «Mavericks acquire Josh Richardson, but are 'not done yet', Nelson says». NBA.com, 2020. gada 18. novembris. Skatīts: 2020. gada 19. novembris. Vikikrātuvē par šo tēmu ir pieejami multivides faili. Skatīt: Džošs Ričardsons. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)