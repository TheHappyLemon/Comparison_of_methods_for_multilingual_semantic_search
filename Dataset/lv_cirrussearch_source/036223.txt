Sallija Sesīlija Hokinsa (angļu: Sally Cecilia Hawkins; dzimusi 1976. gada 27. aprīlī) ir angļu aktrise. Atpazīstamību ieguva ar lomu Maika Lī 2002. gada filmā All or Nothing. Bez dalības citās Maika Lī kinofilmās (Vera Drake (2004) un Happy-Go-Lucky (2008)), tēlojusi arī Vudija Allena filmās "Kasandras sapnis" (2007) un "Jasmīnas stāsts" (2013). Par lomu filmā "Jasmīnas stāsts" nominēta Amerikas Kinoakadēmijas balvai kā labākā aktrise otrā plāna lomā. Otru reizi nominēta Amerikas Kinoakadēmijas balvai par lomu Giljermo del Toro filmā "Ūdens forma" (2017) kā labākā aktrise galvenajā lomā . Par šīm divām lomām nominēta arī Zelta globusa balvai un BAFTA kino balvai. Zelta globusa balvu ieguvusi kā labākā aktrise komēdijā vai muzikālā filmā par lomu filmā Happy-Go-Lucky (2008). Kā teātra aktrse darbojas Royal Court Theatre Londonā. Attēlojusi lomas arī televīzijā. Vikikrātuvē par šo tēmu ir pieejami multivides faili. Skatīt: Sallija Hokinsa. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)