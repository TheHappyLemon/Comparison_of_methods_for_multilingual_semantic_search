Tādžins (arābu: طاجن vai طجين) ir tradicionāls Magribas valstu ēdiens, kā arī specifisks keramisks trauks tā pagatavošanai. Marokā un Alžīrijā tādžins ir sautējums, kura sastāvā parasti ir putna vai jēra gaļa ar kaulu un dārzeņi (tomāti, kartupeļi, baklažāni, sīpoli u.c.). Kā piedevas izmanto medu, augļus, ķiplokus, riekstus un dažādas garšvielas — ingveru, ķimenes, kanēli, safrānu, piparus. Gatavo uz lēnas uguns, produktiem sautējoties savā sulā. Tādžina specifiskā forma (sekla māla panna ar masīvu konusveida vāku) liek iztvaikojušajam šķidrumam kondensēties vāka iekšpusē un notecēt uz leju, nodrošinot nosacītu hermētiskumu. Tiek gatavoti arī veģetārie tādžini. Pasniedz ar maizi. Tunisijā par tādžinu sauc omletei līdzīgu ēdienu, kur olas pagatavo kopā ar kapātu gaļu, sīpoliem, kaltētiem tomātiem un olīvām, kā piedevas izmanto arī koriandru, ķimenes, piparmētras u.c. The Art of Moroccan Cuisine Tunisian Egg and Parsley Tagine