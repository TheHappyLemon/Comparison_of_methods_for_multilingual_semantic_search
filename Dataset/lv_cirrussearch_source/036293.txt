Ildars Ibragimovs (angļu: Ildar Ibragimov, krievu: Ильдар Ибрагимов; dzimis 1967. gada 16. augustā Kazaņā) ir tatāru izcelsmes Krievijas starptautiskais lielmeistars šahā (1993), kas no 2002. līdz 2015. gadam pārstāvēja ASV. 1991. gadā Hersonā dalījis 1.-3. vietu PSRS jauno meistaru šaha turnīrā. Tajā pašā gadā Brazīlijas pilsētā Maringā PSRS izlases sastāvā uzvarējis Pasaules jauniešu komandu čempionātā U26 vecuma grupā. Pēc PSRS sabrukuma pārcēlies uz ASV. Daudzu starptautisko šaha turnīru uzvarētājs, tajā skaitā Filadelfijā (1992, 2006), Budapeštā (1993, 1995), Mihaila Čigorina memoriālā (1994), Grācā (1994, 1999), Groningenā (1994), Bīlē (1997), Atēnās (1999), Lisabonā (2000), Firtē (2001), Mineapolisā (2005). 1996. gadā uzvarējis Eiropas šaha klubu kausa izcīņā Kazaņas kluba TatTransGaz-Itil sastāvā. 2006. gadā Sandjego ieņēmis 2. vietu ASV šaha čempionātā. Pārstāvējis ASV komandu lielākajos komandu šaha turnīros: Pasaules šaha olimpiādē piedalījies 2006. gadā un komandu vērtējumā izcīnījis bronzas medaļu; Pasaules komandu šaha čempionātā piedalījies 2005. gadā un individuālajā vērtējumā izcīnījis sudraba medaļu. Par panākumiem turnīros FIDE 1991. gadā Ibragimovam piešķīrusi starptautiskā meistara (IM), bet 1993. gadā - starptautiskā lielmeistara (GM) nosaukumu. FIDE: Transfers in 2002 FIDE: Transfers in 2015 Championship of USSR (young masters) Kherson 1991 OlimpBase :: 8th World Youth U26 Team Chess Championship, Maringá 1991, Soviet Union OlimpBase :: 12th European Chess Club Cup, 1996, TatTransGaz-Itil Kazan «US Championships 2006». Arhivēts no oriģināla, laiks: 2016. gada 1. jūnijā. Skatīts: 2016. gada 11. novembrī. OlimpBase :: Men's Chess Olympiads :: Ildar Ibragimov OlimpBase :: World Men's Team Chess Championship :: Ildar Ibragimov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)