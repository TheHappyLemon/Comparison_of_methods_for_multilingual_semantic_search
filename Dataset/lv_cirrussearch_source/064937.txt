Braclava (ukraiņu: Брацлав) ir sena Ukrainas pilsēta pie Dienvidbugas upes Vinnicas apgabalā. Pirmo reizi minēta 1362. gadā kā Браславль pie Lietuvas dižkunigaitijas dienvidu robežas ar Zelta ordas zemēm. 1564. gadā tai piešķīra Magdeburgas tiesības, pēc Ļubļinas ūnijas noslēgšanas 1569. gadā bija Polijas karaļa kronim pakļautas Braclavas vaivadijas (poļu: Województwo bracławskie) centrs. 1648. gadā pilsētu iekaroja Bohdans Hmeļnickis, pēc Andrusovas pamiera 1667. gadā to atguva Polija, no 1672. līdz 1699. gadam pārvaldīja Osmaņu impērija, pēc 1793. gada Polijas dalīšanas Krievijas Impērija. Kopš 1797. gada bija Podolijas guberņas apriņķa pilsēta, 1919. gadā nokļuva Ukrainas Tautas Republikas, 1922. gadā Ukrainas PSR, 1991. gadā Ukrainas republikas sastāvā. Braclavas katoļu baznīca 20. gadsimta sākumā Rātsnams iela ebreju kapsēta D. Nečaja piemineklis Vikikrātuvē par šo tēmu ir pieejami multivides faili. Skatīt: Braclava. Austrumeiropas enciklopēdijas raksts (vāciski)