EUTELSAT 8 West B ir Francijā reģistrēta uzņēmuma Eutelsat sakaru pavadonis. Ģeostacionārajā orbītā palaists 2015. gada augustā. Tas nodrošina sakarus un datu pārraides pakalpojumus Vidējiem Austrumiem, Āfrikai un Dienvidamerikas rietumu daļai. Pavadonis izgatavots uz Thales Alenia Space platformas Spacebus 4000C3 bāzes. Tas apgādāts ar 40 Ku un 10 C joslas raidītājiem. EUTELSAT 8 West B palaists 2015. gada 20. augustā 20:34 UTC no Gviānas kosmiskā centra ar nesējraķeti Ariane 5ECA kopā ar sakaru pavadoni Intelsat 34. Ģeostacionāro orbītu EUTELSAT 8 West B sasniedza ar saviem dzinējiem. Tas tika novietots punktā 8° rietumu garuma, kur jau atradās EUTELSAT 8 West A un EUTELSAT 8 West C. Pēc tam EUTELSAT 8 West C tika pārvietots uz pozīciju 33° austrumu garuma un pārdēvēts par EUTELSAT 33D. Savukārt EUTELSAT 8 West A tika pārvietots uz pozīciju 12,5° rietumu garuma un pārdēvēts par EUTELSAT 12 West A. 2015. gada 3. oktobrī paziņots, ka ir sākta EUTELSAT 8 West B pilna ekspluatācija. EUTELSAT 8 West B Satellite Powered Up and Now in Full Commercial Service[novecojusi saite] EUTELSAT, 2015-10-03 EUTELSAT 8 West B Eutelsat (angliski) EUTELSAT 8 West B launch a success Thales (angliski) Ariane Flight VA225 Arhivēts 2016. gada 19. martā, Wayback Machine vietnē. ILS (angliski) Eutelsat 8 West B Gunter Dirk Krebs (angliski)