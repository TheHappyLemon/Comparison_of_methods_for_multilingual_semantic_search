Vsevolods Zeļonijs (dzimis 1973. gada 24. februārī Rīgā) ir Latvijas džudists, pašreizējais Latvijas Džudo federācijas valdes priekšsēdētājs. Sporto kopš septiņu gadu vecuma. Sākumā trenējies sambo. V. Zeļonijs ir piedalījies četrās Olimpiskajās spēlēs (1992, 2000, 2004, 2008). 2000. gada Olimpiskajās spēlēs Sidnejā viņš izcīnīja bronzas medaļu svara kategorijā līdz 73 kg. Pārējās Olimpiskajās spēlēs nepārvarēja pirmo sacensību kārtu: 1992. gada Barselonas spēlēs svara kategorijā līdz 66 kg, 2004. un 2008. gada spēlēs — līdz 73 kg. V. Zeļonijs kopš 2009. gada bija Latvijas Džudo federācijas ģenerālsekretārs, kopš 2021. gada — valdes priekšsēdētājs. Viņam ir melnā josta, sestais dans. V. Zeļonijs ir izcīnījis bronzas medaļu svara kategorijā līdz 71 kg 1997. gada Pasaules čempionātā. Eiropas čempionātos trīs reizes ir izcīnījis sudraba medaļu (1992, 1993, 1995; visas reizes svara kategorijā līdz 65 kg), kā arī divas reizes izcīnījis 3. vietu (2002, 2004; abas reizes svara kategorijā līdz 73 kg). Tāpat viņš ir vairākkārtējs Latvijas čempions. 2009. gadā saņēma Latvijas Gada balvu sportā nominācijā "Paraugs sportā". Latvijas olimpiskā vēsture. Latvijas Olimpiskā komiteja. 2003. 323. lpp. ISBN 9984-10-175-4. Ivars Ošiņš. Latvijas olimpiskais zelts, sudrabs, bronza. Lauku avīze, 2008. 215. lpp. ISBN 978-9984-827-07-0. «Latvijas Džudo federācija - Valde». www.judo.org.lv. Skatīts: 2023-08-11. Norietis, Rolands (2008. gada 22. aprīlī). "Vsevolods Zelonijs: «Džudo neko nav iespējams prognozēt»". Sporta Avīze (Rīga: SIA "Mediju nams") 16 (641): 41. lpp. ISSN 1691-0451. «Vsevolods Zeļonijs atkārtoti ievēlēts par LDF ģenerālsekretāru». TvNet.lv. 2009. gada 1. jūlijs. Skatīts: 2011. gada 22. marts. Dainis Caune. Latvija Pekinā. Latvijas Olimpiskā komiteja, 2008. 85. lpp. ISBN 978-9934-8034-1-3. «Jēkabsone-Žogota un Miņins atzīti par Latvijas gada labākajiem sportistiem». delfi.lv. 2009. gada 23. decembris. Skatīts: 2011. gada 22. marts. Valdis Bērziņš. «Latvijas gada sportisti - Miņins un Jēkabsone». sportacentrs.com, 2009. gada 23. decembris. Skatīts: 2011. gada 22. marts. Zeļonijs kāps ceturto reizi?[novecojusi saite] Zeļonijs gaida nākamo olimpiādi Zeļonijs atsvaidzina salto iemaņas Olympedia profils (angliski) LOK profils The Sport.org profils (angliski) JudoInside profils (angliski) V. Zeļonija džudo skolas profils