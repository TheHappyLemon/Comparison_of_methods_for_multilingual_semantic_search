Maravi (filipīniešu: Lungsod ng Marawi, angļu: City of Marawi, maranavu: Bandar a Marawi) ir pilsēta Filipīnās, Bangsamoro autonomajā reģionā, Dienvidlanao provinces galvaspilsēta un lielākā pilsēta. Atrodas provinces ziemeļdaļā Lanao ezera ziemeļu krastā pie Agusas upes iztekas. Lielākā daļa iedzīvotāji ir musulmaņi lanaji, pilsētas oficiālais nosaukums ir Islāmiskā Maravi pilsēta. Par pilsētas oficiālo dibināšanas gadu tiek uzskatīts 1639. gads, kad spāņu militārās ekspedīcijas komandieris kapteinis Fransisko Atjensa iekarotā lanaju nocietinājuma vietā dibināja Dansalanas (Dansalan — ‘piestāšanas vieta’) apmetni. Pēc neveiksmīga mēģinājuma iekarot pārējo ezera apkārtni apmetne tajā pašā gadā tika pamesta. Spāņi pie Lanao ezera atgriezās tikai 19. gadsimta otrajā pusē, kad norisinājās karš ar Magindanao sultanātu. Iekarot Dansalanu izdevās tikai 1895. gadā, bet to atkal pameta līdz ar amerikāņu ierašanos 1898. gadā. 1907. gadā Dansalanu dibināja kā municipalitāti Moro provinces sastāvā un tā bija vienotās Lanao provinces galvaspilsēta no 1914. gada līdz sadalīšanai 1959. gadā. 1940. gadā Dansalanai piešķirts pilsētas statuss, bet 1956. gadā pārdēvēta tagadējā vārdā. Kopš 1959. gada Dienvidlanao provinces galvaspilsēta. 2017. gada 23. maijā pilsētā iebruka 500 cilvēku liels ar Islāma valsti saistīts kaujinieku grupējums. Smagās ielu kaujās, kas turpinājās līdz 23. oktobrim, pilsēta tika ievērojami nopostīta, tajā skaitā Filipīnu Gaisa spēku uzlidojumos. 2018. gadā pilsētas teritorijā tika izveidota Filipīnu bruņoto spēku bāze, lai nepieļautu atkārtotus nemiernieku uzbrukumus. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Maravi. Encyclopædia Britannica raksts (angliski)