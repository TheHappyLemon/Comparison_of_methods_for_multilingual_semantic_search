Progress M-04M (Прогресс М-04М) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Kopējā kravas masa starta brīdī bija 2686 kg. Īpašajās tvertnēs ietilpa degviela pašam kuģim (871 kg) un stacijas dzinējsistēmai (250 kg), skābeklis (28 kg), gaiss (21 kg), ūdens (636 kg). Hermētiskajā kravas telpā (pavisam 1153 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 496 kg amerikāņu segmentam. Palaišana notika no Baikonuras kosmodroma 03.02.2010. 03:45:29 UTC ar nesējraķeti Sojuz-U. Saslēgšanās ar SKS notika 2010. gada 5. februārī 04:25:58 UTC, transportkuģim automātiskajā režīmā pieslēdzoties pie Zvezda moduļa. Pirmoreiz pie stacijas bija pieslēgti četri Krievijas kosmosa kuģi: divi Progress un divi Sojuz 21. februārī un 24. martā ar transportkuģa dzinējiem tika pacelts stacijas orbītas augstums. 2010. gada 10. maijā 11:15:31 UTC Progress M-04M atvienojās no SKS. Atbrīvoto vietu pie Zvezda moduļa ieņēma kosmosa kuģis Sojuz TMA-17, kuru 12. maijā pārvietoja no Zarja moduļa porta, pie kura vēlāk pievienoja jaunu moduli Rassvet. Progress M-04M autonomā lidojumā pavadīja vairāk nekā pusotru mēnesi, kura laikā tika veikti ģeofiziski eksperimenti. 2010. gada 1. jūlijā 13:54 UTC lidojumu vadības centrs deva komandu ieslēgt dzinēju bremzēšanas manevra veikšanai. Dzinējs nostrādāja 150 sekundes, pēc tam kosmosa kuģis nogaja no orbītas, iegāja atmosfēras blībajos slāņos un sadega. Nesadegušās kosmiskā aparāta daļas aptuveni 14:40:55 UTC nokrita Klusā okeāna dienvidu daļā vietā ar koordinātām 38° 16 min dienvidu platuma, 124° 8 min rietumu garuma. Прогресс М-04М Центр Управления космическими полетам (krieviski) ПЕРЕЧЕНЬ ГРУЗОВ, ДОСТАВЛЯЕМЫХ КОРАБЛЁМ "ПРОГРЕСС М-04М" Arhivēts 2011. gada 6. janvārī, Wayback Machine vietnē. (krieviski) Космический грузовик "Прогресс-М-04М" отправился к МКС lenta.ru, 2010-02-03 (krieviski) «Прогресс М-04М» в составе МКС[novecojusi saite] CENKI 2009-10-18 (krieviski) «Прогресс М-04М» в автономном полёте Arhivēts 2013. gada 28. martā, Wayback Machine vietnē. Roskosmos, 2010-05-10 Progress M-04M lapa SKS Lidojumu vadības centrā Arhivēts 2011. gada 6. janvārī, Wayback Machine vietnē. (krieviski)