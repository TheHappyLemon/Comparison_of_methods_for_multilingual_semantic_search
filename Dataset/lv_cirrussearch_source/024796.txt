Bučača (ukraiņu: Бучач) ir pilsēta Ukrainas rietumos, Ternopiļas apgabala Čortkivas rajonā. Līdz 2020. gadam Bučačas rajona centrs. Rakstos pirmoreiz minēta 1260. gadā. No 14. gadsimta beigām atradās Polijas sastāvā. 17. gadsimtā attīstījās kā tirdzniecības centrs ar Osmaņu impēriju. Pēc 1772. gada Polijas Pirmās dalīšanas — Austrijas Impērijā (vēlāk Austroungārijā) līdz pat Pirmajam pasaules kara beigām. 1918.-1919. gadā tā bija Rietumukrainas Tautas Republikas sastāvā. Pēc Pirmā pasaules kara, pamatojoties uz 1921. gada Rīgas miera līgumu, Bučača iekļāvās jaunizveidotajā Polijas valstī. 1939. gadā, pēc PSRS iebrukuma Polijā, iekļauta Ukrainas PSR, pamatojoties uz Molotova—Ribentropa paktu. No 1941. gada līdz 1944. gadam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada — neatkarīgās Ukrainas sastāvā. Bučača atrodas krustcelēs starp nozīmīgiem Rietumukrainas tūrisma centriem — Ternopiļu, Ivanofrankivsku, Čerņivciem, Kamjanecu-Podiļsku. 14. gadsimta pilsdrupas 18. gadsimta rātsnams 18. gadsimta uniātu (grieķu-katoļu) baziliāņu klosteris 17. gadsimta sv. Nikolaja baznīca 18. gadsimta sv. Jaunavas Marijas Debesīs uzņemšanas baznīca Šmuels Josefs Agnons (1888—1970) — ebreju rakstnieks, Emanuels Ringelblūms (1900—1944) — ebreju vēsturnieks, Simons Vīzentāls (1908—2005) — sabiedriskais darbinieks. «S.Y. Agnon Israeli author» (angliski). Encyclopædia Britannica. Skatīts: 2023. gada 16. maijs. «Simon Wiesenthal» (angliski). Encyclopædia Britannica. Skatīts: 2023. gada 16. maijs. Vikikrātuvē par šo tēmu ir pieejami multivides faili. Skatīt: Bučača. Ukrainas Interneta enciklopēdijas raksts (angliski) Ebreju enciklopēdijas Austrumeiropā raksts (angliski)