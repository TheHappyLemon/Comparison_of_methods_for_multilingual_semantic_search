Ļubica Živkoviča (serbu: Ljubica Živković; dzimusi kā Jociča (serbu: Jocić); 1936. gada 25. septembris Bukovaca — 2017. gada 13. jūnijs Novisada) bija Serbijas starptautiskā meistare šahā (1966). Dienvidslāvijas sieviešu šaha čempionāta uzvarētāja (1959). Piedzimusi Vojvodinas pilsētā Bukovacā, kurā beigusi pamatskolu, pēc tam Novisadā absolvējusi ekonomikas vidusskolu. Pēc vidusskolas beigšanas divus gadus strādājusi Sarajevā, pēc tam atgriezusies Novisadā, kur līdz aiziešanai pensijā strādājusi Dienvidslāvijas kompānijas Naftagaspromet informācijas centrā. Šahu iemācījusies spēlēt agrā jaunībā, bet 1953. gadā kļuvusi par Novisadas šaha kluba biedri. Daudzkārtējā Vojvodinas sieviešu šaha čempionāta uzvarētāja, bet 1959. gadā Zagrebā kļuvusi par Dienvidslāvijas sieviešu šaha čempionāta uzvarētāju. 1966. gadā FIDE viņai piešķīra starptautiskās meistares (WIM) nosaukumu. Piedalījusies 1973. gada starpzonu turnīrā Menorkā, kurā ieņēmusi 16. vietu (uzvarējusi Valentīna Kozlovska). Diemžēl darba un ģimenes apstākļu spiesta, kā arī dēļ vietējo Vojvodinas šaha struktūru vāja atbalsta, Ļubica Živkoviča nespēja pilnībā atklāt savu šahistes potenciālu un tā arī nekļuva par profesionālu šahisti. Pēc savām aktīvās šahistes beigām bijusi pazīstama arī kā šaha turnīru tiesnese. 1984. gadā saņēma FIDE starptautiskā arbitra nosaukumu. 1990. gadā Novisadā bijusi viena no 29. šaha olimpiādes galvenā tiesneša vietniecēm. «1973 Menorca Interzonal Tournament : World Chess Championship (women)». www.mark-weeks.com. Javna medijska ustanova JMU Radio-televizija Vojvodine. «Preminula jedna od najboljih šahistkinja bivše Jugoslavije». JMU Radio-televizija Vojvodine. «Serbia Chess Federation». www.serbiachess.net. Arhivēts no oriģināla, laiks: 2018. gada 8. martā. Skatīts: 2018. gada 21. septembrī. Šahista profils FIDE mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)