Koordinātas: 43°44′32″N 18°34′13″E﻿ / ﻿43.742236°N 18.570349°E﻿ / 43.742236; 18.570349 Jahorina (bosniešu: Jahorina) ir īsa kalnu grēda un slēpošanas kūrorts Bosnijā un Hercegovinā Dināru Alpos 30 km (pa autoceļu) uz DA no Sarajevas, tās augstākā virsotne Ogorjelica (1910 m) atrodas vairāku kopienu — Serbu Republikas Pales un Trnovas, kā arī Bosnijas un Hercegovinas Federācijas Sarajevas kantona Trnovas kopienas saskares vietā. Vasarā to klāj zāle, bet ziemā līdz 3 m augsts sniegs. Vidēji sniegs ir 175 dienas gadā, vidējais sniega segas augstums februārī — 106 cm. Jahorinas ciemats un slēpošanas kūrorts atrodas Pales kopienas teritorijā kalnu ziemeļu nogāzē. Tajā rīkoja sieviešu kalnu slēpošanas sacensības 1984. gada Sarajevas ziemas olimpiskajās spēlēs. Kūrortam ir augoša popularitāte — tā vadība 2021. gada maijā ziņoja, ka 2020./2021. gada sezonā Jahorinas apmeklētāju skaits sasniedzis rekordu, neraugoties uz koronavīrusa epidēmijas radītiem traucēkļiem. Bosnijas kara laikā Jahorina kā izdevīga artilērijas pozīcija Sarajevas apkaimē bija stratēģiski nozīmīga teritorija, un, neraugoties uz atmīnēšanas pūlēm, dažos kalna apkaimes rajonos, joprojām ir mīnas. Paša slēpošanas kūrorta robežās mīnu, domājams, vairs nav, bet ārpus tā mīnētās teritorijas ir iezīmētas. 2011. gada 30. oktobrī slovēņu paraplānists tika smagi ievainots Jahorinas kalnā, kad viņš kļūmīgi nolaidās mīnu laukā. Jahorinas dienvidu nogāze Virsotne Jahorinas dienviddaļā Jahorina no Trebevičas puses Vikikrātuvē par šo tēmu ir pieejami multivides faili. Skatīt: Jahorina. Najuspješnija zimska sezona u istoriji Jahorine Vorhees, Mara. 2009. Eastern Europe. Footscray, Victoria: Lonely Planet, p. 119. Dydyński, Krzysztof, & Steve Fallon. 1999. Eastern Europe. Footscray, Victoria: Lonely Planet, p. 130. Frick-Wright, Peter (14 December 2008). "Bosnia's Back in the Snow Biz". Los Angeles Times. Simon Vogrinec, ki je zaradi mine izgubil obe nogi: Živim celostno in kakovostno življenje. Vesna Lambergar, 2015