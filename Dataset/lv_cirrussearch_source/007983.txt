Mārtiņš Laksa (dzimis 1990. gada 26. jūnijā) ir Latvijas basketbolists, spēlē uzbrūkošā aizsarga pozīcijā, Latvijas basketbola izlases dalībnieks. 2024. gadā pārstāv Polijas klubu Glivices GTK. Trīskārtējs Latvijas basketbola līgas (LBL) čempions dažādu klubu sastāvā. M. Laksas tēvs ir bijušais basketbolists, ilggadējs Latvijas izlases spēlētājs Jānis Laksa. Basketboliste un trenere ir arī mamma Elita, arī māsa Kitija Laksa ir basketboliste, viena no Latvijas izlases līderēm. M. Laksa ir divkārtējs Latvijas Jaunatnes basketbola līgas čempions (2007, 2008). Kopš 2009. gada pārstāvēja Rīgas VEF. 2009.—2010. gada sezonā kopā ar VEF izcīnīja sudraba medaļu LBL čempionātā, piedalījās VTB Vienotajā līgā, kā arī sasniedza ceturtdaļfinālu Baltijas Basketbola līgā. 2010.—2011. gada sezonā viņš kļuva par Latvijas čempionu, bet BBL izcīnīja otro vietu, startēja VTB vienotajā līgā. Pēc tam izcīnījis vēl divus LBL čempiona titulus — ar BK Ventspils 2014. gadā un "Valmiera/Ordo" 2015. gadā. Kopš 2017. gada spēlējis ārpus Latvijas, sākotnēji Spānijā, kur spēlējis ACB līgā, bet pēc tam arī Polijā, Ungārijā, Vācijā un Lietuvā. M. Laksa ir bijis visu vecumu Latvijas jaunatnes izlašu dalībnieks. Kopš 2012. gada pieaugušo Latvijas basketbola izlases spēlētājs. «Elita un Jānis Laksas: "Kitijai bija vēl viens dzinulis, kas dzina uz priekšu"». Sportacentrs.com (latviešu). 2020-04-22. Skatīts: 2024-02-21. BAA Rīga[novecojusi saite] VEF zaudējums Ukrainā, sportacentrs.com VEF Rīga ar zaudējumu beidz VTB Vienotās līgas turnīru, diena.lv Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski) BAA Rīga profils[novecojusi saite] BBL profils (angliski) Basket profils