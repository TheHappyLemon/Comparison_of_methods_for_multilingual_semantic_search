Konstantīns Lupulesku (rumāņu: Constantin Lupulescu; dzimis 1984. gada 25. martā Buftjā) ir Rumānijas starptautiskais lielmeistars šahā (2006). Divas reizes izcīnījis medaļas Eiropas junioru šaha čempionātos: 1998. gadā bronzu U14 vecuma grupā un 2000. gadā sudrabu U16 vecuma grupā. 2003. gadā uzvarējis Rumānijas junioru šaha čempionātā U20 vecuma grupā. Daudzkārtējais Rumānijas šaha čempionātu laureāts, kuros izcīnījis piecas zelta (2007, 2010, 2011, 2013, 2015) un divas bronzas (2008, 2009) medaļas. 2003. gadā uzvarējis Bukarestes starptautiskajā šaha turnīrā Blue Autumn. 2004. gadā uzvarējis starptautiskajā šaha turnīrā Laspalmasa de Grankanārijā. 2006. gadā uzvarējis Bukarestes starptautiskajos šaha turnīros Winter Cup un May Roses. 2007. gadā dalījis pirmo vietu starptautiskajā šaha turnīrā Timišoarā. 2009. gadā Bukarestē dalījis pirmo vietu Viktora Čokiltjas memoriālā. 2014. gadā Erevānā ierindojies 6. vietā Eiropas individuālajā šaha čempionātā un dalījis 1.-2. vietu ar Ernesto Inarkijevu starptautiskajā šaha turnīrā Baku. Trīs reizes (2011, 2013, 2015) piedalījies Pasaules kausa šahā izcīņā pēc izslēgšanas sistēmas, taču katru reizi izstājies jau 1. kārtā. 2021. gada jūnijā Bukarestē dalījis 9.-10. vietu Grand Chess Tour 1. posma turnīrā. Pārstāvējis Rumānijas komandu lielākajos komandu šaha turnīros: Pasaules šaha olimpiādēs piedalījies 5 reizes (2004, 2008, 2012-2016); Eiropas komandu šaha čempionātos piedalījies 6 reizes (2005-2015). Par panākumiem turnīros FIDE 2003. gadā Lupulesku piešķīrusi starptautiskā meistara (IM), bet 2006. gadā - starptautiskā lielmeistara (GM) nosaukumu. «Jugend-Europameisterschaft 1998 in Mureck». Arhivēts no oriģināla, laiks: 2016. gada 4. martā. Skatīts: 2017. gada 22. martā. European Youth Championships 2000 «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2017. gada 22. martā. 2014 Euro-Ch: Motylev wins with record result Ernesto Inarkiev wins Baku Open on tie-break Grand Chess Tour Bucharest 2021 OlimpBase :: Men's Chess Olympiads :: Constantin Lupulescu OlimpBase :: European Men's Team Chess Championship :: Constantin Lupulescu Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)