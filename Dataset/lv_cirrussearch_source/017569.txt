Sventes pagasts ir viena no Augšdaugavas novada administratīvajām teritorijām tā rietumos Daugavas kreisajā krastā, novada Augšzemes daļā. Robežojas ar sava novada Ilūkstes pilsētu un Līksnas, Kalkūnes, Medumu, Pilskalnes un Šēderes pagastu, kā arī Daugavpils pilsētu. Daugava, Periliške, Silupe. Sasaļu ezers, Sventes ezers. Sventes pagasta dienvidu daļa atrodas aizsargājamo ainavu apvidus "Augšzeme" un dabas parka "Svente" teritorijā. Sventes ezerā atrodas dabas liegums "Sventes ezera salas", bet pie Skrudalienas dabas liegums "Sasaļu mežs". Pēc 1920. gada zemes reformas Sventes muižu (Swenten) sadalīja 130 vienībās 1629 ha kopplatībā, Arones (Arohnen) muižu 50 vienībās 558 ha kopplatībā, Grendzes muižu (Grendsen) 19 vienībās 367 ha platībā, Odiņu muižu 8 vienībās 209 ha platībā. Sadalīja arī Šiškovas (Schischkow) un Urbānu (Urbanišķu) pusmuižas. 1935. gadā Ilūkstes apriņķa Sventes pagasta platība bija 107,18 km² un tajā dzīvoja 2706 iedzīvotāji. 1945. gadā pagastā izveidoja Grendzenes, Sventes un Vecsventes ciema padomes, bet pagastu 1949. gadā likvidēja. Sventes ciems ietilpis Ilūkstes (1949-1962) un Daugavpils (pēc 1962. g.) rajonos. 1954. gadā Sventes ciemam pievienoja likvidēto Vecsventes ciemu, 1959. gadā - Raudas ciema padomju saimniecības «Daugava» teritoriju. 1990. gadā ciemu reorganizēja par pagastu. 2009. gadā Sventes pagastu kā administratīvo teritoriju iekļāva Daugavpils novadā. 2021. gadā Daugavpils novadu kopā ar Ilūkstes novadu iekļāva jaunajā Augšdaugavas novadā. Timšānu pilskalns (Zamok) Sudmaļu pilskalns (Zamok) Āpšukalns - pilskalns Arāju pilskalns (Zamok) Kaķīšu senkapi Kaķīšu pilskalns (Zamok) Ievērojama daļa iedzīvotāju ir poļi (tas ir vienīgais Latvijas pagasts, kur poļi veido iedzīvotāju relatīvu vairākumu). Lielākās apdzīvotās vietas ir Svente (pagasta centrs), Driksnišķi, Kaķīši. Aizupe, Apses, Arone, Atpūta, Bučāni, Bundišķi, Buras, Ezeriņi, Ginovka, Jaunā Križovka, Kalni, Lugovaja, Melāņi, Meža ciems, Nīcgale, Pērlīte, Pičuļi, Piedaugava, Pilači, Pīlādži, Plikais kalns, Podbornaja, Rimšas, Skrudaliena, Svirki, Šiškova, Timšāni, Urbanišķi, Vecā Križovka, Vecsvente, Zemgale. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. XXI. sējums. Rīga : Anša Gulbja izdevniecība. 41 308. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Valsts kultūras pieminekļu aizsardzības inspekcija. Valsts aizsargājamo nekustamo kultūras pieminekļu saraksts www.skola.svente.lv www.liksna.lv[novecojusi saite] Pasaules ģeogrāfijas atlants — R.: Jāņa sēta, 1997. ISBN 9984-07-016-6 — 14. lpp. Vikikrātuvē par šo tēmu ir pieejami multivides faili. Skatīt: Sventes pagasts.