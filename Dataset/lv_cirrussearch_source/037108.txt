Irina Bulmaga (rumāņu: Irina Bulmaga; dzimusi 1993. gada 11. novembrī) ir Moldovas un Rumānijas starptautiskā lielmeistare šahā (2012). Trenera Borisa Itkisa audzēkne. No 2001. līdz 2009. gadam vairākkārt uzvarējusi Moldovas junioru šaha čempionātos dažādās vecuma grupās. Trīs reizes pēc kārtas uzvarējusi Pasaules skolu čempionātos (2005, 2006, 2007). Divas reizes pēc kārtas kļuvusi par Moldovas sieviešu šaha čempionāta uzvarētāju. Kopš 2009. gada šaha turnīros pārstāv Rumāniju. No 2010. līdz 2013. gadam vairākkārt uzvarējusi Rumānijas junioru šaha čempionātos U18 un U20 vecuma grupās. 2010. gadā uzvarējusi Rumānijas sieviešu šaha čempionātā ātrajā šahā un šaha ātrspēlē. 2011. gadā izcīnījusi sudraba medaļu Rumānijas sieviešu šaha čempionātā. 2014. gadā uzvarējusi Breilas (Rumānija) starptautiskajā šaha turnīrā. 2019. gada augustā bijusi labākā no sievietēm starptautiskā šaha festivāla "Rīgas Tehniskās universitātes Open" A turnīrā. 2021. gada jūnijā Gibraltārā palikusi 12. vietā FIDE sieviešu Grand Prix izcīņas posmā. 2023. gada novembrī Daglasā ierindojusies 20. vietā "FIDE Women's Grand Swiss" turnīrā sievietēm. Pārstāvējusi Rumānijas komandu lielākajos komandu šaha turnīros: Pasaules šaha olimpiādēs piedalījusies 5 reizes (2008-2016). Individuālajā vērtējumā izcīnījusi bronzas (2014) medaļu; Eiropas komandu šaha čempionātos piedalījusies 3 reizes (2011-2015); Pasaules komandu šaha čempionātā piedalījusies 2013. gadā; Eiropas komandu šaha čempionātā U18 meiteņu komandām piedalījusies 2011. gadā. Komandu vērtējumā izcīnījusi zelta medaļu, bet individuālajā vērtējumā - bronzas medaļu. Par panākumiem turnīros FIDE 2008. gadā Bulmagai piešķīra starptautiskās meistares (WIM), bet 2012. gadā - starptautiskās lielmeistares (WGM) nosaukumu. 2013. gadā saņēmusi starptautiskā meistara nosaukumu vīriešiem (IM). FIDE Transfers in 2009 IM Irina Bulmaga convincing in Braila "RTU Open 2019" uzvar Latvijas lielmeistars Igors Kovaļenko Gibraltar FIDE Womens Grand Prix 023 FIDE Women's Grand Swiss OlimpBase :: Women's Chess Olympiads :: Irina Bulmaga OlimpBase :: European Women's Team Chess Championship :: Irina Bulmaga OlimpBase :: World Women's Team Chess Championship :: Irina Bulmaga Title Applications (WGM): Bulmaga, Irina Title Applications (IM): Bulmaga, Irina Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)