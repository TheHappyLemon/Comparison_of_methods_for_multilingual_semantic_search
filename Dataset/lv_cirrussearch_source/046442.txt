Leslija Enna Menvila (angļu: Lesley Ann Manville, dzimusi 1956. gada 12. martā) ir angļu aktrise. Bieži sadarbojusies ar kinorežisoru Maiku Lī, ieguvusi Londonas kino kritiķu apļa balvas kā gada labākā britu aktrise par lomu Lī filmās All or Nothing (2002) un "Vēl viens gads" (2010), par pēdējo ieguvusi arī ASV Nacionālās kinokritiķu padomes balvu kā labākā aktrise. Tikusi nominēta Amerikas Kinoakadēmijas balvai kategorijā "Labākā aktrise otrā plāna lomā" par lomu filmā "Neredzamais pavediens" (2017). Tāpat viņa ir četras reizes nominēta BAFTA kino balvai, tostarp par lomu situāciju komēdijā Mum (2016–2019). Filmējusies daudzās filmās, tostarp arī filmā "Melnā feja Malefisenta" (2014) un filmas 2019. gada turpinājumā, kā arī filmā Ordinary Love (2019), "Herisas kundze dodas uz Parīzi" (Mrs. Harris Goes to Paris, 2022). Attēlojusi lomas televīzijas seriālos "Pasaule liesmās" (World on Fire, 2019–), "Žagatas slepkavības" (Magpie Murders, 2022–). 2022. gadā Menvila atveidoja princesi Margarētu Netflix seriāla "Kronis" piektajā un sestajā sezonā. Menvila savas teātra karjeras laikā ir atveidojusi nozīmīgas lomas lugās As You Like It (1985), Les Liaisons Dangereuses (1986), His Dark Materials (2005), The Alchemist (2006), All About My Mother (2007) un Six Degrees of Separation (2010). Nominēta Olivjē balvai par lomu Lī 2011. gada lugā Grief, 2014. gadā par lomu lugā Ghosts viņa saņēma Olivjē balvu kā labākā aktrise. Salina Patel. «Actress Lelsey Manville appointed OBE in Queen's Birthday Honours list». getwestlondon.co.uk, 2015. gada 12. jūnijs. «Index entry». FreeBMD. ONS. Skatīts: 2014. gada 30. maijs. Vikikrātuvē par šo tēmu ir pieejami multivides faili. Skatīt: Leslija Menvila. IMDb profils (angliski) AllMovie profils (angliski)