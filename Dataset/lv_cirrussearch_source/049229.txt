Saori Jošida (japāņu: 吉田 沙保里; dzimusi 1982. gada 5. oktobrī) ir bijusī japāņu brīvā stila cīkstone, trīskārtējā vasaras olimpisko spēļu čempione, trīspadsmitkārtējā pasaules čempione. Starptautiskās sacensībās debitēja no 2002. gada, sacensībās piedalījās svara kategorijā līdz 55 kg, kopš 2014. gada kategorijā līdz 53 kg. Pirmoreiz cīņu augstākā līmeņa sacensībās zaudēja 2008. gada janvārī, kad vienā no pasaules kausa etapiem Pekinā japānieti pieveica amerikāņu cīkstone Marsi van Dusena. Nākamo zaudējumu Saori cieta pret krievieti Valēriju Žolobkovu pasaules kausa posmā Tokijā 2012. gada maijā, kad viņas kārtējā uzvaru sērija bija sasniegusi 58 cīņas. Olimpiskajās spēlēs un pasaules čempionātos Saori Jošida nebija zaudējusi līdz 2016. gada olimpisko spēļu finālam, kad viņa piekāpās amerikānietei Helēnai Merulisai. 2012. gada olimpiskajās spēlēs Saori Jošida bija Japānas karognesēja gan atklāšanas, gan noslēguma ceremonijā. 2019. gada janvārī Jošida paziņoja par savas cīkstones karjeras beigšanu. Tagad viņa ir nacionālās komandas trenere un gatavo Japānas cīkstones 2020. gada vasaras olimpiskajām spēlēm Tokijā. Tautas Goda balva (2012). Daudzkārtējo olimpisko zelta medaļnieku uzskaitījums Kaori Ičo «Japāņu cīkstone Jošida kļūst par trīskārtējo olimpisko čempioni». DELFI Sports. 2012. gada 9. augusts. Skatīts: 2019-06-11. «GRIGORJEVU UZVEIKUSĪ POLIETE IZCĪNA BRONZU». sportacentrs.com. 2016. gada 19. augusts. Skatīts: 2019-06-11. «Olimpijka Saori Jošida završila karijeru» (bosniešu). rtcg.me. 12 Januar 2019. Arhivēts no oriģināla, laiks: 2019-02-03. Skatīts: 2019-06-11. «YOSHIDA RECEIVES PEOPLE’S HONOR AWARD» (angļu). Japan Wrestling Federation. 2012. gada 7. novembris. Arhivēts no oriģināla, laiks: 2016-03-11. Skatīts: 2019-06-11. Vikikrātuvē par šo tēmu ir pieejami multivides faili. Skatīt: Saori Jošida. Olympedia profils (angliski) FILA profils (angliski)