Šis raksts ir par latīņu alfabēta burtu. Par citām jēdziena C nozīmēm skatīt nozīmju atdalīšanas lapu. C ir latīņu alfabēta trešais burts. Latviešu valodā šis burts ataino nebalsīgu apikāli dentālu afrikatīvu slēdzeni — [ts]. Starptautiskajā fonētiskajā alfabētā (IPA) ar zīmi [c] ataino nebalsīgu palatālu eksplozīvu slēdzeni, kas latviešu valodā tiek pierakstīts kā ⟨ķ⟩, ungāru valodā kā ⟨ty⟩ un albāņu valodā kā ⟨q⟩. Latviešu valodniecībā sastopamas transkripcijas sistēmas, kur ⟨c⟩ tiek izmantots skaņas [ts] pierakstam, piemēram, "bads" — [bac] (IPA — [bats]).