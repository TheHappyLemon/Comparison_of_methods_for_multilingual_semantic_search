Santjago de Keretaro (spāņu: Santiago de Querétaro) jeb Keretero ir pilsēta Meksikā, Keretaro štata lielākā pilsēta un administratīvais centrs. 2010. gadā pilsētā dzīvoja 804 663 iedzīvotāji. Keretero ir sena koloniālā laika pilsēta, kas saglabājusi spāņu ģeometrisko ielu plānojumu vienlaicīgi ar pamatiedzīvotāju kvartālu līkumotajām ielām. Pilsētā saglabājušās daudzas 17. un 18. gadsimta baroka celtnes. Keretero 1996. gadā pilsētas vēsturiskais centrs tika iekļauts UNESCO Pasaules mantojuma sarakstā. Pilsēta ir nozīmīgs biznesa un ekonomiskais centrs. Pilsētā atrodas tādu uzņēmumu kā Bombardier Aerospace, Kellogg's, Samsung Electronics, Colgate-Palmolive, General Electric, Michelin, Procter & Gamble un Nestlé ražotnes. Pilsētā ir notikušas 1986. gada FIFA Pasaules kausa spēles. Te bāzējas arī futbola klubs Querétaro F.C.. http://www.citypopulation.de/en/mexico/cities/?cityid=3462. Vikikrātuvē par šo tēmu ir pieejami multivides faili. Skatīt: Santjago de Keretaro. Encyclopædia Britannica raksts (angliski) Krievijas Lielās enciklopēdijas raksts (krieviski) Querétaro ceļojumu padomi no Wikivoyage (angliski) Mājaslapa