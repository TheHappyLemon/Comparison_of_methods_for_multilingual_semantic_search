Ziemeļu Vainags ir neliels ziemeļu puslodes zvaigznājs. Tā redzamās zvaigznes veido pusloku. Viens no 48 Ptolemaja zvaigznājiem. Ptolemajs tam bija devis nosaukumu Corona (Vainags). Nosaukuma daļa Borealis (Ziemeļu), tika pievienota vēlāk, lai zvaigznāju atšķirtu no Corona Australis (Dienvidu Vainags). Ar neapbruņotu aci tajā redzamas 20 zvaigznes. Zvaigznāja spožākā zvaigzne ir Gemma (α CrB). Tā ir maiņzvaigzne ar redzamā spožuma izmaiņām robežās no 2.21m līdz 2.32m. Izmaiņu periods ir 17.36 dienas. Atrodas 75 gaismas gadu attālumā. Nusakans (β CrB) atrodas 114 gaismas gadu attālumā. Tā redzamais spožums ir 3.68m. Zvaigznājā nav spožu kosmosa dzīļu objektu. Abell 2065 ir galaktiku kopa ar apmēram 400 galaktikām. Kopas spožākais objekts ir tikai 16. zvaigžņlieluma. Vikikrātuvē par šo tēmu ir pieejami multivides faili. Skatīt: Ziemeļu Vainags. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Hederiha mitoloģijas enciklopēdijas raksts (vāciski)