Šis raksts ir par senu tautu. Par ēdamgliemenēm skatīt rakstu mīdijas. Mīdieši jeb mēdieši bija sena irāņu tauta, kas dzīvoja teritorijā, kas tajā laikā bija zināma kā Mīdija, (mūsdienu Irānas teritorijā) un runājā mīdiešu valodā. Viņu ierašanās reģionā ir saistīta ar pirmo irāņu cilšu migrācijas vilni 2. gadu tūkstoša p.m.ē. beigās un 1. gadu tūkstoša p.m.ē. sākumā. No 10. gadsimta p.m.ē. līdz 7. gadsimtam p.m.ē. mīdieši bija Jaunasīrijas impērijas pakļautībā, kas pamatā valdīja Divupē. Pēc Asīriešu impērijas sabrukuma izveidojās Mīdiešu valsts, kas kopā ar Babiloniju, Līdiju un Seno Ēģipti kļuva par nozīmīgākajām lielvarām Tuvajos Austrumos. Mīdiešu impērija pastāvēja līdz 549. gadam p.m.ē., kad to iekaroja persiešu karavadonis Kīrs Lielais, dibinot Ahemenīdu impēriju. Vikikrātuvē par šo tēmu ir pieejami multivides faili. Skatīt: Mīdieši. Encyclopædia Britannica raksts (angliski) Encyclopædia Universalis raksts (franciski) Katoļu enciklopēdijas raksts (angliski)