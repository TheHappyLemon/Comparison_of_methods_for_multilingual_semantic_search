Šāndors Mārai (ungāru: Márai Sándor; dzimis 1900. gada 11. aprīlī, miris 1989. gada 21. februārī) bija ungāru rakstnieks un žurnālists. Dzimis Košicē advokāta ģimenē. Studēja Budapeštas Universitātes Juridiskajā fakultātē, piedalījās 1918./1919. gada revolūcionārajos notikumos. Pēc Ungārijas Padomju republikas sakāves devās uz Vāciju. Mācījās žurnālistiku Leipcigā, Frankfurtē, Berlīnē. Popularizēja Franca Kafkas darbus, apsvēra iespēju rakstīt darbus vāciski. 1923. gadā pārcēlās uz Parīzi, apguva filozofiju. 1928. gadā atgriezās Budapeštā, aktīvi nodarbojās ar žurnālistiku, kļuva par pazīstamu rakstnieku. Pēc Otrā pasaules kara tika kritizēts. 1948. gadā emigrēja uz Šveici, no 1950. gada — Itālijā, bet 1952. gadā pārcēlās uz ASV, kur 1957. gadā ieguva valsts pilsonību. 20. gadsimta piecdesmitajos gados strādāja radio "Brīvā Eiropa". Pamazām tika aizmirsts pat Ungārijā. 1989. gadā izdarīja pašnāvību. 20. gadsimta deviņdesmitajos gados tika "atklāts" no jauna, pateicoties tulkojumiem vācu un angļu valodās. Mūsdienās tulkots daudzās valodās, tai skaitā izdevniecībā "Atēna" Elgas Sakses tulkojumā arī latviski. Esteres mantojums [Eszter hagyatéka]. No ungāru val. tulk. Elga Sakse. Rīga: Atēna, 2003. Sveces izdeg līdz galam [A gyertyák csonkig égnek]. No ungāru val. tulk. Elga Sakse. Rīga: Atēna, 2005. Zāļu grāmata. No ungāru val. tulk. Elga Sakse. Rīga: Atēna, 2005. Vikikrātuvē par šo tēmu ir pieejami multivides faili. Skatīt: Šāndors Mārai. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)