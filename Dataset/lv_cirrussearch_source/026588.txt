Volisa, Vindzoras hercogiene (angļu: Wallis, Duchess of Windsor; iepriekš Volisa Simpsone (Wallis Simpson) un Volisa Spensere (Wallis Spencer); dzimusi Besija Volisa Varfīlda (Bessie Wallis Warfield) 1896. gada 19. jūnijā, mirusi 1986. gada 24. aprīlī) bija amerikāņu augstāko aprindu pārstāve. Viņas trešais vīrs princis Edvards (iepriekš karalis Eduards VIII) atteicās no troņa, lai apprecētos ar Volisu Simpsoni. Volisas tēvs nomira drīz pēc viņas dzimšanas. Apmeklējusi Oldfields School skolu Kokisvilā, Mērilendā. 1916. gadā apprecējusies ar Jūras kara flotes pilotu Ērlu Spenseru. Viņu laulība tika šķirta 1927. gadā. Kādu laiku padzīvojusi ASV, pārcēlās uz dzīvi Anglijā, kur satika Ernestu Simpsonu. Viņi apprecējās 1928. gadā un dzīvoja netālu no Londonas. Būdama augstāko aprindu pārstāve, satika Eduardu, tobrīd — Velsas princi. Abi kļuva par draugiem un beigu beigās iemīlējās viens otrā. 1936. gadā Simpsone iesniedza prasību šķirt viņas otro laulību, lai varētu apprecēties ar Eduardu, kurš bija kļuvis par Apvienotās Karalistes karali Eduardu VIII. Tomēr, tā kā bija jau divas reizes šķīrusies, bija sabiedriski un politiski nepieņemama ieņemt britu karalienes vietu. Eduards VIII 1936. gada 10. decembrī paziņoja par atteikšanos no troņa, lai apprecētos ar Volisu. Uzreiz pēc atteikšanās, pēc kuras par karali kļuva viņa brālis Džordžs VI Vindzors, Eduards pameta Angliju un pārcēlās uz dzīvi kontinentālajā Eiropā. 1937. gada maijā, kad beidzot tika šķirta Simpsones laulība, Volisa un Eduards Francijā apprecējās 1937. gada 3. jūnijā. Bieži ceļojuši līdz Otrajam pasaules karam. Pēc Otrā pasaules kara dzīvojuši Bahamās un Parīzē. Pēc Eduarda nāves 1972. gadā Simpsone bija publiski reti redzama. Pēc viņas nāves 1986. gadā tikusi apglabāta blakus vīram netālu no Vindzoras pils. Vikikrātuvē par šo tēmu ir pieejami multivides faili. Skatīt: Volisa Simpsone. Encyclopædia Britannica raksts (angliski) Brockhaus Enzyklopädie raksts (vāciski) BBC