Jeļena Prokopčuka (dzimusi Jeļena Čelnova 1976. gada 21. septembrī Rīgā) ir bijusī Latvijas vieglatlēte, startēja garo distanču skriešanā un maratonā. Viņai pieder vairāki Latvijas rekordi distancēs no 5000 m līdz maratonam. Divkārtējā Ņujorkas maratona uzvarētāja. Viņa ir piedalījusies četrās olimpiskajās spēlēs (1996, 2000, 2004, 2016). 2005. un 2006. gadā viņa uzvarēja prestižajā Ņujorkas maratonā, kļūstot tikai par sesto sievieti, kas to izdarījusi vairāk par vienu reizi. Savukārt 2007. un 2013. gada Ņujorkas maratonā viņa finišēja trešajā vietā, bet 2014. gadā — 4. vietā. Personisko un Latvijas rekordu maratonā (2.22:56) uzstādīja, uzvarot 2005. gada Osakas maratonā. Vairākkārt uzvarējusi arī prestižās pusmaratona sacensībās. J. Prokopčuka piedalījās arī 2006. gada Eiropas čempionātā, kur ar jaunu valsts rekordu ierindojās 6. vietā 10 000 m skrējienā. 2014. gada Eiropas čempionātā viņa atgriezās augstākā līmeņa sacensībās stadionā, finišējot 11. vietā šai pašā distancē. Latvijas čempionātos Prokopčuka ir uzvarējusi 48 reizes. J. Čelnova-Prokopčuka ir dzimusi 1976. gada 21. septembrī Rīgā. Precējusies ar vieglatlētu, garo distanču skrējēju Aleksandru Prokopčuku. A. Prokopčuks ir viņas treneris un vairāku Latvijas rekordu autors. 2011. gada aprīlī viņai piedzima dēls. Pēc tam veiksmīgi atgriezusies sportā. Pēc otrā bērna piedzimšanas 42 gadu vecumā vēlreiz mēģināja atgriezties sacensību apritē, pirmo reizi piedalījās maratona distancē Rīgas maratonā, taču izstājās. Veselības problēmas un bērnu audzināšana liedza turpināt profesionālo karjeru, tādēļ sportiste paziņojusi par tās noslēgumu. Rezultāts nav sasniegts finālā. Latvijas Vieglatlētikas savienības profils Arhivēts 2011. gada 6. maijā, Wayback Machine vietnē., lat-athletics.lv «Jeļena Prokopčuka laidusi pasaulē dēlu». mango.lv. 2011. gada 21. aprīlī. Skatīts: 2011. gada 28. jūnijā. Titulētā Latvijas rekordiste Prokopčuka noslēgusi profesionālo karjeru sportacentrs.com Vikikrātuvē par šo tēmu ir pieejami multivides faili. Skatīt: Jeļena Prokopčuka. Olympedia profils (angliski) LOK profils IAAF profils (angliski) Trach and Field vieglatlētes profils (angliski) Latvijas vieglatlēta(-es) profils Marathoninfo.free.fr profils (franciski) World Marathon Majors profils (angliski) Latvijas Vieglatlētikas savienības profils