Pols Milseps (angļu: Paul Millsap; dzimis 1985. gada 10. februārī) ir amerikāņu basketbolists, spēlē spēka uzbrucēja pozīcijā. 2022. gadā pārstāv Nacionālās basketbola asociācijas (NBA) klubu Filadelfijas "76ers". Četras reizes piedalījies NBA Visu Zvaigžņu spēlē. P. Milsepa brālis Elija Milseps arī ir profesionāls basketbolists, spēlējis NBA. Spēlējis NCAA, kur pārstāvēja Luiziānas Tehniskās universitātes basketbola komandu "Bulldogs". Viņš ir vienīgais spēlētājs NCAA vēsturē, kas bijis sezonas labākais atlēkušo bumbu savācējs trīs gadus pēc kārtas. 2006. gada NBA draftā P. Milsepu Jūtas "Jazz" izraudzījās otrajā kārtā ar kopējo 47. kārtas numuru. Debijas sezonā viņš tika iekļauts līgas simboliskajā debitantu pirmajā izlasē. Jūtas komandā P. Milseps nospēlēja septiņas sezonas līdz 2013. gadam, kad noslēdza līgumu ar Atlantas "Hawks", ko pēc tam pagarināja 2015. gada vasarā. Iepriekšējā sezona bija viena no labākajām "Hawks" pēdējās desmitgadēs, kad regulārajā čempionātā komanda sasniedza labāko bilanci Austrumu konferencē (60—22), bet play-off spēlēs sasniedza Austrumu finālsēriju, kur piekāpās Klīvlendas "Cavaliers" (0—4). 2017. gada vasarā P. Milseps noslēdza līgumu ar Denveras "Nuggets" un klubā pavadīja četras sezonas. 2021. gada sezonā P. Milseps noslēdza līgumu ar vienu no līgas favorītiem Bruklinas "Nets". 2022. gada februārī P. Milseps kopā ar Džeimsu Hārdenu tika aizmainīts uz Filadelfijas "76ers" pret Benu Simonsu, Setu Kariju, Andrē Dramondu un divām nākotnes drafta izvēlēm. «Pols Milseps pievienosies zvaigžņotās Bruklinas "Nets" sastāvam». Dzentlmenis (lv-LV). 2021-09-01. Skatīts: 2021-11-07. Vikikrātuvē par šo tēmu ir pieejami multivides faili. Skatīt: Pols Milseps. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)