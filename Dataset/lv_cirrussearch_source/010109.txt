Māris Krakops (dzimis 1978. gada 3. aprīlī Latvijā) ir Latvijas starptautiskais lielmeistars šahā (no 1998. gada). Māris Krakops agri sāka piedalīties nopietnās sacensībās. 1992. gadā viņš debitēja Jūrmalas atklātajā junioru čempionātā bijušās PSRS šahistiem, bet jau 1994. gadā izcīnīja 2. vietu (aiz Pētera Lēko) Pasaules jauniešu U-16 čempionātā Ungārijā. Tajā pašā gadā Māris Krakops kļuva par starptautisko meistaru šahā. 1998. gadā uzvarējis Latvijas šaha čempionātā, bet 20 gadu vecumā kļuvis par starptautisko lielmeistaru. 2000. gadā uzvarējis turnīrā "Troll Masters" (Norvēģija), bet 2001. gadā Latvijas komandas sastāvā Eiropas 13. komandu čempionātā pie 3. galdiņa ieguvis 2. vietu. Kopš 2003. gada šaha sacensībās piedalās reti. Pēc profesijas Māris Krakops ir jurists. 2019. gada augustā ievēlēts par Latvijas šaha federācijas prezidentu. 2022. gada martā aizgājis no Latvijas Šaha federācijas prezidenta amata, kurā nostrādājis divus ar pusi gadus. 1994. gads, 2. vieta Pasaules jauniešu čempionātā U-16 (Ungārija). 1995. gads, 8. vieta Pasaules jauniešu čempionātā U-18 (Brazīlija). 1998. gads, 8. vieta Pasaules jauniešu čempionātā U-20 (Ungārija). 1998. gads, 1. vieta Latvijas šaha čempionātā. 1997. gads, piedalījies Latvijas komandas sastāvā Eiropas 11. komandu čempionātā pie rezerves galdiņa un izcīnījis 4. vietu (+2, =5, -0). 1998. gads, piedalījies Latvijas komandas sastāvā Pasaules šaha 33. olimpiādē pie 2. galdiņa (+6, =3, -2). 1999. gads, piedalījies Latvijas komandas sastāvā Eiropas 12. komandu čempionātā pie 2. galdiņa (+2, =4, -3). 2000. gads, piedalījies Latvijas komandas sastāvā Pasaules šaha 34. olimpiādē pie 2. galdiņa (+2, =3, -2). 2000. gads, 1. vieta turnīrā "Troll Masters" (Norvēģija). 2001. gads, piedalījies Latvijas komandas sastāvā Eiropas 13. komandu čempionātā pie 3. galdiņa un izcīnījis 2. vietu (+5, =1, -2). 2001. gads, 2. vieta turnīrā Patrasā (Grieķija). 2002. gads, piedalījies Latvijas komandas sastāvā Pasaules šaha 35. olimpiādē pie 4. galdiņa (+3, =1, -2). URS-ch U18 Jurmala 1992 Par Latvijas Šaha federācijas prezidentu ievēlēts Māris Krakops Notikušas izmaiņas Latvijas Šaha federācijas vadībā Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)