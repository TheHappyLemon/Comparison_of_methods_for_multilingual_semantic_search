Karels Opočenskis (čehu: Karel Opočenský; 1892. gada 7. februārī, Mosta — 1975. gada 16. novembris, Prāga) bija čehu šahists. Piedzimis mūrnieka ģimenē kā otrais no septiņiem bērniem. Šahu bērnībā iemācījuši spēlēt tēvs un vecākais brālis. Noturīga interese par šahu radusies mācoties Prāgas Vinogradu (Vinohrady) ģimnāzijā. Kļuvis par vietējā šaha kluba biedru, bet 1913. gadā uzvarējis Čehijas šaha savienības turnīrā. Pēc Pirmā pasaules kara kļuvis par vienu no Čehoslovākijas spēcīgākajiem šahistiem. Trīs reizes uzvarējis valsts čempionātos (1927, 1929, 1938). Četras reizes (1931-1935, 1939) pārstāvējis Čehoslovākijas izlasi Pasaules šaha olimpiādēs. Komandu vērtējumā izcīnījis sudraba (1933) un bronzas (1931) medaļas, bet individuālajā - zelta (1933) medaļu. Sekmīgi cīnījies dažādos starptautiskos šaha turnīros, bijis Nicas (1938) un Arbonas (Šveice, 1946) turnīru uzvarētājs. 1950. gadā FIDE Opočenskim kā vienam no pirmajiem piešķīrusi starptautiskā meistara (IM) nosaukumu, bet 1951. gadā - starptautiskā arbitra nosaukumu. Bijis galvenais tiesnesis mačos par Pasaules čempiona šahā nosaukumu 1951. un 1954. gadā, Pasaules šaha čempiona pretendentu turnīrā 1950. gadā un Pasaules šaha olimpiādē 1952. gadā. Nodarbojies arī ar žurnālistiku, bijis žurnāla FIDE galvenais redaktors (1953-1954). Atstājis ievērojamu ieguldījumu šaha atklātņu teorijā. Opočenska vārdā ir nosaukti varianti Grīnfelda aizsardzībā (1. d4 Zf6 2. c4 g6 3. Zc3 d5 4. e3 Lg7 5. Zf3 O-O 6. Ld2) un sicīliešu aizsardzībā (1. e4 c5 2. Zf3 d6 3. d4 cxd4 4. Zxd4 Zf6 5. Zc3 a6 6. Le2). Nice 1938 Arbon 1946 Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)