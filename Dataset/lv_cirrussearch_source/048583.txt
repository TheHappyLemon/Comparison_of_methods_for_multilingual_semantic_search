"Baltkrievijas dzelzceļš" (baltkrievu: Беларуская чыгунка; krievu: Белорусская железная дорога) ir valsts uzņēmums, kas pārvalda dzelzceļa infrastruktūru Baltkrievijā. Tas atrodas Baltkrievijas transporta un sakaru ministrijas pakļautībā. Tā vadītājs ir Vladimirs Morozovs. Uz 2019. gada 1. janvāri "Baltkrievijas dzelzceļš" pārvalda 5479,8 kilometrus dzelzceļa līniju, pārsvarā ar sliežu platumu 1520 mm, no kurām 1227,9 kilometri bija elektrificētas. 2016. gadā šajā tīklā tika pārvadāti 81,8 miljoni cilvēku. Baltkrievijas dzelzceļa tīkls ir saistīts ar piecām kaimiņvalstīm: Latviju, Lietuvu, Poliju, Ukrainu un Krieviju. 2016. gadā uzņēmuma ieņēmumi bija 357,28 miljoni rubļu, no kuriem 6,27 miljoni bija tīrā peļņa. "Baltkrievijas dzelzceļš" sastāv no 28 uzņēmumiem, kam ir juridiskas personas statuss. Par pirmo pastāvīgo dzelzceļa līniju Baltkrievijas teritorijā uzskata 1861. gada 27. decembrī atklāto dzelzceļa līniju Poreče—Grodņa, kas bija kā daļa no Pēterburgas—Varšavas dzelzceļa līnijas. Kā uzņēmums "Baltkrievijas dzelzceļš" tika dibināts 1992. gadā pēc PSRS sabrukuma. No 60. gadiem līdz mūsdienām noris Baltkrievijas dzelzceļa līniju elektrifikācija. Lielākā daļa elektrificēto līniju darbojas ar 27,5 kilovatu maiņspriegumu. Baltkrievijas dzelzceļa tīkla shēma Karte, kurā attēlota Baltkrievijas dzelzceļa tīkla eletrifikācija Baltkrievijas dzelzceļa līniju attīstības vēsture Elektrovilciens ER9 Minskas stacijā Kravas vilciens Minskas stacija Vilciens Stadler FLIRT Minskā «ТЕХНИЧЕСКАЯ ХАРАКТЕРИСТИКА». Baltkrievijas dzelzceļš. Arhivēts no oriģināla, laiks: 2019-04-21. Skatīts: 2019-05-03. «БЖД перевозит почти 80% пассажиров электричками экономкласса». http://teleskop-by.org. 2017. gada 7. augustā. Arhivēts no oriģināla, laiks: 2019-05-03. Skatīts: 2019-05-03. «Чистая прибыль Белорусской железной дороги упала в три раза в 2016 году». http://belmarket.by. 2017. gada 18. augustā. Arhivēts no oriģināla, laiks: 2019-05-03. Skatīts: 2019-05-03. Wilno i koleje żelazne z Wilna do Petersburga i Rygi oraz do granic na Kowno i Warszawę : przewodnik z planem, widokami Wilna i mappą kolei żelaznych / wyd. A. H. Kirkor. - Wilno : nakł. i druk. A. H. Kirkora, 1862. Oficiālā mājaslapa Arhivēts 2019. gada 16. maijā, Wayback Machine vietnē.