Greja piecdesmit nokrāsu triloģija (angļu: "Fifty Shades of Grey", "Fifty Shades Darker", "Fifty Shades Freed") ir britu rakstnieces E. L. Džeimsas trīs grāmatu (2011. gads "Greja piecdesmit nokrāsas", 2012. gads "Tumsa piecdesmit nokrāsas" un 2012. gads "Brīvība piecdesmit nokrāsas") sērija, kuras ir pasaulslavenas ar savu erotiku, novirzi uz sadomazohismu un citiem erotiskiem fetišiem. Šīs triloģijas izdošanas tiesības nopirkušas jau 37 valstis, un tā kļuvusi par visātrāk pārdoto grāmatu mīkstajos vākos pieaugušajiem, 3 mēnešu laikā pārdodot 31 miljonu eksemplāru visā pasaulē un pārspējot Harija Potera sēriju. "Greja piecdesmit nokrāsas" šobrīd ir 32. visvairāk pārdotā grāmata kopš 1998. gada, kad tika uzsākta rekordu fiksēšana. Balstoties uz grāmatām, ir uzņemta Greja piecdesmit nokrāsu filmu triloģija. "Greja piecdesmit nokrāsas" norisinās no Anastasijas Stīlas jeb Anas dzīvē skatu punkta. Kad Anas draudzene Katrīna saaukstējās, viņa palūdz Anai viņas vietā doties nointervēt Kristjenu Greju, visiem pazīstamu un bagātu multimiljardieri. Ana piekrita un devās uz blakus pilsētu, lai dotos uz inerviju ar iepriekš sagatavotiem jautājumiem no Katrīnas puses. Pirmo reizi ieraugot Greju, Anai uzreiz viņš iepatīkas, taču vienlaicīgi Grejs viņu iebiedē, kā rezultātā Ana paklūp, ieejot viņa ofisā, un, viņasprāt, neveiksmīgi nointervē. Ana centās sevi mierināt ar to, ka noteikti viņu vairs nesatiks un ka ar ierakstīto Katrīna spēs uzrakstīt rakstu skolas avīzei. Taču Ana ir pārsteigta pēc nedēļas satiekot Greju viņas darbavietā - saimniecības preču veikalā. Kamēr Grejs iegādājas vairākus priekšmetus, Ana informē Greju, ka Katrīna vēlas, lai Grejs piekristu nelielai fotosesijai, lai pie raksta varētu ievietot bildi. Grejs piekrīt, iedod savu numuru un nakamajā dienā ierodas uz fotosesiju. Pēc fotosesijas Grejs uzlūdz Anu uz kafijas tasi. Sarunas laikā Grejs izprašņā Anu par personīgo dzīvi un uzzina, ka viņa ir brīva, un viņš pasaka, ka neesot romantiskais tips, kas ieintriģē Anu, taču viņa nemaz necer ar viņu veidot attiecības, jo neesot tik pievilcīga kā viņas draudzene. Pēc eksāmeniem Ana saņem dāvanu no Greja - grāmatas, kas ir 14 tūkstošus vērtas, kas viņu pārsteidz. Tajā vakarā Ana dodas ar saviem draugiem uz klubu iedzert un pirmo reizi piedzeras. Dzērumā viņa piezvana Grejam, kas momentāli informē Anu, ka dodas viņai pakaļ. Tikmēr Ana iziet ārā paelpot svaigu gaisu un tur satiek savu draugu Hosē, kurš cenšas to noskūpstīt, taču Grejs laicīgi aptur to. Tad Anai paliek nelaba dūša no iedzertā alkohola daudzuma, un Ana dodas pavēstīt Katrīnai, ka dodas mājās, bet viņa atklāj, ka Katrīna flirtē ar Greja brāli. Nākamajā dienā Ana pamostas Greja viesnīcas numurā, nesaprotot, kas notika. Grejs to nosoda par to, ka viņa neatbildīgi dzēra un atklāj, ka vēlas nodarboties ar seksu. Uzreiz Grejs pabrīdina, ka tādejādi viņai būs jāparaksta līgums, taču to drīz vien viņš aizmirst pēc skūpsta liftā. Vēlāk Ana dodas uz randiņu ar Greju, kurš aizved viņu pie sevis mājās ar savu personīgo helikopteru "Čārliju Tango". Kad viņi ierodas pie Greja, viņš atgādina par līgumu, kur Ana apsola, ka nevienam nestāstīs par to, ko Ana un Grejs kopā dara, un Ana paraksta. Grejs arī piemin citu līgumu, taču sākumā ieved to savā "Spēļu istabā", kas ir pilna ar sado mazo rotaļlietām un piederumiem. Šajā istabā Grejs informē par otro līgumu, kas ir par dominanta un pakļāvīgā attiecībām, kas sastāvēs tikai no seksuālām attiecībām. Šis līgums pat aizliedz Anai pieskarties Grejam un skatīties tam acīs. Tai brīdī Grejs saprot, ka Ana ir nevainīga, un viņš piekrīt zaudēt viņas nevainību pirms līguma parakstīšanas. Tad viņi pirmo reizi pārguļ Greja gultā. Nākamajā rītā Ana iepazīstas ar Greja māti, kas ir pārsteigta, ka Grejam ir meitene, jo uzskatīja, ka viņš ir homoseksuālis. Vēlāk Grejs aizved Anu pusdienās un atklāj, ka nevainību zaudēja 15 gados ar vienu no savas mātes draudzenēm un ka iepriekšējās dominanta/pakļāvīgā attiecības sabruka nesaderības dēļ (visas pakļāvīgās iemīlējās Grejā). Nākamo dienu laikā Ana saņem pāris sūtījumus no Greja- klēpjdatoru un dominanta/pakļāvīgā līguma smalkāku versiju. Ana pēta pāris punktus par sadomazohismu, sarakstās ar Greju un šausminās par pāris lietām, piemēram, konkrētu ēdienu lietošanu un sporta režīmu. Vēlāk viņa satiekas ar Greju un tie diskutē kontraktu, kļūdama norūpējusies par to, ka viņu attiecības nebūs ar romantisko noskaņu un vispārīgi par sadomazohismu. Šo jūtu dēļ, Ana izvairās no Greja līdz savam izlaidumam, kur Grejs uzstājas ar runu auditorijas priekšā. Pa to brīdi Ana piekrīt parakstīt līgumu. Nākamajā tikšanas reizē viņi apspriež Anas cietās un mīkstās robežas. Ana tiek pirmo reizi nopērta, un viņu apņem gan satraucošas, gan apjukušas emocijas. Šis apjukums tiek noremdēts ar Greja dāvanām un iespēju satikt viņa ģimeni. Tikmēr Ana un Grejs turpina savas attiecības, Anai vēl neparakstot līgumu. Kad Ana tiek pieņemta darbā Sietlas redakcijā, viņa lēnām sabrūk līgumu un sarežģīto attiecību ar Greju dēļ. Spriegums starp abiem pieaug, īpaši, kad Ana palūdz Greju viņu sodīt, lai saprastu, cik ekstrēmas sado mazo attiecības var būt. Grejs piekrīt to darīt un noper viņu ar jostu, un Ana saprot, ka viņi tomēr viens otram nav domāti. Sagrauta, Ana pamet Greju un dodas atpakaļ uz savu dzīvokli. "Tumsa piecdesmit nokrāsās" iesākas ar to, ka Ana ir ieslīgusi depresijā jau piecas dienas un viņa nožēlo, ka pameta Greju, pat pēc tā, ka solīja, ka nedosies prom. Vienu dienu Anai piezvana Grejs, kas atgādina, ka viņš ir solījis aizvest Anu uz viņas drauga Hosē izstādi. Ana, kas bija galīgi aizmirsusi par šo solījumu, piekrita , lai Grejs viņu aizved, neskatoties uz savām bēdām. Satiekoties Grejs vairākkārt atvainojas Anai par to, ko nodarīja, un pēc izstādes apmeklējuma viņi saprot, ka vairs nespēj bez viens otra dzīvot. Grejs uzstāj, lai Ana vairs neparaksta šo otro līgumu par dominanta/pakļāvīgā attiecībām, jo viņa ir pirmā sieviete, kas liek viņam justies citādākam-nespējīgam. Viņš nesaprot, kāpēc Ana viņu tik ļoti piesaista. Ana piekrīt, un viņi turpina savas attiecības. Ana pārvācas pie Greja un lēnām pierod, ka Grejs viņu iepazīstina ar citiem kā ar savu mīļoto. Ana vispārīgi jūtas īpaša, jo drīkst darīt lietas, ko pārējās sievietes nedrīkstēja- viņa guļ kopā ar Greju, iet sabiedrībā ar viņu, nodarbojas ar "vaniļas seksu" (parasts sekss gultā, bez rotaļām). Iemīlējusies Ana saprot, ka Grejs ir viņas mūža mīlestība, un viņa cenšas izzināt patieso Greju. Ana pamana, ka Grejs neļauj viņai pieskarties pie viņa krūtīm, vēdera, muguras. Viņa cenšas izspiest no viņa informāciju, bet tas nesanāk tik viegli, jo Grejs momentāli kļūst drūms un dusmīgs, un otru brīdi pārvēršas par rotaļīgu pusaudzi, kurš apbur Anu. Šajā laika posmā viņi abi kaislīgi nodarbojas ar mīlestību, piedalās vairākos pasākumos un bauda dzīvi, līdz vienu dienu, kad Ana darba pārtraukuma laikā dodas ēst, viņu apstādina sarkanmataina slimīga izskata sieviete, kas it kā viņu pazīst un nesaprot, kas Anā ir tāds īpašs. Kad Ana pastāsta Grejam par šo satikšanos, viņš nobāl un ierīko Anai miesassargus, jo izrādās, ka šī sieviete ir Greja iepriekšējā pakļāvīgā un viņai esot nelielas novirzes. Paralēli Grejs bieži tiekas ar savu "veco" draudzeni Elēnu jeb Robinsones kundzi, kas ir iemesls, kādēļ Grejs ir tik sarežģīts. Ana kļūst greizsirdīga, jo uzskata, ka Grejs vēljoprojām mīl veco kundzi. Elēna cenšas Greju brīdināt par Anu, ka viņa esot ar viņu kopā naudas dēļ un ka viņš ir ieķepurojies mēslos. Elēna cenšas satikties ar Anu, taču viņa atsakās to darīt, jo patiesi ienīst šo dāmu, kas sabojāja Greja psihi. Anas dzīvē sāk notikt dīvainas lietas- guļot pie Greja naktī, viņai rēgojas, ka šī sieviete sarkanmatainā sieviete stāv pie gultas un to vēro, ka Grejam pazūd ierocis no paslēptuves.. Grejs cenšās izmisīgi sameklēt šo sievieti vārdā Lila, taču tam neizdodas. Paralēli Anai darbā priekšnieks pievērš par lielu uzmanību. Vienu vakaru priekšnieks Džeks Haids, kas ir turēts aizdomās par savu sekretāru seksuālo izmantošanu, aplenc Anu un sāk to šantažēt, jo uzzināja, ka Grejs esot nopircis šo redakciju un ka viņiem ir attiecības. Pretī Džeks pieprasa seksuālus pakalpojumus no Anas puses. Ana, būdama iepriekš mācīta pašaizsardzībā, iesita viņam pa vājo vietu un aizbēga. Grejs, ieraugot Anu izejam no darba, pasauca savu sargu Teiloru un šie abi piekāva Džeku un piedraudēja tam, kā arī izmeta no darba. Ana turpina doties uz darbu un tiek paaugstināta Džeka amatā, jo viņai esot ļoti labi panākumi. Viņa sadusmojās uz Greju, jo ar Greju bija sarunājuši, ka viņš neiejaucas viņas karjerā, jo padomāja, ka viņš viņu iecēla par bosu, taču tā nebija. Vienu dienu Ana sazvanījās ar Katrīnas brāli Ītanu un uzzināja, ka viņš pārvāksies pie viņām uz dzīvokli, un Ana iedos viņam atslēgas. Dodoties uz šo dzīvokli, Ana pamana, ka durvis ir vaļā. Ieejot iekša, viņa atklāj, ka tur stāv Lila ar ieroci. Ana instinktīvi centās runāt ar Lilu un atrunāt no šaušanas. Lila jau draudēja nogalināt Anu, jo viņa esot atņēmusi viņai Greju, kad pēkšņi Grejs ar Teiloru ienesās iekšā un izglāba situāciju. Par laimi ar Ītanu, kam bija jābūt dzīvoklī, nekas nenotika. Lila tika aizsūtīta uz psihiatrisko slimnīcu un tika izārstēta. Šis incidents lika Grejam saprast, ka viņš nespētu dzīvot, ja Ana tiktu nogalināta ,un jūtu izplūdumā lūdz Anas roku. Ana bija šokā, un nespēja uzreiz sniegt atbildi, kas apbēdināja Greju. Vienu dienu Grejam bija jādodas uz Ņujorku uz darba darīšanām pa nakti. Ana to palaida un jutās dīvaini- viņai bija sajūta, ka kaut kas nav kārtībā. Grejs neatbildēja uz zvaniem, un viņam bija jau jābūt atpakaļ. Ana kopā ar visu Greja ģimeni sacēla traci, ka viņš neesot lidostai pavēstījis par savu atrašanās vietu (jo viņš lidoja ar savu helikopteru). Tas tika pat pavēstīts televīzijā, ka Grejs ir pazudis. Anai šķita, ka viņas dzīve sabrūk, līdz ierodas Grejs- netīrs, ar saplēstām drēbēm un apjucis. Viņš nesaprata, kāpēc visa ģimene ir pie viņiem, jo viņš domāja, ka nevienam neesot svarīgs. Šajā brīdī Ana saprata, ka grib precēt Greju. Vēlāk izrādās, ka helikopteris "Čārlijs Tango" esot salūzis kāda cita cilvēka iejaukšanas dēļ, tas nozīmē, ka kāds centās Greju noslepkavot. Šis fakts satrauc visus. Kad pienāk Greja dzimšanas diena, Ana uzdāvina tam mazu helikopterīti, kas strāda uz saules baterijām un atslēgu piekariņu ar Sietlas siluetu, kā arī ar vārdu "Jā". Pēdējā nodaļā Grejs ar Anu dodas pie Greja ģimenes pavēstīt par priecīgajām ziņām, un viņi tiek novēroti. Kāds nezināms tips pie sevis domā, ka šoreiz Grejam paveicās... "Brīvība piecdesmit nokrāsās" sākas ar Anas un Greja medusmēnesi Eiropā. Tie bauda visu pēc kārtas Londonā, Itālijā un Francijā. Kamēr viņi ir medusmēnesī, Greja dzīvoklī notiek ugunsgrēks, kura cēlonis ir arsēns. Grejs kļūst aizsardzīgs un nolīgst papildus apsardzi gan viņam pašam, gan Anai, un neļauj Anai doties nekur bez viņa atļaujas. Savā medusmēnesī Ana ieslīgst atmiņās par savām kāzām, par to norisi un izjūtām, kā arī spriež, kas grib nodarīt pāri Grejam. Pa šo laiku Ana jau ir atklājusi ļoti daudz par Greju, par viņa pagātni, par viņa mentalitāti, un viņa ir atvērusi viņa dvēseli. Ana beidzot var viņam pieskarties, taču viņš vēl saspringst viņas pieskārienu ietekmē, bet viss paliek cerīgāks. Ana un Grejs ir iemīlējušies, neskatoties uz to, ka viņiem bieži vien ir kaisles uzplūdumi strīdu veidolā. Ana ir iemācījusies daudz ko par Greju, par viņa vairākām personībām, par visu. Atgriežoties uz ASV, Ana kļūst bēdīga, taču ir apņēmusies turpināt iet uz darbu. Grejs cenšas viņu atrunāt, jo tagad Ana ir bagāta un viņai nav jāuztraucas par ekonomisko stāvokli. Būdama stūrgalvīga, Ana pretojas un vienalga dodas uz darbu. Iepriekšējo notikumu dēļ, Ana kļūst paranoiska, viņai ir sajūta, ka kāds viņu novēro un apdraud. Vienu dienu, kad Ana kopā ar Greju dodas apskatīt savu nākotnes māju, viņi atklāj, ka tiek izsekoti. Anai ir jāizmanevrē ar māšīnu pa sastrēgumiem pa Sietlu, lai atkratītos no sekotāja. Tas viņai padodas, taču viņi tagad uzzināja, ka izsekotāja bija sieviete. Visa Greja komanda cenšas izdomāt, kas ir viņu vajātās, un izlemj, ka tā varētu būt Elēna. Grejs cenšas noskaidrot, vai tā ir, un atklāj, ka viņai neesot nekāda sakara ar šiem incidentiem. Vienu vakaru Ana sarunāja ar Katrīnu, ka dosies uz bāru veco labo laiku dēļ. Ana nepabrīdināja Greju, kas bija citā pilsētā, un aizkavējās ar draudzeni. Kad Ana atgriezās dzīvoklī kopā ar savu apsardzi, viņi, izejot no lifta, pamana, ka ir apgāzta vāze. Anai liek palikt liftā, kamēr apsardze pārbaudīs dzīvokli. Izrādās vajātājs bija ieradies dzīvoklī ar cerību nozagt Anu un paņemt viņu kā ieslodzīto, lai iegūtu naudu no Greja. Ana atpazīst šo cilvēku, tas ir Džeks Haids. Domādami, ka viss beidzot ir atrisinājies, Ana atslābinājās, taču Grejs nespēja piedod nedz sev, nedz Anai par to, kas notika. Viņu atkal pārņēma bailes, ka Ana varētu nomirt. Laika gaitā Grejs kopā ar Anu plāno jaunās mājas iekārtošanu, dodas ceļojumā kopā ar ģimeni un draugiem, risina savējos konfliktus, līdz uzzina, ka Džeks ir pazudis. Kāds esot samaksājis soda naudu un dabūjis viņu ārā no cietuma. Grejs atkal kļūst paranoisks un dabū sev apsardzi. Vienu rītu Ana saņem zvanu no Hosē, kas pasaka, ka esot cietis avārijā kopā ar Anas tēvu un ka viņas tēvs atrodas slimnīcā. Ana steigšus dodas pie tēva, kas ir komā. Šoka stāvoklī Ana uzzina, ka kāds esot ietriecies viņu automašīnā dienas vidū.. Ana un Grejs izsecināja, ka tas varētu būt Džeks, taču neviens nespēj viņu atrast. Anas tētis izveseļojas, un Ana atsāk savu normālo dzīvi. Vienu dienu Ana ievēro, ka viņa ir palaidusi garām trīs pierakstus pie ārsta, kurai vajadzēja viņai injicēt kontracepciju. Šausmu pilna, Ana dodas pie ārsta, kur atklājas, ka viņa ir stāvoklī. Tai brīdī Ana nezina, ko darīt. Viņa nebija gatava bērnam, Grejs arīdzan nebija. Sadūšojusies Ana pavēsta to Grejam. Viņš nobāl un pazūd. Nākamajā dienā atgriežas pilnībā piedzēries un dusmīgs. Ana uz viņu apvainojās viņa reakcijas dēļ un tādēļ, ka viņš devās piedzerties kopā ar Elēnu. Viņa saprot, ka šīs ziņas ir smagas, bet ne jau tik trakas, lai dotos pie vienīgā cilvēka, ko Ana patiesi ienīst. Grejs cenšas paskaidrot, ka viņš beidza draudzīgās attiecības ar Elēnu, jo saprata, ka Elēna ir viņā iemīlējusies, un viņš lēnā garā sāk priecāties par jauno ģimenes pieaugumu. Viss ir kārtībā, līdz Ana saņem zvanu no nezināma numura. Viņai zvana Džeks, kas vēsta, ka viņam gūstā ir Greja māsa Mia un ka viņš vēlas 5 miljonus 2 stundu laikā. Ja Ana pavēstīs to Grejam, viņš momentāli nošaus Miu. Ana ir šokā un adrenalīna uzplūdumā cenšas izdomāt plānu, kā tikt vaļa no savas miesassardzes, kā iegūt ieroci un kā iegūt naudu. Viņa veiksmīgi aizbēg, tiek līdz bankai. Viņai prasa dokumentus un apstiprinājumu no Greja, ka viņa drīkst tādu summu izņemt. Ana krīt panikā, bet piekrīt parunāt ar Greju. Viņa vēstīja, ka viņa reakcijas dēļ izlēma šķirties no Greja un vēlas paņemt naudu kā kompensāciju. Grejs bija satriekts, taču saprata viņas reakciju un teica, lai ņem visu. Ana asaru uzplūdumā atvadās no viņa, pasaka, ka mīl viņu. Viņa paņem naudu, un viņai piezvana Džeks, kas dod rīkojumu- iziet ārā no bankas pa aizmugurējām durvīm, lai aizmet telefonu, iedod naudu un kāpj busiņā. Ana veiksmīgi aizņemas kāda darbinieka telefonu, izmet to kādas sievietes melnā acu priekšā, iedod naudu un iekāpj busiņā. Viņa tiek atvesta uz kādu priekšpilsētu, kur ir Džeks. Viņš priecīgi vēsta, ka Ana esot gudra meitene un ka viņa ir lielākā maita. Džeks sāk Anu sist, spārdīt, un Ana, zaudējot samaņu, izvelk ieroci un iešauj šim kājā. Tad viss paliek pulsejošs un tumšs... Apkārt Ana dzird skaņas, miglaini redz Greju. Ana pamostas slimnīcā. Ar bērnu viss kārtībā, bet Grejs ir ļoti dusmīgs. Ana uzzina, ka viņas plāns izdevies. Viņa izmeta nevis savu telefonu, kurā bija izsekošanas ierīce, bet gan svešā bankas darbinieka. Grejs un viņa ģimene pateicās Anai par savu pārgalvīgo rīcību, tādejādi izglābjot Mias dzīvību. Džeku beidzot ieliek cietumā. Pēdējā grāmatas nodaļā ir epizodes no Greja un Anas kopdzīves nākotnē. Kadrs no bērna Tedija dzimšanas, no dzīves jaunajā mājā, pastaigas pa pļavu. Viss beidzās uz labas nots. 27 gadīgs multi miljardieris ar pelēkām acīm, muskuļainu augumu un tumši brūniem matiem. Kristjens spēj jebkuru sievieti padarīt tumši sarkanu vaigos. Kristjens noveles sākumā ir apburošs, noslēpumains, valdzinošs un ar tieksmi dabūt visu, ko vien vēlas, taču, iepazīstoties ar Anu, viņš sāk justies citādāk, jo nespēj Anu nokontrolēt un iegūt. Kristjenam ir slepena tieksme uz sadomazohismu. Kristjena vienīgās attiecības ar sievietēm ir dominanta un pakļāvīgā jeb verga attiecības. Viņš brīvdienās sauca savu vergu, nodrošina tai gultas vietu, ēdienu, jaunu apģērbu un pretim liek tai pakļauties viņa jebkurai vēlmei "Spēļu istabā". Taču Anu Kristjens nevar dabūt, jo viņa ir tik naiva, runā pretim un gudra. Pats Kristjens grāmatas sākumā Anai brīdina, ka neesot sirds uz puķu tipa puisis. Lēnā garā šo triju grāmatu laikā tiek atklāta Kristjena pagātne. Kopumā izrādās tā- Kristjens piedzima kādai smalkai brunetei, kura bija atkarīga no kreka un kas bija ielasmeita. Savas dzīves pirmajos četros gados Kristjens dzīvoja nabadzībā un izsalkumā, viņu suteners dedzināja ar cigaretēm, līdz viņa mātes suteners sasita viņu līdz nāvei. Kristjens tika nosūtīts uz bērnu namu. No šī bērnu nama viņu paņema bagātie Greji- Dr. Greisa Trevelina Greja un Kariks Grejs. Abi jaunie vecāki bija ļoti pacietīgi ar Kristjenu. Viņš bija vienīgais adoptētais bērns ģimenē un īpaši dīvains. Kristjens daudz nerunāja, viņš domāja un dažreiz darīja pāri savam brālim Elliotam. Augot Kristjens apguva klavierspēli, sāka lietot alkoholu un kļuva par nepaklausīgo pusaudzi. Viņš bija gudrs, bet nekomunicēja ar nevienu, jo nespēja uzticēties. Vienu vasaru viņa jaunās mammas draudzene Elēna paprasīja palīdzēt kopt pagalmu. Tajā dienā Elēna viņu noskpūstīja. Kristjens nesaprata, taču uzbudinājās, un tā sākās viņu slepenās dominanta/pakļāvīgā attiecības, kur Kristjens bija pakļāvīgais. Pēc pāris gadiem Kristjens saprata, ka vairs nespēj ar Elēnu būt kopā, un pats kļuva par dominantu. Vienīgās attiecības, ko spēja izveidot bija šīs sado mazo attiecības. Kristjens kā pakļāvīgās vienmēr izvelējās brunetes, jo tās atgādina viņa māti, un pārējie darbinieki ir blondi. Kristjens pats par sevi saka, ka ir "50 shades of f*cked up" jeb "50 toņu tumšs". Ana novēroja, ka viņam ir vairākas personības- mīļais Grejs, dominants un seksa alkatīgais Grejs, drūmais jaunais Grejs, pusaudzis/rotaļīgais Grejs, biznesmens Grejs. Katrai personībai ir konkrēts garastāvoklis vai mirdzums acī. Kristjens visas grāmatas laikā ir pedants, viņam interesē eko tehnoloģijas, helikopteri, Ana. Viņu visi cilvēki klausa, jo ir iebiedēti no viņa. Kristjens pats nesaprot, cik ļoti viņš ietekmē cilvēkus, kā arī to, ka viņu patiesi cilvēki mīl. Viņš ir no vienas puses pašpārliecināts, taču no otras- nē. Kristjens ir ietekmīgs cilvēks, kuram visa dzīve ir priekšā. Viņa motivācija pelnīt lielu naudu ir lai izgudrotu tehnoloģiju, lai varētu pabarot tik tiešam visus pasaules bērnus. 22 gadus veca koledžas absolvente, kas grāmatas sākumā dzīvo kopā ar savu labāko draudzeni Katrīnu. Viņai ir gari, brūni mati, lielas, zilas acis, bāla āda, smalka miesasbūve, grāmatas sākuma- slikta gaume drēbju ziņā. Ana ir īpatnēja. Viņa ir neveikla, taču ļoti attapīga, ar asu mēli. Viņa spēj izlocīties no jebkuras situācijas. Ana ir patstāvīga. Viņas tētis viņu ir mācījis vadīt mašīnu, šaut ar ieroci, pašaizsargāties. Grāmatas gaitā atklājas, ka Ana ir gatava uz jebkuru dzīves situāciju, par ko Grejs sajūsminājas. Ana grāmatas pirmajā daļā ir nepārliecināta par sevi, jo nav pieredzējusi seksa ziņā, taču Grejs viņu daudz ko ir mācījis. Grāmatu gaitā viņa kļūst par īstu eksperimentētāju gultas ziņā. Viņa ļāva sevi iepērt ar roku, ar pletni, ļāva sevi piesiet/pieķēdēt, ievietot vaginālās bumbas, aiziet acis un neko nedzirdēt. Būtībā Ana uzticējās Grejam pilnībā un viņš viņai ļāva izbaudīt šo saikni pilnībā. Iepazīstoties ar savu seksualitāti, Ana kļūst drošāka, un viņa pati sāk aicināt Greju uz "rotaļām". Runājot par Greju, Ana jebkurā izdevīgajā brīdī cenšas izprast Greju un viņa pagātni, kā arī viņa rīcību, kas viņai arī izdodas. Viņa motivē Greju un piemin, ka viņš ir labs cilvēks, ka viņā slēpjas pats gaišums. Ana neuzskata sevi par skaistuli, šo lomu viņa piešķir savai draudzenei, kaut vai pārējie vīŗieši krīt viņai pie kājām. Viņa nespēj pieņemt to, ka tik tiešām var kādam patikt. Ana ir neparedzama, un viņa ļoti daudz prāto savā galvā. Anai ir mīloša māte, kurai jau bija četri vīri. Anas tētis mira, un mātes vīru nr.2 sauc par tēvu. Anas labākā draudzene. Apburoša blondīne, kas strādā skolas avīzes redakcijā, ir žurnāliste. Katrīna spēj iegūt informāciju no jebkura cilvēka, izņemot Greju. Viņa ir satriecoši skaista, sabiedriska, māk visu pateikt precīzi un laikā. Katrīna patiesi mīl Anu, un, kad atrada dominanta/pakļāvīgā līgumu, dusmu pilna devās pie Greja ar draudiem, taču tie bija lieki. Visu grāmatu laikā Katrīna tur Greju aizdomās un ir piesardzīga pret viņu. Katrīna pirmās grāmatas vidū iemīlas ar Greja brāli Elliotu. Viņi kopā ir ideālais pāris. Viņiem turpinās attiecības līdz pat trešajai grāmatai, kuras beigās viņi saderinās un Katrīna ir stāvoklī. Greja padevīgais sargs. Dzīvo kopā ar Greju apartmentos un ir vienmēr viņam līdzās. Teiloram ir meita, kas pēdējās grāmatas beigās ir Tedija auklīte. Teilors ir atbildīgs, kādreizējs armijnieks, ar izcilām prasmēm visās jomās. Viņs ir Greja labākais vīrs. Ar Anu viņus saista īpašas attiecības, jo Ana centās ar viņu satuvināties, uzzināt ko sīkāku par viņu, tāpēc viņi pat apskāvās un smaidīja viens otram. Teilors katru savu kļūdu ļoti pārdzīvoja, pat zinot, ka Grejs viņu nekad neatlaistu. Ļoti labsirdīgs tips. Anas labākais draugs. Viņš ir lielisks fotogrāfs, kurš vienmēr bija iemīlējies Anā. Jau no bērnības pazīst Anu. Viņš nekad tā arī neatzinās, ka mīl Anu, taču visiem tas bija skaidrs. Hosē ir sabiedrisks, kautrīgs un talantīgs puisis. Kristjena vecākais brālis. Gara auguma, iededzis, blonds , zilacains jaunietis. Ļoti spēcīgs un draudzīgs. Ar Anu momentāli sadraudzējs. Elliots viemēr, kad ir izdevība, ķircina Kristjenu. Elliots jau no pirmās grāmatas ir kopā ar Katrīnu. Trešajā grāmatā tiek turēts aizdomās, ka viņš krāpj Katrīnu, taču izrādās, ka nekas tamlīdzīgs nav noticis. Elliots ir būvnieks. Viņš ir uzbūvējis gan Kristjena apartmentus, kalna māju, gan arī jauno villu. Kristjena mazā māsa. Kad Mia piedzima, Grejam viņa bija mīļākais cilvēks uz pasaules. Mia ir maza auguma, melnmataina meitene, kurai patīk iepirkties, rīkot ballītes un redzēt Kristjenu kopā ar Anu. Viņa ir pilnīgā starā par viņiem. Mia uzreiz sadraudzējas ar Anu. Mia ir atraktīva un vienmēr vilka visus uz pasākumiem. Mia iemīlējās Ītanā, kad to ieraudzīja, taču viņu saiešana kopā ilga ļoti lēni. Greja psihologs. Viņš bija vienīgais cilvēks pirms Anas, kas zināja itin visu par Greju. Katru nedēļu Grejs devās pie viņa, lai izprastu savas problēmas. Dr.Flinns jau bija kļuvis kā tētis Grejam. Viņš deva padomus Anai, kā lai rīkojas, jo Greja saiešana kopā ar Anu ir devusi lieliskus rezultātus. Kristjena Greja māte. Ārste. Gaumīga sieviete, ļoti gudra un mīloša. No visas sirds mīl Kristjenu. Viņai kūst sirds, kad redz Anu kopā ar Greju, īpaši, jo Grejs ir tik laimīgs. Vienmēr domāja, ka Grejs ir homoseksuālis. Kad Kristjens sēdēja pie klavieŗēm un dziedāja, viņa nespēja nesākt raudāt. Grāmatu gaitā pat spēja viņu sabučot un samīļot, ko bērnībā viņa nespēja darīt. Labsirdīga. Greja tētis. Arī ārsts, ļoti bagāts. Ar labu humora izjūtu un lādzīgs. Principā tādas pašas īpašības kā Greja mātei. Anas māte. Mazliet bezatbildīga. Viņa ir atraktīva, smaidīga blondīne, kura atklāti runā par visu. Viņa ir tieša un nekautrīga. Sieviete, kas bērnībā izmantoja Greju un iemācīja tam par dominanta/pakļāvīgā būšanu. Skaista sieviete gados, blonda. Viņa iesāka Greja biznesu, ziedojot tam 250,000$. Protams, saņēma visu naudu atpakaļ, un apvienojās ar Greju viņa skaistumkopšanas biznesā. Elēna vienmēr ir mīlējusi Greju un gribēja viņu atstāt sev, tacu viņš no viņas atteicās. Viņa uzskata, ka izvilka Greju no bedres, no alkoholisma un narkotikām. Kad Greja māte uzzināja, ka viņa samaitāja dēlu, Elēna tika padzīta no draugu loka un pilnībā atstumta. Arī Grejs atdeva šo skaistumkopšanas salonu ķēdi un nevēlējās viņu vairs redzēt. Elēnai bija neveiksmīga laulība, tādēļ meklēja sev pakļāvīgos. Katrīnas brālis. Ļoti izskatīgs un jauks. Mia viņā momentāli iemīlējās, taču Ītans bija pārāk kautrīgs, lai ko uzsāktu. "Greja piecdesmit nokrāsas" triloģija ir saņēmusi ļoti daudz kritiku tieši par valodu un uzbūvi. E. L.Džeimsa pati ir atzinusi, ka nav pārlasījusi savu darbu, tādēļ tajā var būt daudz drukas kļūdu, piemēram, oriģinālvalodā (angļu valodā) ir tādi vārdi, kuri vienmēr ir daudzskaitlī (latviešu valodā, piemēram, bikses ir gan vienskaitlī, gan daudzskaitlī), bet viņa rakstīja "hairs", nevis "hair", kā arī visās grāmatās daudzas lietas atkārtojās. Grāmatās tika kritizēta ar to, ka tajās pārāk bieži un vienādi tiek aprakstītas seksa ainas. Grāmatu kino adaptāciju producēja Focus Features, Michael De Luca Productions un Trigger Street Productions, kopā ar Universal Pictures un Focus Features, kas iegādājās tiesības uz triloģiju 2012. gada martā. Studija Universal ir arī filmu izplatītājs. Sākotnēji Kristjena Greja un Anastasijas Stīlas lomām nolīga Čārliju Hanemu un Dakotu Džonsoni, bet Hanems 2013. gada oktobrī no lomas atteicās, viņa vietā stājās Džeimijs Dornans. Pirmās grāmatas ekranizējuma pirmizrāde notika 20115. gada 13. februārī un uzreiz ieņēma vadošo vietu vispelnošāko filmu sarakstos. Tomēr filmai bija arī negatīvas atsauksmes. Pēc pirmās filmas speciālās fanu pirmizrādes Ņujorkā 2015. gada 6. februārī, filmas režisore Sema Teilore Džonsone paziņoja par diviem filmas turpinājumiem, kas iznāks uz ekrāniem 2017. gadā. Mike Fleming. «Universal Pictures and Focus Features win Fifty Shades of Grey». Deadline Hollywood. PMC, 2012. gada 26. marts. Skatīts: 2012. gada 7. maijs. Julie Miller. «Fifty Shades of Grey Film Gets Oscar-Nominated Producers, Christian Grey–Casting Inspiration». Vanity Fair (online), 2012. gada 10. jūlijs. Skatīts: 2013. gada 12. augusts. Mike Fleming. «Universal Pictures and Focus Features win Fifty Shades of Grey». Deadline Hollywood. PMC, 2012. gada 26. marts. Skatīts: 2012. gada 7. maijs. «Fifty Shades Of Grey Movie Casts Dakota Johnson In a Lead Role». EntertainmentWise (Yahoo! UK). Arhivēts no oriģināla, laiks: 2015. gada 5. janvāris. Skatīts: 2013. gada 3. septembris. Lynette Rice. «'Fifty Shades of Grey' casts Dakota Johnson and Charlie Hunnam». Entertainment Weekly, 2013. gada 2. septembris. Arhivēts no oriģināla, laiks: 2014. gada 20. oktobrī. Skatīts: 2013. gada 3. septembris. «Charlie Hunnam: Quitting Fifty Shades of Grey Was "Heartbreaking" - Us Weekly». usmagazine.com. 2014. gada 21. jūlijs. Skatīts: 2015. gada 27. janvāris. Justin Kroll. «Jamie Dornan Will Play Christian Grey in ‘Fifty Shades of Grey’». Variety, 2013. gada 23. oktobris. Skatīts: 2013. gada 24. oktobris. «Fifty Shades of Grey Reviews». Metacritic. CBS Interactive. Skatīts: 2015. gada 13. februāris. Rebecka Schumann. «'Fifty Shades of Grey' Sequels Confirmed; Fans React to 'Fifty Shades Darker' and 'Fifty Shades Freed' Movie Announcement». International Business Times, 2015. gada 6. februāris. Skatīts: 2015. gada 6. februāris.