Arabata strēle (ukraiņu: Арабатська стрілка, Krimas tatāru: Arabat beli, krievu: Арабатская стрелка) ir ap 115 km gara un 270 m līdz 7,5 km plata strēle Krimas ziemeļaustrumos, Ukrainā. Atdala Azovas jūru austrumos no Sivaša rietumos. Heņičeskas šaurums strēles ziemeļu galā atdala to no kontinenta, dienvidu gals savienots ar Kerčas pussalu. Strēle uzskalota pirms ~1000 gadiem, pazeminoties Azovas jūras līmenim. Sastāv galvenokārt no smiltīm un gliemežvāku drumslām. Raksturīgs solončaku augājs. Administratīvi pussalas teritorija ietilpst Krimas Autonomajā Republikā (dienviddaļa) un Hersonas apgabalā (ziemeļdaļa). Nosaukums cēlies no strēles dienvidu galā izbūvētā Arabata cietokšņa, kura nosaukums savukārt cēlies vai nu no arābu valodas rabat — ‘karaspēka postenis’, vai no turku valodas aribat — ‘piepilsēta’. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 52. lpp. Vikikrātuvē par šo tēmu ir pieejami multivides faili. Skatīt: Arabata strēle. Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)