Centrālamerika ir Amerikas vidusdaļas reģions, kurš atrodas Ziemeļamerikas dienvidos un aizņem 523 000 km2 lielu platību. Centrālamerikā pavisam atrodas septiņas valstis:  Beliza  Kostarika  Salvadora  Gvatemala  Hondurasa  Nikaragva  Panama No 1609. gada līdz 1821. gadam lielāko daļu Centrālamerikas pārvaldīja Gvatemalas ģenerālkapteinis Jaunspānijas vicekaraļa padotībā. Kad 1821. gadā Jaunspānija pasludināja neatkarību no Spānijas Karalistes, tagadējās Gvatemalas, Hondurasas, Salvadoras, Nikaragvas un Kostarikas teritoriju pievienoja Pirmajai Meksikas Impērijai, bet jau 1823. gadā Apvienotās Centrālamerikas provinces pasludināja neatkarību ar Gvatemalas pilsētu kā galvaspilsētu. Drīz to pārdēvēja par Centrālamerikas Federatīvo Republiku (República federal de Centro-américa), kuras galvaspilsēta no 1834. līdz 1838. gadam bija Sansalvadora. 1838. gadā Nikaragva, Hondurasa un Kostarika, bet 1839. gadā arī Gvatemala deklarēja neatkarību, kas izraisīja pilsoņu karu ar Salvadoras valdību līdz 1841. gadam. Panama atdalījās no Kolumbijas 1903. gadā, bet Britu Hondurasa ieguva neatkarību tikai 1981. gadā. Vikikrātuvē par šo tēmu ir pieejami multivides faili. Skatīt: Centrālamerika. Encyclopædia Britannica raksts (angliski) Krievijas Lielās enciklopēdijas raksts (krieviski) Zinātniskās fantastikas enciklopēdijas raksts (angliski)