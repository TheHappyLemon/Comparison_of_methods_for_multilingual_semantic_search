Oļegs Antoņenko (baltkrievu: Алег Антоненка, krievu: Олег Антоненко; dzimis 1971. gada 1. jūlijā Minskā) ir bijušais baltkrievu hokejists, labās malas uzbrucējs, ilggadējs Baltkrievijas hokeja izlases dalībnieks. Savu spēlētāja karjeru Oļegs uzsāka 1988. gadā, kad debitēja PSRS hokeja līgas kluba Minskas "Dinamo" rindās. Klubā Antoņenko spēlēja līdz pat 1995. gadam, kad pievienojās citam nu jau Starptautiskās hokeja līgas klubam Čerepovecas "Severstal". 1996. gadā Antoņenko pievienojās Ņižņekamskas "Ņeftehimik" rindām. 1997.—98. sezonas vidū Oļegs pievienojās Kazaņas "Ak Bars" sastāvam, kura rindās jau nākamajā sezonā izcīnīja Krievijas čempiona titulu. 2000.—01. sezonu Oļegs aizvadīja Ņižņijnovgorodas "Torpedo" rindās, taču pēc sezonas beigām atgriezās Čerepovecā. 2004. gadā Antoņenko uzsāka spēlēt Krievijas Augstākās līgas Balašihas "HK MVD" rindās, palīdzot klubam izcīnīt Bratinas kausu un nākamajā sezonā turpināja ar klubu spēlēt jau Krievijas Superlīgā. 2006.—07. sezonu Antoņenko aizvadīja Minskas "Dinamo" rindās, kas tolaik spēleja Baltkrievijas Ekstralīgā, taču 2007. gada vasarā atgriezās Balašihā. Piedalījies 2009. gada Kontinentālās hokeja līgas Zvaigžņu spēlē. 2009.—10. sezonu Antoņenko uzsāka Kontinentālās hokeja līgas klubā Jekaterinburgas "Avtomobilist", bet noslēdza to jau Minskas "Dinamo" rindās. Savu profesionālā spēlētāja karjeru Antoņenko noslēdza pēc 2010.—11. sezonas, kuru aizvadīja Baltkrievijas Ekstralīgas kluba HK Gomeļa rindās. Baltkrievijas izlases rindās desmit Pasaules čempionātos, kā arī 1998., 2002. un 2010. gada olimpisko spēļu turnīros. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)