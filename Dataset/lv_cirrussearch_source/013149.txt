Lucasfilm ir ASV kinokompānija, ko 1971. gada 10. decembrī dibinājis Džordžs Lūkass. Kompānija atrodas Sanfrancisko. Pazīstamākās Lucasfilm uzņemtās filmas ir tetraloģija par Indianu Džonsu un kinoeposs "Zvaigžņu kari". No 2009. gada Lucasfilm izlaiž "Zvaigžņu karu" televīzijas seriālu. 2012. gadā kinokompānija tika pārdota kompānijai The Walt Disney Company. Lucasfilm kino korporācijā ietilpst: LucasArts (video un datorspēles); Lucas Digital (datorfilmēšana un attēla apstrāde); Lucas Licensing (patenti, tiesības un tirdzniecība); Lucasfilm Animation (multiplikācija, studijas Kalifornijā un Singapūrā); Lucas Online (datortehnoloģijas). Lucas Digital un Lucas Licensing sevī ietver vēl meitas uzņēmumus. 2012. gada oktobra beigās Roberts Aigers un Džordžs Lūkass paziņoja par savas kinokompānijas pārdošanu kompānijai The Walt Disney Company par 4 miljardiem ASV dolāru. Puse apmaksas tiks veikta ar Disney akcijām. Šī darījuma rezultātā Disney kompānija iegūs tiesības uz Lucasfilm studijām un citi studijas īpašumi. "Amerikāņu grafiti" (1973) "Zvaigžņu kari: Jaunā cerība" (1977) "Zvaigžņu kari: Impērija dod atbildes triecienu" (1980) "Pazudušā šķirsta meklējumos" (1981) "Zvaigžņu kari: Džedu atgriešanās" (1983) "Indiana Džonss un likteņa templis" (1984) "Misima" (1985) "Labirints" (1986) "Pīle Hovards" (1986) "Vilova" (1988) "Zeme pirms laika sākuma" (1988) "Indiana Džonss un pēdējais krustakarš" (1989) "Zvaigžņu kari: Ļaunumu vēstošā ilūzija" (1999) "Zvaigžņu kari: Klonu uzbrukums" (2002) "Zvaigžņu kari: Situ atriebība" (2005) "Indiana Džonss un kristāla galvaskausa karaļvalsts" (2008) BBC News — Disney buys Star Wars maker Lucasfilm from George Lucas "Disney" par 4 miljardiem iegādājas "Lucasfilm" / nra.lv Lucasfilm.com