Andris Šuvajevs (dzimis 1991. gada 18. jūnijā) ir Latvijas antropologs, ekonomikas pētnieks un politiķis. Šobrīd ir 14. Saeimas deputāts, pārstāv partiju "Progresīvie". Kopš 2023. gada 29. aprīļa viņš ir "Progresīvo" līdzpriekšsēdētājs. Dzimis filozofu Igora un Andželas Šuvajevu ģimenē. No mātes puses — komponista Imanta Kalniņa mazdēls. Ieguvis sociālo zinātņu bakalaura grādu socioloģijā (ar izcilību) no Glāzgovas Universitātes, kā arī Oksfordas Universitātes maģistra grādu sociālajā antropoloģijā. Kā ekonomikas antropologs ir pētījis postpadomju ekonomikas vēsturi, valsts antropoloģiju un moderno monetāro teoriju. Bijis Rīgas Stradiņa universitātes docētājs un pētnieks, rīcībpolitikas pētnieks domnīcā "Providus", kā arī darbojies finanšu žurnālistikā portālā TVNET. Kandidējot 14. Saeimas vēlēšanās no partijas "Progresīvie" saraksta, kā prioritāti izvirzījis iniciatīvu "par neatmaksājamu parādu dzēšanu, lai atgrieztu iedzīvotājus formālajā ekonomikā, veicinātu pieprasījuma līmeni un cilvēku sociālo aizsardzību. Pirmais solis ir visaptveroša datubāze par iedzīvotāju parādiem, atmaksas dinamiku un termiņiem." Kā citas politiskās prioritātes minējis skolotāju algu celšanu līdz vismaz vidējās algas līmenim, sabiedriskās nodarbinātības programmas ieviešanu, kā arī investīciju zinātnē pieaugums līdz 2% no IKP un doktorantu atalgojums vairāk nekā 2000 EUR. 2022. gada 1. oktobrī ievēlēts 14. Saeimā no partijas "Progresīvie" saraksta. 2023. gada 29. aprīlī partijas kongresā ievēlēts par "Progresīvo" līdzpriekšsēdētāju (kopā ar Rīgas domes deputāti Justīni Panteļējevu). Strādā 14. Saeimas Budžeta un finanšu (nodokļu) komisijā, kopš 2023. gada 27. septembra ir tās priekšsēdētāja biedrs. Iepriekš darbojies Publisko izdevumu un revīzijas komisijā, kopš partijas "Progresīvie" nonākšanas koalīcijā strādā 14. Saeimas Pieprasījumu komisijā. Pēc partijas biedra Kaspara Briškena ievēlēšanas par Satiksmes ministru Evikas Siliņas Ministru kabinetā A. Šuvajevs nomainījia Briškenu kā "Progresīvo" Saeimas frakcijas priekšsēdētājs. Delfi. «Par 'Progresīvo' līdzvadītājiem ievēlēti Panteļējeva un Šuvajevs». www.delfi.lv (latviešu). Skatīts: 2023-04-29. «Igora Šuvajeva dēls Andris: Uzskatu, ka tētim ir taisnība, viņš vienmēr teica – galvenais ir iemācīties domāt». www.santa.lv. Skatīts: 2022-12-11. «Kāds patiesībā ir dievinātais un lamātais mūziķis Imants Kalniņš». jauns.lv. «Andris Šuvajevs - "PROGRESĪVIE" / 14. Saeimas vēlēšanas - LSM.lv». www.lsm.lv (latviešu). Skatīts: 2022-11-26. «Andris Šuvajevs». www.rsu.lv (latviešu). Skatīts: 2022-11-26. «Andris Šuvajevs». Sarunu festivāls LAMPA (latviešu). Skatīts: 2023-05-03. «Saite uz LinkedIn profilu». «Andris Šuvajevs - "PROGRESĪVIE" / 14. Saeimas vēlēšanas - LSM.lv». www.lsm.lv (latviešu). Skatīts: 2023-05-03. «14. SAEIMAS VĒLĒŠANAS». sv2022.cvk.lv. Skatīts: 2022-11-26. Caballero.lv. «PROGRESĪVOS vadīs Panteļējeva un Šuvajevs». PROGRESĪVIE (latviešu), 2023-05-02. Skatīts: 2023-05-03. «Andris Šuvajevs - Latvijas Republikas 14.Saeima». titania.saeima.lv. Skatīts: 2023-10-02.