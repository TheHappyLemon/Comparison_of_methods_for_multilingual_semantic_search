Žoržš Serā (franču: Georges Pierre Seurat; 1859. gada 2. decembris — 1891. gada 29. marts) bija franču gleznotājs, neoimpresionisma aizsācējs un “puantilisma” virziena radītājs. Dzimis Francijas galvaspilsētā Parīzē, pārtikušā ģimenē. No 1878. līdz 1879. gadam studēja Parīzes Daiļo mākslu skolā (franču: École des Beaux-Arts). Pēc tam dienējis armijā. 1880. gadā atgriezies Parīzē. Lielākoties gleznojis figurālas kompozīcijas un ainavas. Balstoties uz jaunākajiem atklājumiem krāsu teorijā un optikā, centies radīt zinātniskus pamatus glezniecības problēmu risināšanai. Sava stila meklējumu rezultātā izgudrojas tā saucamo puantilismu - gleznošanas tehnika, kur krāsas un gaismas atveidošanai izmanto mazus otas triepienus (punktiņus). Puantilisma tehnikā gleznotajiem darbiem raksturīga racionāli risināta, telpiski precīza kompozīcija. Tāpat ir vērojama formu vienkāršošana un niansēts gaismas vides atveidojums. Miris 1891. gadā, Parīzē. Strādnieki (ap 1883.g.) Modeles (1888.g.) Eifeļa tornis (1889.g.) Svētdienas pēcpusdiena Grandžatas salā (1886.g.) 106 Serā darbi (angliski) Biogrāfija un gleznas (krieviski) Biogrāfija (vāciski)