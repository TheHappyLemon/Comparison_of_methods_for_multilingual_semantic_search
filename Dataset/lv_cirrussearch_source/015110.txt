Isloms Karimovs (uzbeku: Islom Abdug‘aniyevich Karimov; dzimis 1938. gada 30. janvārī, miris 2016. gada 2. septembrī) bija Uzbekistānas valsts darbinieks, pirmais Uzbekistānas prezidents no 1990. gada 24. marta. No 1989. līdz 1991. gadam bijis Uzbekistānas komunistiskās partijas CK pirmais sekretārs. I. Karimovam bijušas trīs oficiālas valsts vizītes Latvijā: 1995. 2004. un 2013. gadā. Isloms Karimovs 2016. gada 2. septembrī nomira no insulta. Bijis divreiz precējies: ar Nataļju Kučmi 1964. gadā (laulībā dzimis dēls) un Tatjanu Karimovu 1967. gadā. Otrajā laulībā divas meitas un pieci mazbērni. Vecākā meita Guļnara Karimova (dzimusi 1972) tēva valdīšanas laikā kļuva par valstī ietekmīgu politikas un biznesa personu. Darbojusies diplomātiskajā dienestā, bijusi augstskolas profesore. Kopš 2014. gada pret G. Karimovu uzsākta krimināllieta, kopš 2013. gada viņa atradās mājas arestā. Krimināllieta ietvēra apsūdzības korupcijā, uzņēmumu ekspropriācijā, tirgus monopolizācijā, izvairīšanās no nodokļu maksāšanas un izspiešanā. 2015. gadā G. Karimovai piespriests 5 gadu cietumsods, taču daļā apsūdzību izmeklēšana turpinājās, vēlāk piespriests vēl viens cietumsods, un kopš 2019. gada marta G. Karimova atrodas cietumā. Bijušā prezidenta otrā meita Lola Karimova-Tiljajeva pazīstama ar savu sabiedrisko darbību, tostarp labdarības organizācijās. Arī darbojusies diplomātiskajā dienestā. Tashkent State Technical University. Islam Abduganiyevich Karimov «Tarjimai hol». press-service.uz. Arhivēts no oriģināla, laiks: 2012. gada 5. maijā. Skatīts: 2012. gada 18. augustā. «Latvijas un Uzbekistānas attiecības». Ārlietu ministrija. Arhivēts no oriģināla, laiks: 2008. gada 12. maijā. Skatīts: 2012. gada 18. augustā. Uzbekistānas valdība apstiprina Karimova nāvi Vikikrātuvē par šo tēmu ir pieejami multivides faili. Skatīt: Isloms Karimovs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Oficiālā biogrāfija Arhivēts 2005. gada 7. aprīlī, Wayback Machine vietnē. (angliski)