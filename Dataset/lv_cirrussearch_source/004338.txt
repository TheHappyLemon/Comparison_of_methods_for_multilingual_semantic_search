1980. gada ziemas olimpiskās spēles bija trīspadsmitās ziemas olimpiskās spēles. Tās no 1980. gada 14. februāra līdz 23. februārim notika Leikplesidā, Ņujorkas štatā, ASV. Oficiāli spēles atklāja ASV viceprezidents Volters Mondeils. Šīs bija pirmās ziemas olimpiskās spēles, kurās tika izmantots mākslīgais sniegs. Leikplesidas olimpiskajās spēlēs piedalījās 37 valstis, kuras pārstāvēja 1072 sportisti. Kopumā tika sadalīti 38 medaļu komplekti 6 sporta veidos. Leikplesida par 13. ziemas olimpisko spēļu mājvietu tika izvēlēta 1973. gadā Starptautiskās Olimpiskās komitejas sesijas laikā. Leikplesida sacensībā par spēļu rīkošanu apsteidza vienīgi Vankūveras un Garibaldi (Kanāda) kopējo kandidatūru. PSRS delegācijas sastāvā bija iekļauti 6 Latvijas PSR sportisti, kas Leikplesidas olimpiādē sasniedza lieliskus rezultātus. Vera Zozuļa uzvarēja kamaniņu braukšanas sacensībās, kļūstot par pirmo medaļnieci un pirmo olimpisko čempioni Latvijas ziemas sporta vēsturē. Ingrīda Amantova izcīnīja bronzas medaļu kamaniņu vieniniekos, bet Astra Vītola ieguva 8. vietu, Dainis Bremze/Aigars Kriķis ierindojās 10. vietā kamaniņu divniekos. PSRS hokeja izlases sastāvā sudraba medaļu ieguva Helmuts Balderis. Pārstāvot Kanādu, savās trešajās olimpiskajās spēlēs piedalījās trimdas latviete Silvija Burka. 1980. gada vasaras olimpiskās spēles Olimpiskās spēles Ziemas olimpiskās spēles Starptautiskās Olimpiskās komitejas valstu un teritoriju kodi ASV notikušās olimpiskās spēles 1904. gada vasaras olimpiskās spēles — Sentluisa 1932. gada vasaras olimpiskās spēles — Losandželosa 1932. gada ziemas olimpiskās spēles — Leikplesida 1960. gada ziemas olimpiskās spēles — Skvoveli 1980. gada ziemas olimpiskās spēles — Leikplesida 1984. gada vasaras olimpiskās spēles — Losandželosa 1996. gada vasaras olimpiskās spēles — Atlanta 2002. gada ziemas olimpiskās spēles — Soltleiksitija Vera Zozuļa Arhivēts 2010. gada 15. februārī, Wayback Machine vietnē. Visi Latvijas olimpieši Silvija Burka-Lovella Arhivēts 2010. gada 15. februārī, Wayback Machine vietnē. Visi Latvijas olimpieši SOK jumtalapa par Leikplesidas olimpiskajām spēlēm (angliski) Sports-Reference profils (angliski) Olimpisko spēļu programma (angliski) Oficiālie rezultāti Arhivēts 2008. gada 27. februārī, Wayback Machine vietnē. (angliski)