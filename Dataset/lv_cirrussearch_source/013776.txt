200 metri ir otra īsākā sprinta distance (bez barjerām) vieglatlētikas sacensībās stadionā. Nedaudz īsāka distance, kas tika saukta par "stadiju" (apmēram 180 metri), bija pirmā antīko olimpisko spēļu distance. Iepriekš valstīs ar nemetrisko mērvienību sistēmu sportisti bieži sacentās 220 jardu distancē (201,168 metri) 200 m vietā, it īpaši tas bija novērojams ASV. 200 m ir iekļauta olimpisko spēļu vieglatlētikas sacensību programmā. Vīrieši Olimpiskajās spēlēs sacenšas kopš 1900. gada, sievietes — kopš 1948. gada. Pasaules rekords 200 m vīriešiem ir 19,19 s un pieder Useinam Boltam no Jamaikas, uzstādīts 2009. gada 20. augustā. Pasaules rekords 200 m sievietēm ir 21,34 s un pieder Florensai Grifitai-Džoinerei no ASV, uzstādīts 1988. gada 29. septembrī. Latvijas rekords 200 m vīriešiem ir 20,41 s un to 1996. gada 31. jūlijā uzstādīja Sergejs Inšakovs. Latvijas rekords 200 m sievietēm ir 22,49 s un tas pieder Vinetai Ikauniecei, uzstādīts 1987. gada 23. maijā. Vikikrātuvē par šo tēmu ir pieejami multivides faili. Skatīt: 200 metri. Encyclopædia Britannica raksts (angliski) Sprinting Arhivēts 2013. gada 1. aprīlī, Wayback Machine vietnē. (angliski) Rekordi (angliski) IAAF sacensību noteikumi Arhivēts 2009. gada 25. martā, Wayback Machine vietnē. (angliski)