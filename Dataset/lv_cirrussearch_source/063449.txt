Klemāns Noels (franču: Clément Noël; dzimis 1997. gada 3. maijā) ir franču kalnu slēpotājs, specializējas slaloma disciplīnā un ir 2022. gada ziemas olimpisko spēļu čempions slalomā. Pasaules kausa sacensībās debitēja 2016. gada novembrī Levi, Somijā, 19 gadu vecumā. 2017. gada decembrī ieguva pirmos punktus Pasaules kausa ieskaitē, ieņemot 20. vietu slalomā Valdizērā. 2018. gada janvārī Davosā kļuva par pasaules junioru čempionu slalomā. Piedalījās 2018. gada ziemas olimpiskajās spēlēs Phjončhanā, startēja slaloma disciplīnā un ieņēma 4. vietu. Francijas izlases sastāvā piedalījās arī jaukto komandu sacensībās, kur arī tika iegūta 4. vieta. Pirmo pjedestālu Pasaules kausa posmos ieguva 2019. gada 19. janvārī Adelbodenē, Šveicē, slalomā ieņemot 2. vietu un piekāpjoties tikai Marselam Hiršeram. Nedēļu vēlāk Pasaules kausa posmā Vengenē izcīnīja savu pirmo uzvaru. 2019. gadā pirmo reizi piedalījās Pasaules čempionātā, ieņemot 7. vietu slalomā. 2022. gada ziemas olimpiskajās spēlēs Pekinā ieguva zelta medaļu slalomā, kļūstot par olimpisko čempionu. «Marcel Hirscher wins slalom for WCup record 9th win at same venue». espn.com (angļu). 2019. gada 13. janvāris. Skatīts: 2022. gada 4. septembrī. «Clement Noel earns first career World Cup win». fis-ski.com (angļu). 2019. gada 20. janvāris. Skatīts: 2022. gada 4. septembrī. «Beijing 2022: Clement Noel becomes slalom Olympic Champion». fis-ski.com (angļu). 2022. gada 16. februāris. Skatīts: 2022. gada 3. septembrī. Vikikrātuvē par šo tēmu ir pieejami multivides faili. Skatīt: Klemāns Noels. Olympedia profils (angliski) Munzüger Sport profils (vāciski) FIS profils (kalnu slēpošana) (angliski)