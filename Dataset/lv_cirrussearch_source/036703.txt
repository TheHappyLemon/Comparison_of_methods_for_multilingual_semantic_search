Šis raksts ir par pašlaik aktīvi NBA spēlējošu basketbolistu. Par basketbolistu, kas uzņemts slavas zālē, skatīt rakstu Aizeja Tomass (1961). Aizeja Žamars Tomass (angļu: Isaiah Jamar Thomas; dzimis 1989. gada 7. februārī) ir amerikāņu basketbolists, kas pašlaik (2021) spēlē NBA klubā Losandželosas "Lakers", saspēles vadītāja pozīcijā. NBA karjeras sākumā viņš trīs sezonas spēlēja Sakramento Kings, no 2014. līdz 2015. gadam spēlēja Fīniksas Suns sastāvā, pēc tam pārcēlās uz Bostonas Celtics. 2017. gadā Tomass tika aizmainīts uz Klīvlendas "Cavaliers". 15 spēles nospēlējis, tika aizmainīts uz Losandželosas "Lakers" Pirms 2011. gada drafta Aizeja Tomass piedalījās paša veidotajā dokumentālajā filmā "Road To The NBA - The Isaiah Thomas Story". Tomass tika draftēts kā pēdējais, sešdesmitais 2011. gada NBA draftā, viņu izvēlējās Sakramento Kings. Savu pirmo NBA spēli Aizeja aizvadīja 2011. gada 26. decembrī pret Losandželosas "Lakers", tajā gūstot 5 punktus (to skaitā vienu trīspunktnieku), veicot 2 rezultatīvas piespēles un noķerot 2 atlēkušās bumbas, to visu izdarot 13 minūtēs un 9 sekundēs. Debijas sezonā Aizeja Tomass nospēlēja 65 spēles (7 sākot), vidēji gūstot 11.5 punktus, 4.1 rezultatīvas piespēles, 2.6 atlēkušās bumbas, 0.8 pārtvertas bumbas un 0.1 bloķēts metiens. Aizeja iekļuva arī labāko debitantu otrajā komandā, kaut arī tika draftēts kā pēdējais. 2012.-2013. gada sezonā Aizeja Tomass turpināja spēlēt Sakramento Kings sastāvā. Aizeja 2012.-2013. gada sezonā vidēji guva 13,9 punktus, 4 rezultatīvas piespēles, 2 atlēkušās bumbas, 0 bloķētus metienus (viņš nobloķēja tikai 3 metienus visā sezonā) un pārķēra 0,8 bumbas. Šajā sezonā Sakramento Kings uzvaru-zaudējumu attiecība bija 27-54. Šajā sezonā Sakramento Kings sastāvā Tomasam izdevāas nospēlēt vienu no visveiksmīgākajām spēlēm karjerā: spēlē pret Oklahomasitijas Thunder, kurā Sakramento Kings zaudēja ar rezultātu 93-108 Aizeja Tomass guva 38 punktus (to skaitā 4 trīspunktnieki), 6 rezultatīvas piespēles un 1 atlēkušu bumbu. Piecas dienas vēlāk viņš atkārtoja šo punktu skaitu, spēlējot pret Indianas Pacers, šai spēlē Sakramento Kings zaudēja ar rezultātu 116-111. 2014. gada 18. martā Aizeja Tomass nopelnīja savu pirmo triple-double, spēlējot pret Vašingtonas Wizards kurā Sakramento Kings uzvarēja 111-117, šajā spēlē Aizeja guva 24 punktus, iedeva 10 rezultatīvas piespēles, un noķēra 11 atlēkušās bumbas, kļūstot par īsāko NBA spēlētāju, kas ir nopelnījis triple-double. 2013.-2014. gada sezonā Aizeja vidēji guva 20,3 punktus, 6,3 rezultatīvas piespēles, 2,9 atlēkušās bumbas un 1,3 pārķertas bumbas. 2014. gadā J. Tomass pievienojās Fīniksas Suns. Šis viņa karjeras brīdis nebija veiksmīgākais. Fīnkisas vienībā rezultatīvāko spēli viņš aizvadīja pret Portlendas Trail Blazers, 2015. gada 21. janvārī gūstot 27 punktus. No 46 spēlēm tikai vienā viņš devās laukumā sākumsastāvā, vidēji gūstot 15,2 punktus, iedodot 4,2 rezultatīvas piespēles un noķērot 2,4 atlēkušās bumbas. 2015. gada 19. februārī Aizeja Tomass pārcēlās uz Bostonas Celtics, bet trīs dienas vēlāk Aizeja nospēlēja pirmo spēli Celtics sastāvā, pret Losandželosas Lakers, gūstot 21 punktu un noķērot 5 atlēkušās bumbaskā rezervists. 2. martā Aizeja Tomass tika nosaukts par austrumu konferences nedēļas labāko spēlētāju. 8. aprīlī J. Tomass guva sezonas lielāko punktu skaitu — 34 punkti, spēlē pret Detroitas Pistons. Šis sniegums viņam palīdzēja kļūt par Austrumu konferences nedēļas labāko spēlētāju jau otro reizi. Savā pirmajā izslēgšanas spēlē pret Klīvlendas Cavaliers, J. Tomass guva 22 punktus, 10 rezultatīvas piespēles un 5 atlēkušās bumbas. Nākamajā dienā, viņš tika nosaukts kā otrās vietas ieguvējs konkursā par labāko rezervistu (uzvarēja Toronto Raptors spēlētājs Lū Viljamss). Bostonas Celtics 4 spēļu sērijā zaudēja pirmajā kārtā pret Klīvlendas Cavaliers, Tomass vidēji guva 17,5 punktus, septiņas rezultatīvas piespēles un 3 atlēkušās bumbas. 2015.-2016. gada sezonā Aizeja Tomass turpināja spēlēt Bostonas Celtics. J. Tomasam šī bija viena no veiksmīgākajām sezonām viņa karjerā, spēlējot visas 82 spēles un sākot 79 spēles starta pieciniekā, Tomass vidēji guva 22,2 punktus, 6,2 rezultatīvas piespēles, 3 atlēkušās bumbas un 1,1 pārķertu bumbu. 2015. gada 25. novembrī, kad Bostonas Celtics spēlēja pret Filadelfijas 76ers, J. Tomass guva 30 punktus un 6 rezultatīvas piespēles. 17 dienas vēlāk J. Tomass guva 21 punktu, 13 rezultatīvas piespēles un 5 atlēkušās bumbas, bet vēl četras dienas vēlāk Aizeja guva 38 punktus (sezonas rekords punktu skaitā), 7 rezultatīvas piespēles un 3 atlēkušās bumbas. Izslēgšanas spēlēs Aizeja Tomass vidēji guva 24,1 punktu, 5 rezultatīvas piespēles un 3 atlēkušās bumbas. Bostonas Celtics izkrita no izslēgšanas spēlēm jau pirmajā kārtā pret Atlantas Hawks. Trešajā spēlē J. Tomass guva 42 punktus un 4 atlēkušās bumbas, produktīvi aizvadot visu sēriju, lai gan Bostonas Celtics zaudēja sēriju 2-4. Šajā sezonā Aizeja Tomass pirmo reizi karjerā kļuva par NBA All-Star. Aizeja Tomass spēlēja Austrumu konferences sastāvā, kura zaudēja 173-196. 18 minūtēs un 59 sekundes viņš guva 9 punktus (4 no 11 metienu precizitāte), noķēra 3 atlēkušās bumbas un iedeva vienu rezultatīvu piespēli. 2017. gada sezonā Aizeja Tomass spēlēja Bostonas Celtics sastāvā. Līdz šim (2016. gada 20. decembris) 6 atlēkušās bumbas. Līdz šim Aizeja ir guvis 37 punktus divas reizes, abās reizēs arī iedevis 7 rezultatīvas piespēles. Tāpat arī Aizeja ir iedevis 10 rezultatīvas piespēles divas reizes, pret Čikāgas Bulls un Vašingtonas Wizards. Aizeja Tomass ir precējies ar Keilu Vollesu, viņiem ir divi dēli Džeidens Tomass un Džeimss Tomass. J. Tomass ir noslēdzis līgumu ar Jordan basketbola kurpju kompāniju, pašlaik viņš valkā Air Jordan XX "Oreo". «Husky Men's Basketball Blog | Road To The NBA – The Isaiah Thomas Story». husky mens basketball blog. (angliski) «Isaiah Thomas». basketball-reference. Arhivēts no oriģināla, laiks: 2018. gada 10. februārī. (angliski) «Los Angeles Lakers at Sacramento Kings Box Score, December 26, 2011». basketball-reference. Arhivēts no oriģināla, laiks: 2017. gada 19. aprīlī. Skatīts: 2007. gada 7. maijā. (angliski) «Year-by-year NBA All-Rookie Teams». NBA. Arhivēts no oriģināla, laiks: 2017. gada 25. februārī. (angliski) «Isaiah Thomas stats». basketball-reference. Arhivēts no oriģināla, laiks: 2018. gada 10. februārī. (angliski) «2012-13 Sacramento Kings Roster and Stats». basketball-reference. Arhivēts no oriģināla, laiks: 2013. gada 4. aprīlī. (angliski) «Sacramento Kings at Oklahoma City Thunder Box Score, January 19, 2014». basketball-reference. Arhivēts no oriģināla, laiks: 2013. gada 4. aprīlī. (angliski) «Indiana Pacers at Sacramento Kings Box Score, January 24, 2014». basketball-reference.[novecojusi saite] (angliski) «Isaiah Thomas». basketball-reference. Arhivēts no oriģināla, laiks: 2018. gada 10. februārī. (angliski) «Portland Trail Blazers at Phoenix Suns Box Score, January 21, 2015». basketball-reference. Arhivēts no oriģināla, laiks: 2016. gada 12. aprīlī. (angliski) «NBA Sixth Man of the Year Award Winners». NBA. (angliski) «Isaiah Thomas 2015-16 Game Log». basketball-reference.[novecojusi saite] (angliski) «2016 NBA All-Star Game West 196, East 173». basketball-reference. Arhivēts no oriģināla, laiks: 2016. gada 7. decembrī. (angliski) «Isaiah Thomas 2016-17 Game Log». basketball-reference. Arhivēts no oriģināla, laiks: 2016. gada 4. decembrī. (angliski) «Isaiah Thomas shoes». nbashoesdb. (angliski) Vikikrātuvē par šo tēmu ir pieejami multivides faili. Skatīt: Aizeja Tomass. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)