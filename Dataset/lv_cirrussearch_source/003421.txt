«Platforma» pāradresējas uz šejieni. Citas nozīmes skatīt lapā Platforma (nozīmju atdalīšana). Šis raksts ir par pasažieru platformu. Par Argentīnas prezidentu skatīt rakstu Huans Perons. Perons (franču: perron — 'lievenis') jeb pasažieru platforma ir īpašs paaugstinājums, ko izbūvē transportlīdzekļu pieturvietās ērtākai pasažieru iekāpšanai un izkāpšanai (ir arī speciāli kravu peroni). Lidostās par peronu dēvē lidlauka daļu, kas paredzēta gaisa kuģu izvietošanai un stāvēšanai, pasažieru iekāpšanai un izkāpšanai, tehniskajai apkopei u.c. Peronu cieto segumu būvē no asfalta, betona vai citiem materiāliem. Galvenokārt peronus izveido dzelzceļa stacijās. Peroni var būt tieši savienoti ar stacijas ēkām vai arī atrasties starp sliežu ceļiem (tad tie ar pamatperonu ir savienoti ar pārejām, gājēju tuneļiem vai tiltiņiem). Ērtāki, taču dārgāki ir paaugstinātie peroni, kuru virsma atrodas apmēram vienā līmenī ar vagona grīdu. Latvijas dzelzceļa stacijās peronu augstums ir 20 cm virs sliedes galviņas. Pirmais eksperimentālais paaugstinātais perons 55 cm augstumā izbūvēts 2009. gadā Dendrārija pieturas punktā. Tas uzskatāms par daļēji paaugstinātu peronu, jo atrodas zemāk par vagona grīdu. Latvijas peronu foto Dzelzceļa aprīkojums. Pasažieru platformas dzelzceļa līnijās ar 1520 m platumu. LVS 448/AC1[novecojusi saite] «Aviācijas termini». Arhivēts no oriģināla, laiks: 2015. gada 27. februārī. Skatīts: 2014. gada 12. decembrī. LDz uzbūvējis pirmo paaugstināto peronu (2009.01.27)