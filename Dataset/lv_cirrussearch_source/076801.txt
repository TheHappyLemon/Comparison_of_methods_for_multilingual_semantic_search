Dienvidu polārais loks - viena no piecām galvenajām paralēlēm, kas atzīmēta uz Zemeslodes kartes. Dienvidu polārais loks atrodas 66°33′39″ (66,56083°) uz dienvidiem no ekvatora. Viss apgabals, kas atrodas uz dienvidiem no dienvidu polārā loka, tiek saukts par Antarktiku[nepieciešama atsauce], bet uz ziemeļiem no tā atrodas dienvidu puslodes mērenā josla ar mērenu klimatu. Analoga paralēle ziemeļu puslodē ir ziemeļu polārais loks. Dienvidu polārais loks apzīmē arī robežu starp teritoriju, kur ir polārā diena un polārā nakts un teritoriju, kurā tādu nav. Jebkurā vietā, kas atrodas uz dienvidiem no dienvidu polārā loka, vismaz vienu reizi gadā Saule atrodas virs horizonta vismaz 24 stundu garumā un arī vismaz vienreiz gadā Saule neparādās virs horizonta vismaz 24 stundu laikā. Uz polārā loka šie notikumi notiek tieši pa vienai reizei gadā, t.i. Saule 24 stundas vienu dienu spīd decembrī, bet jūnijā tā 24 stundas vienas dienas laikā ir zem horizonta (ir nakts). Tieši tāpat tas notiek arī uz ziemeļu polārā loka. Tropu loks Ekvators