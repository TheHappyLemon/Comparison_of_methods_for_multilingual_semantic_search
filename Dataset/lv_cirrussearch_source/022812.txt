Šis raksts ir par mērvienību. Par citām jēdziena Tesla nozīmēm skatīt nozīmju atdalīšanas lapu. Tesla (T) ir SI sistēmas magnētiskā lauka indukcijas mērvienība, tā ir atvasinātā mērvienība. 1 tesla skaitliski vienāda ar tāda magnētiskā lauka indukciju, pie kuras magnētiskās indukcijas plūsma caur 1 m2 virsmu (kas novietota perpendikulāri) ir 1 vēberu (Wb) liela. 1 T = 1 Wb / 1 m2 Izsakot šo atvasināto SI mērvienību ar SI pamatvienībām, iegūst: T = kg × s-2 × A-1 Šai SI sistēmas mērvienībai T atbilst CGS mērvienību sistēmas (centimetrs-grams-sekunde) mērvienība G (gauss) sekojošā attiecībā: 1 T = 10 000 G Mērvienība 1960. gadā nosaukta serbu izcelsmes amerikāņu izgudrotāja un fiziķa Nikolas Teslas vārdā. Magnētiskā lauka indukcija The International System of Units (SI), 8th edition, BIPM, eds. (2006), ISBN 92-822-2213-6, Table 3. Coherent derived units in the SI with special names and symbols Arhivēts 2007. gada 18. jūnijā, Wayback Machine vietnē. «Details of SI units». sizes.com. 2011-07-01. Encyclopædia Britannica raksts (angliski) Krievijas Lielās enciklopēdijas raksts (krieviski)