Pacific Racing bija Formula 1 komanda no Lielbritānijas. Komanda piedalījās F1 sacīkstēs no 1994. līdz 1995. gadam, kopā 33 sacensībās. Komandu 1984. gadā izveidoja bijušais mehāniķis Kīts Viginss, lai piedalītos Eiropas Formula Ford čempionātā ar norvēģi Haraldu Hīsmanu un Marlboro kā sponsoru. Hīsmans uzvarēja vairākos čempionātos. Uzvarot daudzās mazo formulu sacīkstēs, 1994. gadā Pacific debitēja F1 sacīkstēs. Debija gan bija paredzēta gadu agrāk. Komandai trūka finansējuma, tāpēc piloti Pols Belmondo un Bertrāns Gašo reti, kad kvalificējās. Tad, kad tas notika, viņi izstājās. 1995. gadā komanda nomainīja Ilmor motorus pret Ford. Šajā gadā piloti, atšķirībā no iepriekšējās sezonas, spēja arī finišēt. Tas gan neglāba komandu no finansiālām grūtībām, tāpēc pēc sezonas tā piedzīvoja bankrotu. Labākais rezultāts bija astotā vieta, kuru sasniedza Gašo Austrālijas Grand Prix un Montermīni Kanādas Grand Prix.