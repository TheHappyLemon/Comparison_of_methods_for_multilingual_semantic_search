Zelma Cēsniece-Freidenfelde (dzimusi Cēsniece; 1892. gada 17. februāris — 1929. gada 22. decembris) bija latviešu ārste un politiķe. Bijusi Latvijas Satversmes sapulces deputāte, «Nacionālā centra» biedre. Zelma Cēsniece-Freidenfelde piedzima 1892. gada 17. februārī (pēc vecā stila — 5. februārī) Zaļenieku pagasta "Kantuļos" Jāņa Cēsnieka un Annas dzimušas Ozolas ģimenē. Ieguvusi augstāko izglītību medicīnā, strādājusi par ārsti. 1920. gadā ievēlēta Latvijas Satversmes sapulcē, pārstāvēja Bezpartijisko grupu. Amatā bija līdz 1922. gadam. Bezpartijisko grupas pārstāvji, to skaitā Cēsniece-Freidenfelde, izveidoja partiju «Bezpartejiskais nacionālais centrs». Partija vēlāk bija zināma ar nosaukumu «Nacionālais centrs». No 1921. līdz 1926. gadam Cēsniece-Freidenfelde darbojās partijas padomē. 1922. gadā kļuva par Latvju sieviešu nacionālās līgas pirmo vadītāju. Mirusi 1929. gada 22. decembrī. Iekļauta Minnas Šmites 1933. gadā Čikāgā izdotajā grāmatā 400 Outstanding Women of the World and Costumology of Their Time (latviešu: «400 izcilas pasaules sievietes un viņu laika kostimoloģija»). Zelma Cēsnieks-Freudenfelds Latvijas darbinieku galerija 1918—1928. 1929. 43. lpp. H. Kārkliņš. «Latvijas Satversmes Sapulces stenogramu satura rādītājs». Latvijas Republikas Saeima, 1925. Arhivēts no oriģināla, laiks: 2020. gada 28. Aprīlis. Skatīts: 2015. gada 25. novembrī. Edmunds Griģis. «Dažas konservatīvisma ideoloģijas skices – 4. daļa». Jaunā konservatīvā partija, 2015. gada 28. janvārī. Arhivēts no oriģināla, laiks: 2016. gada 23. Janvāris. Skatīts: 2015. gada 25. novembrī. Ineta Lipša. «Pirmais ievērojamo latviešu sieviešu «tops»». Apollo, 2007. gada 11. martā. Skatīts: 2015. gada 25. novembrī.[novecojusi saite]