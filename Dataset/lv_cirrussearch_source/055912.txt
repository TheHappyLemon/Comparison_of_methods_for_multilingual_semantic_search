Jaunsibīrija (krievu: Новая Сибирь, jakutu: Саҥа Сибиир арыы) ir neapdzīvota sala Krievijas Federācijas galējos ziemeļos Ziemeļu Ledus okeānā, Anžū salu grupā. Administratīvi ietilpst Sahas Republikas Bulunas ulusā. Salas teritorija kopš 2018. gada 2. marta ietilpst valsts dabas liegumā «Jaunsibīrijas salas». Pirmais no eiropiešiem salu 1806. gadā atklāja krievu rūpnieks Jakovs Saņņikovs, bet tajā tika atrasti jukagiru sadzīves priekšmeti (jarangu karkasi, nartu slieces). Detāli pirmoreiz izpētīja Eduarda Tolla ekspedīcija 1886. gadā. No 1953. līdz 1958. gadam salā darbojās Misrožinas polārstacija. Vienīgā saimnieciskā darbība ir mamutu ilkņu vākšana un polārlapsu medības. Sala izvietojusies Anžū salu austrumos, Austrumsibīrijas jūrā. 26 km platais Blagoveščeņjes šaurums rietumos to šķir no Koteļnijas salas austrumu daļas Fadejeva salas. Salas reljefs līdzens, bet to saposmo liels daudzums termokarsta formu. Krasts lielākoties kraujš; to veido 10—25 m augstas kraujas, ko veido mūžīgā sasaluma ieži un fosilais ledus. Intensīva termoabrāzija. Salas reljefa īpatnība ir tās augstāko vietu atrašanās tuvu salas krastam. Salas augstākā vieta ir gar dienvidu krastu izstieptā Koku kalnu (Деревянные Горы) krauja ar salas augstāko punktu 79 m vjl. Koku kalni īpaši ar fosilās koksnes (stumbri, celmi) atradnēm, no kā tie ieguvuši savu nosaukumu. Salā biezs upju tīkls, garākā ir Boļšaja, kas notek salas ziemeļu krastā. Reljefa īpatnību dēļ daudzu upju un to pieteku augšteces sākas tuvu salas krasta līnijai. Nereti novērojams, ka termoabrāzijas rezultātā atkāpies krasts pārtver upju augšteces. Salā valda arktiskās tundras klimats. Augājs nabadzīgs. Mīt polārlapsa, ziemeļbriedis, vilks, āmrija, lemingi. «"Новосибирские острова" - государственный природный заказник федерального значения». Arhivēts no oriģināla, laiks: 2021. gada 26. janvārī. Skatīts: 2021. gada 13. februārī. Travellersa.ru ЯКОВ САННИКОВ «Имеющиеся в гидрометфондах ААНИИ таблицы основных метеорологических наблюдений (ТМ-1, ТММ-1)». Arhivēts no oriģināla, laiks: 2020. gada 19. jūlijā. Skatīts: 2021. gada 13. februārī. РЕПОРТАЖНОЕ: о. Новая Сибирь | Земля Мамонтов «Большая российская энциклопедия. НО́ВАЯ СИБИ́РЬ». Arhivēts no oriģināla, laiks: 2021. gada 22. aprīlī. Skatīts: 2021. gada 13. februārī. Полярная Почта. Деревянные горы, о. Новая Сибирь Млекопитающие ареала Новая Сибирь остров EtoRetro.ru Гидробаза на о.Новая Сибирь, 1977 (5 фото) Русское географическое общество. Экспедиционный центр. Остров Новая Сибирь. Фотографии из экспедиции на Новосибирские острова. Фотограф: Ярослав Никитин Гравиметрическая Съёмка Острова Новая Сибирь, 1977 Год. Прощай, Русское Поле, Я Твой Тонкий Голосок... О.А. ИВАНОВ, Д.С. ЯШИН НОВЫЕ ДАННЫЕ О ГЕОЛОГИЧЕСКОМ СТРОЕНИИ ОСТРОВА НОВАЯ СИБИРЬ