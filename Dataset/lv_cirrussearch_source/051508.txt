Šis raksts ir par mācītāju. Par citām jēdziena Vanags nozīmēm skatīt nozīmju atdalīšanas lapu. Jānis Vanags (dzimis 1958. gada 25. maijā Liepājā) ir Latvijas Evaņģēliski luteriskās baznīcas (LELB) arhibīskaps. Dzimis 1958. gada 25. maijā Liepājā Miervalža Vanaga un viņa sievas Mirdzas ģimenē. Mācījies Liepājas 5. vidusskolā (1965–1976), studējis Latvijas Valsts universitātes Ķīmijas fakultātē (1976–1982), īslaicīgi bijis skolotājs Rīgas 31. vidusskolā. Teoloģisko izglītību ieguvis LELB Teoloģijas seminārā (1984–1989), 1985. gada 1. decembrī ordinēts luterāņu mācītāja amatā. Viens no 1987. gadā izveidotās kustības "Atdzimšana un atjaunošanās" dibinātājiem. 1989. gadā bijis iekļauts izolējamo inteliģences pārstāvju sarakstā. Par Latvijas luterāņu baznīcas arhibīskapu ievēlēts 1993. gadā, pēc iepriekšējā arhibīskapa Kārļa Gailīša traģiskās bojāejas autoavārijā. J. Vanags ir konservatīvs teologs, un LELB tiek uzskatīta par vienu no konservatīvākajām pasaules luterāņu baznīcām. Kopš Vanaga ievēlēšanas amatā, sievietes vairs netiek ordinētas par mācītājām. Luterāņu Baznīcas Misūri sinodes Konkordijas teoloģijas semināra Fortveinā (ASV) goda doktors teoloģijā (1997); Triju Zvaigžņu ordeņa lielvirsnieks (1998); Māras Zemes Krusta III šķiras ordeņa komandieris (2006). Latvijas Evaņģēliski luteriskās baznīcas arhibīskapi Biogrāfija LELB mājaslapā Intervija ar J. Vanagu žurnāla "Ieva" 2008. gada 19. marta numurā Arhivēts 2023. gada 7. Novembris Wayback Machine vietnē. lelb.lv[novecojusi saite] No grāmatas "Ivars Ķezbers DURVĪS. Tā tas bija", citēts Izolējami 'X stundā' - slepens dokuments ar arestējamiem Atmodas laika latviešiem delfi.lv 2015. gada 5. maijā «LELB gaisotnes un virziena maiņa pirmajos gados pēc arhibīskapa Kārļa Gailīša nāves». sieviesuordinacija.lv. Skatīts: 2021-02-27.[novecojusi saite]