Balsīgs palatāls nazāls līdzskanis sastopams apmēram 35% Pasaules mutvārdu valodu. Starptautiskā fonētiskā alfabēta simbols šai skaņai ir [ɲ], attiecīgais X-SAMPA simbols ir J. IPA simbols ir veidots mazajam burtam n pievienojot pa kreisi pagrieztu apakšējo "asti". Simbolu [ɲ] nedrīkst jaukt ar retrofleksa nazāla līdzskaņa simbolu [ɳ], vai velāra nazāla līdzskaņa simbolu ŋ. Latviešu valodā palatālais nazālais līdzskanis ɲ (saukts arī vidējs mēlenis, nazāls slēdzenis, skanenis) tiek attēlots ar burtu "ņ". Palatāla nazāla līdzskaņa raksturojumi: Pēc artikulācijas veida tas ir slēdzenis; balss traktā tiek noslēgta gaisa plūsma. Pēc artikulācijas vietas tas ir palatāls līdzskanis; tiek artikulēts ar mēles vidējo daļu pret cietajām aukslējām, Pēc fonācijas tas ir balsīgs; artikulācijas laikā balss saites vibrē. Tas ir nazāls līdzskanis; gaiss plūst caur degunu. Tas ir centrāls līdzskanis; gaiss plūst pāri mēles vidum, nevis tās malām. Pēc gaisa plūsmas mehānisma tas ir ekspiratorisks; gaisa plūsma tiek virzīta uz āru ar plaušu palīdzību. Latviešu valodā [ɲ] atveidojams ar burtu "ņ". UCLA Phonological Segment Inventory Database (UPSID) (angļu val.)