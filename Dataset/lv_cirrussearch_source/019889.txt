Šumperka (čehu: Šumperk) ir pilsēta Čehijā, Olomoucas apgabala Šumperkas apriņķa centrs. Pilsētā atrodas vācu elektronikas kompānijas Epcos ražotne un vagonbūves uzņēmums PARS nova. Rakstos pirmoreiz minēta 1281. gadā. Ilgu laiku pilsēta atradās Hābsburgu impērijas sastāvā, tās vāciskais nosaukums bija Mērišenberga (vācu: Mährisch Schönberg). Kopš 16. gadsimta attīstījās kā tekstilrūpniecības centrs. No 1918. gada — Čehoslovākijas sastāvā. No 1938. līdz 1945. gadam kā Sudetu apgabala daļa atradās Vācijā. Pēc Otrā pasaules kara — atkal Čehoslovākijā. Pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada — Čehijā. Šumperka ir kanādiešu kalnu slēpotāja Jana Hudeca (Jan Hudec, 1981), futbolista Radoslava Kovāča (Radoslav Kováč, 1979) un austriešu tenora Leo Slezaka (Leo Slezak, 1873—1946) dzimtā pilsēta. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Šumperka. Uzņēmums "Pars nova"