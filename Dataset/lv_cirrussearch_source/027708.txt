Anna Zatonskiha (ukraiņu: Ганна Затонських; angļu: Anna Zatonskih; dzimusi 1978. gada 17. jūnijā Ždanova) ir Ukrainā dzimusi ASV starptautiskā lielmeistare sievietēm (WGM, 1999) un starptautiskā meistare (IM, 2004) šahā. Šahu piecu gadu vecumā iemācījuši spēlēt vecāki, kuri abi bijuši spēcīgi šahisti. Bijusi Ukrainas junioru čempionāta uzvarētāja dažādās vecuma kategorijās. 1994. gadā Segedā kļuvusi par sudraba laureāti Pasaules junioru čempionātā (vecuma kategorijā līdz 16 gadiem). 2001. un 2002. gadā uzvarējusi Ukrainas sieviešu šaha čempionātos. 2002. gadā pārcēlusies uz dzīvi ASV. Kļuvusi par četrkārtējo ASV sieviešu šaha čempionāta uzvarētāju (2006, 2008, 2009, 2011), kā arī izcīnījusi šajā turnīrā 3 sudraba (2010, 2012, 2013) un 3 bronzas (2004, 2007, 2014) medaļas. 2019. gadā dalījusi 2.-3. vietu ASV šaha čempionātā. 2021. gada oktobrī dalījusi 8.-9. vietu ASV sieviešu šaha čempionātā. 2022. gada oktobrī Sentluisā ierindojusies 9. vietā ASV sieviešu šaha čempionātā. 2023. gada jūnijā Sentluisā uzvarējusi sieviešu lielmeistaru starptautiskajā šaha turnīrā Cairns Cup. 2023. gada oktobrī Sentluisā ierindojusies 8. vietā ASV sieviešu šaha čempionātā. Vairākkārt pārstāvējusi Ukrainas un ASV izlases lielākajos komandu šaha turnīros: Pasaules šaha olimpiādēs piedalījusies 9 reizes (2000-2016). Komandu vērtējumā ASV izlases sastāvā izcīnījusi sudraba (2004) un bronzas (2008) medaļas, bet individuālajā - zelta (2008) medaļu, Pasaules komandu šaha čempionātos piedalījusies 2 reizes (2009, 2013). Eiropas komandu šaha čempionātos piedalījusies 2 reizes (1999, 2001). Individuālajā vērtējumā izcīnījusi sudraba un bronzas medaļas (abas 2003). Anna Zatonskiha ir Doneckas Nacionālās universitātes absolvente. Precējusies ar Latvijā dzimušo Vācijas starptautisko lielmeistaru šahā Danielu Fridmanu. 2007. gadā ģimenē ir piedzimusi meita Sofija. 2nd quarter Presidential Board, July 2004, Tripoli, Libya Vitaly Zatonskih Results | www.uschesschamps.com 2021 U.S. WOMEN'S CHAMPIONSHIP Pairings & Results | www.uschesschamps.com 2023 Cairns Cup - Day 9 | www.uschesschamps.com 2023 U.S. Women's Championship The United States Chess Federation - Interview with Anna Zatonskih Anna Zatonskiha šahista profils vietnē fide.com Anna Zatonskiha šahista profils vietnē chessgames.com Anna Zatonskiha šahista profils vietnē 365chess.com Anna Zatonskiha šahista profils vietnē chesstempo.com Anna Zatonskiha šahista profils vietnē olimpbase.org (Pasaules šaha olimpiādes) Anna Zatonskiha šahista profils vietnē olimpbase.org (Eiropas komandu šaha čempionāti) Anna Zatonskiha šahista profils vietnē olimpbase.org (Pasaules komandu šaha čempionāti)