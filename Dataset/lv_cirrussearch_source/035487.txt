Hikaru Nakamura (angļu: Hikaru Nakamura; dzimis 1987. gada 9. decembrī Hirakatā) ir japāņu izcelsmes ASV starptautiskais lielmeistars šahā (2003). Piedzimis Japānā, taču jau 1989. gadā ģimene pārcēlusies uz Nakamuras mātes dzimteni - ASV. Šahu sācis spēlēt septiņu gadu vecumā. Desmit gadu vecumā kļuvis par ASV šaha federācijas meistaru, bet 2001. gadā FIDE Nakamuram piešķīrusi starptautiskā meistara (IM) un 2003. gadā - starptautiskā lielmeistara (GM) nosaukumu. 15 gadu un 79 dienu vecumā kļūstot par šaha lielmeistaru, Nakamura pārspēja Roberta Fišera 1958. gada rekordu. 2001. gadā uzvarējis ASV junioru šaha turnīrā Talsā un kļuvis par Pasaules junioru šaha čempionāta sudraba medaļas ieguvēju U14 vecuma grupā. 2004. gadā Tripolē piedalījies Pasaules šaha čempionātā pēc izslēgšanas sistēmas, kurā ticis līdz 4. kārtai. Tajā pašā gadā Mehiko uzvarējis starptautiskā šaha turnīrā, fināla pārspējot Sergeju Karjakinu ar 4½:1½. 2005. gadā pirmo reizi uzvarējis ASV šaha čempionātā. Tajā pašā gadā uzvarējis starptautiskajā šaha turnīrā Foxwoods Open, dalījis pirmo vietu Filadelfijas šaha turnīrā World Open un bijis otrais Lozannas jauno šaha meistaru turnīrā, finālā piekāpjoties Andrijam Volokitinam. 2006. gadā Lasvegasā uzvarējis šaha turnīrā North American Open. 2007. gadā Gibraltārā ieņēmis 2. vietu šaha festivālā (uzvarējis Vladimirs Akopjans) un uzvarējis starptautiskajā šaha turnīrā Barselonā. 2008. gadā uzvarējis Gibraltāra turnīrā Gibtelecom Masters. 2009. gadā otro reizi kļuvis par ASV šaha čempionu, kā arī dalījis pirmās vietas šaha turnīros World Open Filadelfijā un Donostia-San Sebastian Chess Festival Sansevastjanā. 2011. gadā izcīnījis iespaidīgu uzvaru šaha turnīrā Veikanzē (Nīderlande) Tata Steel Group, apsteidzot Višvanatanu Anandu, Magnusu Karlsenu un Levonu Aronjanu. 2012. gadā trešo reizi kļuvis par ASV šaha čempionāta uzvarētāju, kā arī uzvarējis starptautiskā turnīrā Hogevēnā (Nīderlande). 2013. gadā uzvarējis Londonas šaha turnīrā London Chess Classic 2013. 2015. gadā uzvarējis Gibraltāra šaha festivālā un ceturto reizi kļuvis par ASV šaha čempionu. 2016. gadā Maskavā piedalījies Pasaules šaha čempiona izcīņas cikla pretendentu turnīrā, kurā palicis 7. vietā. 2017. gada aprīlī Sentluisā kopā ar Fabiano Karuanu un Varužanu Akopjanu dalījis 3.-5. vietu ASV šaha čempionātā (uzvarējis Veslijs So). 2018. gada decembrī Sanktpēterburgā izcīnījis bronzas medaļas Pasaules čempionātos ātrajā šahā un šaha ātrspēlē. 2019. gadā uzvarējis ASV šaha čempionātā. 2022. gada jūlijā Madridē ierindojies 4. vietā Pasaules šaha čempionāta pretendentu turnīrā. 2022. gada decembrī Almati dalījis 2.-3. vietu Pasaules šaha ātrspēles čempionātā. 2023. gada novembrī Daglasā izcīnījis 2. vietu "FIDE Grand Swiss" turnīrā un iekļuvis 2024. gada FIDE Pretendentu turnīrā. Pārstāvējis ASV komandu lielākajos komandu šaha turnīros: Pasaules šaha olimpiādēs piedalījies 7 reizes (2006-2018). Komandu vērtējumā izcīnījis zelta (2016), sudraba (2018) un 2 bronzas (2006, 2008) medaļas; Pasaules komandu šaha čempionātā piedalījies 2 reizes (2010, 2013). Komandu vērtējumā izcīnījis sudraba (2010) medaļas. Individuālajā vērtējumā izcīnījis zelta (2010) un sudraba (2013) medaļas. Hikaru ir precējies ar Irānā dzimušo šaha lielmeistari Atusu Purkašjanu. «World Youth Championships 2001». Arhivēts no oriģināla, laiks: 2016. gada 1. oktobrī. Skatīts: 2016. gada 21. septembrī. «World Chess Championship : 2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 21. septembrī. «Nakamura finishes off Karjakin in Mexico». Arhivēts no oriģināla, laiks: 2012. gada 9. novembrī. Skatīts: 2016. gada 21. septembrī. «16-year Hikaru is US Champion». Arhivēts no oriģināla, laiks: 2012. gada 9. novembrī. Skatīts: 2016. gada 21. septembrī. Volokitin wins Young Masters in Lausanne «North American Open 2006». Arhivēts no oriģināla, laiks: 2016. gada 1. jūnijā. Skatīts: 2016. gada 21. septembrī. «Nakamura nach dramatischem Finish Sieger in Gibraltar 2008». Arhivēts no oriģināla, laiks: 2008. gada 9. aprīlī. Skatīts: 2016. gada 21. septembrī. «Hikaru Nakamura is the US Champion 2009». Arhivēts no oriģināla, laiks: 2012. gada 9. novembrī. Skatīts: 2016. gada 21. septembrī. «16th Unive Tournament 2012». Arhivēts no oriģināla, laiks: 2016. gada 4. oktobrī. Skatīts: 2016. gada 21. septembrī. «Hikaru Nakamura wins the London Chess Classic Super 16». Arhivēts no oriģināla, laiks: 2015. gada 28. maijā. Skatīts: 2016. gada 21. septembrī. The 2015 Tradewise Gibraltar Chess Festival - Masters U.S. Champ Final: Who else?! «2016 Candidates Tournament». Arhivēts no oriģināla, laiks: 2016. gada 11. septembrī. Skatīts: 2016. gada 21. septembrī. «2017 U.S. Championship». Arhivēts no oriģināla, laiks: 2017. gada 15. aprīlī. Skatīts: 2017. gada 11. aprīlī. FIDE World Rapid Champions: Dubov and Ju | ChessBase «FIDE World Blitz Champions: Carlsen and Lagno | ChessBase». Arhivēts no oriģināla, laiks: 2018. gada 31. decembrī. Skatīts: 2018. gada 31. decembrī. Results | www.uschesschamps.com Candidates Tournament 2022 2022 FIDE World Rapid & Blitz Championship Blitz Open [https://chess-results.com/tnr793016.aspx?lan=1&art=4&turdet=YES&flag=30 2023 FIDE Grand Swiss] OlimpBase :: Men's Chess Olympiads :: Hikaru Nakamura OlimpBase :: World Men's Team Chess Championship :: Hikaru Nakamura Atousa Pourkashiyan | آتوسا پورکاشیان‎ on Instagram Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)