London Stock Exchange plc (Londonas fondu birža) jeb LSE ir Apvienotās Karalistes fondu birža. Atrodas Londonā. Ietilpst London Stock Exchange Group grupā. Dibināta 1801. gadā. Akcijas biržā sadalītas divos tirgos: galvenais, kurā tiek pielaisti uzņēmumi, krui atbilst The Financial Services Authority (FSA) noteikumiem; alternatīvais (Alternative Investments Market, AIM), kurā nav tik stingru prasību. Oficiāli Londonas birža tika dibināta 1801. gadā, bet faktiski vērtspapīru vēstures tirdzniecība Anglijā sākās XVI. gadsimtā. Finansēt dārgus ceļojumus uz Ķīnu par pašu kapitālu nebija iespējams, angļu uzņēmumi pēc līdzīga modeļa Antverpenē savāca zeltu apmaiņā pret turpmāko uzņēmuma peļņas daļu. 1687. gadā piecpadsmit uzņēmumi Londonā tirgoja savus vērtspapīrus. 1695. gadā bija jau ap 150 uzņēmumu. Rezultātā neliela daļa no šīm akcijām aktīvi tirgojās, daudzi uzņēmumi izrādījās dzīvotnespējīgi. 1690. gadu angļu IPO burbulis dažkārt tiek salīdzināts ar 90. gadu dot-com burbuli. 1802. gadā tā pārcēlās uz Capel Court ēku. Pirmā pasaules kara laikā birža slēgta no 1914. gada jūnija līdz 1915. gada janvārim. Otrā pasaules kara sākumā 1939. gada septembrī birža slēgta uz sešām dienām. 1945. biržas ēkā trāpīja vācu V-2 raķete. 1972. gadā atklāta jauna biržas ēka — Stock Exchange Tower ("Fondu biržas tornis"). 1973. gadā biržā tika atļauts tirgoties sievietēm un ārzemniekiem. Martā Londonas birža (formāli) apvienoja 11 Lielbritānijas un Īrijas reģionālās biržas. 1980. gados tika atcelta finanšu tirgus regulēšana (nosaukta par Big Bang, "Lielo Sprādzienu"). Birža kļuva par privātu kapitālsabiedrību. Londonas fondu biržas galvenais indekss ir FTSE100, kas tika laists klajā 1984. gada 3.janvārī. Tas apkopo pirmos simts uzņēmumus ar lielāko kapitalizāciju, kas tiek kotēta Londonas fondu biržā. 2000. gadā birža kļuva par publisku kapitālsabiedrību. Kopš biržas operācijas kļuva vairāk datorizētas, Stock Exchange Tower bija palicis par lielu, un 2004. gadā birža pārcēlās uz ēku Paternosteras laukumā (Paternoster Square). 2007. gadā London Stock Exchange apvienojās ar Borsa Italiana, izveidojot London Stock Exchange Group (LSEG). 2020. gadā Londonas fondu biržas kopējie ieņēmumi bija 2124 miljoni mārciņu (2056 miljoni mārciņu 2019. gadā). Londonas biržā līdz 2021. gadam veidoja aptuveni 50 procentus no starptautiskās akciju tirdzniecības. 2021. gadā vidējais dienas akciju apgrozījums Londonas fondu biržā sastādīja 8,6 miljardi eiro. «Company overview». Arhivēts no oriģināla, laiks: 2013. gada 6. maijā. Skatīts: 2013. gada 2. maijā. «History of The Stock Market». bebusinessed.com. Skatīts: 2021. gada 8. novembris. «La prima Borsa di Londra: Royal Exchange». londonita.com. Arhivēts no oriģināla, laiks: 2017. gada 25. Februāris. Skatīts: 2021. gada 8. novembris. «Best United Kingdom Brokers Guide». comparebrokers.co. Skatīts: 2021. gada 8. novembris. «Our history». Arhivēts no oriģināla, laiks: 2015. gada 17. martā. Skatīts: 2015. gada 20. martā. «L'indice borsistico di Londra FTSE 100». strategia-borsa.it. Skatīts: 2021. gada 8. novembris. «A leading financial markets infrastructure and data provider». lseg.com. Arhivēts no oriģināla, laiks: 2021. gada 24. Marts. Skatīts: 2021. gada 8. novembris. «Amsterdam Topples London as Europe’s Main Share-Trading Hub». bloomberg.com. Skatīts: 2021. gada 8. novembris. London Stock Exchange