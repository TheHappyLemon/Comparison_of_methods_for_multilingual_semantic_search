Roberts Pikerings "Bo" Bērnems (angļu: Robert Pickering "Bo" Burnham; dzimis 1990. gada 21. augustā) ir amerikāņu komiķis, mūziķis, YouTube personība, aktieris un režisors. Savu darbību YouTube uzsācis jau 2006. gadā, kad viņš augšupielādēja vairākus video, kur viņš spēlēja paša sacerētas komiskas dziesmas. Atpazīstamību ieguva, kļūstot par vienu no pirmajām YouTube zvaigznēm. Vēlāk pievērsies stand-up komēdijai un izlaidis trīs šovus: Words Words Words (2010), what. (2013) un Make Happy (2016). 2016. gadā Bērnems paziņoja, ka pārtrauks uzstāšanos tiešraidēs, ko viņš vēlāk pamatoja ar trauksmi un panikas lēkmēm, ko piedzīvoja uz skatuves. 2018. gadā pirmizrādi piedzīvoja Bērnema pirmā režisētā filma "Astotā klase". 2020. gadā atveidojis lomu Emeraldas Finelas melnās komēdijas trillera filmā "Daudzsološa jauna sieviete". 2021. gadā Netflix platformā iznāca muzikāla stand-up filma Bo Burnham: Inside, ko viņš radīja savās mājās COVID-19 pandēmijas laikā. To nominēja Emmy balvai sešās kategorijās, saņemot divas, kā arī Grammy balvai divās kategorijās, saņemot vienu. «How Bo Burnham Turns Anxiety Into a Work of Art». TIME (angļu). 2018-07-12. Skatīts: 2024-01-23. Vikikrātuvē par šo tēmu ir pieejami multivides faili. Skatīt: Bo Bērnems. IMDb profils (angliski) AllMovie profils (angliski)