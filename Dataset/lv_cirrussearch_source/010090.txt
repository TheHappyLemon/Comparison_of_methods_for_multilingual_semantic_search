Fascija ir auduma josta, kas kalpo kā apģērba elements, ko nēsā latīņu rita Romas katoļu Baznīcas un Anglikāņu baznīcas garīdznieki un semināristi jeb kleriķi. To nēsā, uzsienot to sutanas vai sutanas ar pelerīnu virs jostas vietas starp krūtīm un nabu. Sasienot fasciju, tās galiem jābūt brīvi krītošiem uz leju un sējuma vietai jābūt pavirzītai uz kreiso pusi. Līdz otrajam Vatikāna koncilam bija divu veidu fascijas, kuru galos atradās bārkstu veidoti pušķi kā galero vai bārkstis. Pēc koncila sāka lietot tikai fascijas ar bārkstīm. Bascijas krāsa parāda garīdznieka pakāpi Baznīcas hierarhijā. Priesteriem, diakoniem un kleriķiem melnas krāsas zīda auduma fascijas, bet tās nēsā reti; Bīskapiem, prelātiem, monsinjoriem — violetas krāsas zīda auduma fascijas; kardināliem — purpursarkanas krāsas muāras auduma jeb zīda samta fascijas; pāvestam — baltas krāsas muāras auduma jeb zīda samta fascijas, pie tam tikai pāvesta fascijas galos ir redzams viņa ģerbonis. www.books.google.com www.books.google.com