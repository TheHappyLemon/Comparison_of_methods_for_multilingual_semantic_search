Ziemeļu zēni (somu: Pohjan Pojat, igauņu: Põhja Pojad) bija Somijas brīvprātīgo pulks Latvijas un Igaunijas brīvības cīņu laikā no 1919. gada janvāra līdz aprīlim. Virspavēlnieks bija somu ģenerālis Martins Vecers, kurš vienlaicīgi bija arī Igaunijas Dienvidu frontes komandieris, savukārt pulka komandieris bija igauņu izcelsmes pulkvedis Hanss Kalms. Liela daļa karavīru bija somu jēgeri, kas jau pirms tam bija piedalījušies Pirmā pasaules kara kaujās Zemgalē. Pulkam lieli nopelni Kaujā pie Paju un Valkas atbrīvošanā no lieliniekiem 1919. gada 1. februārī. Martins Vecers, ģenerālis, brīvprātīgo somu karavīru virspavēlnieks Igaunijā un Latvijā Hanss Kalms, pulkvedis, "Ziemeļu zēnu" pulka komandieris Johans Viktors Ālrots-Arajūri, pulkvedis-leitnants Ārne Snellmans, majors Veine Vuori, majors Pauls Polsons, kapteinis Elja Rihtniemi, kapteinis Ārne Salminens, kapteinis Lauri Rautanens, kapteinis Johaness Tamminens, leitnants Henriks Tornbergs, leitnants Ilmari Kalpa, kara ārsts Leo Lindells, radiospeciālists Hermans Untolahti, feldfēbelis Alūksnes novada Bejas kapos apbedīti deviņi 1919. gada 22. februārī Bejas kaujā kritušie somu karavīri. 1989. gada 2. februārī kapos uzlikts balts koka krusts un koka sētiņa, bet 2000. gada 7. maijā Bejas kapos atklāja piemiņas akmeni ar uzrakstu "Šeit atdusas somu brīvprātīgo pulka Ziemeļu zēni karavīri, kuri krituši Bejas kaujā 1919. gadā." 1999. gada 17. oktobrī pie Jaunalūksnes pagasta novadpētniecības centra atklāja somu karavīriem veltītu piemiņas plāksni. Dr.hist. Juris Ciganovs. «Somu «Ziemeļu zēnu» cīņas Latvijā». LR Aizsardzības ministrija, 2015-01-10.