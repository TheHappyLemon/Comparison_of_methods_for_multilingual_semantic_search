SpaceX CRS-29 bija ASV uzņēmuma SpaceX bezpilota kravas kosmosa kuģa Cargo Dragon lidojums uz Starptautisko kosmosa staciju NASA Commercial Resupply Services 2 (CRS-2) programmā. Cargo Dragon orbītā palaida 2023. gada 10. novembrī. CRS-29 lidojumam izmantoja Cargo Dragon kapsulu C211, kas jau vienu reizi izmantota (CRS-28). Nesējraķetei izmantoja pirmo pakāpi (sērijas numurs B1081), kas lidojusi vienu reizi. Cargo Dragon kopējā kravas masa augšupceļā bija 2950 kg. Hermētiskais nodalījums bija piepildīts ar 2381 kg kravas (kopā ar iepakojumu). Transportkuģa hermētiskajā sekcijā bija: mantas un pārtika apkalpei (681 kg), zinātnisko eksperimentu aparatūra un materiāli (1012 kg), stacijas rezerves daļas un aprīkojums (491 kg), ārpuskuģa aktivitāšu aparatūra (48 kg), datoru resursi (46 kg). Nehermētiskajā kravas sekcijā bija 569 kg krava: ILLUMA-T lāzersakaru eksperiments un AWE atmosfēras spīdēšanas uztveršanas instruments. Cargo Dragon palaida 2023. gada 10. novembrī 01:28 UTC ar nesējraķeti Falcon 9 Block 5 no Kanaverala raga Kosmosa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nosēdās uz nosēšanās laukuma LZ-1 Kanaveralas zemesragā. 11. novembrī 10:07 UTC kravas kuģis automātiskā režīmā saslēdzās ar SKS pie Harmony moduļa priekšējai pieslēgvietai pievienotā adaptera PMA-2 saslēgšanās mezgla IDA-2. 2023. gada 21. decembrī 22:05 UTC Cargo Dragon atvienojās no stacijas. 22. decembrī tas iedarbināja dzinējus un veica noiešanu no orbītas. 17:33 UTC nolaižamais aparāts nolaidās Atlantijas okeāna Meksikas līcī. Lidojuma ilgums bija 42 dienas 16 stundas 5 minūtes. Vikikrātuvē par šo tēmu ir pieejami multivides faili. Skatīt: SpaceX CRS-29. CRS-29 Mission SpaceX NASA’s SpaceX CRS-29 NASA NASA’s SpaceX CRS-29 Mission Overview NASA NASA's SpaceX CRS-29 Commercial Resupply Mission Blog NASA Dragon CRS-21,... CRS-29 (SpX 21,... 29) Gunter Dirk Krebs