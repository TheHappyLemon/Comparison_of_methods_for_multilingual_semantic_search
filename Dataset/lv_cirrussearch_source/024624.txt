"CSI Lasvegasa" (angļu: CSI: Crime Scene Investigation, CSI, CSI: Las Vegas) ir ASV televīzijas detektīvseriāls, kura autors ir Entonijs Zuikers. Seriālu no 2000. gada 6. oktobra līdz 2015. gada 27. septembrim pārraidīja CBS televīzijas kanālā ASV. Seriālam kopumā izdotas 15 sezonas ar 337 sērijām. Seriāls ir par Lasvegasas policijas departamenta (Las Vegas Police Department, LVPD; īstais departamenta nosaukums ir Lasvegasas metropoles policijas departaments (Las Vegas Metropolitan Police Department)) kriminālistiem. Noziegumu izmeklēšanā viņi izmanto fiziskos pierādījumus. Šis ir pirmais seriāls CSI seriālu sērijā, vēlāk no tā izveidoti atvasinātie seriāli "CSI Maiami" un "CSI Ņujorka". Atvasināto seriālu pārraidi pārtrauca attiecīgi pēc 10 un 9 sezonām. 2015. gadā izlaida vēl vienu atvasināto seriālu: "CSI: kibernoziegumi". "CSI Lasvegasa" tiek uzskatīts par vienu no pasaulē populārākajiem drāmas seriāliem. 2009. gadā seriālu visā pasaulē vēroja vairāk nekā 73,8 miljoni cilvēku. 2012. gadā to piekto reizi atzina par pasaulē skatītāko televīzijas seriālu. "CSI Lasvegasa" seriāls saņēmis vairākas balvas un nominācijas. Seriālu pārsvarā filmēja Universal Pictures studijā, Universalsitijā, Kalifornijā, ASV. 2015. gada maijā pēc 15. sezonas noslēguma paziņoja, ka seriālu vairs neturpinās uzņemt, un to noslēgs ar televīzijas filmu, ko pārraidīja 2015. gada 27. septembrī. Tāpat paziņoja, ka Teds Densons turpinās filmēties "CSI: kibernoziegumi". CBS Studios International. «CSI: Crime Scene Investigation Is The Most Watched Show In The World! – TV Ratings, Nielsen Ratings, Television Show Ratings». TV by the Numbers, 2010-06-11. Arhivēts no oriģināla, laiks: 2010-06-16. Skatīts: 2010. gada 11. jūnijs. 'CSI: Crime Scene Investigation' is the Most-Watched Show in the World Arhivēts 2014. gada 20. jūnijā, Wayback Machine vietnē. Sara Bibel; June 14, 2012 James Hibberd. «CSI to officially end with movie: William Petersen to return». Entertainment Weekly, 2015. gada 13. maijs. Skatīts: 2015. gada 13. maijs. Vikikrātuvē par šo tēmu ir pieejami multivides faili. Skatīt: CSI Lasvegasa. Oficiālā tīmekļa vietne IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski) Twitter profils