Ērestade (dāņu: Ørestad; IPA: [ˈøːɐstæð]) ir jaunākais Kopenhāgenas rajons ar 15 500 iedzīvotājiem (2019), kas atrodas Amageras salā. Ērestade ir sadalīta četros rajonos: Ziemeļērestade (Ørestad Nord), Amager Fælled, Ørestad City un Dienvidērestade (Ørestad Syd). Ērestades platība ir 3,1 kvadrātkilometri. Tās platums ir aptuveni 600 metri, bet garums — 5 kilometri. Ērestades vidusdaļa, Ørestad City, atrodas 4,5 km uz rietumiem no Kopenhāgenas lidostas Kastrupā un 5 km uz dienvidiem no Kopenhāgenas pilsētas centra. Pirmā celtniecība Ērestadē tika pabeigta 2001. gadā, un kopš pirmo iedzīvotāju pārcelšanās 2004. gadā tās iedzīvotāju skaits ir nepārtraukti pieaudzis. Vislielākais rajona iedzīvotāju skaita pieaugums bija no 2006. līdz 2008. gadam, kad tika pabeigtas daudzas dzīvojamās ēkas. Balla Sky viesnīca un Bella centrs Ērestades skola Metro līnija pie tirdzniecības centra Field's Kalna mājokļi Ērestades fakti BY&HAVN Skatīts 2020-07-20 Vikikrātuvē par šo tēmu ir pieejami multivides faili. Skatīt: Ērestade. Ērestades arhitektūras gids (angliski)