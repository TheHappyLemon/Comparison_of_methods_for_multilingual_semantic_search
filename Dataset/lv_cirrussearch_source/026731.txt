Braunsvila (angļu: Brownsville) ir pilsēta ASV Teksasas štata dienvidaustrumos, osta Riograndes upes krastā. Nozīmīgs rūpniecības centrs un transporta mezgls pie Meksikas robežas. Braunsvilas—Matamorosas aglomerācijā ir ap 1,137 miljoni iedzīvotāju, kas ir ceturtā lielākā ASV—Meksikas pārrobežu aglomerācija. Apdzīvotā vieta dibināta kā Forteksasas (Fort Texas) cietoksnis 1845. gadā. 1846. gadā pārdēvēts kaujā kritušā cietokšņa komandiera Džeikoba Brauna vārdā par Fortbraunu (Fort Brown). Pilsēta pie cietokšņa dibināta 1848. gadā kā jaundibinātā Kemerona apgabala centrs. Pilsētas tiesības sākotnēji piešķirtas 1850. gadā, bet juridisku strīdu dēļ to nācās atkārtot 1853. gadā. Amerikas pilsoņu kara laikā Braunsvila bija konfederātu kontrabandas tirdzniecības centrs. Pilsēta strauji attīstījās 20. gadsimta pirmajā desmitgadē sakarā ar tērauda rūpniecības bumu, kad tā ražošana trīskāršojās. Braunsvilā dzimuši vai dzīvojuši: Kriss Kristofersons (angļu: Kristoffer Kristofferson, 1936) ir bijušais amerikāņu aktieris un mūziķis. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 121. lpp. Vikikrātuvē par šo tēmu ir pieejami multivides faili. Skatīt: Braunsvila. Encyclopædia Britannica raksts (angliski) Brockhaus Enzyklopädie raksts (vāciski)