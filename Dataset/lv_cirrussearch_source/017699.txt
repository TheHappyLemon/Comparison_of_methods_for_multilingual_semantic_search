Teļecas ezers (krievu: Телецкое озеро), arī Altinkels (altajiešu: Алтын Кӧл) ir kalnu ezers Krievijā, Rietumsibīrijas dienvidos, Altaja Republikā. 25. dziļākais ezers pasaulē. Nosaukumu ezers ieguvis pirms apmēram 400 gadiem no krievu pirmatklājējiem: ezera krastā dzīvoja Altaja ciltis, kas sevi dēvēja par "telesiem" (teleuti). Vietējie iedzīvotāji ezeru vienmēr dēvējuši par Altinkelu ("Zelta ezeru"). Ezers atrodas tektoniskas izcelsmes gultnē. Visapkārt ezeram atrodas kalni, kuru augstums - 2000 - 2 500 m. Praktiski visur krasti krauji, ar aizām. Ezera ūdens dzidrs, ļoti tīrs. Ezera ielejā klimats ir kontinentāls, katrā no ezera galiem tas atšķiras. Dienvidu galā ūdens vidēji par 4 - 5 grādiem siltāks, savukārt ziemeļu galā ir divreiz vairāk nokrišņu. Ziemeļu gals katru ziemu aizsalst - ledus ir neparasti dzidrs, piekrastē pat 5 - 6 metru dziļumā labi apskatāma ezera gultne. Ezera krastos novērojama reta, bīstama parādība - dienā sasilušās klintis naktīs atdziestot saraujas un "šauj" ar akmeņiem. Praktiski viss ezers iekļauts rezervātā (Altaja dabas rezervāts), taču no ziemeļu ciematiem ar motorlaivām iespējams apmeklēt vairākus dabas pieminekļus - Korbu ūdenskritumu, līci - meteorīta krāteri dienvidu krastā un Čulišmanas upes deltu. Kopīgi ar vairākiem citiem Altaja dabas pieminekļiem iekļauts UNESCO Pasaules Mantojuma sarakstā. Vikikrātuvē par šo tēmu ir pieejami multivides faili. Skatīt: Teļecas ezers. Encyclopædia Britannica raksts (angliski) Krievijas Lielās enciklopēdijas raksts (krieviski) "Климат, лёд, вода, ландшафты". Фотогалерея (более 300 фотографий) экспедиций Томского государственного университета в бассейн Телецкого озера 2008-2010 годов. Рудой А.Н., Микулич И.А., Тюнякина Е.А., Пшеленский Е.Ю. НОВАЯ РАДИУГЛЕРОДНАЯ ДАТИРОВКА НА РАЗРЕЗЕ БЕЛЕ И НОВЫЕ СООБРАЖЕНИЯ О ВОЗРАСТЕ ВПАДИНЫ ТЕЛЕЦКОГО ОЗЕРА.