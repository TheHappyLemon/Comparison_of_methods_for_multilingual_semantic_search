Pimelīnskābe (heptāndiskābe, 1,5-pentāndikarbonskābe, HOOC–(CH2)5–COOH) pieder pie piesātinātajām divvērtīgajām karbonskābēm. Pimelīnskābes sāļus un esterus sauc par pimelinātiem (grieķu: pimelos - tauki). Pimelīnskābe ir balta, kristāliska viela, kas nedaudz šķīst ūdenī. Organismā pimelīnskābes atvasinājumi veidojas no aminoskābes lizīna. Pimelīnskābe atrodama zālēdāju dzīvnieku urīnā. Var iegūt no cikloheksanona vai salicilskābes, reducējot salicilskābi līdz tetrahidrosalicilskābei, kuras ketoforma (β-karbonskābe) hidratējoties dod pimelīnskābi (notiek sešlocekļu cikla atvēršanās). Iegūst arī, oksidējot rīcineļļu, vai no pentametilēnhlorīda caur tā dinitrilu.