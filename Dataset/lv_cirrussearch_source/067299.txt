Hirodipteri (Chirodipterus) ir izmirušu dipterīdveidīgo zivju ģints no divējādelpojošo zivju virskārtas. Dzimtu 1933. gadā izdalīja vācbaltiešu paleontologs Valters Gross. Zivis dzīvoja augšdevona laikā Eiropā, Ķīnā un Austrālijā. Ģints tipveida suga ir Chirodipterus wildungensis Gross, 1933 no Reinas apgabala frānas stāva nogulumiem Vācijā. Hirodipteri ir salīdzinoši lielas zivis ar īsu purnu un spēcīgu sakodienu. Zobu plātnes ir masīvas, smalcinošā tipa, ar gludu virsmu un 5—6 īsiem ķīļiem. Pterigoīdās plātnes robežojas pa viduslīniju. Lemesis ir izliekta valnīša veidā. Žoklim ir dermopalatīna plātņu pāris. Kosmīns ir uz galvaskausa kauliem, bet nav uz zobu plātnēm. ģints: Chirodipterus suga: Chirodipterus australis Miles, 1977 suga: Chirodipterus interstints Krupina, 2000 suga: Chirodipterus liangchengi Song et Chang, 1991 suga: Chirodipterus onawayensis Schultze, 1982 suga: Chirodipterus paddiensis Miles, 1977 suga: Chirodipterus potteri Kemp, 2000 suga: Chirodipterus rhenanus Mörs, 1991 suga: Chirodipterus wildungensis Gross, 1933 Татаринов Л.П., Новицкая Л.И., Бесчелюстные и древние рыбы. Справочник для палеонтологов, биологов и геологов, МОСКВА, ГЕОС, 2004., 390. lpp.