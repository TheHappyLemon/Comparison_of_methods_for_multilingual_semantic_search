Linda Liepiņa (dzimusi 1974. gada 8. oktobrī Rīgā) ir latviešu uzņēmēja un politiķe. Bijusi 13. Saeimas deputāte (ievēlēta no partijas KPV LV, bet to pametusi). Šobrīd pārstāv partiju "Latvija pirmajā vietā", no kuras saraksta ievēlēta 14. Saeimā. VIdējo izglītību ieguvusi Rīgas Natālijas Draudziņas vidusskolā. Absolvējusi Baltijas Krievu institūtu, 2005. gadā iegūstot profesionālo maģistra grādu uzņēmējdarbības vadībā un administrēšanā. Pirms ievēlēšanas Saeimā bija uzņēmēja, vadīja sev piederošos uzņēmumus "Wok Rīga" un "Wok Tallinn". Dzīvojusi un strādājusi arī ārpus Latvijas, Francijā. Publiski izskanējusi informācija, ka L. Liepiņai ir atkarība no alkohola. 2016. gadā L. Liepiņa iestājās partijā "Kam pieder valsts" un 2018. gadā tika ievēlēta 13. Saeimā no KPV LV saraksta. Saeimā viņa iekļāvās KPV LV daļai, kas atbalstīja Aldi Gobzemu valdības vadītāja amatā un bija pret partijas iesaisti Krišjāņa Kariņa valdībā. 2019. gadā L. Liepiņa izstājās no partijas KPV LV un tās Saeimas frakcijas, turpmāk darbojoties Saeimā kā neatkarīgai opozīcijas deputātei. Vadīja 13. Saeimas Pieprasījumu komisiju no tās darbības sākuma līdz 2019. gada septembrim. 2020. gada 16. oktobrī L. Liepiņa paziņoja, ka noliek Saeimas deputātes mandātu, bet turpinās darboties politikā. 2021. gada augustā L. Liepiņa bija Aināra Šlesera veidotās partijas "Latvija pirmajā vietā" dibinātāju skaitā. 2022. gada rudenī notikušajās Saeimas vēlēšanās ievēlēta 14. Saeimā. Linda Liepiņa[novecojusi saite] 13. Saeimas vēlēšanas Deputāte Linda Liepiņa atklāti par iemīlēšanos "sliktajos puišos" un vardarbību no vīra puses apollo.lv LETA. «Uzņēmēja Liepiņa pauž aizdomas par RTU Absolventu asociācijas valdes locekļa Feldmaņa iesaisti nelikumīgās ES naudas sadales shēmās».[novecojusi saite] Liepiņa izstājas no 'KPV LV' frakcijas un partijas; izstāšanos apsver arī Sprūde Delfi Linda Liepiņa paziņo par Saeimas deputātes mandāta nolikšanu LSM