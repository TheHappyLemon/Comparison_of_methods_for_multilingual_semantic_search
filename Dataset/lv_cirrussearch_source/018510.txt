Svētais Valentīns (latīņu: Valentinus, miris ap 269. gadu) ir 3. gadsimta kristiešu svētais. Kopš viduslaikiem Svētā Valentīna vārds tiek saistīts ar romantisko mīlestību un mūsdienās izpaužas Valentīndienas tradīcijā. Par šo svēto bez dažādām leģendām nav zināms gandrīz nekas, izņemot to, ka viņš miris ap 269. gadu pie Romas. Iespējams, ka rakstos sastopamas ziņas par diviem dažādiem Valentīniem. Pirmoreiz Valentīna vārds parādās starp 460. un 544. gadu izdotajā martirologā Martyrologium Hieronymianum, bet kā mīlestības simbols — 14. gadsimta angļu autora Džefrija Čosera darbos. Daži pētnieki uzskata, ka baznīca ieviesa Valentīndienas atzīmēšanu, lai pārtrauktu romiešu auglības svētku — luperkāliju svinēšanu. 2017. gada februārī 3D dizaineris Sisero Moraess rekonstruēja Svētā Valentīna seju, izmantojot viņa galvaskausu, kurš glabājas Kosmedinas Sv. Marijas bazilikā Romā. Henry Ansgar Kelly, in "Chaucer and the Cult of Saint Valentine" (Leiden: Brill) 1986, pp. 58-63 Jack B. Oruch, "St. Valentine, Chaucer, and Spring in February" Speculum 56.3 (July 1981:534–565) Zinātnieki rekonstruējuši svētā Valentīna seju[novecojusi saite] Vikikrātuvē par šo tēmu ir pieejami multivides faili. Skatīt: Svētais Valentīns.