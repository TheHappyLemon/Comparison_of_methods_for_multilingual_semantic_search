Krimas Autonomā Padomju Sociālistiskā Republika (krimas tatāru: Qırım Muhtar Sotsialist Şuralar Cumhuriyeti) bija autonoma republika Krimas pussalas teritorijā, kas pastāvēja no 1921. gada 18. oktobra līdz 1945. gada 30. jūnijam un no 1991. gada 12. februāra līdz 1992. gada 26. februārim. Krimas Autonomā Sociālistiskā Padomju Republika tika izveidota 1921. gada 18. oktobrī Krievijas SFPR sastāvā, vēlāk pārdēvēta par Krimas Autonomo Padomju Sociālistisko Republiku saskaņā ar 1936. gada PSRS, 1937. gada Krievijas PFSR un 1937. gada Krimas APSR konstitūcijām. 1945. gada 30. jūnijā šo autonomo republiku pārveidoja par Krimas apgabalu, kas 1954. gada 26. aprīlī tika nodota Ukrainas PSR sastāvā. 1991. gada 12. februārī autonomija tika atjaunota kā Ukrainas PSR sastāvdaļa (no 1991. gada 24. augusta neatkarīga Ukraina), 1992. gada 26. februārī tā tika pārdēvēta par Krimas Republiku, bet 1994. gada 21. septembrī par Krimas Autonomo Republiku. Vikikrātuvē par šo tēmu ir pieejami multivides faili. Skatīt: Krimas Autonomā Padomju Sociālistiskā Republika. Encyclopædia Britannica raksts (angliski) Krievijas Lielās enciklopēdijas raksts (krieviski)