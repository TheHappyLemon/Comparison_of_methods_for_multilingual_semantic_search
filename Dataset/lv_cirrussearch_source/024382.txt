Jānis Ikaunieks (dzimis 1995. gada 16. februārī) ir Latvijas futbolists, spēlē uzbrūkošā pussarga pozīcijā, Latvijas futbola izlases dalībnieks. Šobrīd (2024.) Ikaunieks pārstāv Latvijas klubu RFS. Karjeru Ikaunieks sāka FK Liepājas Metalurgs, bet 2014. gadā pēc Metalurga bankrota pievienojās FK Liepāja. Viņš tika atzīts par 2014. gada Virslīgas maija labāko spēlētāju. 2014. gada 11. jūnijā Ikaunieks FK Liepāja uzvarā 7:0 pār FC Jūrmala guva četrus vārtus. 2014. gada 5. decembrī viņš tika atzīts par 2014. gada sezonas Virslīgas labāko spēlētāju. 2015. gada 3. janvārī viņš oficiāli kļuva par Francijas FC Metz komandas futbolistu. 2016. gada nogalē Ikaunieks noslēdza divarpus gadu līgumu ar Grieķijas Superlīgas klubu Larisas AEL. 2017. gada jūnijā Ikaunieks atgriezās Latvijā — FK Liepāja/MOGO, tiekot izīrēts no FC Metz un Larisas AEL, taču aizvadīja tikai divas spēles, jo guva savainojumu, kura ārstēšanai bija vajadzīga operācija. 2017. gadā ar komandu FK Liepāja/MOGO ieguva Latvijas kausu futbolā. 2018. gada jūlijā lauza līgumu ar FC Metz un pilnībā pārgāja uz Liepājas klubu, parakstot līgumu uz 3 gadiem. 2020. gada janvārī pec abpusējas vienošanās līgums ar FK Liepāja tika lauzts. 2020. gada 11. februārī pievienojās Norvēģijas Eliteserien klubam Strømsgodset, parakstot trīs gadu līgumu. Tomēr J. Ikaunieks Norvēģijā neaizvadīja pat vienu pilnu sezonu un tā paša gada augustā atgriezās Latvijā, pievienojoties RFS. 2021. gada februārī pārgāja uz Somijas Veikkausliiga klubu KuPS. Tajā aizvadīja divas sezonas, divreiz kļūstot par Somijas kausa ieguvēju. Pirms 2023. gada sezonas atgriezās Virslīgas klubā RFS un šī kluba rindās kļuva par 2023. gada Latvijas čempionu. Sezonas laikā J. Ikaunieks guva 15 vārtus, tostarp realizēja 11 metru soda sitienu pēdejās kārtas spēlē pret FK Metta, kas nodrošināja komandai čempiontitulu. 2014. gada 13. oktobrī Ikaunieks debitēja Latvijas izlasē Eiropas čempionāta kvalifikācijas spēlē pret Turciju. Savos pirmos (un arī otros) vārtus izlasē viņš guva 2016. gada 29. martā spēlē pret Gibraltāru. Viņa vecākais brālis Dāvis Ikaunieks arī ir futbolists. «Par Sportland mēneša labāko spēlētāju atzīts Ikaunieks, treneris – Beškarevs». futbolavisliga.lv. 2014. gada 6. jūnijā. Arhivēts no oriģināla, laiks: 2016-03-04. Skatīts: 2014-06-12. «FK Liepāja ar 7:0 sagrauj Jūrmalu». futbolavirsliga.lv. 2014. gada 11. jūnijā. Arhivēts no oriģināla, laiks: 2014-09-18. Skatīts: 2014-06-12. «Jānim Ikauniekam divarpus gadu līgums Grieķijā». sportacentrs.com. 2016. gada 27. decembris. Skatīts: 2016. gada 28. decembrī. Krišs Upenieks. «Jānis Ikaunieks atgriežas Liepājā». sportacentrs.com, 2017. gada 15. jūnijā. Skatīts: 2017. gada 15. jūnijā. «Jānis Ikaunieks lauž līgumu ar "Metz" un kļūst par pilntiesīgu "Liepājas" spēlētāju». sportacentrs.com. 2018. gada 6. jūlijs. Skatīts: 2020. gada 11. februārī. «Jānis Ikaunieks un “Liepāja” pārtraukuši sadarbību». liepajniekiem.lv. 2020. gada 18. janvāris. Skatīts: 2020. gada 11. februārī. «Jānis Ikaunieks parakstījis līgumu ar bijušo Norvēģijas čempioni». sportacentrs.com. 2020. gada 11. februāris. Skatīts: 2020. gada 11. februārī. «Jānis Ikaunieks atgriežas Latvijā un pievienojas RFS». jauns.lv. 2020. gada 6. augusts. Skatīts: 2023. gada 14. novembrī. «"Riga" klupiens un Ikaunieka pendele ļauj RFS atgūt Virslīgas titulu». sportacentrs.com. 2023. gada 11. novembris. Skatīts: 2023. gada 14. novembrī. National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)