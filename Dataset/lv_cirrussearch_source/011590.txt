Peters Renē Baumanis (Peter René Baumann; dzimis 1968. gada 5. janvārī), plašāk pazīstams kā DJ BoBo, ir šveiciešu dziedātājs, dziesmu autors, dejotājs un mūzikas producents. Viņš ir izdevis 10 studijas albumus, kā arī vairākas dziesmu izlases, un viņa ieraksti ir pārdoti vairāk nekā 14 miljonos kopiju visā pasaulē. Tāpat mūziķis izdevis vairāk nekā 30 singlus, no kuriem vairāki guvuši labus panākumus ne tikai vācvalodīgo, bet arī citu Eiropas valstu topos. Karjeras laikā desmit reizes ieguvis World Music balvu kā Šveices vislabāk pārdotākais mākslinieks. Par saviem ierakstiem ir saņēmis vairākas sertifikācijas Eiropas, Āzijas un Dienvidamerikas valstīs. 2007. gadā DJ BoBo pārstāvēja Šveici Eirovīzijas dziesmu konkursā ar dziesmu Vampires Are Alive, taču pusfinālā ieņēma 20. vietu un nekvalificējās finālam. Vikikrātuvē par šo tēmu ir pieejami multivides faili. Skatīt: DJ BoBo. Oficiālā tīmekļa vietne