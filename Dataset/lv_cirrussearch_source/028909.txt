Eino Rudolfs Voldemars Holsti (somu: Eino Rudolf Woldemar Holsti, 1881. gada 8. oktobris — 1945. gada 3. augusts) bija Somijas politiķis un diplomāts, filosofijas doktors. Dzimis Jiveskilē, Somijas lielhercogistē. Atpazīstamību ieguvis kā žurnālists. No 1914. līdz 1918. gadam bijis deputāts lielhercogistes parlamentā, pārstāvot Jauno somu partiju. 1917. gadā Holsti bija Somijas Senātā senators bez portfeļa. Pēc Somijas neatkarības pasludināšanas darbojies kā diplomāts, 1919. gadā pārstāvis Tautu Savienībā. Vairākās valdībās no 1919. līdz 1922. gadam ārlietu ministrs. 1922. gadā ievēlēts Somijas parlamentā, kur bijis deputāts līdz 1923. gadam. Vēlāk turpinājis darboties kā diplomāts, tajā skaitā kā vēstnieks Igaunijā no 1923. līdz 1927. gadam. No 1936. līdz 1938. gadam atkārtoti vadījis Ārlietu ministriju. Vēlāk ar ģimeni pārcēlies uz Amerikas Savienotajām Valstīm, kur lasījis lekcijas Stenforda Universitātē. Miris operācijas laikā. Vikikrātuvē par šo tēmu ir pieejami multivides faili. Skatīt: Rudolfs Holsti.