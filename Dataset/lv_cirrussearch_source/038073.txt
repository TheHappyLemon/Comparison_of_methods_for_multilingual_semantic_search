Aleksandrs Areščenko (krievu: Александр Валентинович Арещенко; dzimis 1986. gada 15. jūnijā Vorošilovgradā) ir Ukrainas starptautiskais lielmeistars šahā (2002). 2000. gadā Spānijā uzvarējis Pasaules junioru šaha čempionātā U14 vecuma grupā. 2001. gadā uzvarējis šaha turnīrā Mikolajivā. 2002. gadā dalījis pirmo vietu starptautiskajā šaha turnīrā Sanktpēterburgā. 2003. gadā kopā ar Jevgeņiju Mirošničenko un Eduardu Rozentālu dalījis pirmo vietu Francijas šaha festivālā Cappelle-la-Grande. 2005. gadā uzvarējis starptautiskajos šaha turnīros Koventri un Orhūsā, kā arī kļuvis par Ukrainas šaha čempionāta uzvarētāju. Divus gadus pēc kārtas dalījis pirmās vietas starptautiskajos šaha turnīros Menas salā: 2005. gadā kopā ar Aleksandru Šabalovu, bet 2006. gadā kopā ar Sergeju Volkovu. 2007. gadā kopā ar Hikaru Nakamuru un Emīlu Sutovski dalījis otro vietu Gibraltāras šaha festivālā (uzvarējis Vladimirs Akopjans). 2009. gadā dalījis pirmās vietas starptautiskajos šaha turnīros Ņūdelī un Mumbajā, kā arī kopā ar Borisu Avruhu uzvarējis Cīrihes starptautiskajā šaha turnīrā. 2012. gadā Kijivā kļuvis par Ukrainas šaha čempionāta sudraba laureātu, kā arī kopā ar Bartošu Socko dalījis pirmo vietu Mihaila Čigorina memoriālā Sanktpēterburgā. Piedalījies Pasaules kausa izcīņās šahā pēc izslēgšanas sistēmas: 2005. gadā Hantimansijskā iekļuvis 3. kārtā, kurā zaudējis Levonam Aronjanam; 2009. gadā Hantimansijskā iekļuvis 3. kārtā, kurā zaudējis Dmitrijam Jakovenko; 2013. gadā Trumsē iekļuvis 3. kārtā, kurā zaudējis Vladimiram Kramņikam; 2013. gadā Baku iekļuvis 3. kārtā, kurā zaudējis Vei Ji. Pārstāvējis Ukrainas komandu lielākajos komandu šaha turnīros: Eiropas komandu šaha čempionātos piedalījies 3 reizes (2007, 2013-2015). Individuālajā vērtējumā izcīnījis sudraba (2007) medaļu; Pasaules komandu šaha čempionātos piedalījies 2 reizes (2011-2013). Komandu vērtējumā izcīnījis 2 bronzas (2011, 2013) medaļas; Pasaules jauniešu U16 komandu šaha olimpiādē piedalījies 2002. gadā un komandu vērtējumā izcīnījis sudraba medaļu. Par panākumiem turnīros FIDE 2001. gadā Areščenko piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. «World Youth Championships 2000». Arhivēts no oriģināla, laiks: 2016. gada 1. oktobrī. Skatīts: 2017. gada 7. aprīlī. Areshchenko wins the Ukraine Championship 2005 «Ukrainian Championship 2012». Arhivēts no oriģināla, laiks: 2017. gada 3. aprīlī. Skatīts: 2017. gada 7. aprīlī. M.Chigorin Memorial 2012 2005 World Cup 2009 World Cup «2013 World Cup». Arhivēts no oriģināla, laiks: 2016. gada 21. oktobrī. Skatīts: 2017. gada 7. aprīlī. «2015 World Cup». Arhivēts no oriģināla, laiks: 2017. gada 22. novembrī. Skatīts: 2017. gada 7. aprīlī. OlimpBase :: European Men's Team Chess Championship :: Alexander Areschenko OlimpBase :: World Men's Team Chess Championship :: Alexander Areschenko OlimpBase :: World Youth U16 Chess Olympiads :: Alexander Areschenko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)