"Blēras ragana: Kursa darbs no viņpasaules" (angļu: The Blair Witch Project) ir 1999. gada ASV šausmu filma, kuras režisori un scenārija autori ir Denjels Miriks un Eduardo Sančess. Filmā galvenās lomas atveido Hetere Donahjū, Maikls Viljamss un Džošua Leonards. Filma stāsta par trīs filmu studentiem, kuri 1994. gadā dodas uz Mērilendas mežiem, lai izveidotu dokumentālo filmu par vietējo mītu — Blēras raganu. Visi trīs pazūd un viņu nofilmēto materiālu atrod trīs gadus vēlāk. Šis atrastais videoieraksts ir filma, ko redz skatītājs. Miriks un Sančess leģendu par Blēras raganu izdomāja 1993. gadā. Viņi izstrādāja 35 lapaspušu garu scenāriju ar improvizētu dialogu. Žurnālā Backstage tika izvietots aktieru meklēšanas sludinājums. Filmu uzfilmēja 1997. gada oktobrī, kopumā uzņemot 20 stundu materiālu, ko saīsināja līdz 81 minūtei. Filmas "Blēras ragana: Kursa darbs no viņpasaules" pirmizrāde notika 1999. gada 23. janvārī Sandensas kinofestivālā. Mārketinga nolūkos internetā tika izplatīti viltus policijas ziņojumi par trīs pazudušiem studentiem, kas izraisīja plašas diskusijas par to, vai filma ir reāla dokumentāla filma vai izdomāts darbs. Filma guva lielus finansiālus panākumus, nopelnot gandrīz 250 miljonus ASV dolāru, padarot to par vienu no visu laiku pelnošākajām neatkarīgajām filmām. Filmai izdoti divi turpinājumi (Book of Shadows: Blair Witch 2 (2000) un Blair Witch (2016)). Filmas "atrastā videoieraksta tehnika" vēlāk izmantoja arī tādās šausmu filmās kā "Paranormālās parādības" (Paranormal Activity, 2007) un "Nezvērs" (Cloverfield, 2008). Tīmekļa vietnē Rotten Tomatoes filmai ir 86% vērtējums. «The Blair Witch Project». Box Office Mojo. Skatīts: 2023. gada 28. oktobrī. «The Blair Witch Project». The A.V. Club (angļu). 1999-07-22. Skatīts: 2023-10-28. Charles Lyons. «‘The Blair Witch Project’ Scares Off Hollywood Convention». Variety (en-US), 1999-09-08. Skatīts: 2023-10-28. «`BLAIR WITCH' PROCLAIMED FIRST INTERNET MOVIE». Chicago Tribune. 1999-08-17. Skatīts: 2023-10-28. Nicholas Barber. «Was The Blair Witch Project the last great horror film?». www.bbc.com (angļu). Skatīts: 2023-10-28. «The Blair Witch Project - Rotten Tomatoes». www.rottentomatoes.com (angļu). 1999-01-25. Skatīts: 2023-10-28. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)