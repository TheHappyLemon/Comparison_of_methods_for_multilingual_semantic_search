Virtemberga (vācu: Württemberg) bija viena no Svētās Romas impērijas, vēlāk Vācijas Impērijas valstīm. Kopš 1952. gada Bādenes-Virtembergas federālās zemes sastāvā. Izveidojusies viduslaikos senās Švābijas zemes teritorijā Nekāras upes baseinā. Kopš 12. gadsimta pastāvēja Virtembergas grāfiste, kopš 1495. gada Virtembergas hercogiste ar rezidences pilsētām Štutgarti und Ludvigsburgu. 1793. gadā no Virtembergas atdalīja Elzasas teritoriju, ko pievienoja Francijai. 1803. gadā tā kļuva par Virtembergas kūrfirsta valsti, 1806. gadā par suverēnu Virtembergas karalisti līdz iekļaušanai Vācijas Impērijas sastāvā 1871. gadā. Pēc Otrā pasaules kara atradās okupācijas zonā (1945—1952), sadalīta Virtembergas-Bādenes (Württemberg-Baden, galvaspilsēta Štutgarte) un Virtembergas-Hohencolernas (Württemberg-Hohenzollern, galvaspilsēta Tībingene) daļās.