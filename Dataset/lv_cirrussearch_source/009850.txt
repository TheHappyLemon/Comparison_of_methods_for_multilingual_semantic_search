Levi Leipheimers (angļu: Levi Leipheimer; dzimis 1973. gada 24. oktobrī Bjūtā, Montānas štatā, ASV) ir bijušais profesionālais amerikāņu šosejas riteņbraucējs, kura pēdējā pārstāvētā komanda bija UCI ProTour komanda RadioShack. Viņa ievērojamākie sasniegumi ir trīs uzvaras (2007—2009) Tour of California, uzvara 2006. gada Dauphiné Libéré un 2005. gada Vācijas tūrē, kā arī otrā vieta kopvērtējumā 2008. gada Vuelta a España, trešā vieta 2001. gada Vuelta a España un četri finiši pirmajā desmitniekā Tour de France, ieskaitot trešo vietu kopvērtējumā 2007. gadā. Levi Leipheimers ar savu sievu Odesu Gunnu dzīvo Santarosā, Kalifornijā, bet riteņbraukšanas sezonas laikā viņš dzīvo Spānijas pilsētā Žironā. Leipheimers uzvarēja 2007. gada ASV šosejas riteņbraukšanas čempionātā, par 1m 11s apsteidzot savu Discovery komandas biedru un iepriekšējo čempionu Džordžu Hinkapī. 2008. gada Olimpisko spēļu bronzas medaļas ieguvējs individuālajā braucienā. 2012. gadā atzinies dopinga lietošanā, laikā, kad pārstāvēja ASV komandu US Postal, par ko tika diskvalificēts uz sešiem mēnešiem. Vēlāk USADA paziņoja, ka tiek anulēti visi viņa uzrādītie rezultāti laika posmā no 1999. gada jūnija līdz 2006. gada jūlijam, kā arī 2007. gada jūlijā. Nedēļu pēc atzīšanās dopinga lietošanā Omega Pharma-Quick Step komanda oktobrī lauza līgumu ar Leipheimeru. 2013. gada maijā, nespējot atrast jaunu komandu, Leipheimers beidza profesionālo karjeru. «Butte's Leipheimer Wins, Bozeman's van Garderen 11th in Switzerland». Helena Independent Record. 2011. gada 20. jūnijs. Skatīts: 2011. gada 24. augusts. «Levi Leipheimer Suspension». USADA. 2012. gada 10. oktobris. «Arhivēta kopija». Arhivēts no oriģināla, laiks: 2013. gada 18. maijā. Skatīts: 2012. gada 11. oktobrī. «Cyclist Levi Leipheimer of Santa Rosa dropped from Quick-Step team». San Jose Mercury News. 2012. gada 16. oktobris. Vikikrātuvē par šo tēmu ir pieejami multivides faili. Skatīt: Levi Leipheimers. Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)