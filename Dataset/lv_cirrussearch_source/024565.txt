Rezāvi Horasānas ostāns (persiešu: استان خراسان رضوی, Ostân-e Xorâsân-e Razavi) ir Irānas ostāns, Irānas pirmās pakāpes administratīvā iedalījuma vienība. Atrodas valsts ziemeļaustrumos vēsturiskajā Horasānas reģionā. Robežojas ar Ziemeļhorasānu, Semnānu un Dienvidhorasānu, kā arī ar Turkmenistānu un Afganistānu. Ostāna administratīvais centrs ir Mešheda, kas ir Irānas otra lielākā pilsēta aiz Teherānas. Lielākās ostāna pilsētas ir Mešheda (3001 184), Neišābūra (264 375), Sabzevāra (243 700), Torbate Heidarīje (140 019), Kāšmara (102 282), Gūčāna (101 604) un Torbate Džāma (100 449). Ostāns izveidots 2004. gadā, sadalot tobrīd lielāko Irānas ostānu Horasānu trijos jaunos ostānos. Nosaukts par godu vienam no šiītu 12 imāmiem, Muhameda pēctecim Alī er Rezā, ap kura kapenēm faktiski uzbūvēta ostāna galvaspilsēta Mešheda. «Aljazeera.Net - Iran breaks up largest province». web.archive.org. 2006-05-20. Arhivēts no oriģināla, laiks: 2006-05-20. Skatīts: 2019-02-28. Vikikrātuvē par šo tēmu ir pieejami multivides faili. Skatīt: Rezāvi Horasāna.