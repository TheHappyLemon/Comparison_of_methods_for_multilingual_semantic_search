1988. gada Eiropas čempionāts futbolā notika Vācijas Federatīvajā Republikā no 10. līdz 25. jūnijam. Tas bija pēc skaita 8. Eiropas čempionāts futbolā, ko rīkoja UEFA. Par Eiropas čempioniem kļuva Nīderlandes izlase, kas finālā ar 2—0 pārspēja PSRS izlasi. Šīs 8 komandas piedalījās 1988. gada Eiropas čempionātā. Turnīram automātiski kvalificējās laukuma saimnieki VFR izlase. Anglija Dānija Itālija Īrija Nīderlande PSRS Spānija VFR Olympiastadion, Minhene — 69 000 Parkstadion, Gelzenkirhene — 62 000 Volksparkstadion, Hamburga — 61 200 Waldstadion, Frankfurte pie Mainas — 61 000 Rheinstadion, Diseldorfa — 55 850 Niedersachsenstadion, Hannovere — 50 423 Mercedes-Benz Arena, Štutgarte — 50 000 Müngersdorfer Stadion, Ķelne — 47 000 Turnīra formāts bija tieši tāds pats, kā iepriekšējā čempionātā. 8 komandas bija sadalītas 2 grupās pa četrām komandām. Katras grupas divas spēcīgākās komandas iekļuva pusfinālā. A grupā spēcīgākās izrādījās laukuma saimnieki VFR izlase un Itālija, kas katra ieguva pa 5 punktiem. Pusfinālā no šīs grupas neiekļuva Spānija un Dānija. B grupā uzvarēja PSRS izlase, otrā palika Nīderlande, 3. vietā ierindojās Īrija, bet pamatīgu izgāšanos piedzīvoja angļi, kas zaudēja visās 3 spēlēs. Pirmajā pusfinālā, kurā tikās VFR un Nīderlande, pirmie vadībā izvirzījās vācieši, taču Nīderlande spēja atspēlēties un uzvarēt ar 2—1. Otrajā pusfinālā PSRS ar 2—0 pārspēja Itāliju. Finālspēlē spēcīgāka izrādījās Nīderlandes izlase, kas ar 2—0 pārspēja PSRS un pirmoreiz kļuva par Eiropas čempioniem. Spilgtākie Nīderlandes izlases spēlētāji šajā turnīrā bija Marko van Bastens, Franks Reikārds un Rūds Gullits. Labākie vārtu guvēji Marko van Bastens — 5 Olehs Protasovs — 2 Rūdijs Fellers — 2 1988. gada Eiropas čempionāta futbolā dalībvalstu sastāvi Oficiālā UEFA mājaslapa (angliski)