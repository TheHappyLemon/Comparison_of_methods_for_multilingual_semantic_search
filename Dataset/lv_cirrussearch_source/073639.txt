Šis raksts ir par minora jēdzienu mūzikā. Par citām jēdziena minors nozīmēm skatīt nozīmju atdalīšanas lapu. Minors (moll) ir viena no skaņkārtām, kas asociējas ar skumju skanējumu. Tās pamatā ir t.s. mazais jeb minora trijskanis. Dabīgā minora intervālu attiecība ir tonis pustonis tonis tonis pustonis tonis tonis (1 1/2 1 1 1/2 1 1). Mūzikā bieži ir sastopami divi citi minora paveidi: harmoniskais (paaugstināta 7. pakāpe) un melodiskais (paaugstināta 6. un 7. pakāpe virzienā uz augšu, bet uz leju gadījuma alterācijas zīmes tiek atsauktas un tas skan tāpat kā dabīgais minors). Minora tonalitātes parasti pieraksta ar mazo sākumburtu (piemēram, "la minors"), atšķirībā no mažora tonalitātēm, kuras pieņemts pierakstīt ar lielo sākumburtu (piemēram, "La mažors"). Mažors Blūza skaņkārta Hromatiskā gamma