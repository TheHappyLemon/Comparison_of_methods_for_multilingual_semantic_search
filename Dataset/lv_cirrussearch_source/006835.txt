Eduārs Manē (franču: Édouard Manet; dzimis 1832. gada 23. janvārī, miris 1883. gada 30. aprīlī) bija 19. gadsimta franču gleznotājs, viens no impresionisma mākslas virziena radītājiem. Gleznojis galvenokārt portretus, aktus, ainavas, pilsētainavas un kluso dabu. Dzimis turīgā un ietekmīgā parīziešu ģimenē. Viņa māte bija Zviedrijas kroņprinča un nākamā karaļa Kārļa XIV krustmeita, bet tēvs ietekmīgs franču tiesnesis. Manē tēvocis atbalstīja viņa interesi pār mākslu, bet tēvs vēlējās, lai dēls studē jurisprudenci. Pēc tēva vēlmes Eduārs 1848. gadā mācību kuģa komandas sastāvā devās uz Riodežaneiro. Vēlāk divas reizes nesekmīgi mēģināja iestāties Francijas kara flotē. Pēc tam tēvs samierinājās ar dēla vēlmi kļūt par gleznotāju. Mācījies pie vairākiem ievērojamiem māksliniekiem. Jau 1856. gadā Manē atvēra savu glezniecības studiju. Vairākas Manē gleznas, tai skaitā "Brokastis zaļumos", "Olimpija", "Balkonā", radīja plašu skandālus Parīzes mākslas aprindās 19. gadsimta 60. gados. Mūsdienās Manē darbi tiek uzskatīti par modernisma aizsākumiem glezniecībā. Koncerts Tilerī parkā. (1862) Brokastis zaļumos. (1863) Olimpija (1863) Bārs Foliberžērā (1881-82) "Koncerts Tilerī parkā" (La Musique aux Tuileries; 1861) "Brokastis zaļumos" (Le Déjeuner sur l'herbe; 1863) "Olimpija" (Olympia; 1863) "Balkonā" (Le Balcon; 1868—1869) "Bārs Foliberžērā" (Un bar aux Folies Bergère; 1881—1882) "Nana" (Nana; 1877) "Fifers" (Le Joueur de fifre; 1866) "Pašportrets ar paleti (Autoportrait à la palette; 1878—1879) "Dzelzceļš" (Le Chemin de fer; 1872—1873) Vikikrātuvē par šo tēmu ir pieejami multivides faili. Skatīt: Eduārs Manē. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski) Manē gleznu attēli (angliski)