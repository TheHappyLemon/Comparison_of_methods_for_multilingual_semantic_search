Oļegs Kotovs (Олег Валериевич Котов; dzimis 1965. gada 27. oktobrī) ir Krievijas kosmonauts. Kotovs pirmo kosmisko lidojumu sāka 2007. gada aprīlī, kad viņš kopā ar Fjodoru Jurčihinu un Čārlzu Simoni startēja kosmosa kuģī Sojuz TMA-10, lai sāktu 15. ekspedīciju uz Starptautisko kosmisko staciju (SKS). 2007. gada 30. maijā viņš ar Jurčihinu veica 5 stundu un 25 minūšu iziešanu kosmosā. Uz zemi Kotovs ar Jurčihinu un Šeihu Muszafaru Šukoru atgriezās 2007. gada oktobrī, veicot 196 dienu 17 stundu 5 minūšu lidojumu. Kotova otrais lidojums notika 2009.—2010. gadā SKS 22. / 23. ekspedīcijas sastāvā ar kosmosa kuģi Sojuz TMA-17. Trešo kosmisko lidojumu Kotovs sāka 2013. gada septembrī startējot kosmosa kuģī Sojuz TMA-10M un esot SKS 37. ekspedīcijas lidojuma inženieris. No oktobra bija SKS 38. ekspedīcijas komandieris. Uz zemes atgriezās 2014. gada martā. 2016. gada 4. maijā Oļegs Kotovs atstāja kosmonautu grupu. 5. maijā viņš kļuva par CNIIMaš Pilotējamo programmu centra priekšnieku. Олег Котов стал начальником Центра ЦНИИМаш Новости космонавтики, 2016-05-05