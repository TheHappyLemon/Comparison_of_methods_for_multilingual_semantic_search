Kidapavana (filipīniešu: Lungsod ng Kidapawan, angļu: City of Kidapawan, ilongu: Dakbanwa sang Kidapawan, magindanaju: Kuta nu Kidapawan, sebuāņu: Dakbayan sa Kidapawan) ir pilsēta Filipīnās, Soksksarhenas reģionā, Kotabato provinces galvaspilsēta un lielākā pilsēta. Atrodas provinces dienvidaustrumos Apo kalna pakājē. Daudznacionāls iedzīvotāju sastāvs, galvenokārt ilongi, sebuāņi un obomonuvu. Apdzīvotā vieta dibināta 1914. gadā, kad izveidots Kidapavanas municipālais distrikts kā viens no jaundibinātās Kotabato provinces 27 distriktiem. Lai arī Kidapavana, atšķirībā no Davao austrumos un Pikitas rietumos, nebija viena no plānotajām kolonijām, 20. gadsimta pirmajā pusē šeit individuālā kārtā ieradās daudz ieceļotāju no Visajām un Lusonas, kā arī Ķīnas. 1947. gadā Kidapavanai pišķirts municipalitātes statuss; vēlākos gados tās teritorija vairākkārt samazināta, veidojot jaunas municipalitātes. 1973. gadā, sadalot iepriekšējo Kotabato provinci un izveidojot Ziemeļkotabato provinci, Kidapavana kļuva par tās galvaspilsētu. 1998. gadā Kidapavanai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Kidapavana.