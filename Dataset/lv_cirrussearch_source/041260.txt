Gabriela Antova (bulgāru: Габриела Антова; dzimusi 2002. gada 6. janvārī Sofijā) ir Bulgārijas starptautiskā meistare šahā (2018). Šahu sākusi spēlēt septiņu gadu vecumā. Vairākkārt pārstāvējusi Bulgāriju Eiropas un pasaules jauniešu šaha čempionātos dažādās vecuma grupās. 2010. gadā Batumi uzvarējusi Eiropas jauniešu šaha čempionātā meitenēm U8 vecuma grupā. 2013. gadā bijusi trešā Eiropas jauniešu šaha čempionātā meitenēm U12 vecuma grupā. 2014. gadā ieņēmusi ceturto vietu Pasaules jauniešu šaha čempionātā meitenēm U12 vecuma grupā. 2016. gadā Prāgā izcīnījusi otro vietu Eiropas jauniešu šaha čempionātā meitenēm U14 vecuma grupā. 2018. gada augustā Rīgā izcīnījusi 3. vietu Eiropas jauniešu šaha čempionātā G16 vecuma grupā. Daudzkārtējā Bulgārijas un Eiropas meiteņu čempionātu laureāte ātrajā šahā un šaha ātrspēlē dažādās vecuma grupās. No 2014. gada regulāri piedalījusies Bulgārijas sieviešu šaha čempionātu finālos, kuros labāko rezultātu uzrādījusi 2017. gadā, kad dalījusi 3.-5. vietu, bet pēc papildu rādītājiem palikusi ceturtā. 2017. gadā Rīgā piedalījusies Eiropas individuālajā šaha čempionātā sievietēm. Par panākumiem turnīros FIDE 2018. gadā viņai piešķīrusi starptautiskās meistares (WIM) nosaukumu. Gabriela Antova | Chess Club Bankya[novecojusi saite] 23rd EUROPEAN YOUTH CHESS CHAMPIONSHIP 2013 - GIRLS U12 World Youth Chess Championships 2014 u12 Girls «European Youth Chess Championship G14 Prague 2016 - Girls Under 14». Arhivēts no oriģināla, laiks: 2019. gada 16. janvārī. Skatīts: 2018. gada 17. janvārī. «European Youth Chess Championship G-16 - 2018». Arhivēts no oriģināla, laiks: 2018. gada 10. septembrī. Skatīts: 2018. gada 30. augustā. 66th Bulgarian Individual Women's Chess Championship - Final 2017 European Individual Women Chess Championship 2017 89th FIDE Congress 2018, 26 Sep - 6 Oct, Batumi, Georgia Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)