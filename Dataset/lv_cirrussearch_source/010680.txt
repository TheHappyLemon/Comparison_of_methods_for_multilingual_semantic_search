Arsens Miskarovs (dzimis 1961. gada 3. martā Jelgavā) ir bijušais Latvijas peldētājs. Izglītību ir ieguvis LVFKI, ko absolvēja 1984. gadā. Piedalījies 1980. gada Maskavas Vasaras Olimpiskajās spēlēs. Tajās viņš izcīnīja divas sudraba (100 m brasā, 4×100 m kombinētā stafete) un bronzu 200 m brasā PSRS sastāvā. Viņš ir vienīgais Latvijas sportists, kas vienās Olimpiskajās spēlēs izcīnījis trīs medaļas. Izcīnījis medaļu arī Pasaules čempionātā — 1978. gadā ieņēma 2. vietu 200 m brasa distancē. Trīs sudraba medaļas A. Miskarovs ir izcīnījis arī Eiropas čempionātā: 1977. gadā 200 m brasā, kā arī 1981. gadā 100 m un 200 m brasa distancēs. 14 reizes kļuvis arī par Latvijas čempionu. A. Miskarova 1981. gadā sasniegtais rezultāts 100 m brasa distancē (1:03,60 min) 22 gadus bija Latvijas rekords. «Pārspēts pēdējais Latvijas rekords peldēšanā vīriešiem no PSRS laikiem». Delfi.lv. Skatīts: 2013. gada 4. martā. Olympedia profils (angliski) LOK profils FINA profils (angliski) Swimrankings profils (angliski) «3. marts. Dzimis titulētākais Latvijas peldētājs Arsēns Miskarovs». LSM. 2018. gada 3. martā. Arhivēts no oriģināla, laiks: 2016. gada 14. martā. Skatīts: 2018. gada 3. martā. Biogrāfija[novecojusi saite]