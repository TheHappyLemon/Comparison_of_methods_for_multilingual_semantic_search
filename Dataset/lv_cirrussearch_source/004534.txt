Šis raksts ir par mehānismu. Par upi Krievijā skatīt rakstu Svira (upe). Svira ir ierīce, kas sastāv no izturīga stieņa (pārliktņa) un atbalsta punkta, ap kuru stienis var rotēt. Ar tās palīdzību, vienā galā pieliekot salīdzinoši mazu spēku, otrā galā iegūst lielāku spēku. Svira ir viens no vienkāršajiem mehānismiem, kas bija pazīstams jau senajās civilizācijās. Sviras pārliktņa daļas uz abām pusēm no atbalsta punkta sauc par sviras pleciem. Rezultējošais spēks ir proporcionāls plecu garumu attiecībai. Matemātiski tas izsakāms kā M = F l {\displaystyle M=Fl} , kur F {\displaystyle F} ir spēks, l {\displaystyle l} ir attālums no spēka pielikšanas punkta līdz atbalsta punktam, un M {\displaystyle M} ir pagriešanas spēks jeb spēka moments. Sviras darbības princips tiek izmantots vairākos vienkāršos rokas instrumentos, kur roku radītais spēks tiek vairākkārtīgi palielināts vai samazināts pēc vajadzības. Pēc spēku pielikšanas ģeometrijas sviras iedala trīs veidos: Spēki pielikti abās pusēs atbalsta punktam. Tiek izmantots princips, ka ar lielāku plecu nepieciešams mazāks spēks, lai paceltu objektu. Pēc šī principa darbojas, piemēram, šķēres un laužņi. Spēki pielikti tikai vienā pusē atbalsta punktam. Tiek izmantots princips, ka spēka moments visā ķermenī ir konstants, tādēļ, atrodoties tuvāk atbalsta punktam, pieliktais spēks arī ir lielāks. Pēc šī principa darbojas, piemēram, ķerras, knaibles, durvis. Spēki arī pielikti tikai vienā pusē atbalsta punktam. Tiek izmantots princips, ka spēka moments visā ķermenī ir konstants, tādēļ, atrodoties tālāk no atbalsta punktam, pieliktais spēks būs mazāks. Pēc šī principa darbojas, piemēram, slotas, virtuves knaibles, makšķeres. Vikikrātuvē par šo tēmu ir pieejami multivides faili. Skatīt: Svira. Encyclopædia Britannica raksts (angliski) Encyclopædia Universalis raksts (franciski) «What is Lever?».