Patērētājs ir fiziska persona, kura lieto vai patērē nopirktās preces vai izmanto pakalpojumus (nepārdodot tālāk). Patērētājs ir tas, kurš maksā, lai patērētu preces un pakalpojumus. Patērētājiem ir svarīga nozīme valsts ekonomiskajā sistēmā. Bez patērētāju pieprasījuma ražotājiem trūktu motivācijas ražot, lai pārdotu patērētājiem. Patērētājs arī ir daļa no izplatīšanas ķēdes. Pēdējā laikā mārketinga speciālisti tā vietā, lai mērķētu reklāmu uz plašu demogrāfisko profilu, ir sākuši pielietot personalizētu mārketingu, atļaujas mārketingu un masu pielāgošanu. Likumos, galvenokārt, jēdziens "patērētājs" tiek izmantots sakarā ar patērētāju tiesību aizsardzības likumu, un patērētāja definīcija tiek attiecināta uz fiziskām personām un sevī neietver juridiskās personas. Potenciālie vēlētāji ir arī patērētāji, līdz ar to, patērētāju tiesību aizsardzība ir aktuāls politiskais jautājums. «Tēzaurs». www.tezaurs.lv. Skatīts: 2018-05-29. «Patērētāju tiesību aizsardzības likums». LIKUMI.LV (latviešu). Skatīts: 2018-05-29.