Glābšanas velkonis (saukts arī par vraku velkoni) ir specializēts velkoņu veids, kuru izmanto, lai glābtu nelaimē esošus kuģus, tajā skaitā tādus, kuriem draud nogrimšana, kā arī, lai glābtu jau nogrimušus vai uz sēkļa esošus kuģus. Pavisam nedaudz velkoņu ir bijuši pilnībā izmantoti glābšanas darbiem. Lielāko daļu laika glābšanas velkoņi tiek ekspluatēti, velkot baržas, platformas, kuģus, vai arī izpildot citus parasta velkoņa uzdevumus. Velkoņi, kuri aprīkoti glābšanas darbiem, pasaulē sastopami nelielā daudzumā ar augstāku koncentrāciju ap rajoniem, kuros ir gan intensīva kuģu satiksme, gan nelabvēlīgi laikapstākļi. Glābšanas velkoņus ekspluatē īpaši sagatavotas komandas, kas ir pieredzējušas glābšanas operāciju veikšanā (glābēji). Specifiskais aprīkojums, ar kuru apgādāti kuģi, iekļauj: Attīstītu buksēšanas ierīci un papildus vilkšanas tauvas vai troses ar iespējām vilkt objektus gan no priekšgala, gan pakaļgala, kā arī dažādos leņķos; Papildus celtņus; Ugunsdzēsības sistēmas: Ūdens izsmidzināšanas sistēmas; Šļūtenes; Stobrus. Tādu mehānisko aprīkojumu kā: Rezerves daļas vienkāršiem mehāniskiem remontdarbiem; Pneimatiskos instrumentus; Ūdenslīdēju aprīkojumu; Tēraudu korpusa ielāpiem; Metināšanas aprīkojumu. Sūkņus. Kopējais pieprasījums pēc glābšanas velkoņu pakalpojumiem ir būtiski samazinājies no to pieprasījuma virsotnes, kura bija gados ap otro pasaules karu. Pieaugošā sabiedrības jūtība un normatīvie akti attiecībā uz apkārtējās vides degradāciju, kā arī kuģu izmēru palielināšanās, zināmā mērā ir kompensējusi veikto glābšanas operāciju skaita samazinājumu. Tādas lielo naftas produktu tankkuģu avārijas kā uzsēšanās uz sēkļa vai nogrimšana, piemēram, Exxon Valdez naftas noplūde vai Amoco Cadiz un Torrey Canyon katastrofas, var prasīt daudzpusīgus glābēju pūliņus, lai mēģinātu samazināt kaitējumu apkārtējai videi. Shipwreck Men ir 2013. gada dokumentāls TV seriāls, kurā tiek sekots komandām, kuras glābj un paceļ bojā gājušus kuģus. Savienoto Valstu jūras kara flotes kuģis (United States Naval Ship (USNS) — angļu val.) ‘Shipwreck Men’ Premiere: Dangerous Job Of Salvaging And Raising Wrecked Ships (VIDEO) The Huffington Post 2013. gada 15. janvāris. Skatīts: 2020. gada 9. novembrī Starptautiskā glābšanas apvienība. (angliski) Glābšanas uzņēmumi: Donjon Marine Co., Inc., ASV bāzēts velkoņu un glābšanas uzņēmums; (angliski) Resolve Marine, Globāls ASV bāzēts uzņēmums, kurš nodarbojas ar jūras avāriju seku likvidāciju; (angliski) SMIT salvage (angliski) Svitzer (angliski)