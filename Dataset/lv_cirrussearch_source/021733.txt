SES-8 ir Luksemburgā bāzēta uzņēmuma SES sakaru pavadonis. Kosmisko aparātu palaida 2013. gada decembrī. SES-8 sniegs sakaru pakalpojumus Dienvidāzijai. Pavadoni izgatavoja ASV uzņēmums Orbital Sciences Corporation (OSC) uz platformas Star-2.4 bāzes. Līgums ar OSC noslēgts 2011. gada februārī. SES-8 izmēri ir 1,75 m × 1,7 m × 1.8m. SES-8 ir 33 Ku joslas raidītāji ar diviem 2,5 x 2,7 m eliptiskiem reflektoriem. Elektroenerģiju nodrošina divi saules bateriju paneļi. SES-8 palaišanu uzņēmums SpaceX piedāvāja ar atlaidi. Tas bija tādēļ, ka nesējraķetes versijas Falcon 9 v1.1 pirmajā startā 2014. gada septembrī, pēc pavadoņa CASSIOPE palaišanas, bija plānots iedarbināt otro pakāpi otrreiz, bet dzinējs Merlin 1D neiedarbojās. Kļūme tika noteikta un novērsta, un nākamais raķetes starts notika decembrī. SES-8 tika palaists 2013. gada 3. decembrī 22:41 UTC ar nesējraķeti Falcon 9 v1.1 no Kanaveralas zemesraga Gaisa spēku stacijas starta laukuma SLC-40. Tas tika ievadīts ģeostacionārajā pārejas orbītā, kas bija SpaceX raķetes pirmais lidojums uz šādu orbītu. Tas arī bija pirmais komerciālais starts no ASV kopš 2009. gada. Ģeostacionāro orbītu pavadonis sasniedza ar saviem dzinējiem. SES-8 izvietots ģeostacionārajā orbītā punktā 95° austrumu garuma, kur atrodas kopā ar pavadoni NSS-6, kurš tika palaists 2002. gadā. 2014. gada 3. februārī paziņots, ka SES-8 nodots ekspluatācijā. SpaceX-launched telecom payload enters service STEPHEN CLARK, SPACEFLIGHT NOW, 2014-02-03, (angliski) SpaceX Successfully Completes First Mission to Geostationary Transfer Orbit SpaceX, 2013-12-03, (angliski) SES-8 SES (angliski) SES-8 Orbital Sciences Corporation (angliski) SES 8 Gunter Dirk Krebs (angliski)