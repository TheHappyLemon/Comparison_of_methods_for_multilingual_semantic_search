Kosmos-2480 (Космос-2480) bija Krievijas militārais pavadonis. Orbītā palaists 2012. gadā. Par kosmiskā aparāta parametriem un uzdevumiem ir maz oficiālas informācijas. Neatkarīgi eksperti secinājuši, ka Kosmos-2480 ir Kobalt-M sērijas izlūkošanas pavadonis ar optisko kameru. Tas apgādāts ar kapsulām, kurās uz zemi var nogādāt uzņemto attēlu filmas. Pavadonis izgatavots CSKB Progress pusotra gada laikā un izmaksājis 1 miljardu rubļu. Kosmiskais aparāts tika palaists 2012. gada 17. maijā 14:05 UTC ar nesējraķeti Sojuz-U no Pļeseckas kosmodroma. 14:13 UTC tas tika ievadīts orbītā. Pēc veiksmīgās palaišanas tam piešķirts nosaukums Kosmos-2480. Lai gan tika ziņots, ka šis bija pēdējais raķetes Sojuz-U starts, vēl pēc tā vairākas reizes tika palaista Sojuz-U modifikācija. 24. septembrī aptuveni 16:39 UTC tika veikts bremzēšanas manevrs, pēc tam no servisa nodalījuma tika atdalīts nolaižamais aparāts. Nolaižamais aparāts ar kamerām un uzņemtajām filmām uz zemes nolaidās aptuveni 17:03 UTC. Spy satellite launched from Russia on Soyuz booster STEPHEN CLARK, SPACEFLIGHT NOW, 2012-05-17 (angliski) Последняя ракета "Союз-У" вывела на орбиту секретный спутник-фотошпион NEWSru.com, 2012-05-18, (krieviski) Войска ВКО взяли на управление космический аппарат, запущенный с космодрома Плесецк Министерство обороны Российской Федерации, 2012-05-17 (krieviski) Yantar-4K2M (Kobalt-M, 11F695M ?) Gunter Dirk Krebs Kobalt-M project russianspaceweb.com