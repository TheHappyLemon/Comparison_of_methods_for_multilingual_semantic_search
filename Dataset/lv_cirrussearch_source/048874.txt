Melnkalne piedalījās 2008. gada vasaras olimpiskajās spēlēs, kas notika Ķīnas galvaspilsētā Pekinā no 2008. gada 8. līdz 24. augustam. Melnkalnei šīs bija pirmās vasaras olimpiskās spēles, kopš 2006. gadā sadalījās Serbija un Melnkalne. Melnkalne bija jaunākā valsts, kas piedalījās 2008. gada vasaras olimpiskajās spēlēs. Melnkalnei, kopā ar Māršalu Salām un Tuvalu šīs bija pirmās vasaras olimpiskās spēles. Melnkalnes olimpisko komandu 2008. gada vasaras olimpiskajās spēlēs veidoja 19 sportisti (17 vīrieši un 2 sievietes), kuri startēja sešosolimpiskajos sporta veidos. Lielāko daļu no olimpiskās komandas veidoja Melnkalnes vīriešu ūdenspolo komanda, divi sportisti no Melnkalnes piedalījās vieglatlētikā, savukārt pa vienam sportistam piedalījās boksā, džudo, peldēšanā un šaušanā. Melnkalne šajās vasaras olimpiskajās spēlēs medaļas neizcīnīja. Taču vistuvāk medaļām bija vīriešu ūdenspolo komanda, kura cīņa par bronzas medaļu piekāpās Serbijas komandai. Melnkalnes karognesējs 2008. gada Pekinas spēļu atklāšanas ceremonijā bija ūdenspolo spēlētājs Veļko Uskokovičs. Viņš karogu nesa arī olimpisko spēļu noslēguma ceremonijā. Melnkalne savu nacionālo olimpisko komandu izveidoja 2006. gadā, un Starptautiskā Olimpiskā komiteja to atzina 2007. gadā. Iepriekš 2004. gadā Melnkalnes sportisti sacentās Serbijas un Melnkalnes komandas sastāvā un pirms tam startēja Dienvidslāvijas komandā. Melnkalne bija arī daļa no Dienvidslāvijas komandas 1992. gada vasaras olimpiskajās spēlēs, kurās piedalījās kā neatkarīgie olimpiskie dalībnieki. Pēc Melnakalnes referenduma par neatkarīgu valsti, Serbija tika atzīta par pēcteci un mantoja kopīgo valsts nacionālo olimpisko komiteju. Draško Brguļans ( Ūdenspolo) Milorads Gajovičs ( Bokss) Vladimirs Gojkovičs ( Ūdenspolo) Aleksandars Ivovičs ( Ūdenspolo) Mladans Janovičs ( Ūdenspolo) Nikola Janovičs ( Ūdenspolo) Predrags Jokičs ( Ūdenspolo) Srdans Mrvaljevičs ( Džudo) Vjekoslavs Paskovičs ( Ūdenspolo) Zdravko Radičs ( Ūdenspolo) Gorans Stojiļkovičs ( Vieglatlētika) Nikola Šaranovičs ( Šaušana) Milošs Ščepanovičs ( Ūdenspolo) Milans Tičičs ( Ūdenspolo) Veļko Uskokovičs ( Ūdenspolo) Nikola Vukčevičs ( Ūdenspolo) Boriss Zlokovičs ( Ūdenspolo) Marina Kuča ( Peldēšana) Milena Milaševiča ( Vieglatlētika) «Two new National Olympic Committees on board!». International Olympic Committee. 2007-07-06. Arhivēts no oriģināla, laiks: 2008-04-02. Skatīts: 2007-07-08. the number of National Olympic Committees across the globe now totals 205 «Montenegro, Tuvalu join Olympic movement». ESPN.com. 2007. gada 6. jūlijs. Skatīts: 2008-07-31. «2008 Summer Olympics Country Profile». NBCOlympics.com. Skatīts: 2008-07-31. Montenegro at the 2008 Beijing Summer Games