Jehuda Leibs Halevi Ašlags (ivritā: רַבּי יְהוּדָה לֵיבּ הַלֵּוִי אַשְׁלַג) jeb Baals Hasulams (בַּעַל הַסּוּלָם;1884. gada 4. oktobris—1954. gada 6. oktobris) bija viens no ievērojamākajiem 20. gs. kabalas skolotājiem. Viņš ieradās Izraēla zemē 1921. gadā un drīz vien nodibināja draudzīgas attiecības ar aškenazu ebreju virsrabīnu Ābramu Īzaku Kūku, kas Ašlagu atzina par vienu no dižākajiem Īzaka Lurias sekotājiem. Viņš ir sarakstījis apjomīgus komentārus par kabalas pamattekstiem Zohar (1943) un Īzaka Luria uzskatu apkopojumu Ec haim ("Dzīvības koks"). Abi šie darbi nodrošināja viņam pagodinošu pievārdu Baal Hasulam („Vadītāju meistars"). Viens no šobrīd pazīstamākajiem Jehudas Ašlaga sekotājiem ir kabalists, PhD, MSc biokibernētikā, ontoloģijas un izziņas teorijas profesors Mihaels Laitmans (Dr. Michael Laitman). Rabīns Ašlags radikāli atšķīrās no agrākajiem kabalistiem ar to, ka viņš kabalu nemācīja vis slepeni un individuāli, bet gan publiski un visiem interesentiem. Viņš uzskatīja, ka pieaugošais cilvēku egoisms ved pie jaunām ciešanām un iekšēja tukšuma, ko nav iespējams pārvarēt bez garīguma palīdzības. Tādēļ ir jārada sistēma, kas katram cilvēkam ļautu saprast viņa dzīves jēgu, dzīvot saskaņā ar to un sasniegt pilnību. Viņš pareģoja, ka 1995. gadā notiks masveida pievēršanās Kabalai. Bībeles dāvana (ivritā), Kabalas studiju centrs (1984), ISBN 0-943688-30-2 Ten Luminous Emanations (angliski), Kabalas studiju centrs (1991), ISBN 0-943688-90-6 Entrance to the Zohar (angliski), Kabalas studiju centrs (1974), ISBN 0-943688-04-3 An Entrance to the Tree of Life of Rabbi Isaac Luria (angliski), Kabalas studiju centrs (1977), ISBN 0-943688-35-3 Grāmatas par Zohar nobeigums (vāciski) Pārskats par Kabalu (vāciski) Jehudas Ašlaga ievads Talmud Eser Sefirot (vāciski) Šamati - viņa dēla un skolnieka Baruha Ašlaga darbs (vāciski) Starptautiskā kabalas akadēmija par Jehudu Ašlagu (krieviski)