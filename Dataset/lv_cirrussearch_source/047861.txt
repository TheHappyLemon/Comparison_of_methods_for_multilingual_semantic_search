Domants Sabonis (lietuviešu: Domantas Sabonis; dzimis 1996. gada 3. maijā Portlendā, ASV) ir lietuviešu basketbolists, spēlē centra un spēka uzbrucēja pozīcijā, Lietuvas basketbola izlases dalībnieks. 2022. gadā pārstāv Nacionālās basketbola asociācijas (NBA) klubu Sakramento "Kings". Divkārtējs NBA Visu Zvaigžņu spēles dalībnieks. Domanta tēvs ir Lietuvas basketbola leģenda Arvīds Sabonis. Dzimis Portlendā, ASV, laikā, kad tēvs spēlēja NBA komandā Portlendas "Trail Blazers". Jaunieša karjeru aizvadījis Spānijā Malagas "Unicaja" sastāvā. ASV spēlējis NCAA koledžu basketbolā Gonzagas Universitātes komandas sastāvā. 2016. gada NBA draftā D. Saboni ar 11. kārtas numuru izvēlējās Orlando "Magic", tomēr spēlētājs nokļuva Oklahomasitijas "Thunder" sastāvā, jo drafta naktī kopā ar Ersanu Iljasovu un Viktoru Oladipo tika aizmainīts pret Seržu Ibaku. Pēc vienas sezonas 2017. gada vasarā viņš kopā ar V. Oladipo tika aizmainīts uz Indiānas "Pacers" pret Polu Džordžu. "Pacers" sastāvā kā starta piecinieka spēlētājs nostiprinājies kopš 2019.—2020. gada NBA sezonas. Šajā sezonā viņa sniegums tika novērtēts arī ārpus kluba — viņš saņēma savu pirmo uzaicinājumu piedalīties NBA Visu Zvaigžņu spēlē (šo sasniegumu atkārtoja arī pēc gada). 2022. gada janvārī D. Sabonis aizvaadīja savu karjeras rezultatīvāko spēli, uzvarā pret Jūtas "Jazz" (125—113) gūstot 42 punktus. Sezonas vidū "Pacers" paziņoja, ka ir gatavi piedāvāt citām komandām savus labākos spēlētājus, un februārī D. Sabonis kopā ar Džastinu Holideju un Džeremiju Lembu tika aizmainīts uz Sakramento "Kings" pret Tairīsu Halibārtonu, Badiju Hīldu un Tristanu Tompsonu. Lietuvas valstsvienības sastāvā debitējis 2015. gadā, kļūstot par jaunāko Lietuvas izlasē spēlējušo basketbolistu (par dažām dienām pārspēja Jona Valančūna rekordu). Izlases sastāvā izcīnīja sudraba medaļu 2015. gada Eiropas čempionātā, kā arī pārstāvēja izlasi 2016. gada vasaras olimpiskajās spēlēs. Piedalījies 2016. gada vasaras olimpisko spēļu turnīrā. Ticis atzīts par 2018. gada Lietuvas gada basketbolistu. «NBA duris pravėrė antras Sabonis: Domantui – 11-as šaukimas!». Krepsinis.lt (lietuviešu). Skatīts: 2016. gada 24. jūnijs. «Domantas Sabonis iškeistas į "Thunder"». BasketNews.lt (lietuviešu). 2016. gada 24. jūnijs. Skatīts: 2016. gada 24. jūnijs. ESPN: Pacers trading Domantas Sabonis, Jeremy Lamb and Justin Holiday ESPN «Lietuvos rinktinės statistika: naudingiausi, rezultatyviausi ir taikliausi». BasketNews.lt. Skatīts: 2015. gada 1. septembris. «Dvejonės baigėsi – Jonas Kazlauskas paskelbė galutinį rinktinės dvyliktuką». 24sek.lt. Skatīts: 2015. gada 1. septembris. «Domantas SABONIS at the Players of the Rio 2016 - Olympic Basketball Tournament (Men) 2016 - FIBA.com». FIBA.com. Arhivēts no oriģināla, laiks: 2016. gada 15. novembrī. Skatīts: 2016. gada 25. novembris. Kęstas Rimkus. «Domantas Sabonis nurungė Joną Valančiūną geriausio šalies krepšininko rinkimuose». 15min.lt/24sek. Skatīts: 2018. gada 4. decembris. Vikikrātuvē par šo tēmu ir pieejami multivides faili. Skatīt: Domants Sabonis. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)