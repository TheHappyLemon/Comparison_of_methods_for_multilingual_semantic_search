Atkala (arī ledus lietus, sasalstošs lietus) ir atmosfēras nokrišņu veids, kas izkrīt ledus gabaliņu vai lietus veidā. Pēc tam ūdens vai ledus piesalst pie zemes virsmas, koku zariem vai vadiem un veidojas apledojums. Atkala var veidot pat vairākus centimetrus biezu ledus kārtu un tādējādi lauzt koku zarus, gāzt kokus, pārraut vadus, kā arī iznīcināt ražu. Arī cilvēki, paslīdot uz ielas, var gūt dažādas traumas. Diezgan bieži atkala rodas tad, kad ir temperatūras inversija, jo tādā gadījumā kilometra augstumā gaiss ir siltāks, nekā pie zemes virsmas un lietus sākumā izkrīt kā šķidra ūdens pilieni, bet, tuvojoties zemei, tie sasalst un var izkrist arī krusas veidā. Lāsteka Sarma Vikikrātuvē par šo tēmu ir pieejami multivides faili. Skatīt: Atkala. Encyclopædia Britannica raksts (angliski)