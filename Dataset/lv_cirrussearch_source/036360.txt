Lela Džavahišvili (gruzīnu: ლელა ჯავახიშვილი; dzimusi 1984. gada 23. aprīlī Kahetijā) ir Gruzijas starptautiskā lielmeistare šahā (2003). Daudzkārtējā Eiropas un Pasaules junioru šaha čempionātu laureāte, kuros izcīnījusi sešas medaļas: zelta Eiropas junioru šaha čempionātos U14 vecuma grupā, 1999. gadā U12 vecuma grupā), trīs sudraba (Eiropas junioru šaha čempionātā 1996. gadā U12 vecuma grupā un 2001. gadā U20 vecuma grupā, Pasaules junioru šaha čempionātā 1998. gadā U14 vecuma grupā) un divas bronzas (Eiropas junioru šaha čempionātā 1999. gadā U18 vecuma grupā, Pasaules junioru šaha čempionātā 1999. gadā U18 vecuma grupā). Piecas reizes uzvarējusi Gruzijas sieviešu šaha čempionātā (2001, 2007, 2014, 2016, 2024). 2004. gadā ieņēmusi 2. vietu starptautiskajā šaha turnīrā Tarragonā. 2006. gadā uzvarējusi starptautiskajā šaha turnīrā Ungārijas pilsētā Seki. 2007. gadā Baku starptautiskajā šaha turnīrā ieņēmusi 3. vietu. Trīs reizes uzvarējusi Eiropas sieviešu šaha klubu kausa izcīņā dažādu komandu sastāvos (2004, 2005, 2015). 2020. gada augustā ierindojusies 4. vietā Gruzijas sieviešu šaha čempionātā. 2021. gada novembrī Rīgā ierindojusies 6. vietā 2021. gada "FIDE Chess.com Grand Swiss" turnīrā sievietēm. 2022. gadā izcīnījusi bronzas medaļu Gruzijas sieviešu šaha čempionātā. 2023. gada februārī izcīnījusi 2. vietu Gruzijas sieviešu šaha čempionātā. 2024. gada februārī piekto reizi uzvarējusi Gruzijas sieviešu šaha čempionātā. 2023. gada augustā Baku piedalījusies FIDE Pasaules kausa izcīņā sievietēm, kurā 2. kārtā uzvarējusi Mengentūlu Bathujagīnu, bet 3. kārtā piekāpusies Dronavalli Hārikai. 2023. gada novembrī Daglasā ierindojusies 14. vietā "FIDE Women's Grand Swiss" turnīrā sievietēm. Piedalījusies Pasaules šaha čempionātos sievietēm pēc izslēgšanas sistēmas: 2000. gadā Ņūdelī 1. kārtā zaudējusi Ketino Kahiani-Gerzinskai; 2004. gadā Elistā 1. kārtā zaudējusi Nadeždai Kosincevai; 2006. gadā Jekaterinburgā 1. kārtā uzvarējusi Irinu Slavinu-Turovu, bet 2. kārtā zaudējusi Subaramanai Vijajalakšmi; 2008. gadā tobrīd notiekošā Krievijas—Gruzijas kara dēļ atteikusies piedalīties turnīrā Naļčikā, tāpēc viņas 1. kārtās pretiniece Klaudija Amura bez cīņas iekļuvusi 2. kārtā; 2012. gadā Hantimansijskā 1. kārtā uzvarējusi Anastasiju Bodnaruku, 2. kārtā uzvarējusi Katerinu Lagno, bet 3. kārtā zaudējusi Dronavalli Hārikai; 2015. gadā Sočos 1. kārtā uzvarējusi Sopiko Guramišvili, 2. kārtā uzvarējusi Taņu Džunji, bet 3. kārtā zaudējusi Annai Muzičuka; 2017. gadā Teherānā 1. kārtā zaudējusi Famai Le Thao Ngujenai; 2018. gadā Hantimansijskā 1. kārtā zaudējusi Džu Dzjiņerai. Pārstāvējusi Gruzijas komandu lielākajos komandu šaha turnīros: Pasaules šaha olimpiādēs piedalījusies 9 reizes (2004—2018, 2022). Komandu vērtējumā izcīnījusi zelta (2008), sudraba (2022) un 2 bronzas (2010, 2018) medaļas. Individuālajā vērtējumā izcīnījusi bronzas (2006) medaļas; Eiropas komandu šaha čempionātos piedalījusies 7 reizes (2007—2019). Komandu vērtējumā izcīnījusi 3 sudraba (2009, 2017, 2019) un 2 bronzas (2011, 2015) medaļas. Individuālajā vērtējumā izcīnījusi 3 zelta (2009, 2013, 2015) un sudraba (2017) medaļas; Pasaules komandu šaha čempionātos piedalījusies 9 reizes (2007—2023). Komandu vērtējumā izcīnījusi 2 zelta (2015, 2023) un 4 bronzas (2011, 2017, 2019, 2021) medaļas. Individuālajā vērtējumā izcīnījusi sudraba (2007) un bronzas (2013) medaļas. Par panākumiem turnīros FIDE 1999. gadā Džavahišvili piešķīra starptautiskās meistares (WIM), bet 2003. gadā — starptautiskās lielmeistares (WGM) nosaukumu. 2005. gadā saņēmusi starptautiskā meistara vīriešiem (IM) nosaukumu. «Lela Javakhishvili wins "Lela and Bela Cup"». Arhivēts no oriģināla, laiks: 2018. gada 19. septembrī. Skatīts: 2018. gada 6. decembrī. OlimpBase :: European Women's Chess Club Cup :: Lela Javakhishvili GEO Women 77th Ch 2021 FIDE Chess.com Women's Grand Swiss GEO Women 79th Ch Georgian Women 80th Championship GEO Women 81st Ch Women's Chess World Cup 2023 023 FIDE Women's Grand Swiss 2000 FIDE Knockout Matches 2004 FIDE Knockout Matches (Women) «2006 FIDE Knockout Matches (Women)». Arhivēts no oriģināla, laiks: 2018. gada 4. decembrī. Skatīts: 2018. gada 6. decembrī. 2008 FIDE Knockout Matches «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2016. gada 17. novembrī. 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. Women’s World Championship 2018 44th Olympiad Chennai 2022 Open OlimpBase :: Women's Chess Olympiads :: Lela Javakhishvili OlimpBase :: European Women's Team Chess Championship :: Lela Javakhishvili OlimpBase :: World Women's Team Chess Championship :: Lela Javakhishvili Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)