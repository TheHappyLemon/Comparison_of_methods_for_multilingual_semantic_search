"Dzimusi vakardien" (angļu: Born Yesterday) ir 1950. gada ASV komēdijdrāmas filma, kuras režisors ir Džordžs Kjūkors. Filmā galvenās lomas atveido Džūdija Holideja, Broderiks Krofords un Viljams Holdens. Filma balstīta uz Gārsona Kanina tāda paša nosaukuma 1946. gada lugu. Filma stāsta par nepieklājīgu miljonāru Hariju Broku (Krofords) un viņa daudz jaunāko, neizglītoto draudzeni Billiju Donu (Holideja), kuri dodas uz Vašingtonu, lai uzpirktu kongresmeni. Kad Billija Hariju ar savu uzvedību apkauno, viņš nolīgst žurnālistu Polu Verolu (Holdens), lai apmācītu viņu. Filmas pirmizrāde notika 1950. gada 25. decembrī un to izplatīja Columbia Pictures. Filma saņēma pozitīvas kritiķu atsauksmes un saņēma Amerikas Kinoakadēmijas balvas nomināciju piecās kategorijās, tai skaitā "Labākā filma", "Labākais režisors" un "Labākais adaptētais scenārijs". Vairumam kritiķiem par pārsteigumu, balvu kategorijā "Labākā aktrise galvenajā lomā" saņēma Džūdija Holideja nevis Glorija Svansone par filmu "Sanseta bulvāris" vai Beta Deivisa par "Viss par Ievu". 2012. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Tīmekļa vietnē Rotten Tomatoes filmai ir 97% vērtējums. Susan Pennington. «Oscars flashback 70 years to 1951: Bette Davis, Gloria Swanson, Anne Baxter ALL lose to Judy Holliday». GoldDerby (en-US), 2021-02-11. Skatīts: 2023-10-01. The Music Hall, Jeannie MacDonald. «Classic Hollywood: OSCAR SHOCKERS (PART ONE)». The Music Hall (en-US), 2020-06-01. Skatīts: 2023-10-01. «2012 National Film Registry Selections Showcased in January». Library of Congress, Washington, D.C. 20540 USA. Skatīts: 2023-10-01. «Born Yesterday - Rotten Tomatoes». www.rottentomatoes.com (angļu). 1950-12-26. Skatīts: 2023-10-01. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)