Norvīdžena līcis (angļu: Norwegian Bay — ‘Norvēģu līcis’) ir jūras līcis Kanādas Arktikā. Izvietojies Karalienes Elizabetes salu grupas austrumdaļā starp Devonas salu dienvidos, Elsmīras salu austrumos, Aksela Heiberga salu ziemeļos un Kornvolas salu rietumos. Kārdigana šaurums un Hellgeits dienvidos līci savieno ar Džonsa šaurumu un tālāk ar Bafina līci, Jūrikas šaurums ziemeļaustrumos — ar Nansena šaurumu, Masi šaurums ziemeļrietumos — ar Pīrija un Sverdrupa šaurumiem, bet rietumos ziemeļos un dienvidos no Kornvolas salas no līča atzarojas Hendriksena un Belčera šaurumi. Krasti stipri izroboti; līča ziemeļaustrumos Elsmīras salā iestiepjas 120 km garais Baumaņa fjords. Līča vidū divas lielas salas — Greiema sala un Bakingema sala. Līcis lielāko daļu gada pildīts ar ledu. Krasti neapdzīvoti. The Columbia Gazetteer of North America. 2000. Norwegian Bay