Ķīnas miltene (Ophiocordyceps sinensis, agrāk zināma kā Cordyceps sinensis) ir neēdama milteņu ģints parazītsēne. Sastopama Himalajos, reģionos vairāk kā 3500 m augstumā. Pieder pie ārstniecības sēnēm. Parazitē uz dažādiem kukaiņiem, pārsvarā — tauriņu kāpuriem. Sporas inficē kāpuru, kurā sāk attīstīties micēlijs. Kāpurs tādēļ aiziet bojā un tiek mumificēts. Pēc kāpura nāves no tā galvas izšķiļas sēnes augļķermenis. Ķīnas miltene ir viena no pasaulē dārgākajām sēņu sugām (mazumtirdzniecības cena bieži pārsniedz 1000 eiro kilogramā). Tibetas lauku apvidos tas ir galvenais ienākumu avots, kas 2004. gadā veidoja vairāk kā 40% no vietējo mājsaimniecību ienākumiem un 8,5% no Tibetas iekšzemes kopprodukta. Masveidīgas sēnes ievākšanas dēļ tai Ķīnā 2004. gadā piešķīra aizsargājamās sugas statusu. Sēni izmantota Ķīnas un Tibetas tautas medicīnā. Mūsdienās ļoti pieprasīta Rietumu kultūrā, kādēļ tās cenas strauji augušas kopš 20. gadsimta beigām. Viena no ārstniecības sēnēm, kam piedēvē visplašāko bioloģisko īpašību klāstu. Sēnes galvenā bioloģiski aktīvā viela ir kordicepīns. Xiao-Liang W.; Yi-Jian Y. (2011). "Host insect species of Ophiocordyceps sinensis: a review". ZooKeys (127): 12743–59. doi:10.3897/zookeys.127.802. PMC 3175130. PMID 21998547. (angliski) Latvijas Šitake sēņu audzētāju asociācija. Atjaunināts: 2019. gada 19. septembrī. Vikikrātuvē par šo tēmu ir pieejami multivides faili. Skatīt: Ķīnas miltene. Encyclopædia Britannica raksts (angliski)