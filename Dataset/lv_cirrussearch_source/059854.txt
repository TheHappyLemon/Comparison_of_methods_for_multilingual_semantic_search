"Brazīlija" (angļu: Brazil) ir 1985. gada Apvienotās Karalistes antiutopiska zinātniskās fantastikas melnās komēdijas filma, kuras režisors un viens no scenārija autoriem ir Terijs Giljams. Filmā galvenās lomas atveido Džonatans Praiss, Roberts De Niro, Ketrīna Helmonda, Ians Holms, Bobs Hoskinss, Maikls Peilins, Ians Ričardsons, Pīters Vons un Kima Greista. Filmas darbība norisinās distopiskā, totalitāristiskā nākotnē, kaut kad 20. gadsimtā. Tā ir par Semu Louriju (Praiss), valdībā strādājošu birokrātu, kurš mēģina atrast sievieti no saviem sapņiem. "Brazīlija" ir satīra par tehnokrātiju, birokrātiju, masveida novērošanu, korporatīvismu un kapitālismu; tai ir līdzības ar Džordža Orvela darbu "1984", un to dēvē par "kafkisku" un absurdu. Neskatoties uz filmas panākumiem Eiropā, tā nebija veiksmīga Ziemeļamerikā. Kopš izdošanas brīža tā ir kļuvusi par kulta filmu. "Brazīlija" tika nominēta divām Amerikas Kinoakadēmijas balvām kategorijās Labākais oriģinālscenārijs un Labākais mākslinieka darbs. 1999. gadā Britu Kinoinstitūts filmu ierindoja sava visu laiku labāko britu filmu saraksta 54. vietā. 2017. gadā žurnāls Time Out, aptaujājot 150 aktierus, režisorus, producentus un scenāristus, "Brazīlija" ierindoja kā 24. visu laiku labāko britu filmu. «Brazil (1985)». Box Office Mojo. Skatīts: 2022. gada 21. janvārī. «Terry Gilliam's Brazil, Comedic Dystopia». The Gemsbok (en-US). 2016-01-07. Skatīts: 2022-01-21. «Brazil: five films that may have influenced Terry Gilliam’s dystopian masterpiece». British Film Institute (angļu). Skatīts: 2022-01-21. «Best British Movies | 100 Best British Films of All Time». Time Out Worldwide (en-GB). Skatīts: 2022-01-21. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)