Lingajenas līcis (filipīniešu: Golpo ng Lingayen, angļu: Lingayen Gulf) ir Dienvidķīnas jūras līcis Filipīnās, Lusonas salas ziemeļrietumu piekrastē. Izvietojies starp Centrālo Kordiljeru austrumos un Sambalesas kalnu ziemeļu galu. Dienvidos līcis apskalo Centrālās Lusonas zemienes krastu. Stiepjas 55 km garumā ziemeļu—dienvidu virzienā. Līcī ietek vairākas upes, lielākās no kurām ir Agno un Beula. Līča rietumu piekrastē daudz salu, lielākās no kurām ir Kabarrujana un Santjago. Lielākās apdzīvotās vietas krastos ir Dagupana, Lingajena un Alaminosa. Iepretī Alaminosai izveidots gleznainais Simts salu nacionālais parks 18,44 km² platībā, kurš iekļauj 123 nelielas koraļļu izcelsmes kaļķakmens saliņas. Līcī intensīva kuģniecība un zveja. Piekrastē sāls ieguve — līča krastā esošās Pangasinanas provinces nosaukums burtiskā tulkojumā nozīmē ‘vieta, kur taisa sāli’. Hundred Islands National Park Vikikrātuvē par šo tēmu ir pieejami multivides faili. Skatīt: Lingajenas līcis. Encyclopædia Britannica raksts (angliski)