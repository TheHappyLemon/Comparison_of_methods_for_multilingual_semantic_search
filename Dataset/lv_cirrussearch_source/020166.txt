Kamara (spāņu: Base Antártica Cámara) ir Argentīnas vasaras polārstacija Antarktīdā. Izvietojusies nelielajā Hāfmūnas saliņā Mūnbeja līcī Livingstona salas austrumu piekrastē Dienvidšetlendas salās. Stacija izveidota 1953. gada 1. aprīlī kā Argentīnas Kara flotes bāze ar nosaukumu Baijaluna (Destacamento Naval Bahía Luna) pēc Mūnbeja argentīniešu nosaukuma «Lunas līcis». 1955. gadā pārdēvēta par godu flotes leitnantam Huanam Kamaram (Juan Ramón Cámara), kas 1955. gada 16. janvārī gāja bojā negadījumā Potera līcī (Destacamento Naval Teniente Cámara). 1990. gadā nodota Argentīnas Antarktikas institūtam un pārdēvēta tagadējā nosaukumā. Līdz 1959. gadam stacija funkcionēja vissezonas režīmā, 1959./1960. gada sezonā — slēgta, vēlāk darbojās tikai kā vasaras stacija. Galvenās pētniecības nozares ir meteoroloģija, okeanogrāfija, ģeoloģija, ornitoloģija. Populārs tūrisma galamērķis. «BASES ANTÁRTICAS ARGENTINAS». Arhivēts no oriģināla, laiks: 2009. gada 12. maijā. Skatīts: 2009. gada 27. aprīlī. Base Cámara Vikikrātuvē par šo tēmu ir pieejami multivides faili. Skatīt: Kamara. Kamaras polārstacijas fotogalerija