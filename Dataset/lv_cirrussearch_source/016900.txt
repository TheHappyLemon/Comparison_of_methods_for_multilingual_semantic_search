Izturības robeža ir viena no materiālu mehāniskajām īpašībām, tas ir mehāniskais spriegums, kuru pārsniedzot sākas materiāla sabrukšana. Stiepes stiprība raksturo, kādu slodzi materiāls spēj nest stiepes slogojumā, pirms tas sabruks. Stiepes stiprību parasti norāda MPa. Zinot materiāla stiepes stiprību un tā laukumu iespējams aprēķināt pie kādas slodzes tas saplīsīs, jeb saraušanas spēks ir tieši proporcionāls stiepes stiprības un šķērsgriezuma laukuma reizinājumam. Taču praksē svarīgāk ir zināt nevis pie kādas slodzes materiāls sabruks, bet pie kādas slodzes tā deformācijas būs pieļaujamās robežās, tādēļ aprēķiniem biežāk lieto materiāla tecēšanas robežu un elastības moduli. Stiepes stiprības aprēķiniem ārkārtīgi svarīgi ir zināt spēka iedarbības laiku, jo īslaicīga iedarbība rada triecienveida slodzes, kas apskatītas lapā "triecienizturība", bet nemainīga spēka iedarbība ilgstošā laika periodā var izraisīt šļūdi. Stiepes izturība tiek dota materiālu slogojot ar ātrumu ap 3 mm/min. Proporcionalitātes robeža Elastības robeža Tecēšanas robeža Akadēmiskā terminu datubāze - stiepes izturība (latviski)