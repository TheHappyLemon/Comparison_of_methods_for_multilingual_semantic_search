Irje Rantanens (somu: Yrjö Rantanen; dzimis 1950. gada 23. aprīlī Tamperē, miris 2021. gada 14. janvārī) bija Somijas starptautiskais lielmeistars šahā (1981). Somijas šaha čempionātos divas reizes izcīnījis zelta medaļas (1978, 1986), trīs reizes bijis otrais (1976, 1982, 1990) un 1972. gadā ieguvis bronzas medaļas. Daudzu starptautisko šaha turnīru laureāts, tajā skaitā 1981. gadā Helsinkos bijis trešais, bet 1982. gadā uzvarējis Jervenpē. Par panākumiem turnīros FIDE 1977. gadā Rantanenam piešķīrusi starptautiskā meistara (IM), bet 1981. gadā - starptautiskā lielmeistara (GM) nosaukumu. Bijis otrais somu šaha lielmeistars pēc Heiki Vesterinena. Pārstāvējis Somijas komandu lielākajos komandu šaha turnīros: Pasaules šaha olimpiādēs piedalījies 9 reizes (1972-1986, 1990). Individuālajā vērtējumā izcīnījis zelta (1980) un 2 bronzas (1972, 1978) medaļu; Eiropas komandu šaha čempionātā piedalījies 1989. gadā un individuālajā vērtējumā izcīnījis sudraba medaļu; Ziemeļu kausa izcīņām komandām piedalījies 6 reizes (1973-1975, 1977, 1985, 1989). Komandu vērtējumā izcīnījis bronzas (1975) medaļu, bet individuālajā vērtējumā izcīnījis zelta (1975) medaļu. «Suurmestari Yrjö Rantanen on kuollut». Finnish Chess Federation (somu). 2021. gada 14. janvāris. Henkilökohtaiset SM-turnaukset OlimpBase :: Men's Chess Olympiads :: Yrjö Rantanen OlimpBase :: European Men's Team Chess Championship :: Yrjö Rantanen OlimpBase :: Nordic Chess Cup :: Yrjö Rantanen Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)