"Dambo" (angļu: Dumbo) ir 1941. gada amerikāņu animācijas filma, ko producējis Volts Disnejs. Filmas pirmizrāde norisinājās 1941. gada 23. oktobrī. Šī ir 4. Volta Disneja pilnmetrāžas animācijas filma. Filmas galvenais režisors ir Bens Šerpstīns. Filmas sižets balstīts uz Helēnas Eibersonas sarakstītās un Harolda Pērla ilustrētās rotaļu grāmatas motīviem. 2017. gada decembrī filma tika pievienota Kongresa bibliotēkas Nacionālajam kino reģistram. 2019. gadā izdota spēlfilmas adaptācija. Cirka ziloņmātei Džambo kundzei stārķis atnes zilonēnu — Džambo jaunāko. Neparasti lielo ausu dēļ zilonēnu pārējie cirka iemītnieki zilonēnu nemīl, dodot viņam iesauku "Dambo" (no angļu valodas vārda dumb — muļķīgs). Pasargājot Dambo no skatītāju apsmiešanas, Džambo kundze uzbrūk dresētājam, par ko viņa tiek ieslēgta atsevišķā krātiņā. Pēc tam, kad Dambo kļūst par iemeslu sarežģīta cirka trika neveiksmei, viņš pilnībā tiek atstumts. Vienīgais Dambo draugs ir pelēns Timotijs. Kļūdas pēc iedzerot alkoholu (ūdens mucā, no kurienes dzēra zilonēns un pele, iekrita šampanieša pudele) un atjēdzoties koka zarā, Dambo ar Timotija un savu jauno draugu, kraukļa un "brīnumspalvas", palīdzību, pārliecinās, ka māk lidot. Atgriezies cirkā, Dambo veic efektīvu lidojumu izrādes beigās, kļūstot par cirka zvaigzni un atkal sastopas ar māti. Amerikas Kinoakadēmijas balva 1942 — Labāka oriģinālmūzika Kannu kinofestivāla balva 1947 — Labākā animācija Amerikas Kinoakadēmijas balva 1942 — Labākā dziesma «Dumbo». Box Office Mojo. Skatīts: 2012. gada 5. janvāris. Obituary: Helen Aberson Mayer. Arhivēts 2017. gada 13. augustā, Wayback Machine vietnē. Oficiālā tīmekļa vietne (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)