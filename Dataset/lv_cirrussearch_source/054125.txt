Raimonds Krollis (dzimis 2001. gada 28. oktobrī) ir Latvijas futbolists, spēlē uzbrucēja pozīcijā, Latvijas futbola izlases dalībnieks. Kopš 2024. gada februāra Krollis pārstāv Čehijas 2. līgas klubu MFK Vyškov, kas viņu īrē no Spezia Calcio. Krollis ir futbola skolas "Metta" audzēknis. Virslīgā debitēja 2019. gada 15. martā spēlē pret Riga FC. Pirmos vārtus Virslīgā guva 2019. gada 27. aprīlī pret Valmiera Glass ViA. Pēc veiksmīgas 2020. gada sezonas Krollis pievienojās Valmiera FC. 2022. gada Virslīgas sezonā Valmieras kluba sastāvā izcīnīja Latvijas čempiona titulu, guva 24 vārtus un kļuva par sezonas rezultatīvāko spēlētāju. 2023. gada janvārī Krollis parakstīja četru gadu līgumu ar Itālijas futbola A sērijas komandu Spezia Calcio. 5. februārī, nākot uz maiņu spēlē pret Napoli, Krollis kļuva par pirmo Latvijas futbolistu, kas spēlējis Itālijas A sērijā. 2022.—2023. gada sezonā devās laukumā četrās A sērijas spēlēs. Komanda zaudēja pārspēlē un izkrita no A sērijas. Arī B sērijā nespēja nostiprināties komandas pamatsastāvā un 2024. gada februārī Itālijas klubs viņu izīrēja Čehijas otrās pēc līmeņa līgas komandai MFK Vyškov. Spēlējis Latvijas U-19 izlasē. Latvijas izlasē debitēja 2020. gada 6. septembrī UEFA Nāciju līgas spēlē pret Maltas izlasi, dodoties laukumā sākumsastāvā. Savukārt, savus pirmos vārtus Krollis guva 2020. gada 17. novembrī viesos pret Andoru. Valmiera FC Latvijas čempions — 1 (2022) Virslīgas rezultatīvākais spēlētājs — 1 (2022) «"Valmiera" grauj "Mettu", Punculs atver savu vārtu rēķinu». sportacentrs.com. 2019. gada 27. aprīlī. Skatīts: 2020. gada 7. septembrī. «Valmiera FC izcīna pirmo virslīgas titulu». lff.lv. Skatīts: 2022. gada 13. novembrī. «Virslīgas snaiperis Krollis parakstījis līgumu ar Itālijas A sērijas klubu». sportacentrs.com. 2023. gada 18. janvārī. Skatīts: 2023. gada 21. janvārī. «Krollis kļūst par pirmo A sērijā spēlējušo latvieti, Spezia cieš sakāvi pret Napoli». Sportacentrs.com (latviešu). 2023-02-05. Skatīts: 2023-02-06. «Kroļļa pārstāvētā "Spezia" neiesit pendeli un pārspēlē izkrīt no A Sērijas». Sportacentrs.com. 2023. gada 11. jūnijā. Skatīts: 2023. gada 12. novembrī. «Oficiāli: Spezia līdz sezonas beigām izīrē Krolli uz Čehijas otrās līgas līdervienību». Sportacentrs.com. 2024. gada 27. februārī. Skatīts: 2024. gada 27. februārī. «Arī otrajā Nāciju līgas spēlē neizšķirts». lff.lv. 2020. gada 6. septembrī. Skatīts: 2020. gada 7. septembrī. «Andorra-Latvia | UEFA Nations League». UEFA.com (angļu). Skatīts: 2021-03-04. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)