Malgožata Dideka-Tviga (poļu: Małgorzata Dydek-Twigg; dzimusi Malgožata Dideka 1974. gada 28. aprīlī Varšavā, Polijā, mirusi 2011. gada 27. maijā Brisbenā, Austrālijā), ASV pazīstama kā Margo Dideka (angļu: Margo Dydek), bija profesionāla poļu basketboliste, spēlēja centra pozīcijā, bija Polijas sieviešu basketbola izlases dalībniece. Būdama 2,18 m gara, viņa bija pazīstama kā visgarākā vēl spēlējošā basketboliste visā pasaulē. Karjeras laikā spēlējusi vairāku WNBA sastāvā, kā arī pārstāvēja Polijas, Francijas, Spānijas un Krievijas klubus. 1998. gada WNBA draftā viņu izraudzījās Jūtas "Starzz" ar kopējo 1. kārtas numuru. Astoņas sezonas M. Dideka bija WNBA sezonas vislabākā metienu bloķētāja. Spēlējusi 2000. gada Vasaras Olimpiskajās spēlēs. Tāpat kļuva par Eiropas čempioni 1999. gada Eiropas čempionātā basketbolā, kas norisinājās viņas dzimtenē Polijā. Co robiła Małgorzata Dydek w Australii? Trenuje drużynę, ma dwóch synów... (poliski) «Strona Polskiego Komitetu Olimpijskiego». Arhivēts no oriģināla, laiks: 2013. gada 27. janvārī. Skatīts: 2013. gada 4. janvārī. Former WNBA player Dydek dies after heart attack[novecojusi saite], forbes.com Former No. 1 pick dies at 37, espn.com Mūžībā aizgājusi Malgožata Dideka, sportacentrs.com WNBA.com profils (angliski)