Vitālijs Ceškovskis (krievu: Виталий Валерьевич Цешковский; 1944. gada 25. septembris Omska — 2011. gada 24. decembris Krasnodara) bija Krievijas starptautiskais lielmeistars šahā (1975). No 1970. gadu sākuma līdz 1980. gadu beigām bijis viens no vadošajiem PSRS šahistiem. Divas reizes uzvarējis PSRS šaha čempionātos: 1978. gadā Tbilisi kopā ar Mihailu Tālu un 1986. gadā Kijevā. Divas reizes piedalījies Pasaules šaha čempiona nosaukuma izcīņas cikla starpzonu turnīros. 1976. gadā Manilā Ceškovskim tikai puspunkts pietrūka, lai iekļūtu pretendentu skaitā, un viņš palika 4. vietā. Nākamajā ciklā starpzonu turnīrā Rīgā 1979. gadā Ceškovskis nospēlēja vājāk par savām iespējām un ieņēma 9. vietu. Daudzu starptautisko šaha turnīru uzvarētājs, tajā skaitā uzvarējis Leipcigā (1975), Dubnā (1976), Erevānā (1980), Baņa Lukā (1981), Sočos Mihaila Čigorina memoriālā (1981) un Minskā (1982). 1981. gadā ieņēmis 2. vietu Rīgas starptautiskajā šaha turnīrā. Par panākumiem turnīros FIDE 1973. gadā Ceškovskim piešķīrusi starptautiskā meistara (IM), bet 1975. gadā - starptautiskā lielmeistara (GM) nosaukumu. Krievijas izlases sastāvā 2 reizes (1975, 1985) uzvarējis PSRS komandu šaha čempionātā. 1982. gadā Krievijas komandas Trud sastāvā izcīnījis 1. vietu PSRS komandu šaha kausā. Divas reizes uzvarējis Eiropas komandu šaha kausā: 1984. gadā PSRS komandas Trud sastāvā, bet 1996. gadā Krievijas komandas TatTransGaz-Itil Kazan (Kazaņa) sastāvā. Pārstāvējis PSRS komandu lielākajos komandu šaha turnīros: Pasaules šaha olimpiādē piedalījies 1986. gadā un komandu vērtējumā izcīnījis zelta medaļu; Eiropas komandu šaha čempionātā piedalījies 1977. gadā un gan komandu, gan individuālajā vērtējumā izcīnījis zelta medaļas; Pasaules studentu šaha čempionātā piedalījies 1969. gadā un komandu vērtējumā izcīnījis zelta medaļu. 2000. gados aktīvi piedalījies senioru šaha turnīros. 2005. gadā izcīnījis 3. vietu Krievijas senioru šaha čempionātā, bet 2006. gadā uzvarējis šajā turnīrā. 2008. gadā kļuvis par Eiropas senioru šaha vicečempionu, bet 2009. gadā par Pasaules senioru šaha čempionāta bronzas laureātu. 2009. gadā uzavrējis Eiropas senioru šaha čempionātā. Šo panākumu atkārtojis 2010. gadā. Bijis pazīstams arī kā šaha treneris. Viens no viņa audzēkņiem ir bijis nākamais Pasaules čempions šahā Vladimirs Kramņiks. 2011. gada decembrī miris no sirdslēkmes ātrā šaha turnīra laikā. «46 Championship of USSR Tbilisi 1-27.12.1978». Arhivēts no oriģināla, laiks: 09.04.2017. Skatīts: 23.09.2016. «Championship of URS Kiev 2-28.4.1986». Arhivēts no oriģināla, laiks: 03.03.2016. Skatīts: 23.09.2016. 1976 Manila Interzonal Tournament 1979 Riga Interzonal Tournament «International Tournament - Dubna 5-24.2.1976». Arhivēts no oriģināla, laiks: 05.03.2016. Skatīts: 23.09.2016. «International Tournament Erevan 4-24.6.1980». Arhivēts no oriģināla, laiks: 20.03.2016. Skatīts: 23.09.2016. International Tournament - Sochi 22.8-12.9.1981 International Tournament Minsk May 1982 International Tournament Riga August 1981 OlimpBase :: Soviet Team Chess Championship :: Vitaly Tseshkovsky OlimpBase :: Soviet Team Chess Cup :: Vitaly Tseshkovsky OlimpBase :: European Men's Chess Club Cup :: Vitaly Tseshkovsky OlimpBase :: Men's Chess Olympiads :: Vitaly Tseshkovsky OlimpBase :: European Men's Team Chess Championship :: Vitaly Tseshkovsky OlimpBase :: World Student Team Chess Championship :: Vitaly Tseshkovsky «Крамник: Цешковский “слишком любил шахматы - 30 Декабря 2011 - Шахматная библиотека». Arhivēts no oriģināla, laiks: 2012-01-09. Skatīts: 2016-09-23. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)