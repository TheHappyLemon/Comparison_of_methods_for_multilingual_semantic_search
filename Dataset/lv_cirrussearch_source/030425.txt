Šarls X (franču: Charles X, dzimis 1757. gada 9. oktobrī, miris 1836. gada 6. novembrī) bija Burbonu dinastijas Francijas karalis un titulārs Navarras karalis laikā no 1824. līdz 1830. gadam, Luija XVI un Luija XVIII jaunākais brālis. Šarls X piedzima Versaļas pilī kā Artuā grāfs 1757. gada 9. oktobrī, sava vectēva Luija XV valdīšanas laikā. 9 gadu vecumā kļuvis par bāreni. 1773. gadā precējies ar Savojas Mariju Terēzi, laulībā dzima 4 bērni, no kuriem divi dēli izdzīvoja. 1789. gadā, sākoties Franču revolūcijai, ar ģimeni bēga no valsts. Turpmākos 25 gadus Šarls pavadīja trimdā vairākās Eiropas valstīs. Sieva mirusi trimdā. 1814. gadā atgriezies Francijā kā karaļa Luija XVIII brālis un troņmantinieks, jo Luijam XVIII nebija bērnu. 1824. gada 16. septembrī nomira Luijs XVIII, un Artuā grāfs kļuva par karali Šarlu X. Kronēšana notika 1825. gada 29. maijā. 1830. gada jūlijā Francijā sākās Jūlija revolūcija, un karalis 2. augustā atteicās no troņa, ar ģimeni atkal dodoties trimdā. Gāztais karalis nomira 1836. gada 9. oktobrī Austrijā. Vikikrātuvē par šo tēmu ir pieejami multivides faili. Skatīt: Šarls X. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)