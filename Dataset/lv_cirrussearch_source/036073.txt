Prokls (latīņu: Proclus) ir triecienkrāteris Mēness redzamajā pusē, uz rietumiem no Krīžu jūras, neliela līdzenuma Palus Somni austrumdaļā. Krāteris nodēvēts grieķu filozofa Prokla vārdā. Nosaukumu 1935. gadā apstiprinājusi Starptautiskā Astronomijas savienība. Prokls ir relatīvi jauns krāteris, ne vecāks par 1,1 miljardu gadu. Tam ir piecstūraina forma ar skaidri izteiktu valni (paceļas apmēram 900 m virs apkārtējās virsmas), ziemeļaustrumu daļā valnis vairāk nolīdzinājies. Krātera iekšpusē vaļņa sienas gludas, ar augstu albedo. Krātera dibens nelīdzens. Prokla krātera izmeši gaišu staru veidā stiepjas līdz 600 km attālumā ap krāteri. Uz ziemeļrietumiem no krātera atrodas Makrobijs (Ø 64 km), uz dienvidaustrumiem — Jerkss (Ø 36 km), uz ziemeļaustrumiem — Pīrss (Ø 18 km). Uz Mēness kartēm šie krāteri tiek apzīmēti ar burtu uz krātera malas, kas ir tuvāk Prokla krāterim. Proclus on Moon Proclus Feature name – Proclus Vikikrātuvē par šo tēmu ir pieejami multivides faili. Skatīt: Prokls.