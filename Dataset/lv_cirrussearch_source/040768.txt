Anna Jakubovska (poļu: Anna Jakubowska; dzimusi kā Gasika (poļu: Gasik) 1988. gada 21. augustā Varšavā) ir Polijas starptautiskā meistare šahā (2010). Daudzkārtējā Polijas jauniešu šaha čempionātu dalībniece dažādās vecuma grupās, kur labāko rezultātu sasniegusi 2002. gadā Žagaņā, kad kļuvusi par vicečempioni U14 vecuma grupā. 2006. gadā uzvarējusi Eiropas jauniešu šaha čempionātā U18 vecuma grupā. 2007. gadā Erevānā piedalījusies Pasaules jauniešu šaha čempionātā U20 vecuma grupā un ieņēmusi 15. vietu. 2008. gadā Naļčikā piedalījusies Pasaules šaha čempionātā sievietēm pēc izslēgšanas sistēmas, kur pirmajā kārtā sakarā ar pretinieces Marijas Sebagas neierašanos saņēmusi uzvaru bez cīņas, bet otrajā kārtā zaudējusi Lilitai Mkrtčjanai. 2012. gadā Katovicē izcīnījusi bronzas medaļu Polijas studenšu šaha čempionātā. 2013. gada jūlijā dalījusi pirmo vietu Bornholmas starptautiskajā šaha turnīrā. 2015. gada janvārī izcīnījusi sudraba medaļu Polijas studenšu šaha čempionātā, bet augustā bijusi Polijas studenšu izlases sastāvā, kas uzvarējusi Pasaules studenšu šaha čempionātā komandu ieskaitē. 2016. gadā apprecējusies ar Polijas šaha lielmeistaru Kšištofu Jakubovski. «Mistrzostwa Polski juniorów do lat 14, 2002». Arhivēts no oriģināla, laiks: 2016. gada 4. martā. Skatīts: 2017. gada 15. decembrī. European Youth Championship 2006 2008 FIDE Knockout Matches «AMP_ZNAMY ZWYCIĘZCÓW». Arhivēts no oriģināla, laiks: 2016. gada 9. martā. Skatīts: 2017. gada 29. maijā. BORNHOLM, ZWYCIĘSTWO A.GASIK AMP 2015 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)