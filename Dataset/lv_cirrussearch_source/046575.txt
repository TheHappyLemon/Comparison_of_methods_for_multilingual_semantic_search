Jevdokija Jusupova (vācu: княжна Евдокия Борисовна Юсупова; 1743–1780) bija Kurzemes un Zemgales hercogiene, hercoga Pētera otrā sieva. Dzimusi 1743. gada 16. maijā Maskavā kņaza Borisa Jusupova (1695—1759) un viņa sievas Irinas, dzimušas Zinovjevas (1718—1788), ģimenē kā vecākā meita. Viņas tēvs bija cēlies no Nogaju ordas valdnieku dzimtas, ķeizarienes Elizabetes Petrovnas valdīšanas laikā viņu 1749. gadā iecēla par Pēterburgas ģenerālgubernatoru. 1774. gada 6. martā ķeizariene Katrīna II izprecināja Jevdokiju Kurzemes un Zemgales princim Pēterim Bīronam. Bērnu viņiem nebija, pēc diviem gadiem viņa aizbrauca Pēterburgu, lai 1776. gada 18. oktobrī piedalītos ķeizara Pāvila I laulību ceremonijā un atpakaļ Jelgavā vairs neatgriezās. 1777. gadā ķeizariene viņu apbalvoja ar Svētās Katrīnas ordeni. 1778. gada 27. aprīlī viņas laulība ar hercogu Pēteri tika šķirta, Katrīna II piespieda viņam maksāt 50 000 rubļu lielu pensiju. Mirusi 1780. gada 19. (8.) jūlijā Pēterburgā. Русский биографический словарь А. А. Половцова. Санкт-Петербург/Москва: 1896—1918