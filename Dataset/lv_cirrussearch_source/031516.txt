Burža (franču: Bourges) ir pilsēta Centra-Valdeluāras reģiona Šēra departamentā, Francijā. Departamenta administratīvais centrs. Atrodas valsts vidienē. Jūlijs Cēzars šo nosauca par vienu no skaistākajām pilsētām Gallijā. Kārlis Lielais nosauca Buržu par Akvitānijas provinces galvaspilsētu. Simtgadu kara laikā te dzīvoja Šarls VII no 1422. līdz 1437. gadam, Žanna d'Arka te pavadīja ziemas (1429—1430). Luijs XI 1463. gadā dibināja universitāti, kas tika slēgta Franču revolūcijas laikā. Buržā Žans Kalvins pievērsās Mārtiņa Lutera idejām. 12. gadsimta beigās tika sākta gotiskas katedrāles celtniecība. 1992. gadā Buržas katedrāle tika iekļauta UNESCO Pasaules mantojuma sarakstā. Vēl ievērojama ir Žaka Kera (Jacques Cœur) pils. Pilsētā atrodas sieviešu basketbola klubs CJM Bourges Basket, kurā spēlējušas vairākas latviešu basketbolistes. Q124036546. Vikikrātuvē par šo tēmu ir pieejami multivides faili. Skatīt: Burža. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Ebreju enciklopēdijas raksts (angliski)