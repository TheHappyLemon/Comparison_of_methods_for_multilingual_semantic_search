Brāgi (senskandināvu: Bragi) ir dzejas dievs skandināvu mitoloģijā, kā arī viens no gudrākajiem āsiem. Saskaņā ar Snorri Sturlusonu viņa vārdā nosaukta dzejas māksla (bragr). Brāgi ir Odina un Frigas dēls un Idunas vīrs. Iespējams, Brāgi ir dievišķots dzejnieka Brāgi Bodasona (IX gs.) tēls. Kā dievs viņš parādās XII un XIII gs. darbos, īpaši Jaunākajā Edā. Snorre Sturlusons tomēr nošķir dzejnieku un dievu (ticami, ka abu izcelsme ir viena un nosķīrums noticis vēlāk). Jaunākās Edas otrajā daļā Brāgi un Ēgirs sarunājas par dzejas dabu. Brāgi izklāsta poēzijas medus rašanās vēsturi no Kvasīra asinīm. Vikikrātuvē par šo tēmu ir pieejami multivides faili. Skatīt: Brāgi. Encyclopædia Britannica raksts (angliski) Enciklopēdijas Krugosvet raksts (krieviski)