Pēteris Ugrjumovs, arī Pjotrs Ugrjumovs (krievu: Пётр Сергеевич Угрюмов, dzimis 1961. gada 21. janvārī Rīgā) ir bijušais PSRS, Latvijas un Krievijas riteņbraucējs. Mācījies Rīgas 28. vidusskolā Sarkandaugavā (absolvējis 1978. gadā), ar riteņbraukšanu nodarbojas kopš 1975. gada. Trīskārtējs PSRS čempions riteņbraukšanā. Kopš 1989. gada dzīvojis Itālijā. Viņš trīs reizes (1990., 1994. un 1996. gadā) piedalījies Tour de France daudzdienu velobraucienā, 1994. gadā uzvarot divos atsevišķos posmos un kopvērtējumā izcīnot augsto 2. vietu, uzreiz aiz spāņa Migela Induraina. 1996. gada Tour de France viņš izcīnīja 7. vietu. Vairākas reizes viņš piedalījies arī Giro d'Italia daudzdienu velobraucienā. 1993. gadā viņš kopvērtējumā bija otrais, 1995. gadā trešais, bet 1996. gadā ceturtais. 1996. gadā pārstāvēja Krieviju vasaras olimpiskajās spēlēs Atlantā. 1997. gadā, beidzoties bijušās PSRS ārzemju pases derīguma termiņam, pieņēmis Krievijas Federācijas pilsonību. 2005. gadā, ar īpašu Latvijas Republikas likumu kļuvis par Latvijas pilsoni. Profesionālo riteņbraucēja karjeru beidzis 1999. gadā. Pēc tam strādājis par "Rietumu Bankas" riteņbraukšanas komandas menedžeri ārzemēs. Piezīme: IZST — izstājās Latvijas padomju enciklopēdija. 101. sējums. Rīga : Galvenā enciklopēdiju redakcija. 98. lpp. Likumprojekts Par Pētera Ugrjumova atzīšanu par Latvijas pilsoni Arhivēts 2007. gada 13. jūlijā, Wayback Machine vietnē., publicēts Saeimas mājaslapā, likumprojekta anotācijā iekļauta Ugrjumova biogrāfija, informācija iegūta 31.07.2008 Vikikrātuvē par šo tēmu ir pieejami multivides faili. Skatīt: Pēteris Ugrjumovs. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) CycleDatabase profils (angliski)