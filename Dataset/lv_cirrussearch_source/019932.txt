Udoniss Džonīls Haslems (angļu: Udonis Johneal Haslem; dzimis 1980. gada 9. jūnijā) ir bijušais amerikāņu basketbolists, spēlēja spēka uzbrucēja un centra pozīcijā. Visu savu 20 sezonas garo Nacionālās basketbola asociācijas (NBA) spēlētāja karjeru aizvadījis vienā klubā Maiami "Heat", kļūdams par trīskārtēju līgas čempionu. Spēlējis NCAA, kur pārstāvēja Floridas Universitātes basketbola komandu "Gators". Profesionāļa karjeru uzsāka Francijas augstākās līgas kluba Élan Chalon sastāvā, kur aizvadīja 2002.—2003. gada sezonu. Pēc tam parakstīja līgumu ar NBA klubu Maiami "Heat", kur spēlē visu savu NBA karjeru. Debijas sezonā NBA tika iekļauts līgas simboliskajā debitantu otrajā izlasē. "Heat" sastāvā ir izcīnījis trīs NBA čempiontitulus (2006, 2012—2013). 40 gadu vecumā U. Haslems bija vecākais spēlētājs NBA, uzsākot 2020.—2021. gada NBA sezonu, tomēr pēdējās karjeras sezonās viņš ir spēlējis maz, kopā četrās sezonās dodoties laukumā mazāk nekā 50 spēlēs. Sezonas debiju viņš piedzīvoja tikai maijā, taču tas neliedza spēlētājam noslēgt jaunu līgumu ar "Heat" 2021. gada vasarā, kas kļuva par 19. viņa karjerā un ļāva saglabāt līgas vecākā aktīvā spēlētāja pozīciju. A. Haslems spēlēja nozīmīgu lomu "Heat" komandas "ķīmijā", lai gan nevienā no pēdējām septiņām NBA sezonām viņš naizvadīja vairāk par 20 spēlēm regulārajā sezonā. 2023. gada vasarā līgas vecākais spēlētājs oficiāli paziņoja par savas NBA karjeras beigām. «NBA vecākais spēlētājs oficiāli paziņo par karjeras beigām | Sportazinas.com». www.sportazinas.com (en-US). 2023-07-28. Skatīts: 2023-07-31. Vikikrātuvē par šo tēmu ir pieejami multivides faili. Skatīt: Udoniss Haslems. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) ESPN NBA profils (angliski) RealGM Basketball profils (angliski)