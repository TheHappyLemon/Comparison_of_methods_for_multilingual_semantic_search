Vladimīrs Mihāliks (slovāku: Vladimír Mihálik; dzimis 1987. gada 29. janvārī) ir slovāku hokejists, aizsargs. Pašlaik (2020) Mihāliks spēlē Slovākijas Ekstralīgas vienībā Mihalovces "Dukla". Jau 2005. gadā Mihāliks pārcēlās uz Ziemeļameriku, pievienojoties WHL līgas klubam Reddīras "Rebels". 2007. gadā aizsargs uzsāka spēlēt AHL kluba Norfolkas "Admirals" rindās. 2008.—09. gada sezonā Mihāliks debitēja NHL, aizvadot 11 spēles Tampabejas "Lightning" rindās. Nākamajā sezonā Mihāliks aizvadīja vēl četras spēles "Lightning" sastāvā, taču 2010.—11. gada sezonā NHL nespēlēja, visu sezonu pavadot AHL. 2011. gada vasarā Mihāliks atgriezās Eiropā, pievienojoties KHL kluba Popradas "Lev" rindām. Gadu vēlāk hokejists parakstīja līgumu ar Bratislavas "Slovan", tās sastāvā spēlējot līdz pat 2016. gadam. Tad Mihāliks pievienojās HK Banska Bistrica rindām, nākamās četras sezonas aizvadot Slovākijas Ekstralīgā. Slovākijas hokeja izlases rindās Mihāliks spēlējis 2010., 2013. un 2014. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)