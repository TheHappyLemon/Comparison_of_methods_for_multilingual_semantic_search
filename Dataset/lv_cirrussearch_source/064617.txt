Glorija Grevcova (dzimusi kā Glorija Kozlovska 1988. gada 29. maijā) ir Latvijas politiķe. 2022. gada rudenī ievēlēta 14. Saeimā no partijas "Stabilitātei!" saraksta, no kuras izstājusies, vēlāk iestājusies "Apvienībā Jaunlatvieši", bet 2024. gada februārī zaudējusi deputātes mandātu. Izglītību ieguvusi Rekavas vidusskolā Šķilbēnu pagastā, ko pabeigusi 2008. gadā. Nodarbojusies ar vieglatlētiku, skrējusi garās distances. Īsu laiku ap 2013. gadu G. Grevcova strādājusi Balvu novada Šķilbēnu pagasta kokapstrādes uzņēmumā SIA "Dolo" par palīgstrādnieci (malkas krāvēju). Plaši pazīstama ar savu darbību sociālajā lietotnē TikTok. Bijusi precējusies ar Kasparu Grevcovu un Edgaru Tamu (šajā laulībā dzimis dēls). 2022. gada rudenī notikušajās 14. Saeimas vēlēšanās G. Grevcova tika ievēlēta 14. Saeimā no partijas "Stabilitātei!" saraksta. Pret G. Grevcovu uzsākts kriminālprocess par nepatiesu ziņu sniegšanu Centrālajai vēlēšanu komisijai (dati par izglītību un darba vietu). 2023. gada martā G. Grevcova paziņoja par izstāšanos no partijas "Stabilitātei!" un tās Saeimas frakcijas. Vēlāk iestājusies "Apvienībā Jaunlatvieši", starp kuras dibinātājiem ir notiesātais bijušais diplomāts Rūdolfs Brēmanis, ar kuru G. Grevcovai ir tuvas attiecības. Drīz pēc Saeimas vēlēšanām pret G. Grevcovu tika uzsākts kriminālprocess par nepatiesu ziņu sniegšanu Centrālajai vēlēšanu komisijai. Deklarācijā minēts, ka Glorija pirms ievēlēšanas Saeimā strādājusi uzņēmumā SIA "Dolo" par padomnieci, ko uzņēmuma pārstāve noliedz, apgalvojot, ka šāds amats uzņēmumā nekad nav eksistējis. Tomēr atzīst, ka viņa tur ir strādājusi — par palīgstrādnieku. Pēc resoriskās pārbaudes atklājās, ka Glorija ir melojusi arī par savu izglītību Latvijas Sporta pedagoģijas akadēmijā (LSPA) pedagoga specialitātē. LSPA norādīja, ka Glorija nav fiksēta ne absolvējušo, ne studējošo sarakstā. Partijas vadība vairākkārt ir apgalvojusi, ka deklarācijas iesniegšanas brīdī ir notikusi "pārrakstīšanās kļūda" un ka neredz pamatu liegt viņai turpmāko dalību Saeimā pēc datu precizēšanas. 2023. gada janvārī Saeima lēma dot atļauju G. Grevcovas kriminālvajāšanas turpināšanai. Martā pirmās instances tiesa lēma sodīt deputāti ar 160 stundām sabiedriskā darba. G. Grevcova 2023. gada 23. janvārī savā TikTok kontā ievietoja videoklipu kurā nodēvēja Okupācijas muzeju Rīgā par "propagandu". Tajā pašā dienā Saeimas deputāts Edmunds Jurēvics iesniedza iesniegumu ģenerālprokuroram par iespējamu krimināllikuma 74.1. panta pārkāpumu "Genocīda, nozieguma pret cilvēci, nozieguma pret mieru un kara noziegumu attaisnošanu." 30. janvārī pret deputāti tika uzsākts kriminālprocess arī šajā lietā. 2023. gada februārī par Saeimas ētikas kodeksa pārkāpumu G. Grevcovu izslēdza no dalības nākamajās sešās Saeimas sēdēs. 2023. gada 21. novembrī Rīgas apgabaltiesa pasludināja nolēmumu 14. Saeimas deputātes G. Grevcovas krimināllietā par nepatiesu ziņu sniegšanu Centrālajai vēlēšanu komisijai, atstājot negrozītu pirmās instances spriedumu, ar kuru G. Grevcova atzīta par vainīgu un sodīta ar sabiedrisko darbu 160 stundu apmērā. Spriedumam 2024. gada 15. februārī stājoties spēkā, Grevcova zaudēja deputātes mandātu un viņas vietu kā nākamais sarakstā ieņems azerbaidžāņu izcelsmes uzņēmējs Amils Saļimovs. «Grevcova iestājusies Brēmaņa partijā un Valsts prezidenta vēlēšanās atbalstīs Pīlēnu». liepajniekiem.lv (latviešu). Skatīts: 2023-05-30. «Tiesas sēde Grevcovas krimināllietā: nopratināts partijas biedrs Saļimovs, prokurors iesniedz jaunus tiesas materiālus». jauns.lv. 14.02.2023. «Saeimas deputāti Grevcovu tiesā par nepatiesu ziņu sniegšanu CVK». www.lsm.lv (latviešu). Skatīts: 2023-02-14. «Balvu pilsētas Jauniešu padome - INFO-2 skola». bpjp.clan.su. Skatīts: 2023-02-14. «Kozlovska Glorija». www.skriesim.lv. Skatīts: 2023-02-14. «Noslēdzies Ventspils Piedzīvojumu parka pusmaratons». https://m.travelnews.lv/?pid=73256 (latviešu). 2012-06-18. Skatīts: 2023-02-14. «Saeimas deputāti Grevcovu tiesā par nepatiesu ziņu sniegšanu CVK». www.lsm.lv (latviešu). Skatīts: 2023-02-14. Aija Bogdanova; Kārlis Arājs. «Deputātes Glorijas Grevcovas vīru tiesā par uzbrukumu bijušajam». www.delfi.lv (latviešu), 2023-04-19. Skatīts: 2023-06-01. «Grevcova pamet partiju 'Stabilitātei' un tās Saeimas frakciju (plkst. 20.59)». www.delfi.lv (latviešu). Skatīts: 2023-03-16. «Skandalozie Rūdolfs Brēmanis un Glorija Grevcova kopā iet pat uz hokeju». Jauns.lv (latviešu). Skatīts: 2023-05-30. «Jaunievēlētā Glorija Grevcova pieķerta vēl vienos melos; pret viņu sākts kriminālprocess». nra.lv (latviešu). Skatīts: 2022-12-10. «Medijs: Jaunievēlētā partijas «Stabilitātei!» deputāte CVK melojusi par savu darbavietu». LSM. Skatīts: 7. janvārī, 2023. gadā. «Policija vētīs partijas «Stabilitātei!» deputātes Grevcovas iespējamos melus par darbavietu; atklājas arī meli par izglītību». LSM. Skatīts: 2023. gada 7. janvāris. ««Stabilitātei!»: Notikusi «pārrakstīšanās» par Grevcovu sniegtajā informācijā CVK». LSM. Skatīts: 2023. gada 7. janvārī. «Saeima piekrīt kriminālvajāšanas turpināšanai pret deputāti Grevcovu». www.lsm.lv (latviešu). Skatīts: 2023-01-13. «Deputātei Grevcovai par melošanu CVK piespriež 160 stundas sabiedriskā darba». www.lsm.lv (latviešu). Skatīts: 2023-03-15. «Grevcova Okupācijas muzeja ekspozīciju nodēvē par propagandu, vēlāk taisnojas par detaļām». tv3.lv (latviešu). Skatīts: 2023-01-23. «Pret Saeimas deputāti Grevcovu sāk kriminālprocesu par Latvijas okupācijas rupju noniecināšanu». www.lsm.lv (latviešu). Skatīts: 2023-01-31. «Grevcovas vietu Saeimā ieņems uzņēmējs Amils Saļimovs». TVNET (latviešu). 2024-02-15. Skatīts: 2024-02-15.