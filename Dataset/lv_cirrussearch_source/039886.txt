Zemesvēžu dzimta (Gryllotalpidae) ir taisnspārņu kārtas kukaiņu dzimta. Kukainis pēc sava attīstības veida pieder pie kukaiņiem ar nepilnīgo pārvēršanos, tam ir trīs attīstības pamatstadijas: 1. ola, 2. kāpurs. 3. pieaudzis kukainis. Zemesvēža izdētās olas ir baltas, gludas, garenas. To garums 2-2,2 mm. Kāpurs (nimfa) ārēji līdzīgs pieaugušam kukainim, tikai izmēros par to mazāks. Spārni vēl nav pilnībā attīstījušies. Kāpura stadijā zemesvēžu uzturā ir dažādu krāšņumaugu, labības augu un dārzeņu saknes. Pieaugot kāpura vecumam, barībā arvien lielāks īpatsvars ir dzīvniekiem. Pieaugušie kukaiņi ēd sliekas, gliemjus, kukaiņus un kukaiņu kāpurus. Aptuveni trīs ceturtdaļas jauno kāpuru kļūst par barību vecākajiem zemesvēžiem. Latvijā sastopama suga racējcircenis jeb zemesvēzis (Gryllotalpa gryllotalpa). Vikikrātuvē par šo tēmu ir pieejami multivides faili. Skatīt: Zemesvēžu dzimta. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia of Life raksts (angliski)