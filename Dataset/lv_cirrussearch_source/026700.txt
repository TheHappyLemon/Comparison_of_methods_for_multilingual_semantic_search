Kriss Letangs (angļu: Kris Letang; dzimis 1987. gada 24. aprīlī) ir kanādiešu hokejists, aizsargs. Pašlaik (2023) Letangs spēlē Nacionālās hokeja līgas kluba Pitsburgas "Penguins" rindās. Pēc trim QMJHL kluba Valdiouras "Foreurs" aizvadītām sezonām profesionāļa karjeru Letangs sāka 2006.—07. gada sezonā, kad aizvadīja septiņas spēles NHL vienībā Pitsburgas "Penguins". 2007.—08. gada sezonu aizsargs uzsāka AHL vienībā Skrentonas "Penguins", taču jau drīz tika izsaukts uz Pitsburgu, tās rindās aizvadot 63 spēles. 2008.—09. gada sezonā Letangs jau bija nostiprinājies Pitsburgas "Penguins" rindās. Divi vadošie komandas aizsargi, Rejs Vitnijs un Sergejs Gončars, ilgstoši bija traumēti, kā rezultātā Letangam pārī ar Brūksu Orpiku bija jāuzņemās komandas vadošo aizsargu loma. 2008.—09. gada sezonā viņam kopā ar "Penguins" izdevās izcīnīt Stenlija kausu. Turpmākajās sezonas Letanga loma komandā turpināja pieaugt, un jau drīz viņš bija viens no komandas balstiem. 2012.—13. gada sezonā bija visas līgas rezultatīvākais aizsargs. Pēc 2012.—13. gada sezonas noslēguma Letangs tika iekļauts otrajā NHL simboliskajā izlasē. 2015.—16. gada sezonā jau otro reizi karjerā Letangam kopā ar "Penguins" izdevās izcīnīt Stenlija kausu, finālsērijas sestajā spēlē pret Sanhosē "Sharks" uzvaru nesošos vārtus gūstot tieši Letangam. Gadu vēlāk aizsargs kopā ar "Penguins" vēl reizi izcīnīja Stenlija kausu. Eliteprospects profils (angliski) Internet Hockey Database profils (angliski) Hockey-Reference profils (angliski)