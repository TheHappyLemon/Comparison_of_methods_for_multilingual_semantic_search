Lagonojas līcis (filipīniešu: Golpo ng Lagonoy, angļu: Lagonoy Gulf, bikolu: Golpo kan Lagonoy) ir plašs jūras līcis Filipīnās, Bikolas pussalas austrumdaļā. Atzarojas no Filipīnu jūras, stiepjas 80 km garumā austrumu—rietumu virzienā. Ziemeļos to norobežo Karamoanas pussala un Katandvanesas sala, dienvidos Kagrarajas, Batanas un Rapurapu salas atdala no Albajas līča. Ziemeļos Makedas šaurums savieno ar Filipīnu jūru. Dienvidrietumu krastā paceļas Majona vulkāns, rietumu — Isarogs. Lielākās apdzīvotās vietas krastā ir Tabako dienvidrietumos un Sagņaja rietumos. Līcis bagāts ar zivīm, gadā vidēji nozvejo ap 20 000 tonnu. Victor S. Soliman; Antonino B. Mendoza Jr.; Kosaku Yamaoka (2008). "Seaweed-associated Fishes of Lagonoy Gulf in Bicol, the Philippines"