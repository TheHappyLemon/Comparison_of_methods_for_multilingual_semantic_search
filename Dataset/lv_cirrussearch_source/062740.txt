Raians Kreigs Džonsons (angļu: Rian Craig Johnson, dzimis 1973. gada 17. decembrī) ir amerikāņu kinorežisors, scenārists un kinoproducents. Džonsona pirmā režisētā filma bija neo-noir mistērijas filma "Ķieģelis" (2005) ar Džozefu Gordonu-Levitu galvenajā lomā. Filma bija finansiāli veiksmīga un saņēma pozitīvas kritiķu atsauksmes. 2012. gadā režisējis zinātniskās fantastikas trillera filmu "Laika cilpa" (Looper), kas guva lielus panākumus. Džonsona līdz šim vislielākais projekts bija 2017. gada filma "Zvaigžņu kari: Pēdējie džedi". Filmas kases ieņēmumi pārsniedza 1 miljardu ASV dolāru. Vēlāk atgriezies pie mistērijas žanra un 2019. gadā režisējis filmu "Uz nažiem", par ko viņš tika nominēts Amerikas Kinoakadēmijas balvai kategorijā "Labākais oriģinālscenārijs". Režisējis arī trīs epizodes seriālam "Pārkāpt robežu". Viņa režisētā 5. sezonas 14. sērija Ozymandias (2013) tiek uzskatīta gan par labāko visā seriālā, gan arī par vienu no vislabākajām epizodēm televīzijas vēsturē. «The Best ’Breaking Bad’ Episodes, Ranked». UPROXX (en-US). 2020-06-24. Skatīts: 2022-07-09. Sean T. Collins, Sean T. Collins. «'Breaking Bad' at 10: How This Antihero Drama Redefined TV's Golden Age». Rolling Stone (en-US), 2018-01-20. Skatīts: 2022-07-09. Condé Nast. «How Breaking Bad's Walter White Inspired Starz's Disturbing Ballet Drama Flesh and Bone». Vanity Fair (en-US), 2015-11-08. Skatīts: 2022-07-09. Vikikrātuvē par šo tēmu ir pieejami multivides faili. Skatīt: Raians Džonsons. IMDb profils (angliski) AllMovie profils (angliski) Box Office Mojo profils (angliski)