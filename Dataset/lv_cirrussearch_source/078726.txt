Bulgāru valoda (pašnosaukums — български език) ir slāvu saimes, dienvidslāvu apakšgrupas valoda. Oficiālā valoda Bulgārijā, un viena no Eiropas Savienības oficiālajām valodām. Rakstība kirilicā. Bulgāru valodai visradnieciskākā valoda ir maķedoniešu valoda (abas valodas savstarpēji ir saprotamas). Bulgāru valoda ir fonētiska valoda, kas nozīmē to, ka vārdi tiek izrunāti tāpat, kā rakstīti. Pamatraksts: bulgāru īpašvārdu atveidošana Bulgāru valodas īpašvārdu atveidošana latviešu valodas vidē tiek veikta pēc fonētiskās transliterācijas principa. Bulgāru valodas alfabēta burti un burtkopas tiek tieši pārlikti latviešu valodas ortogrāfijā, pakļaujot šos vārdus gramatizācijai. Pēc šiem noteikumiem atveido bulgāru personvārdus, kā arī ģeogrāfiskos nosaukumus Bulgārijā. Bulgāru izcelsmes personvārdi sastopami arī Rumānijā, Ukrainā, Ziemeļmaķedonijā un Grieķijā, retāk citur pasaulē. Atveidojot citu pasaules reģionu bulgāru izcelsmes personu vārdus, jāņem vērā šajā zemē pieņemtā izrunas prakse. Atveidojot Bulgārijā sastopamos turku personvārdus jāvadās pēc attiecīgās valodu atveides principiem. Vikikrātuvē par šo tēmu ir pieejami multivides faili. Skatīt: Bulgāru valoda. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski) Enciklopēdijas Krugosvet raksts (krieviski)