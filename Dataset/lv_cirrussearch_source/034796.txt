1959. gada Eirovīzijas dziesmu konkurss bija ceturtais Eirovīzijas dziesmu konkurss, kas notika trešdienā, 1959. gada 11. martā, Kannās, Francijā, jo tā uzvarēja 1958. gada Eirovīzijas dziesmu konkursā. Konkursā uzvarēja Nīderlande ar dziesmu Een beetje, kuru dziedāja Tedija Šoltena. Dziesmas autors kļuva par pirmo cilvēku, kura divas sarakstītās dziesmas ir uzvarējušas šajā konkursā. Kannas Konkursu rīkoja Francija, kas bija ieguvusi tiesības rīkot konkursu pēc Andrē Klavo uzvaras 1958. gada konkursā. Kannas jau tajā laikā bija labi pazīstama, populāra pilsēta, iecienīts tūristu mērķis, kurā tika rīkots Kannu kinofestivāls. Ēka (Palais des Festivals et des Congrès), kurā noritēja konkurss, tika uzcelta 1949. gadā. Luksemburga nepiedalījās kopš pirmā konkursa. Apvienotā Karaliste atgriezās konkursā pēc viena gada pārtraukuma un ieguva otro vietu. Kopā šajā konkursā Apvienotā Karaliste ieguvusi 15 reizes otro vietu. Šajā gadā debitēja Monako, kas ieguva pēdējo vietu. Katras valsts priekšnesuma muzikālo pavadījumu izpildīja simfoniskais orķestris, katrai valstij bija savs diriģents.  Francija — Franks Pourcels  Dānija — Kajs Mortensens  Itālija — Viljams Galasīni  Monako — Franks Pourcels  Nīderlande — Dolfs van der Lindens  Vācija — Franks Pourcels  Zviedrija — Franks Pourcels  Šveice — Franks Pourcels  Austrija — Franks Pourcels  Lielbritānija — Ēriks Robinsons  Beļģija — Francijs Bajs «Eurovision History - Cannes 1959». European Broadcasting Union. Skatīts: 2012. gada 5. marts. «andtheconductoris.eu». Arhivēts no oriģināla, laiks: 2018. gada 13. maijā. Skatīts: 2016. gada 31. jūlijā. «Eurovision Song Contest 1959». The Diggiloo Thrush. Skatīts: 2012. gada 4. marts.