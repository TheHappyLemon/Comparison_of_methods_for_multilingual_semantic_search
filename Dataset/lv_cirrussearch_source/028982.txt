Mores pagasts ir viena no Siguldas novada administratīvajām teritorijām tā dienvidaustrumos. Robežojas ar sava novada Mālpils un Siguldas pagastiem, kā arī Cēsu novada Līgatnes un Nītaures pagastiem. Suda, Kājupīte, Lanckupe, Straujupīte. Bezdibeņa ezers, Dodes dzelve, Kārtūžu ezers. Mores pagasta teritorija izveidojusies no četrām apkārtnes muižām: Mores (Moritzberg), Akenstakas (Klingenberg), Kārtužu (Schöneck) un Eglaines (Eglene). 1935. gadā pagasta platība bija 82,4 km². Otrā pasaules kara laikā, 1944. gada septembra beigās pagasta teritorijā risinājās Mores kaujas, kurās Latviešu leģiona 19. divīzija atvairīja spēcīgu Sarkanās armijas uzbrukumu. 1945. gadā pagastā izveidoja Mores un Kārtužu ciema padomes, bet pagastu 1949. gadā likvidēja. 1954. gadā Mores ciemam pievienoja Kārtužu ciemu. 1977. gadā veikta teritoriju apmaiņa ar Nītaures ciemu. 1990. gadā ciemu reorganizēja par pagastu. 2003. gadā Mores pagastu atdalīja no Cēsu rajona un iekļāva Rīgas rajona jaunizveidotajā Siguldas novadā. Esošajās robežās, pēc CSP un OSP datiem. Lielākās apdzīvotās vietas: More (pagasta centrs), Akenstaka, Eglaine, Kārtuži. Augusts Ķešāns (1881—1954), latviešu ķīmiķis, Latvijas Universitātes profesors. Viens no 1944. gada 17. marta Latvijas Centrālās padomes memoranda parakstītājiem. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Siguldas novads. Fakti. CSP