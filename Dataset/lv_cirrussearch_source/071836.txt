Žarko Jovanovičs (serbu: Жарко Јовановић; 1925—1985) bija romu izcelsmes Serbijas mūziķis un komponists. Komponēja romu himnu. Žarko Jovanovičs dzimis 1925. gadā Batajnicas apkaimē Belgradas nomalē. Otrā pasaules kara laikā viņš bija ieslodzīts trīs koncentrācijas nometnēs. Vēlāk pievienojās Dienvidslāvijas Tautas atbrīvošanas armijai. Kara laikā Jovanovičs zaudēja lielāko daļu savas ģimenes. 1964. gada 21. februārī pārcēlās uz Parīzi. Jovanovičs bija pazīstams romu aktīvists. Viņš piedalījās divos pirmajos romu kongresos: 1971. gadā Londonā un 1978. gadā Ženēvā. Otrajā romu kongresā viņš kļuva par romu kultūras ministru. Dzīvojot Francijā, viņš kļuva pazīstams ar balalaikas spēli. Miris Parīzē 1985. gadā.