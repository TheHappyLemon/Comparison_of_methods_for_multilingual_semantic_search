Tu-154 (krievu: Ту-154) ir trīs dzinēju reaktīva PSRS ražota pasažieru un transporta lidmašīna, kas paredzēta vidēja tāluma reisiem. Tu-154 izveidoja, lai nomainītu tajā laikā novecojušo lidmašīnu Tu-104. Pirmais Tu-154 prototipa lidojums notika 1968. gada 3. oktobrī. No 1968. līdz 2006. gadam saražoja 935 lidmašīnas. Vēlāk ražošana notika mazos apmēros rūpnīcā "Aviakor", kurā bija paredzēta vēl piecu lidmašīnu Tu-154M izgatavošana. Pēc tam Tu-154 vietā aviokompānijas iepirka Airbus un Boeing lidmašīnas. [nepieciešama atsauce]