Posesiona (franču: Île de la Possession) ir vulkāniska sala Krozē salu arhipelāgā Indijas okeāna dienvidos, arhipelāga lielākā sala. Administratīvi ietilpst Francijas Dienvidjūru un Antarktikas Zemēs. Salā nav pastāvīgo iedzīvotāju, kopš 1963. gada tās austrumu krastā darbojas Francijas pētniecības stacija Alfredfora. Kopš 2006. gada salai ir speciāla dabas rezervāta statuss. Sala atzīta arī par putniem nozīmīgu vietu, tajā ligzdo vairāk par miljonu dažādu sugu putnu pāru. Salu 1772. gada 24. janvārī atklāja franču jūrasbraucēja Marka Žozefa Mariona di Frena ekspedīcija. Ekspedīcijas vadītāja vietnieks Žiljens Krozē izkāpa krastā un svinīgā ceremonijā karaļa Luija XV vārdā pasludināja salu par Francijas īpašumu un nosauca par «Īpašuma iegūšanas salu» (Île de la Prise de Possession). Décret no 2006-1211 du 3 octobre 2006 portant création de la réserve naturelle des Terres australes françaises Arhivēts 2008. gada 13. novembrī, Wayback Machine vietnē. «Birdlife.org TF001 Île de la Possession». Arhivēts no oriģināla, laiks: 2016. gada 5. martā. Skatīts: 2014. gada 19. janvārī. Vikikrātuvē par šo tēmu ir pieejami multivides faili. Skatīt: Posesiona. Virtuālais ceļvedis pa Posesionu