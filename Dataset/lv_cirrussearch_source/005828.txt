Blošimena (norvēģu: ﻿Blåskimen) ir ledus pacēlums Princeses Martas krastā Antarktīdā. Izvietojusies starp Fimbulisenu austrumos un Dželbārta šelfa ledāju rietumos uz ziemeļiem no Novijas salas. Salas ziemeļu krastu apskalo Hokona VII jūra. Paceļas virs apkārtējā ledāja par ~300 m, platība ap 1180 km². Salu atklāja un noteica tās aprises norvēģu-britu-zviedru antarktiskā ekspedīcija 1951.-1952. gadā un Norvēģijas antarktiskā ekspedīcija 1958.-1959. gadā, kas nosauca to kopā ar uz dienvidiem esošo ledus pacēlumu par "Zili atmirdzošo" (blå – zils, skim – atmirdzums). 1961. gadā PSRS antarktiskā ekspedīcija atklāja, ka pastāv divi atsevišķi pacēlumi un nosauca dienviddaļu par Noviju, bet ziemeļdaļu — par Krugliju (купол Круглый). Uz šelfa ledāja austrumos no salas atradās Norvēģijas polārstacija Norveja (1957-1960) un trīs secīgas Dienvidāfrikas stacijas SANAE (1962-1997). Pēc dienvidāfrikāņu stacijas pārnešanas iekšzemē SANAE stacijas vietā funkcionē vasaras loģistikas stacija Ībeisa. Den Norske Antarktisekspedisjon 1956-60. Norway Station / Fimbul. Av Hans-Martin Henriksen «Numerical simulations of the ice flow dynamics of Fimbulisen». Arhivēts no oriģināla, laiks: 2012. gada 15. martā. Skatīts: 2010. gada 29. decembrī. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Blošimena SCAR Composite Gazetteer of Antarctica