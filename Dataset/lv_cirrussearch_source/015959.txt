Šis raksts ir par 1985. gadā dzimušu hokejistu. Par citām jēdziena Džeriņš nozīmēm skatīt nozīmju atdalīšanas lapu. Guntis Džeriņš (dzimis 1985. gada 17. februārī) ir bijušais latviešu hokejists, malējais uzbrucējs. Lielāko karjeras daļu aizvadījis Latvijas čempionāta komandās, trīs sezonas aizvadot HK Rīga 2000 sastāvā. Vēlāk divas sezonas spēlējis arī Slovākijas Ekstralīgas klubā MHC Martin. Latvijas hokeja izlases sastāvā spēlējis 2007. un 2009. gada Pasaules čempionātos. Gunta trīs gadus jaunākais brālis Andris arī ir profesionāls hokejists. Karjeru Džeriņš sāka 2001.-02. gada sezonā Rīgas "Prizma" sastāvā debitējot Latvijas čempionātā. Nākamās trīs sezonas uzbrucējs aizvadīja HK Rīga 2000 rindās, tās sastāvā spēlējot arī Baltkrievijas Ekstralīgā, savukārt 2006.-07. gada sezonā spēlēja SK Rīga 20 rindās. No 2007. līdz 2009. gadam spēlēja Slovākijas Ekstralīgas klubā MHC Martin, taču pēc tam noslēdza profesionāļa karjeru. Latvijas izlases sastāvā viņš piedalījies 2007. un 2009. gada Pasaules čempionātos. Junioru vecumā spēlējis divos Pasaules čempionātos junioriem, kā arī divos Pasaules čempionātos U-18 jauniešiem. Transfermarkt spēlētāja profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)