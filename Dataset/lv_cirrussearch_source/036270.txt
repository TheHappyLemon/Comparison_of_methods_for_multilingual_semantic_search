Jevgeņijs Jermenkovs (bulgāru: Евгени Ерменков; dzimis 1949. gada 29. septembrī Sofijā) ir Bulgārijas starptautiskais lielmeistars šahā (1977), kas no 2003. līdz 2010. gadam šaha turnīros pārstāvēja Palestīnu. No 1970. gadu vidus līdz 1980. gadu beigām bijis viens no vadošajiem Bulgārijas šahistiem. Piecas reizes uzvarējis Bulgārijas šaha čempionātos (1973, 1975, 1976, 1979, 1986). 1985. gadā Tunisā piedalījies Pasaules šaha čempiona izcīņas cikla starpzonu turnīrā, kurā ieņēmis 15. vietu. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Albenā (1977, 1979), Plovdivā (1978), Varnā (1986), Beirutā (2004), Barselonā (2004). 2002. gadā izcīnījis 2. vietu Balkānu valstu individuālajā šaha čempionātā. Piedalījies arī starptautiskajos šaha turnīros Latvijā. 1978. gadā Jūrmalā dalījis 5.-7. vietu, bet 1981. gadā Rīgā dalījis 9.-13. vietu. Pārstāvējis Bulgārijas un Palestīnas komandas lielākajos komandu šaha turnīros: Pasaules šaha olimpiādēs piedalījies 8 reizes (1978-1980, 1984, 1990-1992, 2004-2008). Individuālajā vērtējumā izcīnījis zelta (2004), sudraba (2006) un bronzas (1990) medaļas. Individuālajā vērtējumā izcīnījis sudraba (2014) medaļu; Eiropas komandu šaha čempionātos piedalījies 4 reizes (1977-1989). Individuālajā vērtējumā izcīnījis bronzas (1983) medaļu; Pasaules studentu šaha čempionātā piedalījies 1972. gadā; Balkānu valstu komandu šaha čempionātos piedalījies 10 reizes (1976-1980, 1986-1990, 1993-1994). Komandu vērtējumā izcīnījis 4 zelta (1986, 1988, 1993, 1994), 2 sudraba (1976, 1979) un 4 bronzas (1977, 1978, 1980, 1990) medaļas. Individuālajā vērtējumā izcīnījis 5 zelta (1977, 1978, 1980, 1986, 1988) un 4 sudraba (1976, 1977, 1993, 1994) medaļas. Par panākumiem turnīros FIDE 1974. gadā Jermenkovam piešķīrusi starptautiskā meistara (IM), bet 1977. gadā - starptautiskā lielmeistara (GM) nosaukumu. Chess Players who changed federations in 2003 FIDE Transfers in 2010 1985 Tunis Interzonal Tournament 2nd Balkan Individual Chess Championships 2002 International Tournament Yurmala 2-24.6.1978 International Tournament Riga August 1981 OlimpBase :: Men's Chess Olympiads :: Evgeny Ermenkov OlimpBase :: European Men's Team Chess Championship :: Evgeny Ermenkov OlimpBase :: World Student Team Chess Championship :: Evgeny Ermenkov OlimpBase :: Men's Chess Balkaniads :: Evgeny Ermenkov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)