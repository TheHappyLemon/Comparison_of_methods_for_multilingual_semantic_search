"Juras laikmeta pasaule: Valdīšana" (angļu: Jurassic World Dominion) ir 2022. gada ASV zinātniskās fantastikas piedzīvojumu filma, kuras režisors un scenārija līdzautors ir Kolins Trevārovs. Šis ir filmas "Juras laikmeta pasaule: Kritusī karaliste" (2018) turpinājums, kā arī sestā un noslēdzošā filma "Juras laikmeta parka" filmu sērijā un pēdējā filma "Juras laikmeta pasaules" triloģijā. Filmas producenti tāpat kā iepriekšējām sērijas daļām ir Frenks Māršals un Patriks Kroulijs. Filmas "Juras laikmeta parks" (1993) režisors Stīvens Spīlbergs ir filmas izpildproducents. Galveno lomu aktieri no sērijas iepriekšējām filmām Kriss Prats, Braisa Dalasa Hauarda, Lora Derna, Džefs Goldblūms, Sems Nīls, BD Vongs, Omārs Sī, Izabela Sērmona, Džastiss Smits un Daniela Pineda atveidos jau zināmās lomas. Aktieru sastāvam pievienojušies Devanda Vaisa, Māmadū Atī, Kempbels Skots, Skots Heizs un Dičena Lakmena. Derna, Goldblūms un Nīls atveidos lomas no "Juras laikmeta parka" triloģijas, parādoties visi kopā vienā filmā pirmo reizi kopš 1993. gada filmas. Filmas darbība norisinās četrus gadus pēc "Kritušās karalistes" notikumiem, un tagad dinozauri kopā ar cilvēkiem dzīvo visā pasaulē. Filma kā daļa no topošas jaunās triloģijas jau bija ieplānota 2014. gada sākumā. Filmēšana sākās 2020. gada februārī, bet jau martā to apturēja saistībā ar COVID-19 pandēmijas ierobežojumiem. Tā atsākās jūlijā un ilga četrus mēnešus. Filmēja Kanādā, Anglijas Pinewood Studios un Maltā. Filmas "Juras laikmeta pasaule: Valdīšana" pirmizrāde notika 2022. gada 23. maijā Mehiko, ASV kinoteātros filmu demonstrēja no 10. jūnija, bet Latvijā dienu ātrāk — 9. jūnijā. Filmu demonstrēja IMAX, 4DX, RealD 3D, un Dolby Cinema formātos. Filmas pasaules kases ienākumi ir vairāk nekā 1 miljards ASV dolāru, ierindojot to trešajā vietā starp ienesīgākajām 2022. gada filmām. «Mark Sanger Twitter profile». Skatīts: 2020. gada 5. augusts. «Film Releases». Variety. «Jurassic World Dominion - Official Trailer». YouTube. 2022. gada 10. februāris. Skatīts: 2022. gada 29. aprīlis. Gabriel Bell. «'Jurassic World Dominion's Dino-Sized Runtime Revealed». Collider, 2022. gada 5. aprīlis. Skatīts: 2022. gada 5. aprīlis. Andreas Wiseman. «'Jurassic World: Dominion' Wraps Unprecedented Shoot After 18 Months, 40,000 COVID Tests & Millions On Protocols; Colin Trevorrow & Donna Langley On The 'Emotional' Journey». Deadline, 2020. gada 7. novembris. «Jurassic World: Dominion». Box Office Mojo. Skatīts: 2022. gada 7. oktobrī. «Jon Hamm and Girlfriend Anna Osceola Hit the Red Carpet in N.Y.C., Plus Kelly Clarkson and More». People. 2022. gada 24. maijs. Skatīts: 2022. gada 24. maijs. Rebecca Rubin. «'Jurassic World: Dominion' Delays Release to 2022». Variety, 2020. gada 6. oktobris. Skatīts: 2020. gada 9. oktobris. The Prologue - Jurassic World Dominion. Atjaunināts: 2021-11-24 «Booking open for Jurassic World Dominion». News Today. 2022-05-16. Skatīts: 2021-05-16. «Jurassic World: Dominion». DNEG (en-US). Skatīts: 2021-11-24. «Jurassic World: Dominion - Dolby». www.dolby.com (angļu). Skatīts: 2021-11-24. IMDb profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)