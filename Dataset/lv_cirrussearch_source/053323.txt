Džordžs Stjuarts Robertsons (angļu: George Stuart Robertson; dzimis 1872. gada 25. maijā, miris 1967. gada 29. janvārī) bija britu vieglatlēts, tenisists, jurists, 1896. gada vasaras olimpisko spēļu dalībnieks, kur izcīnīja bronzas medaļu tenisā. Robertsons 1896. gada vasaras olimpiskajās spēlēs Atēnās startēja tenisā un vieglatlētikā. Tenisā viņš startēja gan vienspēļu, gan dubultspēļu turnīros. Vienspēļu turnīrā viņš pirmajā kārtā zaudēja Grieķijas sportistam Konstantinam Paspatim un turpmāko cīņu neturpināja. Savukārt dubultspēļu turnīrā viņš startēja kopā ar Austrālijas sportistu Edvīnu Fleku. Turnīrā viņi uzreiz kvalificējās pusfināla kārtai, kur zaudēja grieķu tenisistiem Dionisijam Kasdaglim/Demetrijam Petrokokinam; kopvērtējumā iegūstot trešo vietu. Viņu iegūtais rezultāts pēc Starptautiskās Olimpiskās komitejas datubāzes tiek pieskaitīts pie Jauktās komandas rezultātiem. Savukārt vieglatlētikā viņš startēja diska mešanas disciplīnā. Šajā disciplīnā viņš disku aizmeta 25 metru un 30 centimetru attālumā un ieguva 4. vietu, trešās vietas ieguvējam grieķim Sotirijam Versim zaudēja par 2,50 metriem. «George Stuart Robertson Olympic Results». Sports Reference. Arhivēts no oriģināla, laiks: 2020. gada 3. jūlijs. Skatīts: 2020. gada 3. jūlijs. Arhivēts 2020. gada 17. aprīlī, Wayback Machine vietnē. «Athens 1896 Tennis Doubles Men». Starptautiskā Olimpiska komiteja. «Athens 1896 Discus Throw Men». Starptautiskā Olimpiska komiteja. Džordžs Stjuarts Robertsons (SOK profils) (angliski)