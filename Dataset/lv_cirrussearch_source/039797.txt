Lazars Zalkinds (krievu: Ла́зарь Бори́сович За́лкинд ; dzimis 1886. gada 2. janvārī, miris 1945. gada 25. jūnijā) bija Krievijas un PSRS šaha problēmists. Dzimis Harkivā. Kad Zalkins vēl bijis bērns, ģimene pārcēlusies uz Kostromu. Ģimnāziju beidzis ar zelta medaļu un iestājies Maskavas Universitātē. Beidzis Juridiskās fakultātes ekonomikas nodaļu. Bijis universitātes docents, lasījis lekcijas. Pēc tam veidojis ekonomista karjeru: vispirms PSRS tautas komisariāta tirdzniecības pārvaldes uzskaites un statistikas sektora priekšnieka vietnieks, pēc tam priekšnieks. 1903. gada pievienojies boļševikiem un iestājies KSDSP. Pēc februāra revolūcijas dažos jautājumos pievienojies meņševikiem, bet pēc 1917. gada oktobra turpmāk politiskā darbībā vairs nepiedalījies. 1930. gadā tika nepatiesi apvainots un notiesāts. Astoņus gadus pavadījis Verhņeuraļskā OGPU politizolatorā, tad vēl 5 gadus izsūtījumā nometnēs Komsomoļskā pie Amūras. Pēc tam atbrīvots bez tiesībām aizbraukt no izsūtījuma vietas. Miris no infarkta. Piecpadsmit gadu vecumā iemācījies spēlēt šahu un septiņpadsmit gadu vecumā publicējis savu pirmo šaha uzdevumu. Ātri izvirzījies par vienu no Krievijas labākajiem problēmistiem. Bijis žurnālu «Шахматный вестник» (1913—1916) un «Шахматы» (1922—1929) uzdevumu nodaļas redaktors. Sastādījis vairāk nekā 500 šaha uzdevumus un etīdes, no tām 60 ieguvušas atzinību dažādos starptautiskos un vietējos konkursos. L. Zalkinds La Stratégie, 1916 Uzdevuma risinājums: 1. Lc2! a2 (1. ... Kxc2 2. h7 a2 3. h8D+-) (1. ... b3 2. Lxb3 Kxb3 3. h7+-) 2. h7 a1D 3. h8D+ Ka2 4. Lb3+ Kb1 5. Dh7+ Kb2 6. Dc2+ Ka3 7. Ld5! Df1+ 8. Ka5 un baltie uzvar. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 126. lpp. ISBN 5-85 270-005-3. (krieviski) Гродзенский, С.. "Время возвращать долги". «64 — Шахматное обозрение» (№ 11/1989): 28.—29. lpp. L. Zalkinda šaha kompozīcijas vietnē PDB L. Zalkinda profils mājaslapā Chess Composers (angliski)