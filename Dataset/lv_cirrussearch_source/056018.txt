Mālpils ir apdzīvota vieta Vidzemē, Siguldas novada Mālpils pagasta administratīvais centrs. Izvietojusies Viduslatvijas zemienes Viduslatvijas nolaidenumā 58 km no Rīgas. Cauri ciemam tek Mergupe un Suda, uz kuras atrodas Centra dīķis. Mālpilī krustojas autoceļi Inciems—Sigulda—Ķegums (P8) un Garkalne—Alauksts (P3). Mālpils senā vēsture sniedzas dzelzs laikmetā (5.—9.gs.), kad tās teritoriju apdzīvoja lībieši, apmetoties Sudas upes krastā esošajā pilskalnā, ko šodien mālpilieši dēvē par Vīnkalnu. Iespējams, ka lībieši devuši pirmo Mālpils nosaukumu Lemburga (no lībiešu: lembit un urga — 'virsaiša upīte'). Laikā starp 1207. un 1209. gadu Zobenbrāļu ordeņa mestrs Venno pirmo zemes lēni piešķīra Mālpils novada labietim Maneģintim un viņa brāļiem. Izveidojās ordeņa vasaļa muiža, ko devēja par Idoves pili (castrum Yodeven). Pēc 1386. gada Mergupes krastā Vācu ordenis uzbūvēja Lemburgas pili (Lemburg), kas kalpoja kā viens no Siguldas fogtejas atbalsta punktiem. Ordeņa pils sagrauta 1626. gadā poļu—zviedru karā. Mālpils ziemeļu daļā atradās Vibrokas muiža (Sudden). Senais Mālpils nosaukums "Lemburga" visticamāk cēlies no lībiešu valodas, kur lembit nozīmē ‘virsaitis’, bet urga — ‘upe’. Mālpils latviskais nosaukums, savukārt, ir kalks no vāciskā nosaukuma tiešā tulkojuma, kur Lehm nozīmē ‘māls’, bet Burg — ‘pils’. Esošajās robežās, pēc CSP un OSP datiem. Johans Gotfrīds Ageluts (1763—1848) — Mālpils draudzes mācītājs, latviešu garīgo dziesmu autors. Latviešu literārās biedrības dibinātājs. Mālpils vidusskola Mālpils luterāņu baznīca Mālpils pils 2000. gadā «Vietvārdu datubāze: Informācija par Mālpili». Latvijas Ģeotelpiskās informācijas aģentūra. Vietvārdu datubāze Latvijas pagasti. Enciklopēdija M-Ž. 2002, A/S Preses nams 19. lpp. OSP www.malpils.lv Arhivēts 2011. gada 22. jūlijā, Wayback Machine vietnē.