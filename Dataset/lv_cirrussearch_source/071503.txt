"Dabiskais" (angļu: The Natural) ir 1984. gada ASV sporta drāmas filma, kuras režisors ir Berijs Levinsons. Filmā galvenās lomas atveido Roberts Redfords, Roberts Djuvals, Glenna Klouza, Kima Beisingere, Vilfords Brimlijs, Bārbara Hēršija, Roberts Proskijs un Ričards Fērnsvorts. Filma balstīta uz Bernarda Malamuda tāda paša nosaukuma 1952. gada romānu. Filma stāsta par nevienam nezināmo pusmūža beisbolistu Roju Hobsu (Redfords), kurš uzrodas no nekurienes un kļūst par leģendāru spēlētāju. Filmas "Dabiskais" pirmizrāde notika 1984. gada 11. maijā un to izplatīja Tri-Star Pictures. Filmu nominēja Amerikas Kinoakadēmijas balvai četrās kategorijās: "Labākā aktrise otrā plāna lomā" (Klouza), "Labākais operatora darbs", "Labākais mākslinieka darbs" un "Labākā oriģinālmūzika". Filma "Dabiskais" tiek uzskatīta par vienu no visu laiku labākajām beisbola un sporta filmām. Tīmekļa vietnē Rotten Tomatoes filmai ir 83% vērtējums. «The Natural | Rotten Tomatoes». www.rottentomatoes.com (angļu). 1984-05-11. Skatīts: 2024-02-25. «ESPN.com - Page2 - Page 2's Top 20 Sports Movies of All-Time». www.espn.com. Skatīts: 2024-02-25. «ESPN.com - Page2 - Holy trilogy of the 'Karate Kid'». www.espn.com. Skatīts: 2024-02-25. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)