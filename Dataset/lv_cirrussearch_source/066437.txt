"400 sitieni" (franču: Les Quatre Cents Coups) ir 1959. gada Francijas drāmas filma, kuras režisors ir Fransuā Trifo, kuram tā bija pirmā režisētā filma. Filmā galvenās lomas atveido Žans Pjērs Leo, Albērs Remī un Klēra Morjē. "400 sitieni" tiek uzskatīta par pirmo franču jaunā viļņa filmu. Filma stāsta par Antuānu Duanelu, Parīzē dzīvojošu pusaugu zēnu un viņa problēmām ar ģimeni un skolu. Šī ir pirmā no Trifo piecām filmām, kura Leo atveido Duanelu, kas tiek uzskatīts par paša Trifo alter ego. "400 sitieni" pirmizrāde notika 1959. gada 4. aprīlī. Filma saņēma vairākus apbalvojumus, tai skaitā Kannu kinofestivāla balvu labākajam režisoram. 1960. gada Amerikas Kinoakadēmijas balvu ceremonijā filma tika nominēta kategorijā "Labākais oriģinālscenārijs". Tā tiek uzskatīta par vienu no visu laiku labākajām franču filmām. 2022. gada žurnāla Sight & Sound 50 visu laiku labāko filmu kritiķu sarakstā filma ierindojās 50. vietā, savukārt režisoru sarakstā tā ierindojās 34. vietā. Steve Zeitchik. «Growth Spurt». The Los Angeles Times, 23.10.2016. «Directors’ 100 Greatest Films of All Time». BFI (angļu). Skatīts: 2023-04-14. «Revealed: the results of the 2022 Sight and Sound Greatest Films of All Time poll». BFI (angļu). Skatīts: 2023-04-14. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Box Office Mojo profils (angliski) Rotten Tomatoes profils (angliski)