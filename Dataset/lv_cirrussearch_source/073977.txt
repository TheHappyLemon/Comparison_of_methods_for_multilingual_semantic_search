Avia (Avia akciová společnost pro průmysl letecký) ir Čehijas automašīnu un aviācijas ražotāja kompānija. Kompānija dibināta 1919. gadā. 1928. gadā tā kļuva par kompānijas Škoda apakšnodaļu. 1930. gados tā kļuva par vadošo Čehoslovākijas lidmašīnu ražotāju. Otrā pasaules kara laikā tā ražoja lidmašīnas trešā reiha gaisa spēku vajadzībām. Pēc kara kompānija tika nacionalizēta un pārprofilēta automašīnu ražošanai. Tomēr līdz 1963. gadam ražoja arī lidmašīnas. Pēc tam ražoja aviācijas motorus, bet pēc 1988. gada tikai lidmašīnu propellerus. 1992. gadā rūpniecība tika sadalīta divās nodaļās propelleru un automašīnu ražošanai. Abas nodaļas izmantoja zīmolu "Avia". Kompānijas ražoto lidmašīnu saraksts: Avia BH-1 (1920) Vienmotora monoplāns, divvietīga tūristu lidmašīna. Izgatavots vienā eksemplārā. Avia BH-2 (1921) Vienmotora monoplāns, vienvietīga tūristu lidmašīna. Izgatavots vienā eksemplārā. Avia BH-3 (1921) BH-2 pārveidots par iznīcinātāju. Avia BH-4 (1922) Modificēts BH-3 ar jaudīgāku dzineju. Izgatavots vienā eksemplārā. Avia BH-5 (1923) Vienmotora monoplāns, divvietīga tūristu lidmašīna. Izgatavots vienā eksemplārā. Avia BH-6 (1923) Vienmotora divplāksnis, vienvietīgs iznīcinātājs. Izgatavots vienā eksemplārā. Avia BH-7 (1923) Vienmotora, vienvietīgs iznīcinātājs. Monoplāns ar spārnu virsējo izvietojumu. Izgatavots divos eksemplāros. Avia BH-8 (1923) Uzlabots BH-6. Izgatavots vienā eksemplārā. Avia BH-9 (1923) Uzlabots BH-5. Avia BH-10 (1924) Uzlabots BH-9. Vienvietīga sporta lidmašīna. Avia BH-11 (1923) Uzlabots BH-9. Divvietīga sporta lidmašīna. Avia BH-12 (1924) Uzlabots BH-9 ar transportēšanai salokāmiem spārniem Avia BH-16 (1924) Atvieglots vienmotora monoplāns, vienvietīga tūristu lidmašīna. Avia BH-17 (1924) Vienmotora divplāksnis, vienvietīgs iznīcinātājs. Avia BH-19 (1924) Uzlabots BH-3. Izgatavots divos eksemplāros. Avia BH-20 (1924) Vienmotora divplāksnis, divvietīga treniņu lidmašīna. Avia BH-21 (1925) Vienmotora divplāksnis, vienvietīgs iznīcinātājs. Avia BH-22 (1924) Vienmotora divplāksnis, divnvietīga treniņu lidmašīna. Uzlabots BH-21. Avia BH-23 (1926) Nakts iznīcinātājs. Uzlabots BH-21 un BH-22. Izgatavots divos eksemplāros. Avia BH-25 (1926) Vienmotora divplāksnis, septiņvietīga transporta lidmašīna. Avia BH-26 (1927) Vienmotora divplāksnis, divvietīga izlūklidmašīna. Avia BH-27 (late 1920s) Vienmotora monoplāns ar spārnu virsējo izvietojumu, Četrvietīga transporta lidmašīna. Netika uzbūvēta. Avia BH-28 (1927) Vienmotora divplāksnis, divvietīga izlūklidmašīna. Izgatavots vienā eksemplārā. Avia BH-29 (1927) Vienmotora divplāksnis, divvietīga treniņu lidmašīna. Avia BH-33 (1927) Vienmotora divplāksnis, vienvietīgs iznīcinātājs. Uzlabots BH-21 ar paaugstinātas jaudas dzinēju. Avia BH-39 (1929) Trīsmotoru monoplāns ar spārnu virsējo izvietojumu. Bumbvedēja Fokker F.IX čehu versija. Avia B-34 (1932) Vienmotora divplāksnis, vienvietīgs iznīcinātājs. Avia B-534 (1933) Vienmotora divplāksnis, vienvietīgs iznīcinātājs. Avia B-122 (1934) Vienmotora divplāksnis, vienvietīga augstākās pilotāžas demonstrējumu lidmašīna. Avia B-71 (1934) Divmotoru monoplāns. PSRS Tupoļeva SB bumbvedēja čehu versija. Avia B-35 (1938) Vienmotora monoplāns, iznīcinātājs. Avia B-135 (1938) Iznīcinātāja B-35 versija ar metāla spārniem. Avia B-158 Avia S-92 (1944) Trešā reiha iznīcinātāja Me 262 čehu versija. Ar diviem reaktīvajiem dzinejiem aprīkota vien un divvietīga lidmašīna. Avia S-99 (1945) Pēckara perioda vācu vienmotora iznīcinātāja Bf-109G čehu versija. Avia B-33 (1944) Viemotora divvietīgs monoplāns. PSRS Iljušina IL-10 triecienlidmašīnas čehu versija. Avia S-199 (1947) Uzlabots S-99. Avia 14 (1950) PSRS Iljušina IL-10 divmotoru lainera čehu versija. 1946. gadā sāk ražot smagās automašīnas Škoda 706RO un autobusus Škoda 706RO. 1967. gadā tika nopirkta licence SAVIEM automašīnu SG2 un SG4 sērijas (kravnesība 1,5 un 3 tonnas) ražošanai. Licenču iegāde deva iespēju automobiļu ražošanā sasniegt jaunu pasaules standartiem atbilstošu līmeni. 1980. gadu vidū ik gadu tika izlaistas ap 150 000 dažādu modifikāciju automašīnas. To lielākā daļa tika eksportētas, pārsvarā uz PSRS. Pēc PSRS sabrukuma "Avia" ražotājiem nācās meklēt citus noieta tirgus, taču novecojušie modeļi nebija konkurētspejīgi. 1995. gadā tika izveidota kopfirma "Daewoo-Avia". Kādu laiku tika ražoti uzlaboti vecie modeļi ar jauniem dzinējiem un modernizētām kabīnēm. 2000. gadā "Daewoo-Avia" bankrotēja, un ražošana "Avio" rūpnīcā tika pārtraukta. 2006. gadā ražotni nopirka indiešu kravas automašīnu ražotājfirma "Ashok Leyland". Vikikrātuvē par šo tēmu ir pieejami multivides faili. Skatīt: Avia.