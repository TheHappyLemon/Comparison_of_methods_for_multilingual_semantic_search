Maiks Hofmens (angļu: Mike Hoffman; dzimis 1989. gada 24. novembrī) ir kanādiešu hokejists, kreisās malas uzbrucējs. Pašlaik (2023) Hofmens spēlē Nacionālās hokeja līgas kluba Sanhosē "Sharks" sastāvā. Iepriekš spēlējis Monreālas "Canadiens" sastāvā. Pēc vairākām QMJHL aizvadītām sezonām 2010. gadā Hofmens tika atzīts par līgas vērtīgāko spēlētāju un 2010.—11. gada sezonā uzsāka profesionāļa karjeru. Sezonu viņš aizvadīja AHL komandā Bingemtonas "Senators", tās sastāvā izcīnot Kaldera kausu. 2011.—12. gada sezonā aizvadīja arī savu debijas spēli NHL klubā Otavas "Senators". Turpmākajās sezonās Hofmens turpināja pamatā spēlēt AHL, nespējot nostiprināties NHL komandas sastāvā. 2013.—14. gada sezonā Hofmens bija Bingemtonas "Senators" kapteinis. 2014.—15. gada sezona bija Hofmena pirmā pilnā sezona NHL. 79 spēlēs viņš atzīmējās ar 48 rezultativitātes punktiem. Nākamajā sezonā viņš guva jau 59 punktus, sezonu noslēdzot kā "Senators" trešais rezultatīvākais spēlētājs pēc Ērika Kārlsona un Marka Stouna. Pēc skandaloza Hofmena draudzenes skandāla ar komandas kapteiņa Ēriks Kārlsona sievu, 2018. gada vasarā Hofmens tika aizmainīts uz Floridas "Panthers", kur aizvadīja turpmākās divas sezonas. 2021. gada janvārī, pāris dienas pirms jaunās sezonas sākuma, Hofmens noslēdza līgumu ar Sentluisas "Blues". 2023. gada 6. augustā Hofmans sākotnēji tika aizmainīts uz Pitsburgas "Penguins" trīs komandu maiņas darījuma ietvaros, kurā piedalījās arī Sanhosē "Sharks". Pēc tam Sanhosē viņu iegādājās no Pitsburgas, atgriežot viņu komandā pēc īsa pilnvaru laika 2018. gadā. Vikikrātuvē par šo tēmu ir pieejami multivides faili. Skatīt: Maiks Hofmens. Eliteprospects profils (angliski) Internet Hockey Database profils (angliski) Hockey-Reference profils (angliski) https://sportacentrs.com/hokejs/nhl/06082023-tris_komandu_darijuma_nhl_labakais_aizsar