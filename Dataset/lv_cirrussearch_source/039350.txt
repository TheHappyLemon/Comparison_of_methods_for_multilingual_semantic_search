Starptautiskā Basketbola federācija (franču: Fédération Internationale de Basketball), plašāk pazīstama pēc akronīma FIBA, ir galvenā par basketbolu atbildīgā organizācija pasaulē. FIBA tika dibināta 1932. gadā Ženēvā kā Starptautiskā Basketbola amatieru federācija. Organizāciju dibināja astoņas valstis: Argentīna, Čehoslovākija, Grieķija, Itālija, Latvija, Portugāle, Rumānija un Šveice. Divus gadus pēc dibināšanas to oficiāli atzina arī Starptautiskā Olimpiskā komiteja. 1989. gadā, kad FIBA atļāva savos turnīros piedalīties profesionāļiem, piemēram, NBA basketbolistiem, organizācija nomainīja savu nosaukumu uz tagadējo. Kopš 1950. gada FIBA rīko Pasaules čempionātu vīriešiem, bet kopš 1953. gada – čempionātu sievietēm. Abi šie turnīri tiek rīkoti reizi četros gados. Šobrīd FIBA locekles ir 211 nacionālās federācijas, kas ir sadalītas 5 kontinentālajās zonās: Amerikā, Āfrikā, Āzijā, Eiropā un Okeānijā. FIBA nosaka starptautiskos basketbola noteikumus, nosaka ekipējuma specifiku, regulē spēlētāju pārejas starp dažādu valstu klubiem, kā arī kontrolē starptautisko basketbola tiesnešu darbību. Vikikrātuvē par šo tēmu ir pieejami multivides faili. Skatīt: Starptautiskā Basketbola federācija. Encyclopædia Britannica raksts (angliski) Krievijas Lielās enciklopēdijas raksts (krieviski) Oficiālā mājaslapa Arhivēts 1996. gada 4. novembrī, Wayback Machine vietnē. (angliski) 2014 General Statutes of FIBA, Article 47.1 «FIBA Central Board appoints Andreas Zagklis as Secretary General». FIBA.basketball. Rich Perelman. «Who's in the money? EXCLUSIVE analysis of our survey of International Federation finances». The Sports Examiner, 2020. gada 24. maijs. Skatīts: 2022. gada 5. jūnijs.