Milans Jurčina (slovāku: Milan Jurčina; dzimis 1983. gada 7. jūnijā) ir slovāku hokejists, aizsargs, Slovākijas hokeja izlases dalībnieks. Pašlaik (2015) Jurčina spēlē Kontinentālās hokeja līgas kluba Zagrebas "Medveščak" sastāvā. Jau juniora gados Jurčina pārcēlās uz Ziemeļameriku, kur no 2000. līdz 2003. gadam spēlēja QMJHL vienībā Halifaksas "Mooseheads". Turpmākajās sezonās Jurčina spēlēja AHL vienībā Providensas "Bruins", taču 2005.—06. gada sezonā aizvadīja 51 spēli jau Bostonas "Bruins" sastāvā. 2006.—07. gada sezonas vidū Jurčina tika aizmainīts uz Vašingtonas "Capitals". Vasarā aizsargs pagarināja līgumu ar "Capitals" uz vēl divām sezonām, taču 2009.—10. gada sezonas gaitā tika aizmainīts uz Kolumbusas "Blue Jackets". No 2010. līdz 2012. gadam Jurčina spēlēja Ņujorkas "Islanders" sastāvā. Nākamās divas sezonas Jurčina aizvadīja vairākos Čehijas Ekstralīgas, SM līgas un Šveices hokeja līgas klubos, taču tad pievienojās Rīgas "Dinamo". Pēc "Dinamo" aizvadītas sezonas pievienojās Zagrebas "Medveščak" rindām. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)