Ģedimina dzimta vai Ģediminaiši (lietuviešu: Gediminaičiai, poļu: Giedyminowicze, baltkrievu: Гедзімінавічы) bija Lietuvas valdnieku dzimta, ko aizsāka dižkunigaitis Ģedimins. Dzimtai piederīgie valdīja Lietuvas dižkunigaitijas zemēs no 14. līdz 16. gadsimtam. Dzimtas atzars, ko aizsāka Jagailis, izplatījās arī citās valstīs un ir pazīstama kā Jagaiļa dzimta. Paša Ģedimina izcelsme tiek ilgstoši apspriesta, bet lielākā daļa vēsturnieku ir vienisprātis, ka viņš bija dižkunigaiša Vīteņa brālis. Pēdējā laikā par iespējamo dzimtas ciltstēvu tiek uzskatīts kunigaitis Skalmants (Skalmantas), kaut arī šī hipotēze tiek apšaubīta. * Zināms vienīgi kristītais vārds Ģedimina pēcnācēji Lietuvai pakļautajās zemēs saradojās ar daudzām vietējo kņazu dzimtām, runāja austrumslāvu valodās un pieņēma ortodokso kristietību. Kad 17. un 18. gadsimtā šīs zemes pakļāva Krievijas cariste, vēlāk Krievijas Impērija, šie kņazi pārkrievojās un izveidoja Beļsku, Bulgakovu, Goļicinu, Hovansku, Kurakinu, Trubeckoju, Mstislavsku, Volinsku kņazu dzimtas. Dažas no šīm dzimtām pārgāja katoļu ticībā un pārpoļojās, izveidojot Čartorisku, Korecku, Koriatoviču-Kurceviču, Oļeļkoviču-Slucku, Sanguško, Viśņovecku, Zbarasku un citas kņazu dzimtas. Vītenis Ģedimins Aldona Narimants Aļģirds Ķēstutis Ģediminaišu stabi Jan Tęgowski. Pierwsze pokolenia Gedyminowiczów. Poznań — Wrocław: Wyd. Historyczne, 1999