Jans Muršaks (slovēņu: Jan Muršak; dzimis 1988. gada 20. janvārī) ir slovēņu hokejists, malējais uzbrucējs. Pašlaik (2024) pārstāv Austrijas hokeja līgas vienību EC-KAC. Profesionāļa karjeru Muršaks sāka 2003.—04. gada sezonā, spēlējot Slovēnijas hokeja līgā. Uz Ziemeļameriku uzbrucējs devās 2006. gada vasarā, tur sākot spēlēt Ontārio hokeja līgā. 2008.—09. gada sezonu Muršaks aizvadīja jau AHL vienības Grandrepidsas "Griffins" sastāvā, taču 2010.—11. gada sezonā uzbrucējs aizvadīja arī 19 spēles NHL kluba Detroitas "Red Wings" sastāvā. 2012.—13. gada NHL lokauta laikā Muršaks spēlēja EBEL līgas klubā Ļubļanas "Olimpija". "Red Wings" rindās Muršaks 2012.—13. gada sezonā aizvadīja tikai divas spēles, pēc sezonas beigām noslēdzot divu gadu līgumu ar KHL klubu Habarovskas "Amur". 2013.—14. gada sezonas otrajā pusē Muršaks tika aizmainīts uz Maskavas CSKA rindām, tās sastāvā spēlējot līdz pat 2017. gadam. 2017.—18. gada sezonu uzsāka Ņižņijnovgorodas "Torpedo" sastāvā, taču sezonas gaitā pārcēlās uz Zviedrijas hokeja līgas komandu Frölunda HC. Slovēnijas hokeja izlases rindās spēlējis divos olimpisko spēļu turnīros, 2018. gadā pildot izlases kapteiņa pienākumus, kā arī četors Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)