Alēns Marī Paskāls Prosts (franču: Alain Marie Pascal Prost; dzimis 1955. gada 24. februārī, Senšamonā, Francijā) ir bijušais franču autobraucējs. Viņš ir Formula 1 četrkārtējais (1985., 1986., 1989. un 1993. gada) čempions. Prostam ir bijis lauzts deguns, pateicoties kam tas ir ieliekts uz labo pusi un ir atstājis iespaidu uz viņa izskatu. Viņš 51 reizi ir uzvarējis sacīkstēs, kas ierindo viņu otrajā vietā visvairāk uzvarējušo pilotu sarakstā, zaudējot vien Mihaelam Šūmaheram. Francūzis pameta Formula 1 sacensības 1991. gadā, atgriezās 1993. gadā kad izcīnīja savu ceturto F1 čempiona godalgu un beidza karjeru. Pateicoties tam 1994. gadā viņa komandai (Williams) nācās startēt nevis ar numuriem 1 un 2, kā tas notiek parasti, bet gan ar 0 un 2, jo numurs 1 ir rezervēts pasaules čempionam, lai arī uz kuru komanda viņš dotos. Ja viņš vēl pirms sezonas paziņo par savu aiziešanu no F1, tad numurus 0 un 2 iegūst viņa pēdējā komanda. Ar numuru 0 brauca Deimons Hills. Deimons Hills 1993. gadā brauca ar numuru 0, jo iepriekšējais (1992. gada) čempions Naidžels Mensels arī aizgāja no F1, lai gan vēlāk atgriezās. Alens Prosts startēja ar nr.2. 1997. gadā Prosts pārpirka franču komandu Ligier un nomainīja tās nosaukumu uz Prost, pievienojoties citām komandām, kuras ir nosauktas par godu kādam cilvēkam - McLaren, Williams, Ferrari, Jordan, Benetton, Sauber, Tyrrell un Minardi. Komandas lielākais panākums bija tās debijas sezona - 21 punkts un 6. vieta konstruktoru kausā. Tajā pat sezonā komandas pirmais pilots Olivjē Panī salauza abas kājas un izlaida daudzas sacīkstes. Pirms negadījuma viņš bieži kāpa uz goda pjedestāla, bet pēc tā viņš vairs uz tā nekāpa. Tas bija viens no komandas norieta iemesliem. 1998. gadā komanda izcīnīja tikai 1 punktu, bet 1999. gadā deviņus. Pēc šīs sezonas Panī vairs komandā nebrauca. 2000. gadā komanda izgāzās un neieguva nevienu punktu. 2001. gadā komandu vairs neatbalstīja Yahoo! un Peugeot, komandas sastāvā brauca veseli 5 piloti, atšķirībā no čempioniem Ferrari, kurai bija tikai 2. Pēc šīs sezonas komanda bankrotēja. Līdz 2006. gada maijam Prosts bija riepu kompānijas Uniroyal reklāmas seja. 2008. gada 27. maijā Prosts paziņoja, ka varētu kandidēt uz FIA Sporta Nodaļas prezidenta amatu, ja tāda tiktu izveidota. Līdz 1991. gadam FIA bija apakšnodaļa FISA, kas bija atbildīga tikai par sportu. Tad tā apvienojās ar FIA. Pašlaik vienīgais apvienotās FIA vadītājs ir bijis Makss Moslijs. «Prosts varētu apsvērt FIA vadošu lomu (angliski)». F1-Live. 27.05.2008. Vikikrātuvē par šo tēmu ir pieejami multivides faili. Skatīt: Alēns Prosts. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski)