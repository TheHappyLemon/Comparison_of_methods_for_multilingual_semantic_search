1975. gada Pasaules sieviešu šaha čempionāts sastāvēja no vairākiem posmiem — zonālie turnīri, starpzonu turnīrs, pretendentu mači un mačs par pasaules čempiones nosaukumu. Šajā ciklā pasaules čempione Nona Gaprindašvili sekmīgi aizstāvēja savu titulu pret pretendentu maču uzvarētāju Nanu Aleksandriju. Tā bija ceturtā un pēdējā reize, kad viņa sekmīgi aizstāvēja savu titulu. Starpzonālais turnīrs notika 1973. gada oktobrī un novembrī Menorka, kurā piedalījās labākās spēlētājas no katras FIDE zonas, kopumā 20 dalībnieces, no kurām četras ieguva tiesības spēlēt pretendentu mačos. Turnīra uzvarētāja V. Kozlovska kvalificējās tieši, četras otrās vietas dalītājas 1972. gada februārī un martā izspēlēja atlases mačturnīru. No tā pretendentu mačiem kvalificētās N. Aleksandrija, I. Levitina un M. Šula. Pēc pretendentu maču reglamenta trīs starpzonu turnīra uzvarētājām vajadzēja pievienoties pēdējā mača par pasaules čempiones titulu zaudētājai Allai Kušnirai, taču viņa neilgi pirms pretendentu maču sākuma bija aizbraukusi no Padomju Savienības un nevarēja piedalīties. Līdz ar to mačos piedalījās starpzonu turnīra uzvarētāja V. Kozlovska un tās trīs Kislovodskas mačturnīra uzvarētājas — Aleksandrija, Levitina un Šula. Pretendentu mačus spēlēja pēc izslēgšanas sistēmas. Uzvarēja Aleksandrija, izcīnot tiesības uz titulmaču pret pasaules čempioni Nonu Gaprindašvili. Pasaules čempiones N. Gaprindašvili un pretendentes N. Aleksandrijas mačs notika no 1975. gada 20. oktobra līdz 1. decembrim Picundā un Tbilisi. Mača galvenā tiesnesis bija Miroslavs Filips. Dalībnieču sekundanti: Aleksandrijai — B. Gurgenidze, Gaprindašvili — A. Gipslis. Mačā notika bezkompromisa cīņa — tikai viena partija no 12 beidzās neizšķirti. Mača gala rezultāts 8½ : 3½ (+8 −3 =1) Gaprindašvili labā. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 78. lpp. ISBN 5-85 270-005-3. (krieviski) «World Chess Championship (women) : 1973 Menorca Interzonal Tournament». Mark-weeks.com. Skatīts: 2018-07-15. «World Chess Championship (women) : 1974-75 cycle : Candidates Matches». Mark-weeks.com. Arhivēts no oriģināla, laiks: 2012-05-25. Skatīts: 2018-07-15. «World Chess Championship (women) : 1975 Gaprindashvili - Alexandria». Mark-weeks.com. Arhivēts no oriģināla, laiks: 2011-12-05. Skatīts: 2018-07-12.