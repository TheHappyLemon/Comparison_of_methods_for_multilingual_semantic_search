Jaspers Steivens (nīderlandiešu: Jasper Stuyven; dzimis 1992. gada 17. aprīlī) ir Beļģijas šosejas riteņbraucējs, pārstāv UCI WorldTeam komandu Lidl–Trek. Dzimis Lēvenā, Steivenam bija veiksmīga juniora karjera. 2009. gadā, 17 gadu vecumā viņš uzvarēja Pasaules čempionātā junioriem. 2010. gadā viņš uzvarēja Parīze—Rubē junioru sacensībās un Remouchamps–Ferrières–Remouchamps viendienas sacensībās. Profesionāļa karjeru viņš uzsāka 20 gadu vecumā Bontrager–Livestrong komandā. Šajā komandā viņš guva četras uzvaras, ieskaitot Volta ao Alentejo sacensībās. Steivens 2014. gadā 22 gadu vecumā pievienojās UCI WorldTeam komandai Trek Factory Racing. Šajā sezonā viņš piedalījās savā pirmajā lielajā tūrē, Vuelta a España. Šajās sacensībās viņš trijos posmos izcīnīja ceturto vietu un finišēja devītais punktu klasifikācijas kopvērtējumā. 2015. gadā Steivens uzvarēja Vuelta a España astotajā posmā, uzvarot sprintā no nelielas grupas. Šajā posmā Steivens bija iekļuvis kritienā un pēc šī posma viņš izstājās no sacensībām ar lauztu skafoīdu (plaukstas kauls). 2016. gadā viņš uzvarēja Beļģijas viendienas sacensībās Kīrne—Brisele—Kīrne, atraujoties vienatnē pēdējos 17 km. Steivens izcīnīja arī piekto vietu E3 Harelbeke viendienas sacensībās. Komanda viņu iekļāva sastāvā startam Tour de France, kur viņš divas dienas valkāja punktoto krekliņu. Steivens bija piecu vadošo braucēju grupā Parīze—Rubē un finišēja ceturtais, sprintā zaudējot Gregam Van Avermātam no BMC Racing Team. Viņš piedalījās Giro d'Italia. Sestajā posmā Steivens bija otrais aiz Silvāna Diljē no BMC Racing Team pēc tam, kad abi bija braukuši piecu sportistu atrāvienā gandrīz visus posma 217 km. Steivens finišēja 98. vietā kopvērtējumā, bet punktu klasifikācijā bija otrais aiz Fernando Gavirijas no Quick-Step Floors. 2018. gadā Steivens finišēja pirmajā desmitniekā vairākās pavasara klasikās, ieskaitot ceturto vietu Omloop Het Nieuwsblad un piekto vietu Parīze—Rubē, esot sekotāju grupā kopā ar Sepu Vanmarki un iepriekšējā gada uzvarētāju Gregu Van Avermātu. Tour de France viņš bija tuvu tam, lai uzvarētu 14. posmā, bet pēdējā kāpumā mazāk kā 3 km pirms finiša viņu apsteidza vēlākais posma uzvarētājs Omars Fraile. Septembrī viņš uzvarēja Grand Prix de Wallonie, bet pēc tam arī sacensībās savā dzimtajā pilsētā Lēvenā, Grote Prijs Jef Scherens. Februāra beigās Steivens uzvarēja Omloop Het Nieuwsblad sacensībās, finišā pārspējot citu beļģi, Īvu Lampārtu no Deceuninck–Quick-Step. «Trek-Segafredo announce official 2019 rosters for men and women». Trek Bicycle Corporation (Intrepid Corporation). 2018. gada 27. decembris. Skatīts: 2019. gada 5. janvāris. «Trek-Segafredo announce complete 2020 men's roster». Cyclingnews.com (Future plc). 2019. gada 9. novembris. Skatīts: 2020. gada 3. janvāris. «Jasper Stuyven’s star sparkles in Vuelta | Flanders Today». www.flanderstoday.eu. Arhivēts no oriģināla, laiks: 2018-03-31. Skatīts: 2020-03-05. Daniel Benson. «Vuelta a España: Stuyven wins stage 8». Cyclingnews.com (Immediate Media Company), 2015. gada 29. augusts. Skatīts: 2015. gada 1. septembris. «Stuyven wins Kuurne-Brussel-Kuurne». Cyclingnews.com (Immediate Media Company). 2016. gada 28. februāris. Skatīts: 2016. gada 1. marts. «2016 > 103rd Tour de France > Startlist». ProCyclingStats. Skatīts: 2016. gada 30. jūnijs. «Van Avermaet wins Paris-Roubaix». Cyclingnews.com (Immediate Media Company). 2017. gada 9. aprīlis. Skatīts: 2017. gada 9. aprīlis. «2017: 100th Giro d'Italia: Start List». Pro Cycling Stats. Skatīts: 2017. gada 2. maijs. Richard Windsor. «Silvan Dillier pips Jasper Stuyven to Giro d'Italia stage six victory after colossal breakaway». Cycling Weekly (angļu), 2017-05-11. Skatīts: 2020-03-05. «Jasper Stuyven». Skatīts: 2014. gada 15. maijs. «Peter Sagan wins Paris-Roubaix». Cycling News.com. 2018. gada 8. aprīlis. Skatīts: 2018. gada 8. aprīlis. «Jasper Stuyven wint GP Jef Scherens». VTM Nieuws. 2018. gada 16. septembris. Skatīts: 2018. gada 16. septembris. «Jasper Stuyven wins Omloop Het Nieuwsblad». Cyclingnews.com (Future plc). 2020. gada 29. februāris. Skatīts: 2020. gada 29. februāris. Vikikrātuvē par šo tēmu ir pieejami multivides faili. Skatīt: Jaspers Steivens. ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)