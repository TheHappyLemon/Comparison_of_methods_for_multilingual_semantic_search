Velsas princese Diāna (dzimusi Diāna Frānsesa Spensere 1961. gada 1. jūlijā, mirusi 1997. gada 31. augustā) bija Apvienotās Karalistes karaliskās ģimenes locekle, karaļa Čārlza pirmā sieva un prinču Viljama un Harija māte. Bija arī modes ikona un viena no visvairāk fotografētajām sievietēm pasaulē. Diāna Spensere dzimusi 1961. gada 1. jūlijā, nākusi no dižciltīgās Spenseru dzimtas, bija jaunākā meita Oltropas vikonta Džona Spensera un vikonteses Frānsesas Kudas ģimenē. Izauga Sandringemas pilī, izglītību ieguva Anglijā un Šveicē. 1975. gadā, kad Diānas tēvs kļuva par Spenseru grāfu, viņa ieguva lēdijas titulu. Ievērību Diāna guva 1981. gada februārī, saderinoties ar karalienes Elizabetes II vecāko dēlu princi Čārlzu. Kāzas notika 1981. gada 29. jūlijā Svētā Pāvila katedrālē. Laulībā ar Čārlzu no 1981. līdz 1996. gadam viņa bija pazīstama kā Velsas princese. Viņiem ir divi dēli - princis Viljams un princis Harijs. 1997. gada 31. augustā lēdija Diāna gāja bojā autokatastrofā Parīzes tunelī kopā ar savu draugu Dodi al Fajedu un šoferi Anrī Polu, kad viņiem pakaļ dzinās reportieri. Viņas bēres 1997. gada septembrī televīzijā visā pasaulē vēroja 2,5 miljardi cilvēku. Condé Nast. «How Princess Diana Became a Fashion Icon». Vanity Fair (en-US), 2017-02-23. Skatīts: 2023-08-04. «BBC ON THIS DAY - 6 - 1997: Diana's funeral watched by millions» (angļu). Vikikrātuvē par šo tēmu ir pieejami multivides faili. Skatīt: Princese Diāna. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Enciklopēdijas Krugosvet raksts (krieviski)