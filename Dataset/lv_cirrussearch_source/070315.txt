Dženovas Republika (ligūriešu: Repùbrica de Zena, latīņu: Res publica Genuensis) bija viduslaiku un jauno laiku valsts Vidusjūras reģionā no 1099. līdz 1797. gadam. Tās administratīvais centrs bija Dženova un pamatā tā atradās Ligūrijas jūras piekrastē mūsdienu Itālijas ziemeļrietumos, Ligūrijā. Dženovas Republika kopš 12. gadsimta bija vairāku republiku federācija un tā kontrolēja plašākas teritorijas arī Korsikā, Sardīnijas ziemeļos, Egejas jūrā vairākas salas, īslaicīgi arī Krētu, kā arī teritorijas Krimas piekrastē pie Melnās jūras. Dženovas Republikas pastāvēšanas laikā tā bija viena no vadošajām tirdzniecības un jūras valstīm Vidusjūrā. Tā bija izslavēta savu tirgotāju, jūras pārvedumu un banku darbību. Dženovas Republikas bagātība lielā mērā balstījās uz tirdzniecību ar Tuvo Austrumu zemēm. Dženovas jūrnieki bija pazīstami ar jūras ekspedīcijām, meklējot jaunus tirdzniecības ceļus. Valsts bija iesaistīta arī politiskajos un militārajos konfliktos, piedaloties karos un savienībās ar citām Eiropas valstīm. Dženova bija arī svarīgs kultūras un diplomātijas centrs, kurā attīstījās literatūra, māksla un arhitektūra. Vikikrātuvē par šo tēmu ir pieejami multivides faili. Skatīt: Dženovas Republika.