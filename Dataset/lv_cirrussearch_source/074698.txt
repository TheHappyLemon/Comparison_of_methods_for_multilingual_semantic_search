Lielziedu vīgrieze (Filipendula vulgaris) ir rožu dzimtas lakstaugs. Lielziedu vīgrieze ir daudzgadīgs, līdz 1 m gars lakstaugs. Saknes ar gumveidīgiem paresninājumiem. Stublājs stāvs un kails. Lapas ar 10-30 pāriem sīku, sēdošu plūksnu. Lapiņu mala smailzobaina. Piezemes lapas ar kātu, stublāja lapas sīkākas, sēdošas. Ziedi vairogveidīgā skarā stublāja galotnē. Skaras zari stāvi. Ziedi balti, lielāki nekā parastajai vīgriezei. Zied jūnijā, jūlijā. Raksturīga suga sausās pļavās. Tā ir plaši izplatīta Eiropā, Āzijā. Aug arī dažviet Ziemeļāfrikā un ieviesta Ziemeļamerikā. Diezgan bieži sastopama visā Latvijas teritorijā. Izplatība latvijasdaba.lv[novecojusi saite]