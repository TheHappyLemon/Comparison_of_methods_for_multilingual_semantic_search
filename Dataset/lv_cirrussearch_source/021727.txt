Euhenio Torre (spāņu: Eugenio Torre; dzimis 1951. gada 6. septembrī, Iloilo) ir Filipīnu un pirmais Āzijas starptautiskais lielmeistars šahā (1974). 1972. gadā kļuvis par FIDE starptautisko meistaru (IM), bet pēc diviem gadiem par pirmo lielmeistaru Āzijā (GM). 1976. gadā sensacionāli uzvarējis Manilas starptautiskajā šaha turnīrā, kurā par 1,5 punktu apsteidzis toreizējo Pasaules šaha čempionu Anatoliju Karpovu, uzvarot viņu arī savstarpējā partijā. No 1973. līdz 1990. gadam septiņas reizes piedalījies Pasaulas šaha čempiona nosaukuma izcīņas ciklos. Lielākais panākums tika sasniegts 1982. gadā Tolukā (Meksika), kad kopā ar Lajošu Portišu tika dalīta pirmā vietā, apsteidzot tādus pazīstamus lielmeistarus kā Boriss Spaskis, Arturs Jusupovs, Igors Ivanovs, Ļevs Polugajevskis, un iekļūstot pretendentu mačos. 1983. gadā pretendentu ceturtdaļfināla mačā pret Zoltānu Ribli gan nācies atzīt ungāru šahista pārākumu ar 4:6. Pasaules šaha olimpiādēs Filipīnu izlases sastāvā piedalījies 23 reizes (1970-2006, 2010-2016), uzstādot absolūtu rekordu, kas pārspēja Ungārijas šahista Lajoša Portiša sasniegumu - 20 reizes, un Somijas šahista Heiki Vesterinena rezultātu - 19 reizes. No šīm 23 reizēm Torre 17 reizes ir bijis komandas līderis, spēlējot pie 1. galdiņa, kur ieguvis 3 individuālās bronzas medaļas (1974, 1980, 1988). 2016. gadā izcīnījis bronzas medaļu pie 3. galdiņa. 1988. gadā Salonikos kopā ar komandu ir izcīnījis augsto 7. vietu kopvērtējumā. Tāpat ir 6 reizes piedalījies Āzijas komandu šaha čempionātos (1977, 1979, 1981, 1983, 1986, 1993), no kuriem četrus ir bijis uzvarētājs Filipīnu komandas sastāvā (1977, 1979, 1981, 1986), bet pie 1. galdiņa izcīnījis 4 individuālās zelta medaļas (1977, 1979, 1981, 1983). 2010. gada Āzijas spēļu šaha komandu turnīrā palīdzējis savai valstij izcīnīt sudraba medaļas kopvērtējumā. Bijis viens no retajiem lielmeistariem, kurš uzturējis draudzīgas attiecības ar bijušo Pasaules šaha čempionu Robertu Fišeru. 1992. gadā atradies Fišera sekundantu komandā neoficiālā revanša mačā pret Borisu Spaski. Manila (1976) 1982 Toluca Interzonal Tournament 1982-84 Candidates Matches Euhenio Torre šahista profils vietnē fide.com Euhenio Torre šahista profils vietnē chessgames.com Euhenio Torre šahista profils vietnē 365chess.com Euhenio Torre šahista profils vietnē chesstempo.com Euhenio Torre šahista profils vietnē olimpbase.org (Pasaules šaha olimpiādes) Euhenio Torre šahista profils vietnē olimpbase.org (Āzijas komandu šaha čempionāti) Euhenio Torre. Atjaunināts: 2014. gada 10. decembrī šahista profils vietnē olimpbase.org (Šaha komandu turnīrs Āzijas spēles) Euhenio Torre šahista profils vietnē olimpbase.org (Pasaules studentu komandu šaha čempionāti)