Turnikets (franču: tourniquet) ir līmenisks krustveida šķērslis, kura funkcija ir griezties, tādējādi regulējot gājēju plūsmu, ļaujot nākt tikai pa vienam cilvēkam. Turniketi ir sastopami metro stacijās, pie ieejām teātros, zoodārzos, stadionos un citās iestādēs. Sabiedriskajā transportā turniketi ir sastopami reti, jo tie aizkavē kustību. Turniketa funkcija ir organizēt cilvēku plūsmu vai panākt, lai pasažieri apmaksātu braucienu un tiktu samazināts bezbiļetnieku skaits (metro, sabiedriskajā transportā).