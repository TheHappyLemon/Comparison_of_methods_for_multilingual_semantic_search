Lakšadvīpu jūra (hindi: लक्षद्वीप सागर, tamilu: இலட்சத்தீவுக் கடல்), arī Lakadivu jūra (angļu: Laccadive Sea), ir Indijas okeānam piederīga jūra Indijas dienvidu piekrastē, starp Indiju, Lakšadvīpu salām, Maldivu salām un Šrilanku. Tālākais dienvidu punkts — Adu atols Maldivu salu dienvidu daļā. Ar Bengālijas līci savieno Polka šaurums. Vidējais dziļums — 1 929 m, ūdens virsējā slāņa temperatūra 25 - 28 °C. Ūdens virsējā slāņa sāļums 34 - 35,5‰, lielāks sāļums dienvidu daļā. Daudz koraļļu rifu, ļoti bagāta ar zivīm, galvenā Indijas zvejniecības vieta. Indijas Lakšadvīpu jūras piekrasti sauc par Malabaras krastu. Malabaras krasta ziemeļu daļa jau atrodas Arābijas jūras piekrastē. Vikikrātuvē par šo tēmu ir pieejami multivides faili. Skatīt: Lakšadvīpu jūra.