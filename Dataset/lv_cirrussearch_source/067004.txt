Ernsta Kirhvēgera nams (vācu: Ernst-Kirchweger-Haus, EKH) ir pašpārvaldīts sociālais centrs Austrijā, Vīnes 10. rajonā jeb Favorītenā. Namu 1990. gadā sagrāba skvoteri un 2008. gadā to legalizēja. Projekts nosaukts antifašista Ernsta Kirhvēgera vārdā. Gandrīz katru dienu ēkā notiek dažāda veida pasākumi, piemēram, koncerti, lasījumi, diskusijas, informatīvie un padomu vakari. Ēku Wielandgasse ielā uzcēla 1920. gados (pēc Dehio Handbuch — 1931. gadā) čehu un slovāku strādnieki pēc Jozefa Hofbauera un Vilhelma Baumgartena plāniem kā Komenska skolu slovāku un čehu bērniem Vīnē. Tā ir viena no vecākajām dzelzsbetona celtnēm Vīnē. Ēkā atradās arī skatuve, ko tolaik regulāri izmantoja Vīlandteātris. 1945. gadā īpašums pārgāja Austrijas Komunistiskās partijas rokās. Ēku kā praktiski neizmantotu sagrābta 1990. gada 23. jūnijā, un tā tika izziņota par pašpārvaldītu sociālo centru, kurā atradās migranti un bēgļi, informācijas punkts, notika kopienas aktivitātes un bāzējās politiskās grupas. Skvoteri, kuri atradās EKH, to raksturoja kā "starptautisku, multikulturālu, antifašistisku centru", ēku nosauca Ernsta Kirhvēgera vārdā. Kirhvēgers bija agrākais koncentrācijas nometnes ieslodzītais un antifašistiskās pretošanās dalībnieks, kuru 1965. gadā nogalināja labējais protestētājs demonstrācijas laikā pret bijušo NSDAP biedru, universitātes pasniedzēju Tarasu Borodaikeviču. Viņš bija pirmais politiskās vardarbības upuris Austrijā kopš 1945. gada. 1991. gadā skvoteriem izdevās vienoties ar AKP par īres līgumu ar simbolisku nomas maksu 1 šiliņa apmērā, lai gan AKP vadībā tam netrūka pretinieku. 2004. gadā mājas īpašniece, kas joprojām bija Austrijas Komunistiskā partija, agrāko nelikumīgo finansēšanas shēmu dēļ nonāca finanšu grūtībās un pārdeva namu nekustamo īpašumu kompānijai, un 27 tur esošajām organizācijām draudēja izlikšana, jo jaunais īpašnieks bija agrākais labējais ekstrēmists vai tā pilnīgs vārdabrālis. Pēc ilgas cīņas ar daudziem protestiem un akcijām 2005. gada jūlijā uzņēmums ar ciešiem kontaktiem ar Vīnes pašvaldību pārpirka ēku. Izlikšanas draudi beidzās, un 2008. gadā tika parakstīts īres līgums. Vairākus mājas projektus līdzfinansē Vīnes pašvaldība. Vīnes pilsētas parlamentā bieži notiek diskusijas par to, jo daudzas no ēkas organizāciju darbībām ir pretrunīgas un dažreiz (piemēram, nelegālo imigrantu konsultēšanā) darbojas likuma pelēkajā zonā. 2016. gada 30. jūlijā turku nacionālisti iebruka Ernsta Kirhvēgera namā un izjauca serbu ballīti, iedomājušies, ka tas ir kurdu pasākums. Vīrieši noplēsa no sienām plakātus un pie koka kāpnēm aizdedzināja. Lietai tika pieslēgts Austrijas Satversmes aizsardzības birojs. 2020. gada jūnijā feministu demonstrācijai, kura protestēja pret izturēšanos pret sievietēm Austrijā un Turcijā un kuru organizēja EKH bāzēta kurdu sieviešu organizācija, uzbruka Turcijas galēji labējā grupa "Pelēkie vilki". Atbildot uz to, antifašisti nākamajā dienā organizēja pretdemonstrāciju, kuras rezultātā 200-300 neofašisti uzbruka EKH ēkai, apmētājot to ar akmeņiem, pudelēm un degbumbām. Šī situācija izraisīja diplomātisku vārdu karu starp Austriju un Turciju, Turcijas vēstnieku izsaucot uz Ārlietu ministriju. «EKH BLEIBT !». web.archive.org. 2005-05-01. Arhivēts no oriģināla, laiks: 2005-05-01. Skatīts: 2023-05-25. Foltin, Robert (2014). "Squatting and Autonomous Action in Vienna 1976-2012". In Katzeff, Ask; van Hoogenhuijze, Leendert; van der Steen, Bart (eds.). The City Is Ours: Squatting and Autonomous Movements in Europe from the 1970s to the Present. PM Press. ISBN 978-1604866834. «DÖW - Erkennen - Rechtsextremismus - Neues von ganz rechts - Archiv - Februar 2005 - Völkische Geschichtsstunde ("Zur Zeit")». www.doew.at. Skatīts: 2023-05-25. «dasrotewien.at». dasrotewien.at. Skatīts: 2023-05-25. «fm4v2.ORF.at / KPÖ verkauft EKH». fm4v2.orf.at. Skatīts: 2023-05-25. «at.indymedia.org: Summary of protests and actions in support for the EKH (english)». web.archive.org. 2005-10-28. Arhivēts no oriģināla, laiks: 2005-10-28. Skatīts: 2023-05-25. «Türkische Nationalisten stürmten falsches Fest - kurier.at». web.archive.org. 2016-09-06. Arhivēts no oriģināla, laiks: 2016-09-06. Skatīts: 2023-05-25. «Türken-Bande überfiel "Kurden-Fest": Feuer gelegt». Kronen Zeitung (vācu). 2016-08-02. Skatīts: 2023-05-25. «What’s behind the attacks of the “Grey Wolves” in Vienna». Beyond Europe (en-US). 2020-06-26. Arhivēts no oriģināla, laiks: 2023-05-25. Skatīts: 2023-05-25. «Nach Demos in Favoriten: Türkei lud Österreichs Botschafter ins Außenministerium». DER STANDARD (de-AT). Skatīts: 2023-05-25. Vikikrātuvē par šo tēmu ir pieejami multivides faili. Skatīt: Ernsta Kirhvēgera nams.