Div' dūjiņas gaisā skrēja ir latviešu tautasdziesma Dāvja Cimzes apdarē, kas izdota dziesmu krājumā „Dziesmu rota” (1872—1884). Šī karavīru dziesma veidota autoram raksturīgā meistariskā miniatūrharmonizējumā un tika samērā daudz dziedāta vēlāk, īpaši koros, kam tehniski grūtāki darbi vēl nebija pa spēkam. Skolotājs Dāvis Cimze palīdzēja savam brālim Jānim Cimzem sastādīt un izdot krājumu „Dziesmu rota”, kura pirmās divas burtnīcas iznāca neilgi pirms Dāvja Cimzes nāves (1872). Viņa dziesmu "Div' dūjiņas gaisā skrēja" kopkoris dziedāja Otrajos Vispārīgajos latviešu Dziedāšanas svētkos 1880. gadā un Trešajos Vispārīgajos latviešu Dziedāšanas svētkos 1888. gadā. Dziesmas vārdos izmantota tautasdziesma "Div' baloži gaisā skrēja" (versijās arī "Div' baloži peļķē dzēra"), kur vārds "balodis" aizstājot ar "dūja". Valentīns Bērzkalns (1965), Latviešu dziesmu svētku vēsture: 1864–1940, Bruklina: Grāmatu draugs, 97. lpp. «Div’ dūjiņas gaisā skrēja vai div’ baloži peļķē dzēra?». Tautasdziesmas (lv-LV). 2019-11-13. Skatīts: 2019-11-14. «www.dailytangents.com». Arhivēts no oriģināla, laiks: 2011. gada 8. jūlijā. Skatīts: 2011. gada 8. jūlijā. Dūdumu ģimenes izpildījumā (2010) konkursā „Dziedošās ģimenes”