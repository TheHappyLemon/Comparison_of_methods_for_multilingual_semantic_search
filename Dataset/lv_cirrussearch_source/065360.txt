Serama (indonēziešu: Pulau Seram) ir sala Indonēzijā, Moluku salu arhipelāgā. Administratīvi ietilpst Moluku provincē, administratīvi dalās trijos apriņķos. Lielākā apdzīvotā vieta ir Masohi. Sala izvietojusies Indonēzijas austrumdaļā. Ziemeļos to apskalo Seramas jūra, dienvidos — Bandas jūra; rietumos Manipas šaurums to šķir no Buru salas. Sala izstiepta austrumu rietumu virzienā 320 km garumā. Sala vulkāniskas izcelsmes, reljefs kalnains, augstākā virsotne ir Binaijas vulkāns (3027 m vjl) salas vidusdaļā. Ziemeļu piekrastē plašas zemienes. Izplatīts karsts; salā atrodas 380 m dziļā Hatu Sakas ala. Salā valda tropiskais klimats. Ainavā dominē tropiskie lietusmeži. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 632. lpp. Vikikrātuvē par šo tēmu ir pieejami multivides faili. Skatīt: Serama. Encyclopædia Britannica raksts (angliski)