Mitra Hedžazipūra (persiešu: میترا حجازی‌پور; franču: Mitra Hejazipour; dzimusi 1993. gada 19. februārī Mešhedā) ir Irānā dzimusi Francijas starptautiskā lielmeistare šahā (2015). 2003. gadā izcīnījusi sudraba medaļu Pasaules junioru šaha čempionātā U10 vecuma grupā. 2012. gadā uzvarējusi Irānas sieviešu šaha čempionātā. Divas reizes izcīnījusi sudraba medaļas Irānas sieviešu šaha čempionātos (2013, 2014). 2015. gadā uzvarējusi Āzijas sieviešu individuālajā šaha čempionātā un iekļuvusi Pasaules sieviešu šaha čempionātā. Piedalījusies Pasaules šaha čempionātos sievietēm pēc izslēgšanas sistēmas: 2015. gadā Sočos 1. kārtā zaudējusi Pīa Kramlingai; 2017. gadā Teherānā 1. kārtā zaudējusi Anastasijai Bodnarukai. Pārstāvējusi Irānas komandu lielākajos komandu šaha turnīros: Pasaules šaha olimpiādēs piedalījusies 5 reizes (2008—2016); Āzijas komandu šaha čempionātā sievietēm piedalījusies 5 reizes (2005, 2009-2016). Komandu vērtējumā izcīnījusi 3 bronzas (2005, 2009, 2014) medaļas. Individuālajā vērtējumā izcīnījusi sudraba (2009) un bronzas (2014) medaļas. Āzijas spēļu sieviešu komandu šaha turnīrā piedalījusies 2010. gadā; Āzijas spēļu telpās komandu šaha turnīrā piedalījusies 2007. gadā. Par panākumiem turnīros FIDE 2011. gadā viņai piešķīra starptautiskās meistares (WIM), bet 2015. gadā — starptautiskās lielmeistares (WGM) nosaukumu. 2020. gadā tika atskaitīta no Irānas šaha izlases, jo "pasaules ātrā un šaha ārtspēles čempionāta laikā Maskavā viņa noņēma galvas lakatu (hidžābu). Vēlāk viņa sacīja, ka hidžābs ir "ierobežojums, nevis aizsardzība, kā apgalvo oficiālā režīma propaganda". Kopš 2021. gada šaha turnīros pārstāv Franciju, jo viņa šeit pārcēlās uz dzīvi. 2023. gada martā kļuvusi par Francijas pilsoni. 2023. gada augustā uzvarējusi Francijas sieviešu šaha čempionātā, finālā pieveicot Deimanti Korneti. 2023. gada septembrī Francijas izlases sastāvā izcīnījusi bronzas medaļu Pasaules komandu šaha čempionātā. 2023. gadā Budvā Francijas izlases sastāvā izcīnījusi 3. vietu Eiropas komandu šaha čempionātā. World Youth Chess Championship 2003 — Girls-10 Iran Women’s Championship 2012: WIM Mitra Hejazipour takes the title Iran Women National Championship (Final) Iranian Women National Championship (Final) 2014 Salem is Asian chess king; Mitra Hejazipour wins women’s crown Hejazipour new Asian Women’s Champion 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 14. februārī. OlimpBase :: Women's Chess Olympiads :: Mitra Hejazipour OlimpBase :: Women's Asian Team Chess Championship :: Mitra Hejazipour OlimpBase :: Asian Games (chess — women) :: Mitra Hejazipour OlimpBase :: Asian Indoor Games (chess) :: Mitra Hejazipour WIM title application Hijab Limits Women, Says Iranian Chess Master Sacked From National Team Pour la championne iranienne Mitra Hejazipour, la liberté au bout de l’échiquier Naturalisation - Mitra Hejazipour est désormais Française French Championships: Gozzoli and Hejazipour clinch titles European Team Chess Championship 2023 - Women Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)