Žofruā Gišāra stadions (franču: Stade Geoffroy-Guichard) ir multifunkcionāls stadions Sentetjēnā, Francijā. Pārsvarā to izmanto futbola spēlēm, tajā savas mājas spēles aizvada Francijas futbola 1. līgas klubs AS Saint-Étienne. Stadions atklāts 1931. gada 13. septembrī, vairākas reizes ticis renovēts. Stadiona ietilpība ir 42 000 skatītāju vietu. Stadions nosaukts veikalu tīkla Casino dibinātāja, kam piederēja zeme, uz kuras tika uzcelts stadions, Žofruā Gišāra vārdā. Stadionā ir aizvadītas sešas 1998. gada FIFA Pasaules kausa spēles. Tas ir ticis izmantots arī 1984. gada Eiropas futbola čempionāta finālturnīrā, kā arī tajā ir paredzēts aizvadīt četras 2016. gada Eiropas čempionāta spēles, ieskaitot vienu astotdaļfinālu. Stadions tiek izmantots arī regbija spēlēm, ieskaitot 2007. gada Pasaules kausa finālturnīru. Stadions 2007. gada Pasaules kausa regbijā laikā. Oficiālo pārstāvju un preses tribīne. «Allez au stade» (franču). asse.fr. Arhivēts no oriģināla, laiks: 2016. gada 13. maijā. Skatīts: 2016. gada 9. jūnijā. «Tout sur le stade Geoffroy Guichard» (franču). geoffroy.guichard.free.fr. Skatīts: 2016. gada 9. jūnijā. Vikikrātuvē par šo tēmu ir pieejami multivides faili. Skatīt: Žofruā Gišāra stadions. Krievijas Lielās enciklopēdijas raksts (krieviski) Oficiālā vietne (franciski)