Džons Roberts "Džo" Kokers (angļu: John Robert "Joe" Cocker; dzimis 1944. gada 20. maijā, miris 2014. gada 22. decembrī) bija angļu dziedātājs. Kopumā karjeras laikā izdevis 22 studijas albumus. Kļuva populārs 1960. gados, 1968. gadā Apvienotās Karalistes singlu topa 1. vietā nokļuva viņa izpildītā The Beatles dziesmas With a Little Help from My Friends kaverversija, kuru izpildīja dzīvajā 1969. gadā Vudstokā, uzstājies arī 1994. gada Vudstokā. 1970. gados viņa ieraksti neguva lielus panākumus, izņemot 1975. gada dziesmu You Are So Beautiful, kas ASV Billboard topā ierindojās 5. vietā. Popularitāti atguvis 1982. gadā, kad kopā ar Dženiferi Vornsu ierakstīja dziesmu Up Where We Belong no filmas An Officer and a Gentleman skaņu celiņa. Dziesma iekļuva Billboard topa 1. vietā, saņēma Amerikas Akadēmijas balvu un Zelta globusa balvu, pats Kokers saņēma Grammy balvu. Pēc tam vairākas viņa dziesmas, tai skaitā You Can Leave Your Hat On (9 1/2 Weeks, 1986) un When the Night Comes (An Innocent Man, 1990) ir tikušas iekļautas filmu skaņu celiņos. Žurnāls Rolling Stone ierindoja viņu 97. vietā 100 labāko dziedātāju sarakstā. Studijas albumi With a Little Help from My Friends (1969) Joe Cocker! (1969) Joe Cocker (1972/EU: 1973) I Can Stand a Little Rain (1974) Jamaica Say You Will (1975) Stingray (1976) Luxury You Can Afford (1978) Sheffield Steel (1982) Civilized Man (1984) Cocker (1986) Unchain My Heart (1987) One Night of Sin (1989) Night Calls (1991/US: 1992) Have a Little Faith (1994) Organic (1996) Across from Midnight (1997) No Ordinary World (1999/US: 2000) Respect Yourself (2002) Heart & Soul (2004/US: 2005) Hymn for My Soul (2007/US: 2008) Hard Knocks (2010/US: 2012) Fire It Up (2012) «Džo Kokera biogrāfija». Rollingstone.com. Skatīts: 2014. gada 14. novembrī. Vikikrātuvē par šo tēmu ir pieejami multivides faili. Skatīt: Džo Kokers. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Enciklopēdijas Krugosvet raksts (krieviski) Oficiālā tīmekļa vietne