Marks Saimons Kevendišs (angļu: Mark Simon Cavendish, dzimis 1985. gada 21. maijā, Daglasā, Menas salā) ir britu šosejas riteņbraucējs, kurš pārstāv komandu Astana Qazaqstan Team. Sācis savu riteņbraucēja karjeru trekā, kur kļuvis par divkārtēju pasaules čempionu, no 2006. gada M. Kevendišs pievērsās arī šosejas riteņbraukšanai, bet jau 2007. gadā pirmo reizi startēja Tour de France. Šosejas riteņbraukšanā viņš ir pierādījis sevi kā izcilu, ļoti ātru sprinta meistaru. M. Kevendišs ir 2011. gada Pasaules čempions grupas braucienā, 2016. gadā izcīnījis otro vietu. 2008. gadā M. Kevendišs guva pirmās uzvaras lielo velobraucienu posmos: 2 Giro d'Italia un 4 Tour de France. Dalību 2008. gada Tour de France viņš pārtrauca priekšlaicīgi, pirms smagākajiem Alpu posmiem, lai sagatavotos treka sacensībām Olimpiskajām spēlēm Pekinā, kur pārī ar Bredliju Viginsu pamatoti cerēja uz godalgām "medisonā", tomēr Olimpiādē viņiem neveicās tik labi, kā daudzdienu velotūrē. Kopumā prestižākajā velobraucienā Tour de France M. Kevendišs spējis uzvarēt 30 etapos, bet 2011. gada Tour de France viņš pirmo un vienīgo reizi kļuva par uzvarētāju arī punktu klasifikācijā. 2019. gada oktobrī Kevendišs uz nākamo sezonu pievienojās Bahrain–Merida komandai. 2020. gada decembrī Deceuninck–Quick-Step komanda paziņoja par viena gada līgumu ar Kevendišu. 2023. gada janvārī Kevendišs parakstīja līgumu ar Astana Qazaqstan Team ar mērķi uzstādīt jaunu rekordu Tour de France posmu uzvarās. Tā paša gada maijā paziņoja, ka sezonas beigās noslēgs karjeru, tomēr pēc priekšlaicīgas izstāšanās 2023. gada Tour de France, nesasniedzot rekordu, oktobrī paziņoja par līgumu ar Astana Qazaqstan Team uz vēl vienu sezonu. «Cavendish signs with Team Dimension Data for 2016». VeloNews. Competitor Group, Inc. 2015. gada 29. septembris. Arhivēts no oriģināla, laiks: 2016. gada 1. maijs. Skatīts: 2016. gada 21. aprīlis. «Mark Cavendish joins Team Bahrain Merida for 2020 season» (en-GB). 2019-10-25. Skatīts: 2019-10-31. Ryan Barry. «Mark Cavendish signs for Deceuninck-QuickStep for 2021 season». cyclingnews.com (angļu), 2020-12-05. Skatīts: 2020-12-07. Alasdair Fotheringham. «Mark Cavendish signs for Astana Qazaqstan». cyclingnews.com (angļu), 2023-01-17. Skatīts: 2023-10-04. «Panākumiem bagātais Kavendišs sezonas beigās liks punktu karjerai». Sportacentrs.com (latviešu). 2023-05-22. Skatīts: 2023-06-16. Jonny Long. «Mark Cavendish confirms Astana return in 2024». Escape Collective (en-US), 2023-10-04. Skatīts: 2023-10-04. Vikikrātuvē par šo tēmu ir pieejami multivides faili. Skatīt: Marks Kevendišs. Oficiālā tīmekļa vietne Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)