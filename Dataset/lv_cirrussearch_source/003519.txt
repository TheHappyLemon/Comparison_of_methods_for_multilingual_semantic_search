Stefans Kristians Holms (zviedru: Stefan Christian Holm; dzimis 1976. gada 25. maijā Forshāgā, Zviedrijā) ir bijušais zviedru vieglatlēts, startējis augstlēkšanas sacensībās. Piedalījies trijās Olimpiskajās spēlēs (2000, 2004, 2008), 2004. gadā Atēnās izcīnīja zelta medaļu. Pasaules čempionātos ir izcīnījis sudraba medaļu 2003. gadā Parīzē. Četrkārtējs pasaules čempions telpās (2001, 2003, 2004, 2008). Eiropas čempionātos izcīnījis sudrabu 2002. gadā Minhenē un bronzu 2006. gadā Gēteborgā. Divkārtējs Eiropas čempions telpās (2005, 2007) un 2002. gada Eiropas čempionāta telpās sudraba medaļas ieguvējs. S. Holma personīgais rekords telpās ir 2,40 m un stadionā — 2,37 m. Oficiālā mājaslapa (angliski) (zviedriski) Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski)