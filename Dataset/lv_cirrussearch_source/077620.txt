Karri Reme (IPA: [karːi ræme]; somu: Karri Rämö; dzimis 1986. gada 1. jūlijā) ir somu hokejists, vārtsargs. Pašlaik (2018) Reme spēlē KHL kluba Helsinku "Jokerit" rindās. Savu profesionālā spēlētāja karjeru Reme uzsāka 2003. gadā, kad spēlēja SM līgas klubā Lahti "Pelicans". Uzreiz pēc 2003.—04. sezonas, viņu draftēja 2004. gada NHL draftā. Viņu, ar kopējo 191. numuru, izvēlējās Tampabejas "Lightning", bet Reme turpināja spēlēt Somijā, arī 2004.—05. sezonu aizvadot "Pelicans" rindās. 2005.—06. sezonā Remo kļuva par Somijas čempionu, spēlējot Hēmenlinnas "HPK" rindās. 2006. gada vasarā Tampabejas klubs parakstīja divu gadu līgumu ar Remo. Tiesa, 2006.—07. sezonā NHL Kari aizvadīja vien divas spēles, praktiski visu sezonu spēlējot tās AHL fārmklubā - Springfīldas "Falcons". 2007.—08. sezonā Reme "Lightning" rindās aizvadīja jau 22 spēles. Uz 2008.—09. sezonu "Lightning" parakstīja līgumu ar Olafu Kolcigu, tādēļ Reme sezonu uzsāka AHL klubā Norfolkas "Admirals". Tiesa, sezonas gaitā Reme aizvadīja 24 spēles arī Tampabejas rindās. 2009. gada 23. jūnijā Karri parakstīja divu gadu līgumu ar "Avangard", komandas sastāvā nākamajās divās sezonās piedaloties arī KHL Zvaigžņu spēlēs. 2011.—12. gada sezonā Reme kopā ar "Avangard" sasniedza Gagarina kausa finālu, tajā gan piekāpjoties Maskavas "Dinamo" vienībai. Omskā vārtsargs spēlēja līdz pat 2012.—13. gada sezonas izskaņai, četru komandas rindās aizvadīto sezonu gaitā trīs reizes tiekot atzīts par KHL mēneša labāko vārtsargu. 2013. gada 5. jūlijā Reme noslēdza divu gadu līgumu ar NHL vienību Kalgari "Flames", nākamajā sezonā pildot komandas pamatvārtsarga funkcijas. 2014.—15. gada sezonā Reme kļuva par "Flames" otro vārtsargu aiz Jonasa Hillera, un pagarināja līgumu ar komandu uz trešo sezonu. Somijas izlases rindās Reme spēlējis 2006. gada Pasaules čempionātā junioriem, kur, lai gan aizvadīja vienīgi vienu spēli, izcīnīja bronzas medaļas. Rāmo piedalījās arī 2008. un 2009. gada Pasaules čempionātos, 2009. gadā aizvadot pat vienu spēli. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)