Lūkass Hofers (vācu: Lukas Hofer; dzimis 1989. gada 30. septembrī) ir Itālijas biatlonists no Dienvidtiroles, divkārtējs ziemas olimpisko spēļu bronzas medaļas ieguvējs jauktajā stafetē. 2009. gada Pasaules čempionātā junioriem Kenmorā izcīnījis divas zelta medaļas — sprintā un iedzīšanā. Pasaules kausā debitējis 2009. gada janvārī Oberhofā ar 53. vietu sprintā. Pirmo un līdz šim vienīgo individuālo uzvaru PK posmos izcīnīja 2014. gada 17. janvārī Antholcā sprinta distancē, pirmo vietu dalot ar Vācijas biatlonistu Simonu Šempu. Pasaules čempionātā lielākais panākums individuāli ir 3. vieta masu startā 2011. gadā Hantimansijskā. Piedalījies trīs ziemas olimpiskajās spēlēs (2010, 2014, 2018). Izcīnījis divas bronzas medaļas jauktajā stafetē — 2014. gadā Sočos un 2018. gadā Phjončhanā. «Sprintā divas zelta medaļas, Latvijai bez Rastorgujeva vāji rezultāti». sportacentrs.com. 2014. gada 17. janvāris. Skatīts: 2018. gada 20. februārī. Vikikrātuvē par šo tēmu ir pieejami multivides faili. Skatīt: Lūkass Hofers. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)