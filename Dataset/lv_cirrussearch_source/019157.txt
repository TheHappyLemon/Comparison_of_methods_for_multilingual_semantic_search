LLC apakšslānis (angļu: Logical link control) tiek uzskatīts par OSI modeļa 2. slāņa (Datu posma slānis) augšējo apakšslāni. LLC nodrošina multipleksēšanas mehānismu, kas rada iespējamu dažādu tīkla protokolu (IP, IPX, Decnet un Appletalk) līdzās pastāvēšanu vienā nesējā. LLC darbojas kā interfeiss starp Datu posma slāņa MAC apakšslāni un Tīkla slāni (OSI modeļa 3.slānis). LLC var arī nodrošināt plūsmas un ARQ (Automatic repeat request) kļūdu menedžmenta mehānismus, kas gan vairāk tika izmantots agrīnajos tīklu tipos (X.25). Mūsdienu tīklos plūsmu un kļūdu menedžmentu pārsvarā veic transporta slāņa protokoli (piemēram, TCP) vai atsevišķi lietotņu slāņa protokoli. Līdz ar to nepieciešamība pēc LLC veiktās kontroles samazinās un LLC galvenā atlikusī funkcija ir protokolu multipleksēšana. LLC ieraksts norāda darbība kāda datu posma slānim ir jāveic ar saņemto paketi līdzko kadrs ir saņemts. Iekārta saņemot kadru skatās LLC ierakstā kuram protokolam tīkla slānī pakete ir paredzēta. LCC ir definēts IEEE 802.2. Šis standarts vairāk ir attiecināms LAN/MAN tipa tīkliem. Atbilstoši IEEE 802.2 LLC tiek definētas trīs galvenās daļas: adresāta daļa – DSAP (Destination service access point address field), sūtītāja daļa – SSAP (Source service access point address field) un kontrole. Katra adrese ir oktetu liela, kur 7 biti ir adrese un 1 bits ir DSAP gadījumā norāde vai tā ir grupas vai individuāla adrese un SSAP gadījumā komanda vai atbilde. Protokola datu bloka (PDU) kontroles lauks ir vienu vai 2 oktetus liels un informācijas lauka lielums vienmēr ir vesels skaits oktetu (var būt arī 0). Līdz ar to bojāta LLC PDU tiek noteikta pamatojoties uz to, ka tās lielums nav vērtējams kā vesels oktetu daudzums vai tā ir īsāka par trim oktetiem (viena okteta kontrole) vai 4 oktetiem (divu oktetu kontrole). PDU apmaiņa notiek starp LLC bez datu kanāla nodibināšanas. Pirms PDU apmaiņas tiek nodibināts datu kanāls starp LCC. Pēc informācijas saturošu PDU pārsūtīšanas tiek saņemts apstiprinājums no saņēmēja. PDU apmaiņā tiek veikta bez kanāla nodibināšanas, bet lai veiktu nākamās PDU nosūtīšanu ir jāsaņem apstiprinājums. «IEEE Standards Association». Arhivēts no oriģināla, laiks: 2013. gada 15. maijā. Skatīts: 2013. gada 4. maijā.