Čaka Hāna (angļu: Chaka Khan), īstajā vārdā Iveta Marija Stīvensa (angļu: Yvette Marie Stevens; dzimusi 1953. gada 23. martā Čikāgā) ir amerikāņu dziedātāja un dziesmu autore. Čaka Hāna piedzima 1953. gada 23. martā Čikāgā, Ilinoisā, ASV. Kā dziedātāja viņa debitēja jau 1965. gadā, bez īpašiem panākumiem dziedot kopā ar dažādiem Čikāgas klubu mūziķiem, kā arī strādāja vietējā teātrī "Afro-Arts". 1972. gadā viņa pievienojās grupai "Ask Rufus", kas bija izveidojusies no grupas "American Breed" bijušajiem dalībniekiem, kur aizstāja vokālisti Poletu Makviljamsu. Ar jauno vokālisti grupa savu nosaukumu saīsināja līdz "Rufus" un aizsāka veiksmīgu karjeru. Ar laiku Čaka Hāna visvairāk sāka izcelties no grupas "Rufus" sastāva un tādēļ 1978. gadā nolēma uzsākt solo karjeru (kopdarbam ar grupu "Rufus" viņa atgriezās 1979., 1981. un 1989. gados). Viņas singls "I’m Every Woman" iekaroja amerikāņu R&B topu virsotnes, bet sekojošie ieraksti "What Cha 'Gonna Do For Me" (1981) un "Got To Be There" tikai nostiprināja viņas pozīcija amerikāņu mūzikas tirgū. 1984. gada singls "I Feel For You" ieņēma otro vietu kopēja Amerikas hitu topā un bija līderpozīcijās arī britu topos. Tāda paša nosaukuma albums ieguva "platīna" statusu un ļāva Čakai Hānai iegūt Grammy kategorijā "Labākā R&B dziedātāja". Čaka Hāna turpināja savu solistes darbību, piedaloties citu mūziķu ierakstos: Stīvijs Vonders ("Higher Love"), Deivids Bovijs ("Underground"), Kvinsijs Džonss un Rejs Čārlzs ("I’ll, Be Good To You"). 1985. gadā viņa atgriezās britu Тор 20 ar dziesmām "This Is My Night" un "Eye To Eye", bet pēc četriem gadiem dziesmas "I’m Every Woman" remikss iekļuva britu Тор 10. 1978 — "Chaka" 1980 — "Naughty" 1981 — "What Cha Gonna Do For Me" 1982 — "Chaka Khan" 1984 — "I Feel For You" 1986 — "Destiny" 1988 — "C.K." 1989 — "Life Is A Dance - The Remix Project" 1992 — "Woman I Am" 1995 — "Dare You To Love Me" (netika izdots) 1996 — "Epiphamy - The Best Of Chaka Khan. Volume 1." 1998 — "Come 2 My House" 2004 — "ClassiKhan" 2007 — "Funk This" Čaka Hāna muzikālajā enciklopēdijā All Music Guide (angliski) Oficiālā mājaslapa Chaka Khan Foundation Arhivēts 2011. gada 20. septembrī, Wayback Machine vietnē.