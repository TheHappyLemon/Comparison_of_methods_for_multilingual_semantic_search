Ujtumens Tudevīns (mongoļu: Түдэвийн Үйтүмэн; 1939. gada 27. jūlijā Altaja — 1993. gads) bija Mongolijas starptautiskais meistars šahā (1965). No 1960. gadu vidus līdz 1970. gadu vidum bijis vadošais Mongolijas šahists. No 1964. līdz 1986. gadam piedalījies Mongolijas šaha čempionātos, kuros izcīnījis 3 zelta (1972, 1978, 1986), 4 sudraba (1965, 1969, 1974, 1976) un bronzas (1964) medaļas. 1969. gadā Singapūrā uzvarējis Pasaules šaha čempiona nosaukuma izcīņas cikla Āzijas zonas turnīrā un iekļuvis starpzonu turnīrā. 1970. gadā starpzonu turnīrā Palma de Maļorkā dalījis 20.-22. vietu, taču spējis nospēlēt neizšķirti ar turnīra uzvarētājiem Robertu Fišeru un Bentu Larsenu. 1972. gadā Teherānā dalījis otro vietu Āzijas zonas turnīrā, kurā uzvarējis Šimons Kagans. Pārstāvējis Mongolijas komandu lielākajos komandu šaha turnīros: Pasaules šaha olimpiādēs piedalījies 6 reizes (1964—1974). Individuālajā vērtējumā izcīnījis zelta (1964) un sudraba (1970) medaļas; Pasaules studentu šaha čempionātā piedalījies 3 reizes (1962—1964). Par panākumiem turnīros FIDE 1965. gadā Ujtumenam piešķīrusi starptautiskā meistara (IM) nosaukumu. Bijis pirmais Mongolijas šahists, kas kļuvis par starptautisko meistaru. Bijis pazīstams arī kā korespondencšahists. Starptautiskā Korespondencšaha federācija (ICCF) 1973. gadā Ujtumenam piešķīrusi starptautiskā korespondencšaha meistara (ICM) nosaukumu. 1970 Palma de Mallorca Interzonal Tournament OlimpBase :: Men's Chess Olympiads :: Tudev Ujtumen OlimpBase :: World Student Team Chess Championship :: Tudev Ujtumen Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)