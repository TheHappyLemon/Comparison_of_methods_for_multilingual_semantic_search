Organoleptika (no sengrieķu ὄργανον — 'rīks', ληπτικός — 'uzņemošs, uzsūcošs'), arī organoleptiskā metode, organoleptiskā analīze ir objektu īpašību noteikšana, izmantojot maņu orgānus. Lai gan organoleptiski var veikt tikai kvalitatīvu jeb subjektīvu novērtēšanu (ar maņu orgāniem nevar iegūt kvantitatīvu jeb skaitlisku informāciju), tieši šī metode ir nozīmīgākā atsevišķās jomās, piemēram, gastronomijā, kur ar cilvēka maņām tiek raksturoti pārtikas produkti: tējas garša, konjaka smarža, vīna krāsa, siera cietība un tamlīdzīgi. Organoleptiskā analīze ir noteicošā arī tiesībsargājošo iestāžu darbībā, nosakot fiziska nozieguma smaguma pakāpi, vai apdrošināšanas uzņēmumu darbā, nosakot radušos zaudējumu apmēru. Encyclopædia Universalis raksts (franciski)