Hello ir angļu dziedātājas Adeles dziesma. Mūziķes trešā albuma 25 vadošais singls, kas tika izdots 2015. gada 23. oktobrī. Adeles pirmā dziesma pēc trīs gadu ilgušā muzikālā pārtraukuma, pirmais darbs pēc Skyfall dziesmas 2012. gadā. Hello saņēma labas kritiķu atsauksmes, viņi to salīdzināja ar dziedātājas iepriekšējiem darbiem. Dziesma ierindojās 26 valstu singlu topu pirmajā vietā. Apvienotajā Karalistē šī ir otra Adeles dziesma, kas ierindojas pirmajā vietā pēc Someone like You, savukārt ASV šī kļuva par ceturto Adeles dziesmu, kas ierindojas topa pirmajā vietā. Hello pārspēja vairākus rekordus ASV, tai skaitā šis ir pirmais singls, kas pirmajā nedēļā ticis pārdots vairāk par 1 miljonu reižu. Dziesmas videoklips pārspēja Vevo rekordu, pirmo 24 stundu laikā tas tika skatīts 27,7 miljonus reižu, iepriekšējais rekords piederēja Teilorai Sviftai, kuras videoklips dziesmai Bad Blood šajā laikposmā skatīts 20,1 miljonu reižu. Hello videoklips pārspēja arī īsākā laikposma 100 miljonu skatījumu sasniegšanas rekordu — tas tika sasniegts 5 dienās. Joseph Neese. «Adele makes history after hiatus as she says 'Hello' again to fans». MSNBC, 2015. gada 23. oktobris. Skatīts: 2015. gada 25. oktobris. «Adele Says 'Hello' to No. 1 Hot 100 Debut; First Song to Sell 1 Million Downloads in a Week». Billboard. Prometheus Global Media. 2015. gada 2. novembris. Skatīts: 2015. gada 2. novembris. «#Hello, 27.7M views in one day! @Adele just snatched the 24 hr record». Twitter. 2015. gada 26. oktobris. Skatīts: 2015. gada 26. oktobris. «Adele's Hello Music Video Shatters Miley Cyrus' Vevo Record – E! Online». E! Online. 2015. gada 29. oktobris. Dziesmas vārdi Arhivēts 2015. gada 8. novembrī, Wayback Machine vietnē. Dziesmas videoklips