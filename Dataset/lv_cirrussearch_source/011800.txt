Ariels Šarons (ivritā: אריאל שרון‎, Ariel Sharon; dzimis 1928. gada 26. februārī, miris 2014. gada 11. janvārī) bija Izraēlas valstsvīrs un ģenerālis, 11. Izraēlas premjerministrs. 1970. gados pievienojās Likud partijai un pildīja vairāku nozaru ministra amatu pienākumus laikā no 1970. gadu beigām līdz 1990. gadu beigām. 2000. gadā kļuva par partijas līderi. 2001. gada 7. martā A. Šarons kļuva par Izraēlas premjerministru. 2005. gada novembrī pameta Likud partiju, lai dibinātu partiju Kadima. 2006. gada 4. janvārī viņš pārcieta insultu un kopš tā laika viņš bija komas stāvoklī. No 2006. gada 4. janvāra līdz 2006. gada 14. aprīlim premjerministra pienākumus pildīja Ehuds Olmerts. 14. aprīlī apritēja 100 dienas kopš A. Šarona darba nespējas sākuma, tad oficiāli beidzās viņa pilnvaru laiks. Miris 2014. gada 11. janvārī Telavivā. «Strauji pasliktinās Ariela Šarona stāvoklis». Delfi.lv. Skatīts: 2012. gada 10. janvārī. «Ariels Šarons oficiāli zaudējis Izraēlas premjera amatu». Tvnet.lv. Skatīts: 2012. gada 10. janvārī. Biogrāfija (angliski)