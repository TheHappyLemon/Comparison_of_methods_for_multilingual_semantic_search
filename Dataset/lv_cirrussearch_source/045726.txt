Pirita (igauņu: Pirita jõgi) ir upe Igaunijas ziemeļos, Jervas, Harju apriņķī un Tallinā. Iztece — Pūzu purvs Jervas apriņķī. Tek ziemeļrietumu virzienā. Ietek Tallinas līcī Tallinas pilsētas teritorijā. Piritu trīsreiz šķērso valsts autoceļš A2 (Tallina—Tartu—Veru—Luhamā), kā arī lejtecē autoceļš A1 (Tallina—Narva). Upes krastos atrodas Koze un Jiri. Piritas vārdā nosaukts viens no astoņiem Tallinas administratīvajiem rajoniem. Piritas upe iekļauta Tallinas pilsētas ūdensapgādes sistēmā. Pie tās grīvas atrodas Piritas klostera drupas. Upes grīvā Piritas osta, kas tika izveidota burāšanas sacensību rīkošanai Maskavas olimpiskajās spēlēs. Vikikrātuvē par šo tēmu ir pieejami multivides faili. Skatīt: Pirita.