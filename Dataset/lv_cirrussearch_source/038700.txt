Šaha figūra ir ikviens no 32 pārvietojamiem objektiem (kauliņiem), kas, spēlējot šaha partiju, izkārtoti uz šaha galdiņa. Standarta šaha partiju spēlē divi spēlētāji un spēli sākot katram ir šādas 16 figūras: viens karalis viena dāma divi torņi divi laidņi divi zirdziņi astoņi bandinieki. Katra spēlētāja figūras ir atšķirīgas pēc krāsas. Gaišākās krāsas figūras sauc par "baltajām", tumšākās krāsas par "melnajām". Atbilstoši figūru krāsai tiek saukti arī spēlētāji, ar baltajām figūrām spēlē baltie, ar melnajām — melnie. Šahā vārdam "figūra" atkarībā no konteksta ir trīs nozīmes: Jebkura figūra no šaha spēles komplekta, ieskaitot bandiniekus. Šajā gadījumā vārds "figūra" ir sinonīms vārdam "šaha kauliņš". Jebkura figūra no šaha spēles komplekta, izņemot bandiniekus. Šajā gadījumā vārds "figūra" attiecas uz dāmu, torni, laidni un zirdziņu un tiek lietots kā pretstats bandiniekam. Piemēram, pēc figūru nomaiņas spēle turpinās bandinieku galotnē. Frāzēs "iegūt figūru", "zaudēt figūru" vai "upurēt figūru" šis vārds apzīmē tikai laidni vai zirdziņu. Ja frāze jāattiecina uz "dāmu", "torni" vai "bandinieku", tie saukti tiek vārdā, piemēram, iegūt dāmu, zaudēt torni, upurēt bandinieku. Dāmu un torni sauc par smagajām figūrām, laidni un zirdziņu par vieglajām figūrām. Karalis var pārvietoties visos virzienos uz brīvu un neapdraudētu blakus lauciņu, kā arī ņemt neaizsargātu pretinieka figūru, kas atrodas uz blakus lauciņa. Bez tam karalis kopā ar torni var piedalīties specifiskā gājienā, ko sauc par rokādi. Dāma var pārvietoties pa horizontālēm, vertikālēm un diagonālēm visos virzienos uz jebkuru brīvu lauciņu līdz līnijas galam vai ceļā esošai figūrai; ja tā ir pretinieka figūra, tad to dāma var ņemt (noņemt no galdiņa), pati nostājoties tās vietā. Tornis var pārvietoties pa horizontālēm un vertikālēm visos virzienos uz jebkuru brīvu lauciņu līdz līnijas galam vai ceļā esošai figūrai; ja tā ir pretinieka figūra, tad to tornis var ņemt, pats nostājoties tās vietā. Laidnis var pārvietoties pa diagonālēm visos virzienos uz jebkuru brīvu lauciņu līdz līnijas galam vai ceļā esošai figūrai; ja tā ir pretinieka figūra, tad to laidnis var ņemt, pats nostājoties tās vietā. Zirdziņš var pārvietoties pāri vienam pa horizontāli vai vertikāli esošam lauciņam uz tam blakus esošo lauciņu. Izdarot gājienu, zirdziņš no baltā lauciņa nokļūst uz melnā lauciņa un otrādi. Atšķirībā no citām figūrām zirdziņš var "pārlēkt" pāri gan savām, gan pretinieka figūrām. Bandinieks var pārvietoties pa vertikāli uz priekšu pa vienu, bet no sākuma pozīcijas arī uzreiz pa diviem lauciņiem. Bandinieks var sist pretinieka figūras pa diagonāli pa vienu lauciņu uz priekšu. Ja no sākuma pozīcijas bandinieks iet divus lauciņus uz priekšu un pēc gājiena atrodas blakus (pa horizontāli) pretinieka bandiniekam, tad tas var veikt sišanu garāmejot. Sasniedzot pēdējo horizontāli, pārvēršas par dāmu, torni, laidni vai zirdziņu. Šaha partijā nepieciešamība pēc dažādu figūru savstarpējās vērtības salīdzinājuma rodas to nomaiņas gadījumā. Par figūru savstarpējās vērtības mērvienību šaha teorijā pieņemts bandinieks. Vispārpieņemtas ir šādas figūru savstarpējās vērtības. Unikodā ir speciāli simboli ar kuriem apzīmē šaha figūras. Šahs Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 425.-426. lpp. ISBN 5-85 270-005-3. (krieviski) Шахматы:..., 176. lpp. Шахматы:..., 424. lpp. Шахматы:..., 191. lpp. Шахматы:..., 362. lpp. Шахматы:..., 173. lpp. Шахматы:..., 301. lpp. Aleksandrs Koblencs. Šacha skola. Rīga : LVI, 1951. 12. lpp. N. Žuravļovs. Soli pa solim : šaha spēles mācību grāmata iesācējiem. Rīga : Avots, 1981. Anatolijs Karpovs, Anatolijs Šingirejs. Šaha mācību grāmata skolām : pamatkurss. 1. daļa. Rīga : Retorika A, 2007. FIDE par šaha piederumiem Šaha figūras dažādās valodās Tiešsaistes "Chess Museum" (Šaha muzejs).