"Šindlera saraksts" (angļu: Schindler's List) ir 1993. gada ASV filma, kuras režisors ir Stīvens Spīlbergs. Filmas sižets veidots pēc austrāliešu rakstnieka Tomasa Kenīlija romāna Schindler's Ark. Filma ir par vācu uzņēmēju Oskaru Šindleru, kas izglāba dzīvību vairāk nekā tūkstotim poļu ebreju holokausta laikā, nodarbinot viņus savā rūpnīcā. Lomas tajā attēlo Liams Nīsons, Bens Kingslijs, Reifs Fainss, Karolīna Gūdala, Džonatans Sagals un Embeta Deivica. Filma ir tikusi iekļauta vairākos labāko filmu sarakstos. Amerikas Kinoinstitūts 1998. gadā to atzina par 9. labāko amerikāņu filmu. 2004. gadā filma "Šindlera saraksts" tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". "Šindlera saraksts" tika nominēts Amerikas Kinoakadēmijas balvai 12 kategorijās, balva tika saņemta septiņās, tai skaitā "Šindlera saraksts" tika atzīta par gada labāko filmu, Spīlbergs saņēma balvu kā labākais režisors. Filmas pirmizrāde notika 1993. gada 30. novembrī Vašingtonā. «Schindler's List». Box Office Mojo. «Librarian of Congress Adds 25 Films to National Film Registry». Kongresa bibliotēka. 2004. gada 28. decembris. Skatīts: 2013. gada 28. oktobris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)