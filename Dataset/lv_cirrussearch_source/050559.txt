Olimpiskā Zeva templis (grieķu: Ναός του Ολυμπίου Διός) bija gigantisks Zeva templis Atēnu centrā. Sākts celt 6. gadsimtā pirms mūsu ēras tirānu laikā, bet pabeigts tikai imperatora Adriāna laikā. Romas impērijas laikā templim bija 104 milzīga izmēra kolonnas un tas bija lielākais templis Grieķijā. Templis cieta 267. gadā herulu iebrukumā, to neatjaunoja un tas pamazām sabruka. Turpmākajos gadsimtos tempļa atliekas tika izmantotas būvmateriāliem. Neskatoties uz to, daļa no tempļa saglabājusies, tostarp 16 kolonnas. Vikikrātuvē par šo tēmu ir pieejami multivides faili. Skatīt: Olimpiskā Zeva templis. Encyclopædia Britannica ieraksts (angliski)