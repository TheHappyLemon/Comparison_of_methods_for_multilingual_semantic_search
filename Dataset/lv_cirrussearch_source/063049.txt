Mīena sala (angļu: Meighen Island) ir Kanādai piederoša neapdzīvota sala Kanādas Arktiskajā arhipelāgā. Administratīvi pieder Nunavutas teritorijas Kikiktālukas reģionam. Sala izvietojusies Kanādas Arktiskā arhipelāga ziemeļos. Ietilpst Sverdrupa salu grupā, kas savukārt pieder Karalienes Elizabetes salu grupai. Sverdrupa šaurums austrumos to atdala no Aksela Heiberga salas, bet Pīrija šaurums dienvidrietumos — no Ellefa Ringnesa salas. Salā valda arktiska tuksneša klimats, tās vidienē 80 km² liels leduskupols, kas vienlaicīgi ir arī salas augstākā vieta. Oficiāli par salas atklājēju tiek uzskatīts kanādiešu polārpētnieks Vilhjalmurs Stefansons, kas to atklāja 1916. gada 13. jūnijā, bet iespējams, ka jau 1908. gadā to atklājis amerikānis Frederiks Kuks (Frederick Cook). Nosaukta par godu Kanādas premjerministram (1920-1921, 1926) Arturam Mīenam (Arthur Meighen). The Atlas of Canada. Sea Islands The Atlas of Canada. Glaciers and Icefields «Randall J. Osczevski: Frederick Cook and the Forgotten Pole». Arhivēts no oriģināla, laiks: 2020. gada 3. jūlijā. Skatīts: 2022. gada 1. augustā. Vikikrātuvē par šo tēmu ir pieejami multivides faili. Skatīt: Mīena sala. Encyclopædia Britannica raksts (angliski) International Map of the World 1:1,000,000 Belcher Channel NT-12/13/14/15/16 International Map of the World 1:1,000,000 Robeson Channel NU-14/15/16/17/18/19/20