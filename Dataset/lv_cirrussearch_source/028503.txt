BelAZ (baltkrievu: Беларускі аўтамабільны завод, БелАЗ — ‘Baltkrievijas automobiļu rūpnīca’) ir Baltkrievijas autobūves uzņēmums, atvērta akciju sabiedrība. Tas specializējies lielas kravnesības karjeru kravas automašīnu ražošanā. Ir holdinga grupas BELAZ-HOLDING mātes uzņēmums. Uzņēmuma galvenais birojs atrodas Žodzinā. Rūpnīca dibināta 1948. gadā. 1946. gadā Baltkrievijas PSR Augstākā Padome pieņēma lēmumu būvēt kūdras mašīnbūves rūpnīcu. 1948. gadā Žodzinā sākta Kūdras mašīnbūves rūpnīcas celtniecība. 1950. gadā izlaista pirmā produkcija. 1951. gadā kūdras mašīnbūves rūpnīca pārprofilēta par Ceļu un meliorācijas mašīnu rūpnīcu Dormaš. 1958. gadā rūpnīca pārdēvēta par Baltkrievijas automobiļu rūpnīca. Izlaists pirmais 25 tonnu kravnesības pašizgāzējs MAZ-525. 1978. gadā sākta lidmašīnu vilcēju ražošana. 1996. gadā rūpnīca kļuva par ražošanas apvienību "Baltkrievijas automobiļu rūpnīca". 2007. gadā ražošanas apvienībai pievienota Starodorožskas mehāniskā rūpnīca. 2009. gadā pievienota Mogiļevas vagonbūves rūpnīca. 2011. gadā ražošanas apvienībai pievienota atklāta akciju sabiedrība Kuzlitmaš. 2012. gadā pievienota Sluckas celšanas un transportēšanas iekārtu rūpnīca. 2012. gadā izveidots holdings BELAZ-HOLDING. Vikikrātuvē par šo tēmu ir pieejami multivides faili. Skatīt: BelAZ. Oficiālā vietne