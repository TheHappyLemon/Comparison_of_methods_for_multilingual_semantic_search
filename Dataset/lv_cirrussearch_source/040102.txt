Ukrainas Valsts (ukraiņu: Українська Держава) bija īslaicīgi pastāvoša valsts Vācijas okupētās Ukrainas teritorijā no 1918. gada 29. aprīļa līdz 14. decembrim, kad tika atjaunota Ukrainas Tautas Republika. Pēc Brestļitovskas miera līguma noslēgšanas Padomju Krievija apņēmās izvest Sarkano armiju no Ukrainas un tā līdz 1918. gada aprīļa beigām nonāca ķeizariskās Vācijas kontrolē. Ar vācu armijas palīdzību ģenerālis Pavlo Skoropadskis 1918. gada 29. aprīlī veica valsts apvērsumu un pasludināja sevi par Ukrainas hetmani. Pēc Vācijas Novembra revolūcijas vācu karaspēks atstāja Ukrainu, hetmaņa vara tika gāzta un 1918. gada 14. decembrī varu atkal pārņēma Ukrainas Tautas Republikas valdība jeb direktorija ar Simonu Petļuru priekšgalā. Ukrainas valsts Ģenerālštāba Organizācijas-apmācības daļas priekšnieks bija pulkvedis Pēteris Radziņš, tās armijā dienēja arī citi latviešu virsnieki. Ukrainas Valsts zīmogs/emblēma Hetmanis Pavlo Skoropadskis ar Ukrainas valsts vadītājiem. Pa labi no viņa ģenerālis Volodimirs Sikevičs, pa kreisi ārlietu ministrs Heorhijs Afanasjevs. Ukrainas Valsts karogs ar ģerboni (1918)