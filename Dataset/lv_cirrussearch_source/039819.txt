Saulriets Monmažūrā ir nīderlandiešu gleznotāja Vinsenta van Goga glezna, ko viņš gleznojis 1888. gada 4. jūlijā. Tā tika radīta laikā, kad gleznotājs atradās Arlā, Francijā, un tajā attēlota krūmāju ainava ar Monmažūras klostera drupām fonā. Gleznas izmēri ir 73,3 × 93,3 centimetri. No 2013. gada 24. septembra līdz 2014. gada 12. janvārim tā atradās van Goga muzeja ekspozīcijā Amsterdamā. Glezna pašlaik pieder anonīmam privātam kolekcionāram. Tās autentiskums ticis apšaubīts vairākas reizes, līdz 2013. gadā tika apstiprināts, ka tas ir īsts van Goga darbs. Tas bija pirmais pilna izmēra darbs, kurš kopš 1928. gada ticis apstiprināts kā van Goga darinājums. 1890. gadā glezna parādījās viņa brāļa, mākslas tirgoņa, Teo van Goga kolekcijas inventāra sarakstā. To pārdeva 1901. gadā, bet pēc tam nav bijis atrodams neviens ieraksts par tā īpašumtiesībām vai izcelsmi. Glezna šķietami kļuva zudusi. 1908. gadā Norvēģijas rūpnieks Kristians Nikolajs Mustads, uzskatot to par van Goga darbu, iegādājās to un izstādīja to savās mājās. Saskaņā ar Mustadu ģimenes pausto, Francijas vēstnieks Zviedrijā, viesojoties viņu mājās, paziņoja, ka tas, iespējams, nav van Goga darbs. Tobrīd Mustads to noņēma no sienas un glezna palika Mustada mājas bēniņos līdz viņa nāvei 1970. gadā, līdz parādījās viņa mantojuma sarakstā. 1990. gados glezna tika parādīta van Goga muzeja darbiniekiem, bet tas netika atzīts par van Goga darbu, jo nebija parakstīts. Tomēr, attīstoties uzlabotiem izpētes paziņojumiem, 2011. gadā tika uzsākta divu gadu izpēte van Goga muzejā, lai pārbaudītu iespējamo gleznas autentiskumu. Detalizēti tika pētīts gleznas stils un materiāli. Tika atklāts, ka tā ir gleznota tajā pašā krāsu diapazonā, kas šajā laikā parādījās van Goga darbos, kas noveda pie turpmākiem pētījumiem. Starp pierādījumiem, kas apliecināja gleznas autentiskumu, bija vēstule, kuru Vinsents van Gogs rakstīja savam brālim Teo 1888. gada 5. jūlijā, aprakstot ainavu, ko viņš bija gleznojis iepriekšējā dienā: "Vakar, saulrieta laikā, es biju akmeņainā tīrelī, kur auga ļoti mazi, savijušies ozoli, fonā bija drupas kalnā un kviešu lauki ielejā. Tas bija romantiski, gluži kā à la Montičelli stilā, saule guldīja ļoti dzeltenus starus pār krūmiem un zemi, pilnīgs zelta lietus. Un visas līnijas bija skaistas, visai ainai piemita burvīgs cēlums. Tu nebūtu pārsteigts, ja pēkšņi parādītos bruņinieki un dāmas, atgriežoties no medībām ar vanagiem vai izdzirdētu vecu Provansas trubadūra balsi. Lauki šķita violeti, attālumā zilā krāsā. Un es to arī uzgleznoju, lai arī tas bija daudz vājāk, kā būtu vēlējies." 2013. gada 9. septembrī van Goga muzejs publiski atklāja gleznu, apstiprinot, ka darbs ir van Goga glezna. Van Goga pētnieks Martins Beilijs izcēla "Saulrietu Monmažūrā" kā lielu papildinājumu van Goga devumam. http://www.vggallery.com/painting/pb_0003.htm. «New Vincent Van Gogh painting identified». BBC News. Skatīts: 2013. gada 9. septembris. «Long-lost Van Gogh painting unveiled in Amsterdam». AFP. 2013. gada 9. septembris. Arhivēts no oriģināla, laiks: 2013. gada 11. septembrī. Skatīts: 2013. gada 9. septembris. «New Van Gogh Painting Unveiled in Amsterdam». NY Times. Skatīts: 2013. gada 9. septembris. «Newly discovered Van Gogh painting kept in attic for years». The Guardian. Skatīts: 2013. gada 9. septembris. «Amsterdamā svinīgi atklāj no jauna atrastu van Goga gleznu». Ir. 2013. gada 9. septembrī. Skatīts: 2017. gada 4. oktobrī.[novecojusi saite] Sapa-AFP. «Long lost Van Gogh discovered». Sunday Times, 2013. gada 10. septembris. Skatīts: 2013. gada 11. septembris. The painting bears Theo's inventory number: 180. «Van Gogh Museum discovers new painting by Vincent van Gogh: Sunset at Montmajour». Van Gogh Museum. 2013. gada 9. septembris. Arhivēts no oriģināla, laiks: 2014. gada 29. aprīlī. Skatīts: 2013. gada 9. septembris. Mark Memmott. «'New' Van Gogh Painting Identified; Was in a Norwegian Attic». NPR, 2013. gada 9. septembris. Skatīts: 2013. gada 9. septembris. Nina Siegal. «Museum Identifies New Van Gogh Painting in Amsterdam». New York Times, 2013. gada 9. septembris. Skatīts: 2013. gada 9. septembris. «Letter 636: To Theo van Gogh. Arles, Thursday, 5 July 1888.». Vincent van Gogh: The Letters. Van Gogh Museum. Skatīts: 2013. gada 9. septembris. «Van Gogh's Sunset at Montmajour: 'a major addition to the oeuvre'». Daily Telegraph UK. 2013. gada 10. septembris. Skatīts: 2013. gada 11. septembris. Vikikrātuvē par šo tēmu ir pieejami multivides faili. Skatīt: Saulriets Monmažūrā.