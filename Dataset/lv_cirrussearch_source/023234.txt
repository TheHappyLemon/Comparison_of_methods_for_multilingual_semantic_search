Sudaka (ukraiņu un krievu: Судак, Krimas tatāru: Sudaq) ir kūrortpilsēta un vīna rūpniecības centrs Ukrainā, Krimas pussalas dienvidu krastā. Krimas Autonomās Republikas republikas nozīmes pilsēta (kopējā platība 539 km², 30 900 iedzīvotāju), kurai pakļauts Novijsvitas pilsētciemats un 6 ciema padomes. Uzskata, ka pilsētu ap 212. gadu dibināja adigu cilts sugdi. Vēlākos laikos pilsētu sauca par Sugdeju (grieķu: Σουγδαία) vai Soldaju (itāļu: Soldaia). Pilsēta piederēja Bizantijai, Venēcijai, Dženovai, Osmaņu impērijai, no 1783. gada — Krievijas Impērijai. Pēc kārtējās Krimas tatāru izceļošanas 18. gadsimta beigās un 19. gadsimta sākumā pilsēta praktiski iznīka, 1805. gadā tajā bija 33 iedzīvotāji. Kopš 19. gadsimta sākuma pilsēta un tās apkaime attīstījās kā Krievijas vīna rūpniecības centrs. Pilsētas tiesības Sudaka atguva tikai 1982. gadā.Krimas aneksijas laikā 2014. gada martā to okupēja Krievijas bruņotie spēki. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. «История Судака». Arhivēts no oriģināla, laiks: 2014. gada 19. martā. Skatīts: 2014. gada 26. martā. Vikikrātuvē par šo tēmu ir pieejami multivides faili. Skatīt: Sudaka. Ukrainas Interneta enciklopēdijas raksts (angliski) Krievijas Lielās enciklopēdijas raksts (krieviski)