Mija Halifa (arābu: ميا خليفة, Miyа̄ Ḵalīfah, angļu: Mia Khalifa; dzimusi 1993. gada 10. februārī Beirūtā, Libānā), agrāk pazīstama kā Mija Kalista (angļu: Mia Callista), ir Libānas arābu izcelsmes amerikāņu mediju personība, bijusī pornoaktrise un interneta modele. Viņa sāka darboties pornogrāfijā 2014. gada oktobrī, kļūstot par Pornhub skatītāko pornoaktrisi divu mēnešu laikā. Viņas karjeras izvēle Tuvajos Austrumos tika vērtēta pretrunīgi, īpaši saistībā ar videoklipu, kurā viņa veica seksuālas darbības, valkājot hidžābu. Mija Halifa dzimusi Libānā un uzaugusi katoļticīgo ģimenē, ko viņa raksturo kā "ļoti konservatīvu". Viņa apmeklēja franču valodas privātskolu Beirūtā, kur viņa arī iemācījās runāt angļu valodā. Viņa ar ģimeni pārcēlās uz dzīvi ASV 2001. gadā, pametot viņu mājas Dienvidlibānas konflikta dēļ. Pēc pārcelšanās uz ASV viņas ģimene dzīvoja Montgomerijas apgabalā, Mērilendā, kur viņa vidusskolā spēlēja lakrosu. Viņa ir teikusi, ka skolā pret viņu izturējās par "tumšāko un dīvaināko meiteni", kas pastiprinājās pēc 11. septembra uzbrukumiem. Viņa apmeklēja Masanutenas militāro akadēmiju Vudstokā, Virdžīnijā, un vēlāk absolvēja Teksasas Universitāti Elpaso, iegūstot mākslas bakalaura grādu vēsturē. Viņa uzturēja sevi, strādājot par bārmeni, modeli un "portfeļu meiteni" vietējā spāniski runājošo spēļu šovā. 2016. gada novembrī kādā tiešsaistes petīcijā tika aicināts Donaldam Trampam iecelt Halifu par nākamo ASV vēstnieci Saūda Arābijā. 2018. gadā muzikālais duets iLoveFriday izlaida dziesmu ar nosaukumu "Mia Khalifa", reaģējot uz viltus tvītu, ko ievietojis kāds Twitter lietotājs, kurš uzdodas par Halifu. Dziesma kļuva par interneta mīmu pēc tam, kad TikTok lietotnē popularitāti ieguva fragments “hit or miss”. Tajā laikā tā bija Rietumu pasaulē vispazīstamākais TikTok mīms, un tas tika izmantots vairāk nekā četros miljonos TikTok videoklipu. 2021. gada izmeklēšanas komisijā par COVID-19 pandēmiju Brazīlijā senators Luiss Karloss Heinze minēja, ka žurnālā The Lancet publicēto pētījumu par hlorokvīna kā COVID ārstēšanas efektivitāti veica uzņēmums, kura pārdošanas vadītāja bija pornogrāfisko filmu aktrise. Atbildot uz to, senators Rendolfe Rodrigess jokojot ierosināja "izsaukt Miju Halifu". Pēc tam Halifa sociālajā tīklā Twitter rakstīja: "Es neesmu ārsts, tāpēc neņemiet medicīniskus padomus no viltus mīmiem par mani, ko atradāt lietotnē WhatsApp." Laura Smith-Spark,Roba Alhenawi. «Songs and death threats for Lebanese American porn star Mia Khalifa». CNN (angļu), 2015-01-07. Skatīts: 2022-09-19. «Songs and death threats for Lebanese American porn star Mia Khalifa». «You Don't Know Mia Khalifa». «Petitioners suggest Trump name US-Lebanese ex-porn star as Saudi envoy». The Jerusalem Post | JPost.com (en-US). Skatīts: 2022-09-19. «A TikTok trend is probably why you’ve been hearing the phrase 'hit or miss' yelled in public lately, Business Insider - Business Insider Malaysia». web.archive.org. 2019-02-01. Arhivēts no oriģināla, laiks: 2019-02-01. Skatīts: 2022-09-19. «How TikTok Gets Rich While Paying Artists Pennies». Pitchfork (angļu). Skatīts: 2022-09-19. «Bingo do Heinze: Entenda como Mia Khalifa virou assunto da CPI da Covid». br.noticias.yahoo.com (pt-BR). Skatīts: 2022-09-19. IMDB (angliski) IAFD profils (angliski) AFDB profils (angliski)