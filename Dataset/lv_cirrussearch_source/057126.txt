Oleksijs (Alekss) Leņs (ukraiņu: Олексій Лень; dzimis 1993. gada 16. jūnijā Antracitā, Ukrainā) ir ukraiņu basketbolists, spēlē centra pozīcijā. 2022. gadā pārstāv Nacionālās basketbola asociācijas (NBA) klubu Vašingtonas "Wizards". Basketbolā trenēties sācis 13 gadu vecumā. Vienu sezonu aizvadījis profesionālā basketbola komandā Ukrainā — BK Dnipro, pēc tam pārcēlies uz ASV. Studēja Mērilendas Universitātē, pēc divām labām sezonām NCAA pieteicās NBA draftam, kurā viņam tika prognozēta augsta izvēle. 2013. gada NBA drafta pirmajā kārtā A. Leņu ar kopējo 5. kārtas numuru izraudzījās Fīniksas "Suns" (augstākā vieta starp Eiropas basketbolistiem šajā draftā un augstākā vēsturē starp Ukrainas basketbolistiem). "Suns" sastāvā viņš nospēlēja 5 sezonas. 2018. gada augustā A. Leņs noslēdza līgumu ar Atlantas "Hawks". Tās sastāvā aizvadījis karjeras rezultatīvāko spēli, 2019. gada aprīlī gūstot 33 punktus zaudētā spēlē (107—115) pret Milvoki "Bucks". 2020. gada februārī kopā ar Džabari Pārkeru aizmainīts uz Sakramento "Kings" pret Dveinu Dedmondu. 2020. gada novembrī A. Leņs noslēdza līgumu ar Toronto "Raptors", taču jau janvārī pēc 13 aizvadītām spēlēm komanda A. Leņu atbrīvoja (viņš kļuva par pirmo "Raptors" spēlētāju, kas nav spēlējis Toronto, jo Covid-19 pandēmijas dēļ komanda mājas spēles aizvadīja Amalie Arena Tampā). 2021. gada 23. janvārī A. Leņs pievienojās Vašingtonas "Wizards", bet vasarā kā brīvais aģents noslēdza līgumu ar Sakramento "Kings". A. Leņs ir spēlējis Ukrainas jaunatnes izlasēs, būdams komandas līderis Eiropas čempionātos. Vikikrātuvē par šo tēmu ir pieejami multivides faili. Skatīt: Alekss Leņs. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)