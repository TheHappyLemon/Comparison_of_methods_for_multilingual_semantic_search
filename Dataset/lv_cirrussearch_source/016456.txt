Pols Gārnets Hendersons (angļu: Paul Henderson; dzimis 1943. gada 28. janvārī) ir bijušais kanādiešu hokejists, labās malas uzbrucējs. Savas karjeras laikā aizvadījis 707 spēles NHL, tajās atzīmējoties ar 477 punktiem. Kanādas izlases rindās spēlējis 1972. un 1974. gada PSRS-Kanādas supersērijās. Profesionāļa karjeru Hendersons sāka 1962.—63. gada sezonā NHL kluba Detroitas "Red Wings" sastāvā. "Red Wings" sastāvā Hendersons divreiz sasniedza Stenlija kausa finālu, abas reizes gan tajā piedzīvojot zaudējumu. 1967.—68. gada sezonas vidū uzbrucējs tika aizmainīts uz Toronto "Maple Leafs" vienību, tās sastāvā jau drīz kļūstot par vienu no komandas līderiem. 1974. gadā hokejists uzsāka spēlēt WHA, pievienojoties tās klubam Toronto "Toros", taču vēlāk vairākas sezonas aizvadot arī Birmingemas "Bulls" sastāvā. 1979.—80. gada sezonu hokejists iesāka NHL vienībā Atlantas "Flames", taču pēc 1980.—81. gada sezonas, ko atkal aizvadīja "Bulls" rindās, Hendersons noslēdza profesionālo karjeru. Kanādas izlases rindās Hendersons bija viens no rezultatīvākajiem 1972. gada supersērijas dalībniekiem. Spēlēja arī 1974. gada supersērijā. Eliteprospects profils (angliski) Internet Hockey Database profils (angliski) Hockey-Reference profils (angliski)