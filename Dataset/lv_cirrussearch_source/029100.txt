Slovnaft, a.s. ir Slovākijas enerģētikas uzņēmums. Tas ir viens no lielākajiem uzņēmumiem valstī. Uzņēmuma īpašnieks ir Ungārijas MOL Group. Galvenais birojs atrodas Bratislavā. Dibināts 1949. gadā. Uzņēmums nodarbojas ar naftas pārstrādi, iegūstot degvielu un dažādas ķīmiskās vielas. Slovnaft arī nodarbojas ar degvielas tirdzniecību, kā arī ar siltuma un elektrības ražošanu. Uzņēmuma pirmsākumi meklējami 1895. gadā, kad Bratislavā dibināts naftas pārstrādes uzņēmums Apollo. 1944. gadā, Otra pasaules kara laikā rūpnīcu sabombardēja. Tā daļēji atsāka darbu 1945. gadā. 1949. gada 1. maijā dibināts valsts uzņēmums Slovnaft. Sākta jaunas rūpnīcas būvniecība. Tā darbu sāka 1956. gadā, un ar PSRS tika noslēgts naftas piegādes ilgtermiņa līgums. 1962. gada jēlnaftu sāka saņemt no cauruļvada Družba. 1992. gada 1. maijā Slovnaft reorganizēts par akciju sabiedrību. 2000. gadā Ungārijas enerģētikas uzņēmums MOL iegādājās 36,2 % Slovnaft akcijas. Līdz 2004. gadam MOL bija ieguvis 98,4 % kapitāldaļu. Naša história Oficiālā vietne