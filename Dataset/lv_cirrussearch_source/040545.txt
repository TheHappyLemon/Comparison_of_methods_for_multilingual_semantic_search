Džons Roikrofts (angļu: Arthur John Roycroft; dzimis 1929. gada 15. jūlijā ir angļu šaha problēmists. Pirms aiziešanas pensijā Roikrofts 26 gadus strādāja firmā IBM UK. Kopš 1950. gada Roikrofts, sadarbības partneru Herolda Lommera un Hjū Blendforda iedvesmots, sastādīja vairāk nekā 40 šaha etīdes. Vairākas no tām iekļuva FIDE albumos. 1959. gadā Roikroftam tika piešķirts tituls — starptautiskais tiesnesis šaha kompozīcijā. Žurnāla New Statesman iknedēļas slejās publicētie etīžu risināšanas konkursi un vairāki raidījumi par etīžu kompozīciju BBC raidstacijās veidoja ap Roikroftu entuziastu grupu, kas kļuva par pamatu biedrības The Chess Endgame Study Circle dibināšanai. 1965. gadā Roikrofts kopā ar minēto biedrību izveidoja ilgstoši pastāvošu, šaha etīžu žurnālu EG. Viņš kļuva par tā redaktoru un izdevēju līdz 1991. gadam, kad tā īpašumtiesības ieguva Nīderlandes firma "ARVES". Roikrofts palika žurnāla galvenais redaktors līdz 2007. gadam, kad viņu šajā amatā nomainīja Harolds van der Heidens. No 1973. līdz 1974. gadam Roikrofts strādāja arī par etīžu redaktoru žurnālā British Chess Magazine. Pielāgojot Gaja-Blendforda kodu, 20. gadsimta septiņdesmitajos gados Roikrofts izveidota Gaja-Blendforda-Roikrofta kodu, kas ir efektīvs šaha etīdes un jebkuras šaha pozīcijas pieraksts. Viņš arī ieteica Kenam Tompsonam rakstīt programmas četru un piecu figūru galotņu datu bāzēm. Šaha spēles galotņu "karalis, dāma un bandinieks pret karali un dāmu" daži rezultāti tika publicēti Roikrofta trīs bukletos 1986.gadā, gadu pirms pilnīgas tabulas izlaides uz CD. 2016. gadā Roikroftam tika piešķirts tituls — Goda meistars šaha kompozīcijā. Viņš ir arī Hendon Chess Club Goda prezidents. Džons Roikrofts British Chess Federation 85th Tourney, 1956 Etīdes risinājums: 1.h7 Zxf6 2.h8D dxe6 3.h6! Zh7+ 4.Dxh7 Lxf5 5.Dxf5+ exf5 6.h7 Le7+ 7.Kf4 Lf6 8.Kxf5 Lb2 9.h8Z = Test Tube Chess, Faber and Faber Limited, 1972, ISBN 0-571-09573-9. Revision: The Chess Endgame Study, 1981, Dover. Queen and Pawn on a2 against Queen, Chess Endgame Consultants and Publishers, April 1986, ISBN 1-869874-00-5 Queen and Pawn on a6 against Queen, Chess Endgame Consultants and Publishers, May 1986, ISBN 1-869874-05-6 Queen and Pawn on b7 against Queen, Chess Endgame Consultants and Publishers, June 1986, ISBN 1-869874-10-2 Džona Roikrofta profils mājaslapā Chess Composers Arhivēts 2018. gada 13. jūlijā, Wayback Machine vietnē. (angliski) «Starptautiskie tiesneši šaha kompozīcijā.». Arhivēts no oriģināla, laiks: 2017. gada 1. jūlijā. Skatīts: 2017. gada 28. novembrī. David Hooper, Kenneth Whyld. «Roycroft, Arthur John». The Oxford Companion to Chess (2nd ed.) (angļu). Oxford University Press, 1992. 346. lpp. ISBN 0-19-280049-3. David Hooper, Kenneth Whyld. The Oxford Companion to Chess (2nd ed.) (angļu). Oxford University Press, 1992. 149. lpp. ISBN 0-19-280049-3. Goda meistari šaha kompozīcijā. «Honorary President» (angļu). Hendon Chess Club. Skatīts: 2017-11-29. Džona Roikrofta mājaslapa (angliski) Džona Roikrofta šaha kompozīcijas mājas lapā PDB Džona Roikrofta profils mājaslapā Chess Composers (angliski) «Autobiography» (angļu). BCPS. Arhivēts no oriģināla, laiks: 2018-02-18. Skatīts: 2017-11-28.