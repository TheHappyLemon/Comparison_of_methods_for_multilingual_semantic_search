Dienvidaustrumāzijas vāveres, Dienvidaustrumāzijas vāveru cilts (Callosciurini) ir viena no vāveru dzimtas (Sciuridae) grauzēju ciltīm. Tā kopā ar palmu vaverēm (Funambulini) veido Āzijas vāveru apakšdzimtu (Callosciurinae). Šajā ciltī ir apmēram 55 sugas, kas iedalās 13 ģintīs. Zinātniskais nosaukums Callosciurini ir atvasināts no Āzijas vāveru Callosciurus ģints nosaukuma, kas nozīmē "skaistās vāveres". Dienvidaustrumāzijas vāveres dzīvo Dienvidaustrumāzijas tropu biomā. Tās ir vidēji lielas vāveres ar garām, kuplām astēm, izņēmums ir mazās pundurvāveres un pigmejvāveres, kuras ir mazākas par pārējām. Dienvidaustrumāzijas vāveres ir ļoti krāsainas un dažādas, īpaši skaisto vāveru ģints (Callosciurus). Tās ir dienas dzīvnieki un barojas ar koku lapām, sēklām un augļiem, kā arī kukaiņus, piemēram, ciršļasejas vāveru ģints (Rhinosciurus) vāveres pamatā pārtiek no skudrām un termītiem. Dienvidaustrumāzijas vāveru ciltī ir arī vairākas zemes vāveru ģintis: svītrainās zemes vāveres (Lariscus), ciršļasejas vāveres (Rhinosciurus) un citas. Dienvidaustrumāzijas vāveru cilts (Callosciurini) ģints: Skaistās vāveres (Callosciurus) ģints: Sarkanvaigu vāveres (Dremomys) ģints: Āzijas pigmejvāveres (Exilisciurus) ģints: Tēlnieku vāveres (Glyphotes) ģints: Gardegunu vāveres (Hyosciurus) ģints: Svītrainās zemes vāveres (Lariscus) ģints: Indoķīnas vāveres (Menetes) ģints: Melnausu vāveres (Nannosciurus) ģints: Pundurvāveres (Prosciurillus) ģints: Ciršļasejas vāveres (Rhinosciurus) ģints: Sarkanvēderu vāveres (Rubrisciurus) ģints: Sundas vāveres (Sundasciurus) ģints: Āzijas svītrainās vāveres (Tamiops) Thorington, R. W. Jr. and R. S. Hoffman. 2005. Family Sciuridae. Pp. 754-818 in Mammal Species of the World a Taxonomic and Geographic Reference. D. E. Wilson and D. M. Reeder eds. Johns Hopkins University Press, Baltimore. «Отряд Грызуны — Rodentia». Arhivēts no oriģināla, laiks: 2011. gada 25. aprīlī. Skatīts: 2009. gada 26. aprīlī. «Mountain Red-bellied Squirrel - Callosciurus finlaysonii». Arhivēts no oriģināla, laiks: 2009. gada 11. jūlijā. Skatīts: 2009. gada 26. aprīlī. «Jeysblog: Squirrles». Arhivēts no oriģināla, laiks: 2016. gada 5. martā. Skatīts: 2009. gada 26. aprīlī. «Shrew-faced Ground Squirrel - Rhinosciurus laticaudatus». Arhivēts no oriģināla, laiks: 2009. gada 24. martā. Skatīts: 2009. gada 26. aprīlī. Tolweb: Callosciurini Arhivēts 2009. gada 12. novembrī, Wayback Machine vietnē. Callosciurini Images Arhivēts 2016. gada 13. martā, Wayback Machine vietnē.