Īrs (angļu: The Irishman, ASV kinoteātros izrādīta ar nosaukumu I Heard You Paint Houses) ir 2019. gada ASV kriminālfilma. Filmas režisors un producents ir Mārtins Skorsēze, scenārija autors Stīvens Zailans. Filmas sižets balstīts uz Čārlza Branta 2004. gada grāmatas I Heard You Paint Houses motīviem. Galvenās lomas atveido Roberts De Niro, Als Pačīno un Džo Peši, pārējās lomās filmējušies Rejs Romāno, Bobijs Kanavāli, Anna Pakvina, Stīvens Greiems, Stefānija Kurtcuba, Džesijs Plemonss un Hārvijs Keitels. Filmas stāsts ir par Frenku Šīranu (De Niro), kravas automašīnas vadītāju, kurš kļūst par algotni, kas saistīts ar noziedznieku Raselu Bufalino (Peši) un viņa kriminālo ģimeni, un laiku, kad viņš strādāja pie Džimija Hofas (Pačīno). 2014. gada 1. septembrī, pēc vairāku gadu izstrādes, "Īrs" tika paziņots kā Skorsēzes nākamā filma pēc filmas "Klusēšana" (2016). De Niro, kurš darbojās arī kā producents un Pačīno tika apstiprināti tajā pašā mēnesī, tāpat kā Peši, kurš pēc neoficiālās aiziešanas pensijā atgriezās kino, kad viņam vairākas reizes tika lūgts uzņemties šo lomu. Filmēšana norisinājās no 2017. gada septembra līdz 2018. gada martam Ņujorkā, Mineolā un Vilistona parka daļās Longailendā. Ar ražošanas budžetu 159 miljonu ASV dolāru un 209 minūšu darbības laiku tā ir viena no dārgākajām un garākajām filmām Skorsēzes karjerā. Lielu daļu no ražošanas izmaksām veidoja vizuālie efekti, ar kuriem De Niro, Pačīno un Peši vairākās filmas vietās tika padarīti jaunāki. Filmas "Īrs" pirmizrāde norisinājās 2019. gada 27. septembrī 57. Ņujorkas kinofestivālā, bet no tā paša gada 1. novembra filmu demonstrēja atsevišķos ASV kinoteātros. No 2019. gada 27. novembra filma ir pieejama straumēšanas servisā Netflix. "Īrs" saņēmis pozitīvas atsauksmes, gan par Skorsēzes režiju, gan par De Niro, Pačīno un Peši aktierspēli. Filma tika izvirzīta vairākām kino nozares balvām, tostarp 77. Zelta globusa balvai piecās kategorijās, savukārt 73. BAFTA kino balvai filma tika izvirzīta desmit kategorijās. 92. Kinoakadēmijas balvai filma tika nominēta desmit kategorijās, tostarp "Labākā filma", "Labākais režisors", "Labākais aktieris otrā plāna lomā" (Pačīno un Peši) un "Labākais adaptētais scenārijs". «THE IRISHMAN». Britu filmu klasifikācijas padome. Arhivēts no oriģināla, laiks: 2019. gada 14. oktobris. Skatīts: 2019. gada 14. oktobris. Tom Brueggemann. «'Uncut Gems' and 'Bombshell' Soar, Malick's 'A Hidden Life' Drags». IndieWire, 2019. gada 15. decembris. Arhivēts no oriģināla, laiks: 2019. gada 15. decembris. Skatīts: 2019. gada 15. decembris. «The Irishman (2019)». Box Office Mojo. Arhivēts no oriģināla, laiks: 2019. gada 20. decembris. Skatīts: 2019. gada 20. decembris. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Rotten Tomatoes profils (angliski)