Femke Bola (nīderlandiešu: Femke Bol; dzimusi 2000. gada 23. februārī Amersfortā) ir nīderlandiešu vieglatlēte, startē 400 metru barjerskrējienā, 400 metru distancē, kā arī stafetēs. Viņa ir 2020. gada vasaras olimpisko spēļu bronzas medaļas ieguvēja 400 m barjerskrējienā, 2023. gada pasaules čempione, kā arī trīskārtēja Eiropas čempione. Pasaules rekordiste 400 m skrējienā telpās un Eiropas rekordiste 400 m barjerskrējienā. 2019. gada Eiropas U-20 čempionātā Burosā uzvarēja 400 metru barjerskrējienā. Tajā pašā gadā piedalījās arī Pasaules čempionātā pieaugušajiem Dohā. 400 m/b iekļuva pusfinālā, kopvērtējumā ieņemot 22. vietu. Piedalījās arī 4x400 metru stafetē, kur Nīderlandes komanda ieguva 7. vietu. 2021. gada Eiropas čempionātā telpās Toruņā izcīnīja divas zelta medaļas: 400 metros un 4x400 metru stafetē. 2020. gada vasaras olimpiskajās spēlēs Tokijā, kas risinājās 2021. gada augustā, F. Bola izcīnīja bronzas medaļu 400 metru barjerskrējienā, uzstādot jaunu Eiropas rekordu (52,03). Olimpiskajās spēlēs startēja arī abās 4x400 metru stafetēs — gan sieviešu, gan jauktajām komandām. Tā paša gada septembrī uzvarēja Dimanta līgas finālsacensībās Cīrihē. 2021. gadā Eiropas vieglatlētikas asociācija atzina Bolu par gada uzlecošo zvaigzni sievietēm. 2022. gada Pasaules čempionātā telpās Belgradā ieguva divas sudraba medaļas: 400 metros un stafetē. 2022. gada Pasaules čempionātā ASV pilsētā Jūdžīnā izcīnīja sudrabu 400 m/b, piekāpjoties tikai Sidnijai Maklaflinai, kas uzstādīja jaunu pasaules rekordu. Bola ieguva sudraba medaļu arī 4x400 metru jauktajā stafetē, bet 4x400 metru sieviešu stafetes komanda ar Bolu sastāvā priekšskrējienā tika diskvalificēta. 2022. gada Eiropas čempionātā Minhenē izcīnīja trīs zelta medaļas: 400 metros, 400 m/b un 4x400 metru stafetē. 400 metru distanci veica 49,44 sekundēs, labojot Nīderlandes rekordu. 2023. gada 19. februārī sacensībās Apeldornā F. Bola uzstādīja jaunu Pasaules rekordu telpās 400 m skrējienā 49,26 sekundes, labojot visilgāk pastāvošo mūsdienu vieglatlētikas rekordu, kas kopš 1982. gada piederēja čehu skrējējai Jarmilai Kratohvīlovai. 2023. gada Eiropas čempionātā telpās ieguva divas zelta medaļas (400 m un 4x400 m stafetē). 2023. gada 23. jūlijā Dimanta līgas posmā Londonā uzlaboja sev piederošo Eiropas rekordu 400 m barjerskrējienā, uzrādot rezultātu 51,45 sekundes. 2023. gada Pasaules čempionātā Budapeštā 4×400 metru jauktajā stafetē, cīnoties par pirmo vietu, krita dažus metrus pirms finiša līnijas un pazaudēja stafetes kociņu. 400 m barjerskrējienā izcīnīja savu pirmo zelta medaļu pasaules čempionātos. Čempionāta pēdējā dienā piedalījās arī 4×400 m stafetē un veica pēdējo posmu, finiša taisnē apsteidza Lielbritānijas un Jamaikas komadas, nodrošinot komandai zeltu. 2024. gada 18. februārī Apeldornā Nīderlandes čempionātā vieglatlētikā telpās laboja sev piedrošo pasaules rekordu 400 m telpās, distanci veicot 49,24 sekundēs. 2024. gada Pasaules čempionātā telpās Glāzgovā izcīnīja divas zelta medaļas. Viņa uzvarēja 400 metru distancē, vēlreiz labojot pasaules rekordu telpās (49,17 s). Vēlāk palīdzēja uzvarēt Nīderlandes komandai 4×400 metru stafetē. «Bol shatters European record to win 400m hurdles bronze». european-athletics.com (angļu). 2021. gada 4. augusts. Skatīts: 2022. gada 21. augustā. «Hassan and Warholm crowned 2021 European Athletes of the Year». european-athletics.com (angļu). 2021. gada 16. oktobris. Skatīts: 2022. gada 21. augustā. «Femke Bola nokārto zelta "hat-trick", Duplantiss pārspēj savu EČ rekordu». sportacentrs.com. 2022. gada 20. augusts. Skatīts: 2022. gada 21. augustā. «Multi-talented Bol storms to European 400m title in 49.44». european-athletics.com (angļu). 2022. gada 17. augusts. Skatīts: 2022. gada 21. augustā. «Femke Bol breaks oldest world record in track - Track and Field». OlympicTalk | NBC Sports (en-US). 2023-02-19. Arhivēts no oriģināla, laiks: 2023-02-19. Skatīts: 2023-02-21. «Ta Lou, Lyles and Bol shine in London». reuters.com (angļu). 2023. gada 23. jūlijs. Skatīts: 2023. gada 23. jūlijā. «Femkei Bolai zelts un karjeras otrais ātrākais skrējiens barjerotajā aplī». sportacentrs.com. 2023. gada 24. augusts. Skatīts: 2023. gada 24. augustā. «Amazing Bol finish takes Dutch to 4x400m gold». reuters.com. 2023. gada 27. augusts. Skatīts: 2023. gada 27. augustā. «Nīderlandes skrējēja Bola uzstāda jaunu rekordu 400 metru sprintā». jauns.lv. 2024. gada 18. februārī. Skatīts: 2024. gada 6. martā. «Bola vēlreiz uzlabo savu pasaules rekordu 400 metru sprintā telpās». sportacentrs.com. 2024. gada 2. martā. Skatīts: 2024. gada 6. martā. «Bol anchors Netherlands to 4x400m glory in Glasgow». worldathletics.org (angļu). 2024. gada 4. martā. Skatīts: 2024. gada 6. martā. Vikikrātuvē par šo tēmu ir pieejami multivides faili. Skatīt: Femke Bola. Olympedia profils (angliski) Munzüger Sport profils (vāciski) IAAF profils (angliski) IAAF Dimanta līgas profils (angliski)