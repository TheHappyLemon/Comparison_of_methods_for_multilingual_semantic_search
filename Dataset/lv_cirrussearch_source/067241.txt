SpaceX CRS-28 bija ASV uzņēmuma SpaceX bezpilota kravas kosmosa kuģa Cargo Dragon lidojums uz Starptautisko kosmosa staciju NASA Commercial Resupply Services 2 (CRS-2) programmā. Cargo Dragon orbītā palaida 2023. gada 5. jūnijā; nolaižamais aparāts uz Zemes atgriezās 2023. gada 29. jūnijā. CRS-28 lidojumam izmantoja Cargo Dragon kapsulu C208, kas bija izmantota trīs reizes. Nesējraķetei izmantoja pirmo pakāpi (sērijas numurs B1077), kas bija lidojusi jau 4 reizes. Cargo Dragon kopējā kravas masa augšupceļā bija 3304 kg. Hermētiskais nodalījums bija piepildīts ar 1964 kg kravas (kopā ar iepakojumu). Transportkuģa hermētiskajā sekcijā bija: mantas un pārtika apkalpei (1098 kg), zinātnisko eksperimentu aparatūra un materiāli (266 kg), stacijas rezerves daļas un aprīkojums (491 kg), ārpuskuģa aktivitāšu aparatūra (48 kg), datoru resursi (4 kg). Kravā bija nanopavadoņi (ESSENCE, Iris, Moonlighter, RADSAT-SK, SC-ODIN, Ukpik-1), ko paredzēts palaist brīvā lidojumā no Nanoracks palaišanas iekārtas NRCSD-26. Nehermētiskajā kravas sekcijā bija 1340 kg krava: sarullēts saules bateriju panelis iROSA. Cargo Dragon palaida 2023. gada 5. jūnijā 15:47 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nosēdās uz peldošās platformas A Shortfall of Gravitas (ASOG) Atlantijas okeānā. 6. jūnijā 09:54 UTC kravas kuģis automātiskā režīmā saslēdzās ar SKS pie Harmony moduļa augšējai pieslēgvietai pievienotā adaptera PMA-3 saslēgšanās mezgla IDA-3. 2023. gada 29. jūnijā 16:30 UTC Cargo Dragon atvienojās no stacijas. 30. jūnijā tas iedarbināja dzinējus un veica noiešanu no orbītas. 14:30 UTC nolaižamais aparāts nolaidās Atlantijas okeānā uz austrumiem no Floridas, netālu no Džeksonvilas. Lidojuma ilgums bija 45 dienas 14 stundas 59 minūtes. Vikikrātuvē par šo tēmu ir pieejami multivides faili. Skatīt: SpaceX CRS-28. CRS-28 Mission SpaceX NASA’s SpaceX CRS-28 Mission Overview Arhivēts 2023. gada 5. jūnijā, Wayback Machine vietnē. NASA NASA's SpaceX CRS-28 Commercial Resupply Mission Blog NASA Dragon CRS-21,... CRS-29 (SpX 21,... 29) Gunter Dirk Krebs