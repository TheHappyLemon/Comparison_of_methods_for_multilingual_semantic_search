Intelsat II F-2 (saukts arī par Lani Bird) bija Intelsat sakaru pavadonis. Ģeostacionārajā orbītā palaists 1967. gada janvārī; darbojās līdz 1969. gadam. Kosmisko aparātu izgatavoja ASV uzņēmuma Hughes Aircraft Company kosmosa un sakaru nodaļa (tagad ietilpst Boeing) uz platformas HS-303A bāzes. Tas bija cilindra formas (142 × 67 cm), stabilizācija nodrošināta ar rotāciju ap centrālo asi. Bija apgādāts ar diviem raidītājiem. Intelsat II F-2 tika palaists 1967. gada 11. janvārī 10:55 UTC ar nesējraķeti Delta E1 (Thrust Augmented Delta) no Kanaveralas zemesraga Gaisa spēku stacijas. No ģeosinhronās pārejas orbītas pēdējā pakāpe SVM-1 pavadoni nogādāja ģeostacionārajā orbītā, kuru tas sasniedza 4. februārī. Intelsat II F-2 tika izvietots punktā 174° austrumu garuma. Tas darbojās līdz 1969. gadam. Pavadonis vēl joprojām atrodas ģeostacionārajā orbītā, bet nekontrolēti dreifē. Intelsat II Boeing Intelsat-2 Gunter's Space Page, (angliski) Intelsat 2 Encyclopedia Astronautica, (angliski)