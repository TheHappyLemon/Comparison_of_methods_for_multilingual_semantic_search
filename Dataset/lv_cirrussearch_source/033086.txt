Rauls Sanginetti (spāņu: Raúl Sanguineti; 1933. gada 3. februāris, Parana — 2000. gada 6. augusts, Buenosairesa) bija Argentīnas starptautiskais lielmeistars šahā (1982). No 1950. gadu sākuma līdz 1970. gadu beigām bijis viens no spēcīgākajiem Argentīnas šahistiem. Septiņas reizes uzvarējis Argentīnas šaha čempionātā (1956, 1957, 1962, 1965, 1969, 1973 un 1974). Sekmīgi piedalījies starptautiskajos šaha turnīros Amerikas kontinentā. 1959. gadā Santjago turnīrā spējis uzvarēt nākamo Pasaules šaha čempionu Bobiju Fišeru. Par panākumiem turnīros FIDE 1957. gadā Sanginetti piešķīrusi starptautiskā meistara (IM), bet 1982. gadā - starptautiskā lielmeistara (GM) goda nosaukumu. Divas reizes piedalījies Pasaules šaha čempiona nosaukuma izcīņas cikla starpzonu turnīros: 1958. gadā ieņēmis 14. vietu, bet 1976. gadā - 16. vietu.. Pārstāvējis Argentīnas komandu lielākajos komandu šaha turnīros: Pasaules šaha olimpiādēs piedalījies 7 reizes (1956-1958, 1962, 1966-1968, 1974-1976). Komandu vērtējumā izcīnījis 2 bronzas (1958, 1962) medaļas, individuālajā vērtējumā izcīnījis 2 zelta (1956, 1962) medaļas; Pasaules studentu šaha čempionātā piedalījies 1958. gadā; Panamerikas komandu šaha čempionātos piedalījies 1971. gadā. Komandu un individuālajā vērtējumā izcīnījis 2 zelta medaļas. Raúl Sanguineti vs Robert James Fischer, Santiago 1959 1958 Portoroz Interzonal Tournament 1976 Biel Interzonal Tournament OlimpBase :: Men's Chess Olympiads :: Raúl Sanguineti OlimpBase :: World Student Team Chess Championship :: Raúl Sanguineti OlimpBase :: Panamerican Team Chess Championship :: Raúl Sanguineti Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)