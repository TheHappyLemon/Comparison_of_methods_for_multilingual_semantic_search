Rajko Mitičs (serbu: Рајко Митић, dzimis 1922. gada 19. novembrī, miris 2008. gada 29. martā) bija Dienvidslāvijas futbolists un futbola treneris. Spēlējis uzbrucēja pozīcijā, pārstāvējis Dienvidslāvijas futbola izlasi. Mitičs tiek uzskatīts par vienu no Belgradas "Crvena Zvezda" visu laiku svarīgākajiem spēlētājiem. Viņa vārdā ir nosaukts Rajko Mitiča stadions, kur "Crvena Zvezda" un bieži arī Serbijas futbola izlase aizvada savas mājas spēles. Dienvidslāvijas futbola izlases sastāvā spēlējis no 1946. līdz 1957. gadam, kopumā 59 mačos gūstot 32 vārtus. Izcīnījis sudraba medaļu 1948. un 1952. gada vasaras olimpiskajās spēlēs. Piedalījies arī 1950. un 1954. gada FIFA Pasaules kausā. Olympedia profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)