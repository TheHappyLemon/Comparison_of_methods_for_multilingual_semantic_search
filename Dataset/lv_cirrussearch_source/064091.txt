Serhijs Hlaņs (ukraiņu: Сергій Володимирович Хлань, dzimis 1972. gada 29. jūnijā Sņihurivkā, Mikolajivas apgabalā Ukrainā) ir ukraiņu politiķis, Hersonas apgabala radas deputāts, apgabala gubernatora padomnieks un bijušais Augstākās Radas deputāts. Petro Porošenko partijas "Eiropas Solidaritāte" (Європейська солідарність) biedrs. No 1993. līdz 2004. gadam viņš strādāja par matemātikas skolotāju Mikolajivas 57. vidusskolā. Kopš 2000. gada viņš sāka nodarboties ar uzņēmējdarbību, nodibināja vairākus lauksaimniecības uzņēmumus, kurus 2010. gadā apvienoja agroindustriālajā kompleksā "ZlatoDar" ar centru Kahovkā, Hersonas apgabalā. Augstākajā Radā viņš bija Agrārās politikas un zemes attiecību komitejas loceklis, galveno uzmanību pievērš meliorācijas sistēmu attīstībai. Ar pirmo likumprojektu izdevās aizliegt Kahovskas galvenā kanāla privatizāciju. 2015. gadā Kahovkā jaunievēlētās pilsētas domes sēdē Ukrainas tautas deputāts no Petro Porošenko bloka Serhijs Hlaņs ar desas luņķi meta partijas "Opozīcijas bloks" (Опозиційний блок) pilsētas domes deputātam Pavlo Fiļipčukam. Viņš aģitēja pret prezidenta vēlēšanu uzvarētāju Volodimiru Zelenski, solot viņam impīčmentu. Uzturoties Augstākajā Radā, viņa bagātība pieauga 300 reizes, ko Serhijs Hlaņs skaidroja ar papīra un elektroniskās deklarācijas atšķirību. 1994. gadā absolvējis Mikolajivas Pedagoģisko institūtu kā matemātikas un fizikas skolotāju, 2012. gadā — Admirāļa Makarova Nacionālo Kuģubūves universitāti ar specialitāti organizāciju vadībā. Šķīries, audzina piecus bērnus. «Хлань Сергій Володимирович — Біографія, Балотування, Фракції, Політична Агітація | ПолітХаб». www.chesno.org (ukraiņu). Skatīts: 2022-10-28. «2015 у публічних бійках: кулаком, з ноги, водою». BBC News Україна (ukraiņu). 2015-12-25. Skatīts: 2022-10-28. Якщо Зеленський стане президентом, то за два роки йому оголосять імпічмент - Хлань. Atjaunināts: 2022-10-28 «За час перебування у ВР Хлань збільшив свої статки майже у 300 разів». Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні. (ukraiņu). Skatīts: 2022-10-28. Oficiālais Facebook konts Oficiālais YouTube konts