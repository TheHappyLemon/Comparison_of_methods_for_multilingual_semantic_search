Sergejs Žihalka (baltkrievu: Сяргей Жыгалка; dzimis 1989. gada 28. martā Minskā) ir Baltkrievijas starptautiskais lielmeistars šahā (2007). 2003. gadā uzvarējis Pasaules junioru šaha čempionātā U14 vecuma grupā. Divas reizes kļuvis par Eiropas jauniešu šaha čempionātā uzvarētāju: 2003. gadā U14 vecuma grupā un 2006. gadā U18 vecuma grupā. 2004. gadā dalījis pirmo vietu starptautiskajā šaha turnīrā Kirišos un uzvarējis Baltkrievijas junioru šaha čempionātā U20 vecuma grupā. 2007. gadā Hantimansijskā piedalījies Pasaules kausa izcīņā šahā, kur 1. kārtā piekāpies Krišnanam Sašikiranam. 2008. gadā izcīnījis sudraba medaļu Baltkrievijas šaha čempionātā, bet 2009. gadā kļuvis par Baltkrievijas šaha čempionu. 2009. gadā Pasaules junioru šaha čempionātā U20 vecuma grupā izcīnījis sudraba medaļu. 2010. gadā dalījis pirmo vietu starptautiskajā šaha turnīrā Taškentā. 2011. gadā bijis otrais Maskavas šaha festivāla Moscow Open lielmeistaru turnīrā. 2012. un 2013. gadā divas reizes uzvarējis Baltkrievijas šaha čempionātā. Pārstāvējis Baltkrievijas komandu lielākajos komandu šaha turnīros: Pasaules šaha olimpiādēs piedalījies 5 reizes (2008-2016); Eiropas komandu šaha čempionātā piedalījies 2013. gadā. Par panākumiem turnīros FIDE 2004. gadā Žihalkam piešķīrusi starptautiskā meistara (IM), bet 2007. gadā - starptautiskā lielmeistara (GM) nosaukumu. Sergeja brālis Andrejs arī ir šaha lielmeistars. «2007 World Cup». Arhivēts no oriģināla, laiks: 2013. gada 9. jūlijā. Skatīts: 2017. gada 12. aprīlī. 78th Belarus Chess Championship 2012 «GM Sergei Zhigalko is Belarus Chess Champion 2013». Arhivēts no oriģināla, laiks: 2018. gada 5. maijā. Skatīts: 2017. gada 12. aprīlī. OlimpBase :: Men's Chess Olympiads :: Sergei Zhigalko OlimpBase :: European Men's Team Chess Championship :: Sergei Zhigalko Title Applications (GM): Zhigalko Sergei Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)