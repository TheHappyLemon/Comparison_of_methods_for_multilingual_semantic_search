Kominss Mensfīlds (angļu: Comins Mansfield, dzimis 1896. gada 14. jūnijā, miris 1984. gada 28. martā) bija angļu šaha problēmists, lielmeistars šaha kompozīcijā. K. Mensfīlds dzimis Vaitridžā, nelielā ciematā netālu no Devonas grāfistes pilsētas Tivertonas. Šahu iemācījies spēlēt no tēva, kas bijis korespondencšaha spēlētājs. Ar šaha kompozīciju aizrāvies jau skolas gados, mācoties Tivertonā. Pirmo uzdevumu sastādījis 1910. gadā. Kopš tā laika publicējis aptuveni 1300 divvilčus, apmēram puse no tiem konkursos guvusi apbalvojumus (tai skaitā vairāk par simts — pirmās godalgas). Bijis starptautiskais tiesnesis (1957) un lielmeistars (1972) šaha kompozīcijā. No 1966. līdz 1971. gadam — FIDE šaha kompozīcijas pastāvīgās komisijas prezidents. Žurnāla Problemist rubrikas "Divvilču izlase ar komentāriem" redaktors. Par nopelniem šaha kompozīcijā apbalvots ar titulu "Britu Sadraudzības goda biedrs" (1976). Mensfīlda vārdā nosaukts mehānisms (tehniskais paņēmiens) šaha kompozīcijā. № 1. K. Mensfīlds British Chess Federation, 1974 1. godalga № 2. K. Mensfīlds Tijdschrift vd NSB, 1928 1. godalga Uzdevuma Nr. 1 atrisinājums 1. Le7! (draud 2. Lf6#) 1. ... Kxe6+ 2. Lg5# 1. ... Kd4+ 2. Lf5# 1. ... Lxb7 2. Lc2# 1. ... Qxb7 2. Ld3# Negaidīts balto pirmais gājiens atbrīvo melno karalim divus lauciņus. Uzdevuma Nr. 2 atrisinājums 1. Db4! (draud 2. De7#) 1. ... Dxe2 2.Zb5# 1. ... Lxe2 2.Zb3# Uzdevumā pielietots Mensfīlda mehānisms: Balto bateriju kontrolē divas melno figūras. Aizsargājoties no mata, viena no melno figūrām pašpiesaistās, bet matojot balto baterija izslēdz otru. Comins Mansfield. Adventures in Composition (angļu). Liverpool : Daily Post, 1948. Comins Mansfield, Brian Harley. The Modern Two- Move Chess Problem (angļu). London : Museum Press, 1958. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 264. lpp. ISBN 5-85 270-005-3. (krieviski) «Comins Mansfield (14th June 1896 - 28th March 1984)». Chess Devon. Arhivēts no oriģināla, laiks: 2015. gada 26. decembrī. Skatīts: 2016. gada 22. marts. White A. A genius of the two-mover.— Stroud, 1936; Barnes В. Comins Mansfield. Chess problems of a grandmaster.— Sutton, 1976; K. Mensfīlda šaha kompozīcijas vietnē PDB