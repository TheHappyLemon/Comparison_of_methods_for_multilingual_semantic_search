Igaunijai 2012. gada vasaras olimpiskās spēles, kas notika Lielbritānijas galvaspilsētā Londonā bija vienpadsmitās olimpiskās spēles, kopš tā piedalās kā neatkarīga valsts. Šajās olimpiskajās spēlēs Igaunija bija pārstāvēta ar 32 sportistiem (23 vīrieši un 9 sievietes), 11 olimpiskajos sporta veidos. No visiem 32 sportistiem 15 sportisti bija piedalījušies iepriekšējās Pekinas olimpiskajās spēlēs 2008. gadā. Sporta šāvēja Anžela Voronova bija vecākā Igaunijas komandas pārstāve, viņai olimpiādes laikā bija 43 gadi. Vieglatlēts Aleksandrs Tammerts (iepriekšējās olimpiskajās spēlēs bija izcīnījis sudraba medaļu) šajās nesa valsts karogu atklāšanas ceremonijā. Viņam šīs bija piektās olimpiskās spēles. Igaunija Londonas olimpiskajās spēlēs izcīnīja divas olimpiskās medaļas (viena sudraba un viena bronzas medaļa), un šī bija tikai otrā reize, kad Igaunijai piedaloties vasaras olimpiskajās spēlēs, tā neizcīnīja zelta medaļu (pirmoreiz tas notika 2004. gada Atēnas spēlēs). Vieglatlēts Gerds Kanters izcīnīja bronzas medaļu diska mešanā un cīņas sporta pārstāvis Heiki Nabi izcīnīja sudraba medaļu grieķu romiešu cīņā. Heiki Nabi pēc 76 gadu pārtraukuma Igaunijai atkal spēja izcīnīt medaļu cīņas sportā. Pēdējoreiz medaļa Igaunijai šajā sporta veidā bija 1936. gada Berlīnes spēlēs, kad zelta medaļu bija izcīnījis Kristjans Palusalu. Pamatraksts un citi raksti: 2012. gada vasaras olimpisko spēļu medaļu tabula un 2012. gada vasaras olimpisko spēļu medaļnieku uzskaitījums EOK London 2012 (igauniski)