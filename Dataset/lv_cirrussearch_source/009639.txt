Andželo Teilors (angļu: Angelo F. Taylor; dzimis 1978. gada 29. decembrī Olbani, Džordžijas štatā, ASV) ir amerikāņu vieglatlēts, startē 400 m barjerskrējiena un 400 m distancēs. 1998. gadā A. Teilors izcīnīja NCAA čempiona titulu. Viņa pirmais starts lielākajās starptautiskajās sacensībās bija dalība 1999. gada Pasaules čempionātā. Olimpiskajās spēlēs ir izcīnījis trīs zelta (2000. gadā Sidnejā un 2008. gadā Pekinā 400 m barjerskrējienā un 2008. gadā arī 4x400 m stafetē) un vienu sudraba medaļu (2012. gadā Londonā 4x400 m stafetē). Arī 2000. gada Olimpiādē Sidnejā ASV izlase uzvarēja 4x400 m stafetē, taču vēlāk Antonio Petigrū atzinās dopinga lietošanā, tāpēc komanda tika diskvalificēta un medaļas atņemtas. Līdzīgi arī divas Pasaules čempionātu zelta medaļas stafetē A. Teilors ir zaudējis A. Petigrū diskvalifikācijas dēļ. Vēlākajos Pasaules čempionātos ir izcīnījis un saglabājis vēl trīs zelta medaļas (2007. gadā Osakā, 2009. gadā Berlīnē un 2011. gadā Tegu, visas 4x400 m stafetē). Viņa labākais sasniegums 400 m distancē bez barjerām ir bronzas medaļa 2007. gada Pasaules čempionātā. «Pollution, Internet, doping dominate Olympics lead-up». CNN. 2008. gada 2. augusts. Skatīts: 2009-03-10. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)