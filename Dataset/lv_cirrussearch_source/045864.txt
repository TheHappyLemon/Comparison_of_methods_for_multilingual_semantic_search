Juris Pūce (angļu: George Puce; dzimis 1940. gada 29. decembrī Jelgavā) ir bijušais latviešu izcelsmes Kanādas vieglatlēts, diska metējs. Pārstāvot Kanādu, piedalījies 1968. gada vasaras olimpiskās spēles. Nodarbojies ar tādām vieglatlētikas disciplīnām kā diska mešana, lodes grūšana un vesera mešana. 1965. gada universiādē ieguvis trešo vietu diska mešanā ar rezultātu 56,20 m. 1967. gadā ieguvis trešo vietu Panamerikas spēlēs diska mešanā (56,19 m), lodes grūšanā izcīnot ceturto vietu (18,48 m). 1970. gadā kļuvis par Britu sadraudzības spēļu čempionu diska mešanā (59,02 m), 1966. gadā bijis vicečempions (55,94 m), izcīnot arī trešo vietu lodes grūšanā. 1968. gada olimpiskajās spēlēs diska mešanā ieguvis 14. vietu ar rezultātu 57,34 m. Vairākas reizes uzlabojis Kanādas rekordu diska mešanā — no 54,10 m līdz 64,39 m (1968. gadā). No 1964. līdz 1970. gadam bijis Kanādas labākais diska metējs, 1965. gadā arī labākais vesera metējs (53,79 m), bet 1968. gadā arī labākais lodes grūdējs (19,25 m). Absolvējis Rīno Universitāti. Strādājis Toronto pašvaldības policijā. Olympedia profils (angliski) LOK profils IAAF profils (angliski) Trach and Field vieglatlēta profils (angliski) «George Puce Bio, Stats, and Results». Olympics at Sports-Reference.com (angļu). Arhivēts no oriģināla, laiks: 2012-11-11. Skatīts: 2018-11-11. Arhivēts 2012-11-11 Wayback Machine vietnē. «Juris Pūce « Latvijas olimpieši». olimpiade.lv. Arhivēts no oriģināla, laiks: 2018-11-30. Skatīts: 2018-11-11. «Track and Field Statistics». trackfield.brinkster.net. Skatīts: 2018-11-11.