Parma Calcio 1913, biežāk saukts vienkārši par "Parma", ir Itālijas futbola klubs no Parmas, Emīlijas-Romanjas reģionā. Spēlē B sērijā. Klubs mājas spēles aizvda 27 906 skatītāju ietilpīgajā Stadio Ennio Tardini stadionā. Kluba iesaukas ir Ducali (hercogistes vīri), Crociati (krustneši) un Gialloblu (dzeltenzilie). Klubs dibināts 1913. gada jūlijā kā Verdi Foot Ball Club. Tā paša gada decembrī nosaukums tika mainīts uz Parma Associazione Calcio. Klubs tā pastāvēšanas vēsturē vairākas reizes nonācis finanšu grūtībās, bankrotējis un ticis dibināts atkārtoti, līdz ar to mainot oficiālos nosaukumus, pēdējo reizi 2015. gadā, kad pēc Parma Football Club bankrota atjaunots kā S.S.D. Parma Calcio 1913 un bija spiests 2015.–2016. gada sezonu sākt D sērijā. Tajā tika gūta uzvara un ceļazīme uz Lega Pro, bet 2017. gadā caur izslēgšanas spēlēm komanda iekļuva B sērijā. 2018. gadā izcīnīja ceļazīmi uz A sēriju. 2020.—2021. gada sezonā ierindojās pēdējā vietā un A sēriju atstāja. No 2015. līdz 2019. gada klubu pārstāvēja latviešu vārtsargs Kristaps Zommers, regulāri spēlēja, kamēr klubs bija D sērijā, vēlāk Parma viņu izīrēja vairākiem C sērijas klubiem. Kopš 2020. gada klubu pārstāv uzbrucējs Dario Šits. «La S.S.D. Parma calcio 1913 s.r.l. ammessa in soprannumero in Serie D». FIGC. Skatīts: 2015-10-01. Oficiālā kluba vietne