Andrea Pizāno (itāļu: Andrea Pisano; dzimis 1270. gadā, miris 1348. gadā) bija itāļu tēlnieks un arhitekts vēlīnajos viduslaikos. Sākumā Pizāno apguva zeltkaļa amatu. Vēlāk viņš bija Džovanni Pizāno skolnieks un palīdzēja skolotājam veidot skulptūras Santa Marija della Spina baznīcai Pizā. Pēc tam Pizāno strādāja Florencē. Viņa darbos jūtama Džoto di Bondone ietekme. Starp Pizāno darbiem ir gan bronzas kalumi, gan marmora skulptūras. 1340. gadā Pizāno kļuva par darbu vadītāju Florences katedrālē. 1347. gadā vņš tika norīkots par darbu vadītāju Orvjeto katedrālē (Umbrijā). Pizāno bija divi dēli (Nino un Tomasso), kas arī kļuva par tēlniekiem. Pazīstamākie no Pizāno skolniekiem ir Andrea Orkanja un Džovanni Baldučo. http://www.nndb.com/people/913/000095628/ «Arhivēta kopija». Arhivēts no oriģināla, laiks: 2013. gada 11. maijā. Skatīts: 2014. gada 6. janvārī. Vikikrātuvē par šo tēmu ir pieejami multivides faili. Skatīt: Andrea Pizāno. https://web.archive.org/web/20130511042015/http://www.artrenewal.org/pages/artist.php?artistid=3032 http://www.thais.it/scultura/pisaandr.htm Arhivēts 2013. gada 19. oktobrī, Wayback Machine vietnē.