Mihaels Grabners (vācu: Michael Grabner; dzimis 1987. gada 5. oktobrī) ir austriešu hokejists, malējais uzbrucējs. Profesionāļa karjeru Grabners uzsāka 2003.—04. gada sezonā, spēlējot Austrijas hokeja līgas kluba HK Villaha sastāvā. 2004. gada vasarā Grabners gan pārcēlās uz Ziemeļameriku, nākamās trīs sezonas aizvadot Rietumu hokeja līgā. 2007.—08. gada sezonu hokejists uzsāka AHL vienībā Manitobas "Moose", taču 2009.—10. gada sezonā aizvadīja 29 spēlēs arī NHL kluba Vankūveras "Canucks" sastāvā. 2010.—11. gada sezonu uzbrucējs uzsāka jau Ņujorkas "Islanders" rindās. 2012.—13. gada NHL sezonas lokauta laikā spēlēja Austrijas hokeja līgas klubā HK Villaha, taču tad atgriezās "Islanders" rindās. 2015. gada vasarā tika aizmainīts uz Toronto "Maple Leafs", taču gadu vēlāk noslēdza divu gadu līgumu ar Ņujorkas "Rangers". 2018. gada februārī tika aizmainīts uz Ņūdžersijas "Devils", taču vasarā noslēdza trīs gadu līgumu ar Arizonas "Coyotes". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)