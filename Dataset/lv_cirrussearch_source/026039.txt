"Supernova" ir Starptautiskā Eirovīzijas dziesmu konkursa Latvijas nacionālā atlase. Raidījumu veido Latvijas Televīzija, un to raida kanālā LTV1 (2., 3., 6. un 7. sezonā arī LTV7 ar surdotulkojumu). Pirmā "Supernova" notika 2015. gadā. Šis konkurss aizstāja iepriekšējās atlases "Dziesma" un "Eirodziesma". Konkursa pirmā uzvarētāja Aminata Savadogo iekļuva Eirovīzijas finālā, kas Latvijai bija pirmā reize finālā kopš 2008. gada, un tajā ieguva 6. vietu. Pamatraksts: Supernova 2015 Supernova 2015 sastāvēja no divām izpildītāju iepazīšanas sērijām, divām parastajām sērijām, pusfināla un fināla. Izpildītāju iepazīšanas sērijas attiecīgi notika 2015. gada 18. janvārī un 25. janvārī, parastās sērijas norisinājās 2015. gada 1. februārī un 8. februārī, pusfināls 2015. gada 15. februārī un fināls 2015. gada 22. februārī. Sezona sākās ar 20 dalībniekiem, bet tikai četri iekļuva finālā, kur Aminata un dziesma Love Injected ieguva pirmo vietu un uzvarēja. Gan žūrija, gan skatītāji noteica, kurš kvalificēsies šovam, turpinās dalību pārējās kārtās un iekļūs pusfinālā, bet uzvarētājus noteica tikai skatītāji, žūrija finālā tikai varēja komentēt priekšnesumus. Pamatraksts: Supernova 2016 Supernova 2016 sastāvēja no divām izpildītāju iepazīšanas sērijām, divām parastajām sērijām, pusfināla un fināla. Izpildītāju iepazīšanas sērijas attiecīgi notika 2016. gada 24. janvārī un 31. janvārī, parastās sērijas norisinājās 2016. gada 7. februārī un 14. februārī, pusfināls 2016. gada 21. februārī un fināls 2016. gada 28. februārī. Sezona sākās ar 20 dalībniekiem, bet tikai četri iekļuva finālā, kur Justs un dziesma Heartbeat ieguva pirmo vietu un uzvarēja. Gan žūrija, gan skatītāji noteica, kurš kvalificēsies šovam, turpinās dalību pārējās kārtās un iekļūs pusfinālā, bet uzvarētājus noteica tikai skatītāji, žūrija finālā tikai varēja komentēt priekšnesumus. Pamatraksts: Supernova 2017 Supernova 2017 aizkulišu sērijas, kuras tika pārraidītas LTV1 kanālā, jau norisinājās 22. janvārī, kad iepazīstināja ar žūrijas darbu atlasē, un 29. janvārī, kad iepazīstināja ar šova dalībniekiem — šogad to bija 22, lai gan pagājušajos 2 gados startēja tikai 20. Tā notika 5. februārī. Tajā bija 11 priekšnesumi. 4 dalībnieki ieguva visvairāk punktu un iekļuva nākamajā kārtā: Lauris Valters ar dziesmu Magic Years, viņš arī uzvarēja šajā atlasē, Linda Leen ar dziesmu Who Is In Charge, Franco Franco ar dziesmu Up, Miks Dukurs ar dziesmu Spiritual Priest. Tā notika 12. februārī. Tajā arī bija 11 priekšnesumi. 4 dalībnieki ieguva visaugstāko vērtējumu. Tas viņiem ļāva kvalificēties pusfinālam: My Radiant You ar dziesmu All I Know, kuri arī uzvarēja šajā atlasē, The Ludvig ar dziesmu I'm In Love With You, Santa Daņeļeviča ar dziesmu Your Breath, Triana Park ar dziesmu Line. Tas notika 19. februārī. Tajā bija 8 priekšnesumi. 4 dalībnieki ieguva visaugstāko vērtējumu. Tas viņiem ļāva kvalificēties finālam, kas norisināsies 26. februārī: Triana Park ar dziesmu Line, kas arī uzvarēja šajā atlasē, My Radiant You ar dziesmu All I Know, The Ludvig ar dziesmu I'm In Love With You, Santa Daņeļeviča ar dziesmu Your Breath. 26. februārī norisinājās fināls, kurā noskaidroja uzvarētāju, kurš pārstāvēja Latviju Eirovīzijas Dziesmu konkursā 2017 Kijivā — Triana Park ar dziesmu Line. Pamatraksts: Supernova 2018 Latvijas pārstāvi arī 2018. gada Eirovīzijas dziesmu konkursam izvēlēsies raidījumā "Supernova". No šī gada drīkst piedalīties arī ārvalstu komponisti, teksta autori, mūziķi, solisti un grupas. Pieteikšanās konkursam sākās 2017. gada 6. septembrī. 2018. gada 25. janvārī un 1. februārī kanālā LTV1 tika pārraidīti konkursa ievadraidījumi, kas atklāja, kā top tehniski sarežģītākais TV projekts Latvijā. Raidījumā tika izklāstītas izmaiņas konkursa formātā un piedāvāts ieskats dziesmu rakstīšanas nometnes aizkulisēs, uzzinot, kā notiek dziesmu radīšanas process. Šogad konkursā piedalīsies 21 dalībnieks. Šajā sezonā, atšķirībā no iepriekšējiem gadiem bja trīs pusfināli un fināls. No katra pusfināla finālā iekļuva 2 dalībnieki. Vēl finālā iekļuva viens žūrijas un skatītāju izvēlētais dalībnieks. Pirmais pusfināls notika 2018. gada 3. februārī. Tajā bija 7 priekšnesumi. 2 dalībnieki ieguva visvairāk punktu un piedalīsies konkursa finālā, tā bija Liene Greifāne un Edgars Kreilis. Otrais pusfināls notika 2018. gada 10. februārī. Tajā bija 7 priekšnesumi. 2 dalībnieki ieguva visvairāk punktu un piedalīsies konkursa finālā, tā bija MADARA un Ritvars, bet vēlāk tika paziņots, ka finālā piedalīsies arī Markus Riva, jo bija notikusi kļūme interneta balsošanas laikā. Trešais pusfināls notika 2018. gada 17. februārī. Tajā bija 7 priekšnesumi. 2 dalībnieki ieguva visvairāk punktu un piedalīsies konkursa finālā, tā bija Laura Rizoto un Lauris Valters. 24. februārī norisinājās fināls, kurā tika noskaidrots uzvarētājs, kurš pārstāvēs Latviju Eirovīzijas Dziesmu konkursā 2018 Portugālē, kā arī iegūs iespēju noslēgt līgumu ar mūzikas izdevniecību Universal Music Group. Tajā piedalījās 8 dalībnieki. Par uzvarētāju kļuva Laura Rizzotto ar dziesmu Funny Girl. Pamatraksts: Supernova 2019 Pieteikšanās konkursa 5. sezonai sākās 2018. gada 3. septembrī 10:00 (LAT). Konkursam tika saņemti 83 dziesmu pieteikumi, 64 no tiem atbilda konkursa noteikumiem. Visas konkursa nolikumam atbilstošās dziesmas piedalījās pirmajā priekšatlases kārtā, kur starptautiskā žūrija klausījās visas dziesmas, nezinot ne to izpildītājus, ne arī autorus. No visām dziesmām 33 kvalificējās nākamajai kārtai. Konkursa dalībnieki, kas kvalificējās nākamajai konkursa priekšatlases kārtai, tika uzaicināti uzstāties priekšatlases žūrijas klātbūtnē. Visas uzstāšanās tika publicētas konkursa YouTube kanālā, kā arī mājas lapā, kur skatītāji no 2018. gada 26. novembra līdz 30. novembrim varēja novērtēt pieteiktās dziesmas, spiežot ikonas “Par”, “Pret” vai “Rezerve”. 2018. gada 5. decembrī tika paziņoti visi 16 konkursa pusfinālu dalībnieki. No katra pusfināla finālam kvalificējās četri dalībnieki. Pirmais pusfināls notika sestdienā, 2019. gada 26. janvārī. Finālam kvalificējās grupa Laime Pilnīga, kas bija arī pusfināla uzvarētāji, kā arī Samanta Tīna, Edgars Kreilis un Aivo Oskis. Otrais pusfināls notika pēc nedēļas, 2. februārī. Finālam kvalificējās grupa Carousel, kas bija arī pusfināla uzvarētāji, kā arī grupa Dziļi Violets piedaloties Kozmenam, Markus Riva un grupa Double Faced Eels. Fināls notika sestdien, 16. februārī. Tajā piedalījās 8 dalībnieki. Finālā uzvarēja un par Latvijas pārstāvjiem 2019. gada Eirovīzijas dziesmu konkursā Telavivā, Izraēlā grupa Carousel ar dziesmu That Night. Pamatraksts: Supernova 2020 Pamatraksts: Supernova 2022 Pamatraksts: Supernova 2023 Pamatraksts: Supernova 2024 Eirovīzijas dziesmu konkurss Latvija Eirovīzijas dziesmu konkursā Latvijas Eirovīzijas oficiālā mājaslapa Konkurss tika atcelts COVID-19 pandēmijas dēļ Sastāv no zvanot un sūtot SMS iegūtajām balsīm. Unikālie klausījumi visā pasaules teritorijā. Izmantojot lietotni Overly pie speciāla stenda TP "Alfa". «Arhivēta kopija». Arhivēts no oriģināla, laiks: 2016. gada 19. martā. Skatīts: 2016. gada 5. novembrī. «Arhivēta kopija». Arhivēts no oriģināla, laiks: 2020-11-24. Skatīts: 2018-02-03. «Ekskluzīvi: atklāti 'Supernovas' balsojuma dati». Anthony Granger. «Latvia: Full Results of Supernova 2019 Final Revealed». eurovoix.com (angļu). Eurovoix, 2019. gada 17. februārī. Arhivēts no oriģināla, laiks: 2019. gada 18. februārī. Skatīts: 2019. gada 17. februārī. «Zināmi konkursa “Supernova 2020” vadītāji un finālistu uzstāšanās secība». supernova.lsm.lv. Latvijas Televīzija. Skatīts: 2020. gada 24. janvārī. «Zināmi konkursa “Supernova 2020” finālisti». supernova.lsm.lv. Latvijas Televīzija. Skatīts: 2020. gada 16. janvārī. Māra Rozenberga. «Samanta Tīna «Supernovas» balsojumā ieguva 35,42% balsu». LSM, 2020. gada 9. februārī. Skatīts: 2020. gada 9. februārī.