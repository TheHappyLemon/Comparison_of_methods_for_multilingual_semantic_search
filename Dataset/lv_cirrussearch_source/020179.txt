Kalnu ieskaite Tour de France ir viena no papildu ieskaitēm Tour de France sacensībās. Punkti tiek piešķirti ātrākajiem braucējiem, kuri sasniedz kalnu virsotnes. Tās līderis kopš 1975. gada saņem baltu, sarkani punktotu krekliņu (franču: maillot à pois rouges). Kopš 1905. gada sacensību organizatori, laikraksts l'Auto izvēlējās vienu Tour de France riteņbraucēju kā meilleur grimpeur (labākais kalnu braucējs). 1933. gadā ieskaites uzvarētājs bija Visente Trjeba. Tomēr Trjeba bija krietni vājāks nobraucienos, tāpēc viņš nekad neko neieguva no tā, ka virsotnes sasniedza pirmais. Tour de France direktors Anrī Degranžs nolēma, ka riteņbraucējiem būtu jāsaņem bonuss par virsotņu sasniegšanu pirmajiem. No 1934. gada pirmajam virsotnes sasniedzējam tika papildu piešķirta laika atstarpe ar otro virsotnes sasniedzēju. Šie laika bonusi vēlāk tika atcelti, bet kalnu karaļa atzinība saglabājās. Lai arī labākais kalnu braucējs pirmoreiz tika atzīts 1933. gadā, īpašs ieskaites krekliņš netika ieviests līdz pat 1975. gadam. Tā krāsas noteica tā brīža sponsors Chocolat Poulain, kura šokolādes tāfelītes tika saiņotas punktotā iepakojumā. Kopš 1993. gada kreklu sponsorē Carrefour lielveikalu ķēde, sākotnēji kā Champion zīmols, nomainot uz Carrefour 2009. gadā. Tūres krekliņu krāsas ir pieņēmušas arī citas šosejas riteņbraukšanas daudzdienu sacensības, piemēram, Tour of Britain arī ir punktotais krekliņš. «Tour - WielerArchieven». Arhivēts no oriģināla, laiks: 2014. gada 3. maijā. Skatīts: 2013. gada 5. jūlijā. Tour Xtra: Polka Dot Jersey «Tour Xtra: Polka Dot Jersey».