Lasvegasa (angļu: Las Vegas) ir pilsēta ASV, lielākā pilsēta Nevadas štatā. Pasaules nozīmes izklaides un azartspēļu centrs. Lasvegasas aglomerācijā ietilpst vairākas satelītpilsētas ar iedzīvotāju skaitu virs 100 000 — Hendersona (Henderson), Paradaisa (Paradise), Sanraismeinora (Sunrise Manor), Ziemeļlasvegasa (North Las Vegas), Springvaleja (Spring Valley). Lasvegasu dēvē par "grēka pilsētu" (Sin City) spēļu zāļu, prostitūcijas un alkoholisko dzērienu brīvās pieejamības dēļ. Tomēr tā vēl aizvien ir visstraujāk augošā aglomerācija ASV. Pilsētas teritorijā pirmie apmetās mormoņi 1854. gadā. Lasvegasa atšķīrās no apkārtējā tuksneša ar ūdens esamību artēziskajos urbumos. Tomēr jau 1857. gadā mormoņi šo vietu pameta. Lai gan oficiāli Lasvegasa tika radīta 1905. gadā, kad vietējos zemes gabalus izpārdeva izsolē, Lasvegasa tā arī paliktu neliela pilsētiņa, ja Nevadas štata valdība 1931. gadā nebūtu legalizējusi azartspēles un 1941. gadā netiktu sākta milzīgu viesnīcu ar kazino un laimētavu celtniecība. Ir uzskats, ka viesnīcu biznesu sāka ASV mafijas vadoņi (Bendžamins "Bagsijs" Sīgels un Meirs Lanskis), lai legalizētu savus nelikumīgi iegūtos līdzekļus. Lasvegasa atrodas sausā tuksnesī, kuru rietumos ieskauj Pavasara kalni (Spring Mountains). Lielākoties ainava ir akmeņaina, galvenokārt dominē tuksneša augājs un daži savvaļas dzīvnieki. Teritorija atrodas 620 metrus virs jūras līmeņa. Pilsētas kopējā platība ir 352 km2 no tiem 0,13 km2 sastāda ūdens teritorijas, un 351,87 km2 pilsētas teritorija. Pilsētas robežās ir mākslīgi sastādīti daudz koku, zālāju un citu zaļumu. Lasvegasā ir subtropu tuksneša klimats. Pilsētā saule spīd lielākoties visu gadu ar aptuveni 300 saulainām dienām gadā un vairāk kā 3800 stundu saules. Vasarā ir ļoti karsts un sauss ar gaisa temperatūru no 34 °C līdz 40 °C grādiem, bet naktī no 21 °C līdz 26 °C grādiem. Gadā ir aptuveni 133 dienas, kad gaisa temperatūra pārsniedz 32 °C, un aptuveni ap 72 dienām gadā, kad gaisa temperatūra pārsniedz 38 °C. Mitrums ir ļoti mazs sasniedzot vien 10%. Ziemas Lasvegasā ir īsas un bez īpašiem nokrišņiem ar gaisa temperatūru dienā apmēram ap 16 °C, bet naktī ap 4 °C. Apkārt esošie kalni uzkrāj sniegu un neļauj tam pārvietoties tālāk, tādēļ Lasvegasā reti snieg. Pēdējo reizi Lasvegasā sniga 2008. gada 16. decembrī, kad sniega sega bija 9,2 centimetrus bieza, un 2003. gads gada 30. decembrī, kad sniega sega bija 3,3 centimetrus bieza. Lielākā sniega sega Lasvegasā ir bijusi 1974. gadā, kad sniega sega sasniedza 22,9 centimetrus. Vidēji 29 dienas gadā līst (110 mm). Lielākā daļa nokrišņu iekrīt ziemā, bet dažreiz arī martā vidēji 3,6 dienas ir lietainas. Lasvegasas centrālā iela 2003. gadā Hūvera dambis 1950. gadā Welcome to Fabulous Las Vegas zīme naktī https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Annual Estimates of the Resident Population for Incorporated Places in Nevada: April 1, 2000 to July 1, 2009» (CSV). United States Census Bureau, Population Division. 2010-09. Arhivēts no oriģināla, laiks: 2011. gada 17. septembrī. Skatīts: 2010. gada 26. oktobris. «Estimates of Population Change for Metropolitan Statistical Areas and Rankings: July 1, 2008 to July 1, 2009». U.S. Census Bureau. 2009-04. Arhivēts no oriģināla, laiks: 2010. gada 15. jūnijā. Skatīts: 2010. gada 26. oktobris. «Arhivēta kopija». Arhivēts no oriģināla, laiks: 2015. gada 6. janvārī. Skatīts: 2013. gada 5. februārī. «NowData - NOAA Online Weather Data». National Oceanic and Atmospheric Administration. Skatīts: 2013-07-01. «Station Name: NV LAS VEGAS MCCARRAN AP». National Oceanic and Atmospheric Administration. Skatīts: 2013-03-20. «WMO Climate Normals for LAS VEGAS/MCCARRAN, NV 1961–1990». National Oceanic and Atmospheric Administration. Skatīts: 2014-03-11. Vikikrātuvē par šo tēmu ir pieejami multivides faili. Skatīt: Lasvegasa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Mājaslapa (angliski)