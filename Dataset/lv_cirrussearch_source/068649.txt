Marija Peresa Garsija (spāņu: María Pérez García; dzimusi 1996. gada 29. aprīlī) ir Spānijas vieglatlēte, startē soļošanas sacensībās. Viņa ir 2023. gada pasaules čempione gan 20 km, gan 35 km soļošanā, 2018. gada Eiropas čempione 20 km, kā arī pasaules rekordiste 35 km soļošanā. 2017. gada Eiropas U-23 čempionātā Bidgoščā izcīnīja sudraba medaļu. Tajā pašā gadā pirmo reizi piedalījās Pasaules čempionātā, 20 km distancē ieņēma 10. vietu. Uzvarēja 2018. gada Eiropas čempionātā Berlīnē, 20 km soļošanas distanci veicot 1 stundā, 26 minūtēs un 36 sekundēs, kas bija jauns Eiropas čempionātu un Spānijas rekords. 2021. gadā pirmo reizi piedalījās vasaras olimpiskajās spēlēs, startēja 20 km soļošanā un ieņēma 4. vietu. 2022. gadā abās lielākajās sacensībās gan Pasaules čempionātā Jūdžīnā, gan Eiropas čempionātā Minhenē tika diskvalificēta. 2023. gada 21. maijā Eiropas komandu čempionātā soļošanā Podebradi laboja pasaules rekordu 35 km soļošanā (2:37:15). 2023. gada Pasaules čempionātā Budapeštā izcīnīja divas zelta medaļas — gan 20 km, gan 35 km soļošanā. «Maria Perez breaks the 35km world record as Spain dominates at the 2023 European Race Walking Team Championships». olympics.com. 2023. gada 21. maijs. Skatīts: 2023. gada 24. augustā. Olympedia profils (angliski) IAAF profils (angliski)