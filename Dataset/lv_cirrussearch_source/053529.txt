Ebolas upe (IPA: /iˌboʊlə/ vai /əˈboʊlə/), vietējā ngbandu valodā pazīstama kā Legbala, kopā ar Dva (Dwa) upi ir Mongalas satekupe 10 km augšpus Busingas pilsētiņas Kongo baseinā, Kongo Demokrātiskās Republikas ziemeļdaļā. Tā ir aptuveni 250 km gara, tek no austrumiem uz rietumiem un ir garāka nekā Dva, tādēļ kopējais Mongalas garums tiek mērīts pēc Ebolas. Nosaukums Ebola ir oriģinālā Legbala izkropļojums uz franču valodu un ngbandu valodā nozīmē “baltais ūdens”. Beļģu administrācijas laikā šie nosaukumi bija savstarpēji aizstājami, kā arī franču vārdi Eau Blanche un retāk lietotais L'Ébola. 1976. gadā Jambuku, 111 km no Ebolas upes, pirmo reizi tika identificēts Ebolas vīruss (EBOV), un mikrobiologs Peters Pjots politkorekti nolēma to nosaukt upes vārdā, lai pilsēta netiktu asociēta ar šīs slimības reputāciju. Tādējādi tagad ar vīrusu tiek saistīts upes rajons. Lielākās Ebolas pietekas ir: Guža (Guge) Loba Liango Kamba (Kambe) Ebolas krastos nav lielu apdzīvotu vietu. Lielākie ciemi virzienā no iztekas uz ieteku ir Pvoma (Pwoma), Lunge, Lomboi, Longe, Biali, Dangalo, Lapo, Gumbela, Lugba, Solele, Liango, Zezo, Gbola, Limba, Bonzi, Vunde. Augštecē Ebolu netālu no Abumombazi ciema šķērso autoceļš R337, kurš ved no Bumbas pilsētas pie Kongo upes uz Jakomu — pilsētu pie Centrālāfrikas Republikas robežas un Ubangi upes. «The American Heritage Dictionary entry: Ebola». The American Heritage Dictionary. Houghton Mifflin Harcourt Publishing Company. «Ebola | meaning in the Cambridge English Dictionary». Cambridge English Dictionary. Tanghe, Basile; Vangele, A. (June 1939). "Région de la Haute Ebola: Notes d'histoire (1890-1900)" (French). Aequatoria 2 (6): 61–65. JSTOR 25837382. J.-P. vanden Bossche, G. M. Bernacsek. Zaire 1, 1990. 336. lpp. ISBN 9789251029831. Wordsworth, Dot (25 October 2014). "How Ebola got its name". The Spectator. «Ebola outbreak confirmed by DR Congo». BBC News. 2014-08-25. Vikikrātuvē par šo tēmu ir pieejami multivides faili. Skatīt: Ebola.