Maiji ir etnolingvistiska Amerikas pamatiedzīvotāju grupa, kas pārsvarā dzīvo Vidusamerikā. Seno maiju civilizāciju veidoja šīs grupas pārstāvji, un mūsdienu maiji ir cēlušies no cilvēkiem, kuri dzīvoja šajā vēsturiskajā civilizācijā. Mūsdienās maiji apdzīvo Meksikas dienvidus, Gvatemalu, Belizu, Salvadoru un Hondurasu. "Maiji" ir mūsdienīgs kolektīvs apzīmējums šī reģiona tautām, tomēr paši pamatiedzīvotāji šo terminu vēsturiski neizmantoja. Maiji kā tauta bija ļoti sašķelti un starp dažādām maiju tautas populācijām, sabiedrībām un etniskajām grupām nebija kopīgas identitātes vai politiskās vienotības izjūtas, jo tām katrai bija savas īpašās tradīcijas, kā arī kultūras un vēsturiskā identitāte. Maiji cēla arī pilsētas, kuru atliekas lielos daudzumos ir atrodamas viņu apdzīvotā reģiona valstīs, kā Belizā. Mūsdienās lielākā daļa maiju runā angliski vai spāniski, taču liela daļa maiju runā arī kādā no savstarpēji radniecīgajām maiju valodām. Daļa maiju prot arī Belizas kreolu valodu, kas ir uz angļu valodas bāzes koloniju laikā radusies kreoliskā valoda. Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)