Šis raksts ir par 2006. gadā dibināto basketbola klubu. Par citām jēdziena ASK nozīmēm skatīt nozīmju atdalīšanas lapu. ASK Rīga bija Latvijas basketbola klubs no Rīgas, kas tika dibināts 2006. gadā un likvidēts 2009. gadā. Komanda bija BK Rīga mantiniece. Klubs tika nosaukts pēc padomju laiku basketbola komandas Rīgas ASK. ASK Rīga piedalījās LBL, BBL un ULEB kausa izcīņā. 2007. gadā ASK Rīga kļuva par Latvijas čempioniem, finālspēlēs pārspējot BK Ventspils. 2009. gada 9. jūnijā tika atzīta kluba maksātnespēja. Kluba parādu summa pārsniedza 1,4 miljonus latu. Lai arī klubam tika izveidota atjaunošanas komisija, 15. septembrī tika paziņots, ka tā pārtrauc darbību. 1931. gadā tika izveidots basketbola klubs Rīgas "ASK", kas startēja Latvijas čempionātā. Vēlāk Padomju gados "ASK" piedalījās PSRS čempionātā, kā arī trīsreiz kļuva par Eiropas čempionvienību kausa ieguvējiem. Komanda beidza pastāvēt 1991. gadā, kad tā pēdējoreiz piedalījās PSRS čempionātā. 2006. gadā dibinātajam klubam "ASK Rīga" nav tiešas vēsturiskas saiknes ar agrāko Rīgas "ASK". Jaunais "ASK" tika izveidots uz BK Rīga bāzes, kas tika dibināts 2004. gadā pastāvēt beigušā BK Skonto vietā. 2005./2006. gada sezonu LBL čempionātā uzsāka komanda ar nosaukumu BK "Rīga". Komanda LBL regulārajā čempionātā uzvarēja visās 35 spēlēs (5 BBL spēlējošās komandas cīņā par čempiona titulu iesaistījās sākot ar izslēgšanas turnīru). "Rīga" piedalījās arī FIBA Izaicinājuma kausā, taču nespēja pārvarēt turnīra 1. kārtu. Sezonas sākumā komandu trenēja Raimonds Miglinieks, bet sezonas vidū par galveno treneri kļuva lietuvietis Ramūns Butauts. 2006. gada 23. martā BK "Rīga" nomainīja nosaukumu uz "ASK Rīga", kas uzskatāms par jaunā kluba dibināšanas brīdi. Klubs tika dibināts kā agrākā Rīgas "ASK" tradīciju pārņēmējs. "ASK Rīga" pabeidza regulāro sezonu jau ar jauno nosaukumu. Izslēgšanas turnīra ceturtdaļfinālā "ASK" divu spēļu summā uzvarēja "Valmieru", bet pusfinālā visās 3 spēlēs piekāpās "Barons/LU" komandai. "ASK" ieguva LBL čempionāta bronzas medaļas, sērijā par 3. vietu uzvarot "Bumerangu". Savā pirmajā pilnajā sezonā "ASK", tāpat kā iepriekšējā gadā, startēja LBL čempionātā, taču šajā sezonā komanda piedalījās arī Baltijas Basketbola līgā un FIBA Eiropas kausā. LBL čempionātā "ASK", tāpat kā citas trīs spēcīgākās komandas, iesaistījās tikai sākot ar 2007. gada janvāri, kad sākās turnīra 2. posma 1. divīzijas spēles. Regulārajā sezonā 8 komandu konkurencē "ASK" ieguva 2. vietu, izcīnot 12 uzvaras 14 spēlēs. Pateicoties iegūtajai 2. vietai, izslēgšanas turnīrā "ASK" iesaistījās sākot ar pusfināliem. Pusfinālā 5 spēļu sērijā "ASK" ar 3-2 uzvarēja "Baronu", bet finālā sērijā ar 4-2 pārspēja "Ventspili", savā pirmajā pilnajā sezonā uzreiz kļūstot par Latvijas čempioniem. BBL čempionātā pirmajā turnīra grupu stadijā "ASK" savā grupā ieguva 2. vietu 7 komandu konkurencē un kvalificējās 2. kārtai. 2. kārtā "ASK" palika 5. vietā no 6 komandām. Ceturtdaļfinālā "ASK" divu spēļu summā zaudēja "Šiauliai" un neiekļuva finālčetriniekā. FIBA Eiropas kausā "ASK" vispirms pārvarēja turnīra 1. stadiju, kvalficējoties 2. kārtai. Tajā "ASK" 4 komandu konkurencē savā grupā ieguva 3. vietu un neiekļuva ceturtdaļfinālā. "ASK" galvenie spēlētāji 2006./2007. gada sezonā bija amerikāņu leģionāri Kērtiss Miledžs, Ārons Bramlets un Toraijs Bragss, lietuvieši Stepons Babrausks un Martins Andrjukaitis, kā arī latviešu spēlētāji Sandis Valters, Raitis Grafs, Sandis Buškevics, Uģis Viļums un Arnis Vecvagars. 2009 - 3. 2008 - 2. 2007 - 1. 2006 - 3. 2009 - 4. 2008 - 3. 2007 - 5. «Pasludināts "ASK Rīga" maksātnespējas process». eSports. 2009.06.09. Arhivēts no oriģināla, laiks: 2009. gada 12. jūnijā. Skatīts: 2009. gada 11. jūnijā. ASK Rīga - Vēsture Arhivēts 2009. gada 18. februārī, Wayback Machine vietnē., askriga.lv, aplūkots 2008. gada 30. decembrī LBL: Season 2005-2006, eurobasket.com, aplūkots 2008. gada 30. decembrī ASK Rīga - Par klubu Arhivēts 2008. gada 24. decembrī, Wayback Machine vietnē., askriga.lv, aplūkots 2008. gada 30. decembrī 2006/07 - LBL 2.posms 1.divīzija Arhivēts 2021. gada 11. aprīlī, Wayback Machine vietnē., basket.lv, aplūkots 2008. gada 30. decembrī LBL: Season 2006-2007, eurobasket.com, aplūkots 2008. gada 30. decembrī BBL: Season 2006-2007 Arhivēts 2011. gada 17. aprīlī, Wayback Machine vietnē., eurobasket.com, aplūkots 2008. gada 30. decembrī "Final Four" bez "ASK/Rīga"[novecojusi saite], J. Cīrulis, eSports.lv, publicēts 2007. gada 9. aprīlī, aplūkots 2008. gada 30. decembrī