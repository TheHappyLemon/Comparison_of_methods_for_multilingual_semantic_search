Linolēnskābe (cis,cis,cis-9,12,15-oktadekatriēnskābe, α-linolēnskābe, dabiskā linolēnskābe, CH3CH2CH=CHCH2CH=CHCH2CH=CH(CH2)7COOH) pieder pie nepiesātinātajām karbonskābēm ar trim divkāršajām saitēm molekulā (omega-3 taukskābe). Linolēnskābe ir bezkrāsains eļļains šķidrums. Linolēnskābei ir izomērs — γ-linolēnskābe (cis,cis,cis-6,9,12-oktadekatriēnskābe), kam ir citāds dubultsaišu novietojums molekulā (omega-6 taukskābe). Linolēnskābe daudz ir augu eļļu sastāvā. Linolēnskābes nosaukums (latīņu: linum — 'lini') cēlies no linu eļļas. Linolēnskābe pieder pie neaizstājamām taukskābēm, kas nepieciešamas normālai organisma darbībai un ir obligāti jāuzņem ar pārtiku. Linolēnskābe pieder pie ātri žūstošām taukskābēm.