Honi (gruzīnu: ხონი) ir pilsēta Gruzijā, Imeretijas mharē, Honi municipalitātes centrs. Izvietojusies valsts rietumu daļā Kolhidas zemienē 266 km no valsts galvaspilsētas Tbilisi. Apdzīvotā vieta dibināta 6. vai 9. gadsimtā. Joprojām darbojošā Honi baznīca celta 11. gadsimtā. 1529. gadā Honi kļuva par bīskapijas centru. Strauji izauga 19. gadsimtā kā tabakas audzēšanas un tirdzniecības centrs, vēlāk arī zīda audzēšanas un pārstrādes centrs. 1921. gadā piešķirts pilsētas statuss. 1936. gadā pārdēvēta par Culukidzi (წულუკიძე) par godu Honi dzimušajasm gruzīnu revolucionāram Aleksandram Culukidzem. 1989. gadā pilsētai atgriezts vēsturiskais nosaukums. http://pop-stat.mashke.org/georgia-cities.htm. «Culukidze». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 140. lpp. Vikikrātuvē par šo tēmu ir pieejami multivides faili. Skatīt: Honi.