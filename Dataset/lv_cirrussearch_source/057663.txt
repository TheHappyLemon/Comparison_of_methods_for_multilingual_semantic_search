Romans Jaremčuks (ukraiņu: Роман Олегович Яремчук, dzimis 1995. gada 27. novembrī Ļvivā) ir ukraiņu futbolists, kas spēlē uzbrucēja pozīcijā, Ukrainas futbola izlases dalībnieks. Kopš 2023. gada pārstāv Spānijas La Liga klubu Valencia, kas viņu īrē no Club Brugge. Ar futbolu sāka nodarboties dzimtās pilsētas klubā Ļvivas "Karpati". 2007. gadā pievienojās Kijivas "Dinamo" jauniešu akadēmijai. Sākumā spēlēja kluba jauniešu komandās, vēlāk pārstāvēja Dinamo-2. 2016. gada martā debitēja kluba pirmās komandas sastāvā Ukrainas kausa izcīņā. Vēlāk tajā pašā gadā tika izīrēts FK Oleksandrija, šī kluba sastāvā debitēja Ukrainas Premjerlīgā. Sezonas otrajā pusē atgriezās Kijivas "Dinamo". 2017. gada augustā pārgāja uz Beļģijas klubu Gent. 2021.—2022. gada sezonā spēlēja Portugāles klubā Benfica. 2022. gada augustā atgriezās Beļģijā, pievienojoties Club Brugge. Pārstāvējis dažādu vecumu Ukrainas jauniešu izlases. Ukrainas izlasē debitēja 2018. gada 6. septembrī UEFA Nāciju līgas spēlē pret Čehiju. Pirmos vārtus izlases labā guva 2019. gada jūnijā 2020. gada Eiropas čempionāta kvalifikācijas spēlē pret Serbiju. Tika iekļauts komandas sastāvā 2020. gada Eiropas čempionāta finālturnīrā un pirmajās divās spēlēs guva vārtus. «Roman Yaremchuk signs 4 year contract». kaagent.be (angļu). 2017. gada 16. augustā. Arhivēts no oriģināla, laiks: 2021. gada 16. jūnijā. Skatīts: 2021. gada 18. jūnijā. «Roman Yaremchuk, international footballer». eu-football.info (angļu). Skatīts: 2021. gada 18. jūnijā. Vikikrātuvē par šo tēmu ir pieejami multivides faili. Skatīt: Romans Jaremčuks. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)