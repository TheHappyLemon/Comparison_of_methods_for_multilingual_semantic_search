Klapkalnciems ir ciems Tukuma novada Engures pagastā Rīgas līča piekrastē. Tas atrodas starp Apšuciemu ziemeļrietumos un Ragaciemu dienvidaustrumos 19 km no pagasta centra Engures, 16,5 km no novada centra Tukuma un 51,5 km no Rīgas. Klapkalnciemā atrodas Rīgas Tehniskās universitātes sporta un atpūtas bāze "Ronīši". Pirmā (1916) un Otrā pasaules kara (1944) laikā pie Klapkalnciema notika lielas kaujas. 1957. gadā te uzņemtas filmas "Zvejnieka dēls" epizodes. Esošajās robežās, pēc CSP un OSP datiem. 1929. gadā vietā, kur apglabāti pieci Pirmajā pasaules karā kritušie somu jēgeri, uzstādīja kapa pieminekli. Padomju okupācijas laikā pieminekli iznīcināja, bet atjaunoja 2004. gada maijā. Savukārt 1997. gadā jūras krasta kāpās vietā, kur Pirmā pasaules karā laikā 1916. gadā cīnījās somu jēgeri, uzstādīja piemiņas zīmi. Granīta piemiņas akmens simboliski izveidots no Ziemas kara Mannerheima aizsarglīnijas prettanku nocietinājumos bijuša akmens. Lapmežciema muzejā apskatāmas fotogrāfijas un iegūstama plašāka informācija par somu jēgeru gaitām. «Vietvārdu datubāze: Informācija par Klapkalnciemu». Latvijas Ģeotelpiskās informācijas aģentūra. LĢIA vietvārdu datubāze «Atpūtas un sporta bāze "Ronīši" — Kontakti». Arhivēts no oriģināla, laiks: 2013. gada 18. jūlijā. Skatīts: 2012. gada 17. septembrī. Latviešu kino maršruts[novecojusi saite] OSP