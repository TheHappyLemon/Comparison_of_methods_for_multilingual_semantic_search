Ingrida Lannmarka Tandrevolla (norvēģu: Ingrid Landmark Tandrevold; dzimusi 1996. gada 23. septembrī) ir norvēģu biatloniste. Ar biatlonu nodarbojas kopš 2007. gada. Pārstāv klubu Fossum IF. Guvusi panākumus pasaules jauniešu un junioru čempionātos. 2015. gadā jauniešu līmenī izcīnīja 4 medaļas, tai skaitā zeltu iedzīšanā. 2016. gada pasaules junioru čempionātā ieguva zeltu stafetē, bet 2017. gadā izcīnīja trīs medaļas — zeltu stafetē, sudrabu sprintā un bronzu iedzīšanā. Pasaules kausa sacensībās debitēja 2016. gada 17. martā Hantimansijskā, sprinta disciplīnā ierindojoties 29. vietā un uzreiz iegūstot PK ieskaites punktus. Piedalījusies 2018. gada ziemas olimpiskajās spēlēs Phjončhanā. Pirmo reizi vietu uz goda pjedestāla PK posmā izcīnīja 2018.—2019. gada sezonā Rūpoldingā distancē ar kopēju startu (2. vieta). 2019. gada Pasaules čempionātā Estešundā izcīnīja sudraba medaļu sprintā un Norvēģijas komandas sastāvā ieguva zeltu stafetē. 2023.—2024. gada Pasaules kausa sezonā ilgu laiku atradās kopvērtējuma vadībā, bet pazaudēja to pirms sezonas pēdējā starta un beigās ierindojās 3. vietā kopvērtējumā, palaižot priekšā Lizu Vitoci un Lū Žanmono. Sprinta ieskaitē ar iegūtiem 418 punktiem uzvarēja, izcīnot "Mazo kristāla globusu". «First Career Victory for Franziska Preuss in Ruhpolding Mass Start» (angļu). biathlonworld.com. 2019. gada 20. janvāris. Skatīts: 2019. gada 9. martā. «Tandrevold won the Small Crystal Globe in the sprint competition of the 2023/24 Biathlon World Cup». athletistic.com (angļu). 2024. gada 14. marts. Skatīts: 2024. gada 17. martā. Vikikrātuvē par šo tēmu ir pieejami multivides faili. Skatīt: Ingrida Lannmarka Tandrevolla. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)