Lielais Bukarestes ugunsgrēks (rumāņu: Focul cel mare) ir lielākais ugunsgrēks, kas noticis Bukarestē, mūsdienu Rumānijā, tolaik Valahijas kņazistes galvaspilsētā. Tas sākās 1847. gada 23. martā un tajā tika iznīcinātas 1850 ēkas, kas bija trešdaļa pilsētas, saskaņā ar prinča Georges Bibesku, teikto "apdzīvotāko un bagātāko Bukarestes daļu". Ugunsgrēks iznīcināja pilsētas centrālo daļu, komercdarbības centru, kur atradās nelielas, pārblīvētas koka ēkas. Tolaik daudzas no Bukarestes ēkām bija būvētas no koka, kas apvienojumā ar šaurajām ielām padarīja tās ugunsnedrošas. Pēc ugunsgrēka to vietā uzcēla divstāvu mūra ēkas pēc Austrijas parauga, kur apmetās tirgotāji un amatnieki. Ēku pirmajos stāvos atradās veikali un noliktavas, bet otrais stāvs tika izmantots dzīvošanai. Georgescu, 55., 58. lpp. Istoria orașului..., 201. lpp. Georgescu, 64. lpp. Florian Georgescu, "Focul cel mare din martie 1847", in București: Materiale de istorie și muzeografie: VII, 1969, Muzeul de Istorie a Municipiului București Florian Georgescu (coord.), Istoria Orașului București, 1965, Muzeul de Istorie a Municipiului București