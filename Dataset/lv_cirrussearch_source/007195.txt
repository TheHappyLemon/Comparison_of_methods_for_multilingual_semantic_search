Filoloģija (grieķu: φιλολογία — 'mīlestība uz vārdu') ir zinātne par kādas tautas valodu un literatūru. Tā ir cieši saistīta ar literatūru, vēsturi un valodniecību. Klasiskā filoloģija ir grieķu, latīņu un sanskrita valodas filoloģija. Lingvistika ne vienmēr tiek iekļauta filoloģijā: pirmkārt, lingvistika ne vienmēr pēta tekstus, otrkārt, tā ne vienmēr skar kultūras pusi (lai gan valodas un kultūras attiecības ir aktuāla lingvistiski-filozofiska problēma); lingvistiku raksturo lielāka tuvība eksaktajām zinātnēm nekā citas disciplīnas, kas tradicionāli tiek pieskaitītas filoloģijai. Rietumeiropas valstīs un Amerikā ar filoloģiju apzīmē antīko (klasiskā filoloģija) un viduslaiku tekstu pētniecību, savukārt valodu un īpaši valodas teorijas pētniecību uzskata par atsevišķu disciplīnu. Vikikrātuvē par šo tēmu ir pieejami multivides faili. Skatīt: Filoloģija. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski)