Sudislavs Vladimirovičs (Судисла́в Влади́мирович, miris 1063.) bija pirmais Pleskavas kņazs (1014-1036), kuru iecēla viņa tēvs Kijevas lielkņazs Vladimirs I Svjatoslavičs un izveidoja īpaši viņam dalienas kņazisti. Dzimis Kijevas lielkņaza Vladimira I Svjatoslaviča un viņa sievas Adeles ģimenē, iespējams, ka bijis visjaunākais no viņa dēliem. 1014. gadā lielkņazs Vladimirs atdalīja no Novgorodas zemes Pleskavas kņazisti un iecēla savu dēlu par kņazu. 1015.-1019. gadā notika lielkņaza dēlu cīņa par varu. 1024. gadā viņa vecākais brālis Jaroslavs Gudrais lika viņu ieslodzīt cietumā. 1036. gadā pēc sava sāncenša Mstislava Vladimiroviča (Drosmīgā) nāves Jaroslavs Gudrais sagūstīja Sudislavu un likvidēja Pleskavas kņazisti. 1059. gadā Jaroslava dēli atbrīvoja savu tēvoci no cietuma, kurā viņš bija pavadījis 35 gadus, pēc tam, kad viņš bija atteicies pretendēt uz Kijevas lielkņaza troni. 1063. gadā Sudislavs mira kā Kijevas Georgija klostera mūks. ПСРЛ, т. 5. II Псковская летопись. Часть I Софийской летописи. СПб., 1848.- 656 с. Карпов А.Ю. Владимир Святой. - М.: Молодая гвардия - ЖЗЛ; Русское слово, 1997. Войтович Л. Княжеские династии Восточной Европы (конец IX - начало XVI в.) (ukrainiski) Pleskavas kņazi