Anastasija Dmitruka (ukraiņu: Анастасiя Дмитрук, dzimusi 1991. gada 31. janvārī Ņižinā, Čerņihivas apgabals) ir ukraiņu dzejniece. Dzimusi Ņežinā. 12 gadu vecumā ģimene pārcēlās uz Kijivu. Beigusi Kijivas politehnisko institūtu un strādā par informācijas drošības speciālisti. Dzeju sākusi rakstīt 12 gadu vecumā. Raksta ukraiņu un krievu valodās. Par visbiežāk citētajiem Anastasijas sacerējumiem kļuvušas poēmas "Nekad mēs nebūsim brāļi" ("Никогда мы не будем братьями") un "Atdodiet mums mūsu debesis" ("Верните нам наше небо"). Anastasijas vārdiem, poēmas radusies kā "iekšējs protests Krievijas valdības rīcībai, kas anektēja Krimu un turpina atbalstīt separātismu, izrādīt spiedienu uz Ukrainu, jaukties mūsu neatkarīgās valsts iekšējās lietās". "Tas ir tad, kad "sakrājies". Tas ir par to brāļu mīlestību, kuru neviens nav redzējis...kad ielaužas mūsu mājā ar automātiem un pilnā balsī kliedz "Brāļi, padodieties!" — man tas šķiet nejēdzīgi". Šajos sacerējumos dzejniece slavina Ukrainas 2014. gada revolūciju un noraida rusofilu ideoloģiju par austrumslāvu vienotību cīņā pret Rietumu pasauli: "Nekad mēs nebūsim brāļi. Mūs nevieno zeme un asinis". Viņa pauž pārliecību par valsts demokratizāciju kā galveno Eiromaidana mērķi un nevēlēšanos palikt par "jaunāko brāli" Krievijas sabiedrībai, kas nekad nav pazinusi vārdu "brīvība" un vienīgi gaida "jaunus cara norādījumus". Balstoties uz poēmas vārdiem, Klaipēdas muzikanti ir sacerējuši dziesmu, kas YouTube īsā laikā sapulcēja vairāk nekā divus miljons klausītāju. 2014. gadā iznāca Anastasijas Dmitrukas krājums "Atdodiet mums mūsu debesis". «Mūs bendes uz ceļiem spieda». Arhivēts no oriģināla, laiks: 2016. gada 7. novembrī. Skatīts: 2014. gada 17. aprīlī. Arhivēts 2016. gada 7. novembrī, Wayback Machine vietnē. Intervija ar meiteni, par kuru runā visā pasaulē Poēmas "Nekad mēs nebūsim brāļi" autorei iznācis dzejas krājums Arhivēts 2014. gada 17. maijā, Wayback Machine vietnē. (ukrainiski) Anastasijas Dmitrukas YouTube kanāls