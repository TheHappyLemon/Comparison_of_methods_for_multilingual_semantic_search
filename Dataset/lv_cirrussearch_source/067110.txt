Bartina (turku: Bartın) ir pilsēta Turcijas ziemeļos, Bartinas ila administratīvais centrs un lielākā apdzīvotā vieta. Pilsēta atrodas Bartinas un tās pietekas Gekirmakas krastos 10 km no Melnās jūras piekrastes un 290 km no valsts galvaspilsētas Ankaras. Pilsēta zināma kā Parteniosa (Παρθένιος) kopš 1200. gada p.m.ē. Dažādos laikos to apdzīvojuši heti, frīģieši, kimmērieši, līdieši, grieķi un persieši. Vēlākos laikos bijusi daļa no Romas un Bizantijas impērijām, bet 11. gadsimtā nonāca seldžuku varā, līdz 1392. gadā to iekaroja Osmaņu impērija. Mūsdienās Bartina ir vienīgā Turcijas upju osta — Bartinas upe līdz pilsētai ir kuģojama. Vikikrātuvē par šo tēmu ir pieejami multivides faili. Skatīt: Bartina.