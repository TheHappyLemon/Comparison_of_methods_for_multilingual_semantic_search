2017. gada Tour de Romandie bija šosejas riteņbraukšanas daudzdienu sacensības, kuras notika no 25. līdz 30. aprīlim. Tā bija 71. reize, kad notika Tour de Romandie sacensības un tās bija deviņpadsmitās sacensības 2017. gada UCI Pasaules tūres kalendārā. Sacensībās uzvarēja Austrālijas sportists Ričijs Ports (BMC Racing Team), kurš pēdējā posmā 17,88 km individuālajā braucienā atguva britu sportista Saimona Jeitsa 19 sekunžu pārsvaru, sacensībās uzvarot pirmo reizi. Jeitss, kurš pārstāvēja Orica–Scott komandu, kopvērtējumā finišēja otrais, spējot nosargāt pārsvaru pār LottoNL-Jumbo braucēju Primožu Rogliču no Slovēnijas, kurš uzvarēja pēdējā posma individuālajā braucienā un kopvērtējumā no Jeitsa atpalika tikai piecas sekundes. Kalnu braucēju klasifikācijā otro gadu pēc kārtas uzvarēja Beļģijas sportists Sanders Armē (Lotto-Soudal). Šveices sportists Stefans Kings (BMC Racing Team) uzvarēja punktu klasifikācijā, bet 14. vieta kopvērtējumā bija pietiekama Pjēram Latūram (AG2R La Mondiale), lai uzvarētu jauno braucēju klasifikācijā. Komandu klasifikācijā uzvarēja Movistar Team. Tā kā Tour de Romandie bija UCI Pasaules tūres sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicināta viena UCI profesionālā kontinentālā komanda — Wanty–Groupe Gobert, veidojot 19 komandu pelotonu. Tā kā katrā komandā bija astoņi braucēji, tad pirmo posmu uzsāka 151 dalībnieks. Sacensību maršruts tika izziņots 2016. gada 10. decembrī. Otrais posms sākotnēji bija paredzēts 160,7 km garumā ar startu Šamperī, bet sniega dēļ tika saīsināts. «UCI expands WorldTour to 37 events». Cycling News. Skatīts: 2016. gada 2. oktobris. «The UCI reveals expanded UCI WorldTour calendar for 2017». UCI. Skatīts: 2016. gada 2. oktobris. Henry Robertshaw. «Richie Porte wins Tour de Romandie on final stage as Simon Yates drops to second». Cycling Weekly (Time Inc. UK), 2017. gada 30. aprīlis. Skatīts: 2017. gada 30. aprīlis. Programme, 2017, 38–39. lpp. «Tour de Romandie unveils 2017 parcours». Cyclingnews.com (Immediate Media Company). 2016. gada 10. decembris. Skatīts: 2017. gada 25. aprīlis. «Küng wins snowy Tour de Romandie stage to Bulle». Cyclingnews.com (Immediate Media Company). 2017. gada 27. aprīlis. Skatīts: 2017. gada 27. aprīlis. ProCyclingStats profils Programme officiel. Tour de Romandie (French) (Issuu; Chassot Concept SA). 2017. Skatīts: 2017. gada 25. aprīlis. Oficiālā tīmekļa vietne ProCyclingStats profils