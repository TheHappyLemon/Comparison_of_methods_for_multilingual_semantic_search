Degunragputni, degunragputnu ģints (Buceros) ir viena no degunragputnu dzimtas (Bucerotidae) ģintīm, kas apvieno 3 mūsdienās dzīvojošas sugas. Zinātniskais nosaukums — Buceros — ir atvasināts no grieķu valodas un latviski nozīmē "govs rags". Visas šīs ģints sugas mājo Āzijā, un tām ir plaši izplatības areāli. Degunragputnu ģints sugas ir vienas no lielākajām visā degunragputnu dzimtā, bet vislielākais ģintī ir lielais degunragputns (Buceros bicornis). Tā ķermeņa garums lielākajiem īpatņiem var sasniegt 120 cm, spārnu plētums 150 cm, svars 4 kg. Šīm sugām raksturīgi, ka abiem dzimumiem ir vienādi lieli knābji un to izaugumi. Knābji ir koši sarkani, dzelteni un oranži, jo tie iekrāsojas no krāsainā, eļļainā sekrēta, kas izdalās no dziedzera pie astes pamatnes. Ar šo eļļaino sekrētu, izmantojot knābi, putni tīra spalvas. Degunragputnu ģints (Buceros) Lielais degunragputns (Buceros bicornis) Malajas degunragputns (Buceros rhinoceros) Rudais degunragputns (Buceros hydrocorax) World Bird List: Mousebirds, Cuckoo Roller, trogons, hoopoes, hornbills, 2020 ADW: Buceros «Encyclopedia: Hornbill». Arhivēts no oriģināla, laiks: 2020. gada 28. februārī. Skatīts: 2014. gada 2. decembrī. «Oiseaux-birds: Hornbills». Arhivēts no oriģināla, laiks: 2015. gada 9. martā. Skatīts: 2014. gada 2. decembrī. «Great Hornbills aka Great Indian Hornbills or Great Pied Hornbills». Arhivēts no oriģināla, laiks: 2014. gada 6. novembrī. Skatīts: 2014. gada 2. decembrī. iNaturalist: Genus Buceros Xeno-Canto: Genus Buceros