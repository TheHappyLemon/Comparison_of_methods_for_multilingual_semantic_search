Kurts Hermanis Eduards Kārlis Jūliuss Šviterss (vācu: Kurt Hermann Eduard Karl Julius Schwitters; dzimis 1887. gada 20. jūnijā, miris 1948. gada 8. janvārī) bija vācu dzejnieks un plaša profila mākslinieks, dadaisma pārstāvis. Vislabāk Šviterss pazīstams ar t.s. "merciem" (Merz) - kolāžām vai skulptūrām, kas izveidotas no dažādiem nejauši izvēlētiem vai atrastiem priekšmetiem. Šajā ziņā Švitersa mākslinieciskā darbība tuva arī konstruktīvismam. Viens no Švitersa merciem - t.s. "Mercbūve" (Merzbau) - viņa mājā Hanoverē aizņēmis veselu istabu, taču ticis iznīcināts pilsētas bombardēšanas laikā Otrajā pasaules karā 1942. gadā. Tas restaurācija aplūkojama Šprengela muzejā Hanoverē. Kā dzejnieks Šviterss jaunībā ietekmējies no ekspresionisma. 1919. gadā tika publicēts viņa slavenais dzejolis "Annai Blūmai" (An Anna Blume; veltīts fiktīvai personai). Šviterss arī izdeva žurnālu "Merz" (1923-1932). Vikikrātuvē par šo tēmu ir pieejami multivides faili. Skatīt: Kurts Šviterss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)