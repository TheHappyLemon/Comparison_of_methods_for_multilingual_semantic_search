Suzana Maksimoviča (serbu: Сузана Максимовић; dzimusi 1962. gada 5. janvārī) ir šahiste, Serbijas starptautiskā lielmeistare (1999). Pirmo lielāko panākumu guvusi 1980. gadā, kad izcīnījusi Eiropas junioru šaha vicečempiones nosaukumu U20 vecuma grupā. 1980. gados bijusi viena no Dienvidslāvijas vadošajām šahistēm. Divas reizes uzvarējusi Dienvidslāvijas sieviešu šaha čempionātos (1983, 1991 - kopā ar Mirjanu Mariču). 2002. gadā kļuvusi par Dienvidslāvijas sieviešu šaha čempionāta sudraba medaļnieci, bet 2006. gadā šo panākumu atkārtojusi Serbijas sieviešu šaha čempionātā. Četras reizes piedalījusies Pasaules šaha čempiones izcīņas cikla starpzonu turnīros (1982, 1987, 1991, 1995). Visveiksmīgāk nospēlējusi 1982. gada starpzonu turnīrā, kurā ierindojusies 9. vietā. 1990. gadā Pulā dalījusi 1.-4. vietu Pasaules šaha čempiones izcīņas cikla zonas turnīrā. 1996. gadā uzvarējusi Drēzdenes starptautiskajā sieviešu šaha turnīrā. Pārstāvējusi Dienvidslāvijas un Serbijas komandas Pasaules šaha olimpiādēs, kurās piedalījusies 7 reizes (1982-1990, 1994, 2006). Komandu vērtējumā izcīnījusi bronzas (1988) medaļu, bet individuālajā vērtējumā izcīnījusi bronzas (1986) medaļu. Par panākumiem turnīros FIDE 1982. gadā Maksimovičai piešķīra starptautiskās meistares (WIM), bet 1999. gadā - starptautiskās lielmeistares (WGM) nosaukumu. 1982 Bad Kissingen Interzonal Tournament OlimpBase :: Women's Chess Olympiads :: Suzana Maksimović Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)