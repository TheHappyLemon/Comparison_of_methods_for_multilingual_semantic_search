Haiti olimpiskajās spēlēs pirmo reizi piedalījās 1900. gadā, kad vasaras olimpiskās spēles notika Parīzē. Turpmāk Haiti vasaras olimpiskajās spēlēs ir piedalījusies ar pārtraukumiem: nav piedalījusies no 1904. līdz 1920. gadam, no 1936. līdz 1956. gadam un no 1964. līdz 1968. gadam. Kā arī Haiti piedalījās ASV rīkotajā 1980. gada Maskavas spēļu boikotā. No 1984. gada tā ir piedalījusies pilnīgi visās vasaras olimpiskās spēlēs. Līdz šim Haiti nav piedalījusies ziemas olimpiskajās spēlēs. Haiti olimpiskajās spēlēs ir izcīnījusi divas olimpiskās medaļas, vienu vieglatlētikā, otru šaušanā. Pirmo olimpisko medaļu Haiti izcīnīja 1924. gada Parīzes spēlēs šaušanā, kad Haiti komanda izcīnīja bronzas medaļu. Savukārt otru medaļu Haiti ieguva nākamajās 1928. gada Amsterdamas spēlēs, kad vieglatlēts Silvio Kators izcīnīja sudraba medaļu tāllēkšanā. Kopš 1928. gada vairs neviens Haiti pārstāvošs sportists nav ieguvis olimpisko medaļu. Skatīt arī: Olimpisko medaļu skaits pēc valsts Pamatraksts: Haiti olimpisko medaļnieku uzskaitījums Pamatraksts: Haiti karognesēji olimpiskajās spēlēs «Haiti». International Olympic Committee. «Olympic Medal Winners». International Olympic Committee. «Haiti». Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2018. gada 27. augustā. Arhivēts 2020. gada 17. aprīlī, Wayback Machine vietnē. Olympics Official Reports