Lombardija (itāļu: Lombardia, izrunā: [lombarˈdiːa]; lombardiešu: Lumbardia, izrunā: [lumbar'dia]) ir reģions Itālijas ziemeļrietumos, kurš tikai izveidots 1970. gadā. Ar gandrīz 10 miljoniem iedzīvotāju Lombardija ir visapdzīvotākais Itālijas reģions. Ziemeļos reģions robežojas ar Šveici, rietumos — ar Pjemontas reģionu, austrumos — ar Veneto un Trentīno-Alto Adidžes reģioniem un dienvidos — ar Emīlijas-Romanjas reģionu. Lombardijas virsmu sastāda līdzenumi (kas veido aptuveni 47% no reģiona teritorijas) un kalnu apgabali (kas veido 40,6%). Atlikušie 12,4% no reģiona ir pauguraina teritorija. Lombardija administratīvi tiek iedalīta 12 provinces līmeņa vienības — viena metropole un 11 provinces, kas vēl sīkāk dalās 1544 komūnās. Lombardijas provinces līmeņa vienības: Bergamo province, Brešas province, Komo province, Kremonas province, Leko province, Lodi province, Mantujas province, Milānas metropole, Moncas un Briancas province, Pāvijas province, Sondrio province, Varēzes province. Lielākās komūnas pēc iedzīvotāju skaita ir Milāna (1,32 miljoni iedzīvotāju), Breša (194 tūkstoši), Monca (124 tūkstoši), Bergamo (116 tūkstoši) un Komo (85,1 tūkstoši). Vikikrātuvē par šo tēmu ir pieejami multivides faili. Skatīt: Lombardija. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)