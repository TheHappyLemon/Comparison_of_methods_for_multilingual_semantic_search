"Brīnišķīgie lūzeri. Cita pasaule" ir Latvijas, Lietuvas, Spānijas, Īrijas, Šveices, Beļģijas un Itālijas dokumentālā filma, kas izdota 2017. gadā. Filmas režisors ir Arūns Matelis. Filma 2018. gadā saņēma divas Lielā Kristapa balvas nominācijas: "Labākais montāžas režisors" un "Labākais dokumentālās filmas operators". Lai arī velosports ir populārs, ne visi zina par to, kāda ir sacensību struktūra, kuras sastāvā ir arī pakļaušanās un pašuzupurēšanās. Filmā tiek parādīti "gregari" — sportisti, kuri vienmēr sacensībās brauc aizmugurē, komandas biedriem piegādā ūdeni un jau no paša sākuma ir nolemti zaudējumam. Filmā epizodēs parādās tādi profesionāli riteņbraucēji kā Daniele Kolli, Sveins Tafts, Paolo Tiralongo, Joss Van Emdens un Kriss Ankers Serensens. «Brīnišķīgie lūzeri. Cita pasaule». Lielais Kristaps.[novecojusi saite]