Jūhans Fransēns (zviedru: Johan Franzén; dzimis 1979. gada 23. decembrī) ir zviedru hokejists, kreisās malas uzbrucējs, Zviedrijas hokeja izlases dalībnieks. Pašlaik (2014) spēlē Nacionālās hokeja līgas kluba Detroitas "Red Wings" sastāvā. Profesionāļa karjeru Fransēns sāka 1999. gadā Zviedrijas Allsvenskan līgā, pēc divām sezonām gan spēlējot jau Zviedrijas Elitsērijas vienībā Linkopings HC. Kluba sastāvā Fransēns aizvadīja četras sezonas, līdz 2005. gada vasarā pārcēlās uz Ziemeļameriku. 2005.—06. gada sezonu Fransēns uzsāka jau NHL kluba Detroitas "Red Wings" sastāvā. 2008. gadā Fransens kopā ar klubu izcīnīja Stenlija kausu. 2008.—09. gada sezona izvērtās par rezultatīvāko Fransēna līdzšinējā NHL karjerā, tajā 71 aizvadītajā spēlē atzīmējoties ar 59 punktiem. Zviedrijas hokeja izlases sastāvā kļuvis par 2006. gada Pasaules čempionu, spēlējis arī 2005. un 2012. gadā, kā arī 2010. gada olimpisko spēļu turnīrā. Bija iekļauts arī 2014. gada olimpisko spēļu turnīra izlases sastāvā, taču traumas dēļ uz to nedevās. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)