Radiviļiva (ukraiņu: Радивилів) ir pilsēta Ukrainas rietumos, Rivnes apgabalā. Līdz 2020. gadam Radiviļivas rajona centrs. Līdz 1940. gadam pilsētas nosaukums bija Radziviļiva (Радзивилів), bet no 1940. līdz 1993. gadam — Červonoarmijska (Червоноармійськ). Rakstos pirmoreiz minēta 1564. gadā. Pēc 1795. gada Polijas Trešās dalīšanas kļuva par Krievijas pilsētu uz Austrijas (vēlāk Austroungārijas) robežas. 1921. gada Rīgas miera rezultātā Radziviļiva iekļāvās jaunizveidotajā Polijas valstī. Pilsētā apmēram 50% no iedzīvotājiem bija ebreji. 1939. gadā iekļauta Ukrainas PSR, pamatojoties uz Molotova—Ribentropa paktu. No 1941. gada 30. jūnija līdz 1944. gada 19. martam atradās vācu okupācijā. Vācu okupācijas laikā pilsētā koncentrējās apvidus poļu iedzīvotāji, kuru bēga no ukraiņu nacionālistu represijām, bet ebreji tika iznīcināti. No 1991. gada — neatkarīgās Ukrainas sastāvā. «Červonoarmeiska». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 149. lpp. Vikikrātuvē par šo tēmu ir pieejami multivides faili. Skatīt: Radiviļiva.