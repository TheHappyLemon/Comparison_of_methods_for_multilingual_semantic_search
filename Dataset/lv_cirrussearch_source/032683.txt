Johans Georgs I (vācu: Johann Georg I.; dzimis 1585. gada 5. martā, miris 1656. gada 8. oktobrī) bija Saksijas kūrfistrs no 1611. gada līdz savai nāvei 1656. gadā. Ieguva titulu pēc vecākā brāļa Kristiāna II nāves. Būdams luterticīgas valsts līderis, Trīsdesmitgadu karā tomēr ieņēma svārstīgu pozīciju. Balsoja par protestantu pretinieka Ferdinanda II kandidatūru karaļa tronī. Trīsdesmitgadu kara sākumā karoja Ferdinanda II pusē, tomēr 1631. gadā pārgāja protestantu pusē, karoja kopā ar zviedriem, tai skaitā ieņemot Prāgu. Pēc Zviedrijas karaļa Gustava Ādolfa nāves un protestantu sakāves Nerdlingenes kaujā 1634. gada 27. augustā, 1635. gadā Johans Georgs I noslēdza Prāgas miera līgumu. Trīsdesmitgadu karš tomēr turpinājās līdz 1648. gadam, kad tika noslēgts Vestfālenes miera līgums. Vikikrātuvē par šo tēmu ir pieejami multivides faili. Skatīt: Johans Georgs I. Encyclopædia Britannica raksts (angliski) Brockhaus Enzyklopädie raksts (vāciski)