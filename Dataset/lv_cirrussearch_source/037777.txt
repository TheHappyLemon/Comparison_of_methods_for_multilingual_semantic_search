Hilda Žīgure (dzimusi 1918. gada 2. martā, mirusi 2022. gada 6. septembrī) bija latviešu aktrise. Apguvusi aktiermākslu Latvijas dramatiskajos kursos (1936—1938). 1942. gadā Hilda Žīgure, atrodoties bēgļu gaitās Ivanovā, kopā ar savu brāli Jāni Žīguru, dzejnieci Mirdzu Ķempi un vēl citiem latviešiem izveidoja "leļļinieku" ansambli. 1944. gadā no ansambļa izveidojās leļļu teātris. Beidzoties bēgļu gaitām, teātris atgriezās Latvijā. Jānis Žīgurs kļuva par leļļu teātra direktoru, Mirdza Ķempe – par māksliniecisko vadītāju, bet Hilda Žīgure – par vienu no vadošajām aktrisēm. Tādējādi Žīgure bija viena no Latvijas Leļļu teātra dibinātājām, strādājusi tajā līdz 1986. gadam. 1967. gadā saņēmusi Latvijas PSR Nopelniem bagātās skatuves mākslinieces goda nosaukumu. Mirusi 2022. gada 6. septembrī 104 gadu vecumā. «Leļļu teātra dibinātājai šodien aprit 99 gadi». Latvijas Avīze. Arhivēts no oriģināla, laiks: 2017. gada 3. martā. Skatīts: 2017. gada 12. martā. «104 gadu vecumā mūžībā devusies Latvijas vecākā aktrise Hilda Žīgure». delfi.lv.