Freds Astērs (angļu: Fred Astaire; dzimis Frederiks Osterlics (Frederick Austerlitz); 1899. gada 10. maijs — 1987. gada 22. jūnijs) bija amerikāņu kinoaktieris un Brodvejas skatuves dejotājs, horeogrāfs, dziedātājs un aktieris. Viņa karjera ilga 76 gadus, šajā laikā viņš piedalījās 31 mūziklā. 10 filmās viņš darbojās kopā ar Džindžeru Rodžersu. 1999. gadā viņš iekļuva Amerikas Kinoinstitūta saraksta "Visu laiku izcilākā vīriešu kārtas zvaigzne" piektajā vietā. Džīns Kellijs ir atzinis, ka dejošana filmās ir aizsākusies ar F. Astēru. Vairāki klasiskie dejotāji un horeogrāfi ir atzinuši un novērtējuši viņa ietekmi un svarīgumu. 1950. gadā Astērs saņēma Kinoakadēmijas goda balvu par savu "unikālo mākslu un ieguldījumu muzikālo filmu attīstībā". 1951. gadā viņš vadīja Amerikas Kinoakadēmijas balvas pasniegšanas ceremoniju. 1975. gadā saņēmis BAFTA kino balvu kā labākais otrā plāna aktieris, 1950. gadā saņēma Zelta globusa balvu kā labākais aktieris un 1974. gadā — Zelta Globusu kā labākais otrā plāna aktieris. "Jautrā šķirtene" (The Gay Divorcee, 1934, režisors Marks Sandrihs) "Cilindrs" (Top Hat, 1935, režisors Marks Sandrihs) "Svinga laiks" (Swing Time, 1936, režisors Džordžs Stīvenss) "Uzdejosim?" (Shall We Dance?, 1937, režisors Marks Sandrihs) "Brīvdienu viesnīca" (Holiday Inn, 1942, režisors Marks Sandrihs) "Tu nekad nebiji jaukāks" (You Were Never Lovelier, 1942, režisors Viljams Seiters) "Lieldienu parāde" (Eastern Parade, 1948, režisors Čārlzs Volters) "Ceļojošā trupa" (The Band Wagon, 1953, režisors Vinsente Minelli) "Jocīgā seja" (Funny Face, 1957, režisors Stenlijs Donens) "Pludmalē" (On the Beach, 1959, režisors Stenlijs Kreimers) "Pekle tornī" (The Towering Inferno, 1974, režisors Džons Gilermins) "Spoku stāsts" (Ghost Story, 1981, režisors Džons Ērvins) Vikikrātuvē par šo tēmu ir pieejami multivides faili. Skatīt: Freds Astērs. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski)