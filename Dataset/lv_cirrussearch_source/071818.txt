Kasu marcu (sardīniešu: kazu maɾtsu; lit. 'sapuvis/puvušais siers'), dažreiz rakstīts casu marzu, un sardīniski saukts arī casu modde, casu cundídu un casu fràzigu, ir tradicionāls Sardīnijas aitas piena siers, satur dzīvus kukaiņu kāpurus. Šī siera variācija pastāv arī Korsikā (Francijā), kur to sauc par casgiu merzu, un to īpaši ražo dažos Dienvidkorsikas ciemos, piemēram, Sartēnā. Kasu marcu gatavo no cita veida siera, Sardīnijas siera pecorino. Lai to izdarītu, tas tiek noturēts ilgāk par parasto fermentācijas stadiju, novedot to līdz puves stāvoklim, ko izraisa kāpuru gremošanas darbība. Kāpuri paātrina sierā esošo tauku sadalīšanās procesu, tāpēc produkts kļūst mīksts. Tas arī izdala šķidrumu, ko sauc par lagrima (“asara”). Kāpuri, ja tie tiek traucēti, spēj uzlēkt līdz 15 centimetru augstumā. Šī iemesla dēļ tiem, kas vēlas izmēģināt kasu marcu, ieteicams ēšanas laikā aizsargāt acis. Daži cilvēki dod priekšroku kāpuru noņemšanai pirms ēšanas, bet citi ēd tos kopā ar sieru. Parasti sieru lieto kopā ar Sardīnijas maizi (pane carasau) un stipro sarkanvīnu Cannonau. Patērējot sieru, kāpuri var izdzīvot zarnās, izraisot enterālo miozi. Šo apdraudējumu dēļ siers ir aizliegts Eiropas Savienībā un citās jurisdikcijās. Kasu marcu siera ēšana rada vairākas briesmas: Alerģisku reakciju risks; Siera sadalīšanās risks līdz toksiskam stāvoklim (saskaņā ar Sardīnijas tautas gudrībām dzīvu kāpuru klātbūtne liecina, ka tas vēl nav noticis); Zarnu infekcijas risks ar kāpuriem. Siera mušu kāpuri var netikt sagremoti kuņģī (kuņģa sula ne vienmēr tos nogalina) un kādu laiku apmesties zarnās. Kad kāpuri mēģina izurbties cauri zarnu sieniņām, rodas nopietnas komplikācijas, piemēram, slikta dūša, vemšana, sāpes vēderā un asiņaina caureja. Ņemot vērā apdraudējumu veselībai un to, ka "sapuvušais siers" tiek uzskatīts par piesārņotu produktu, tā tirdzniecība Itālijā ir oficiāli aizliegta. Sardīnijā šis aizliegums bieži tiek pārkāpts, un siers tiek pārdots nelegāli. Tomēr 2010. gadā casu marzu tika atzīts par Sardīnijas kultūras vērtību un atkal atļauts. Tā izmaksas trīs reizes pārsniedz pecorino siera cenu. https://ditzionariu.nor-web.eu/en/faeddu/casu «Le casu marzu, le fromage (à larves) le plus dangereux du monde». Madame Figaro (franču). 2016-11-02. Skatīts: 2024-03-24. https://web.archive.org/web/20140501023222/http://www.gietaravu.com/fromage/sartenais.htm Peckenscneider, L.E.; Polorny, C.; Hellwig, C.A. (17 May 1952). "Intestinal infestation with maggots of the cheese fly (Piophila casei)". JAMA. 149 (3): 262–263. doi:10.1001/jama.1952.72930200005011b. PMID 14927333. https://edition.cnn.com/travel/article/casu-marzu-worlds-most-dangerous-cheese/index.html (angliski)