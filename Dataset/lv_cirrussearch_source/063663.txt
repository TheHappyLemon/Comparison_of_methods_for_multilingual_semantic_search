Deniss Lo (angļu: Denis Law, dzimis 1940. gada 24. februārī) ir bijušais skotu futbolists, spēlēja uzbrucēja pozīcijā, bijis Skotijas futbola izlases dalībnieks. Savu karjeru sācis 1956. gadā Anglijas Otrās divīzijas komandā Huddersfield Town. 1960. gadā par aptuveni 55 tūkstošiem sterliņu mārciņu pievienojies Manchester City. Lo tur pavadīja vienu gadu un pievienojās Itālijas komandai Torino, pārejas summai sasniedzot 110 tūkstošus sterliņu mārciņu, kas bija lielākā summa, kas līdz šim tika samaksāta par britu futbolistu. Jau nākamgad pārspējis šo rekordu un par 115 tūkstošiem sterliņu mārciņu pārcēlies uz Manchester United. Lo Manchester United komandā pavadīja 11 gadus un 404 mačos guva 237 vārtus. Pašlaik viņš ir trešais visu laiku rezultatīvākais Manchester United spēlētājs aiz Veina Rūnija un Bobija Čarltona. 1963–64. gada sezonā visos turnīros kopumā guvis 46 vārtus, kas vēljoprojām ir nepārspēts Manchester United rekords. Lo ir vienīgais skotu futbolists, kurš ir saņēmis Zelta bumbas balvu, izdarot to 1964. gadā. Divreiz kļuvis par Anglijas čempionu un vienreiz par Eiropas kausa uzvarētāju. Skotijas futbola izlasi pārstāvējis no 1958. līdz 1974. gadam, 55 mačos gūstot 30 vārtus. Piedalījies 1974. gada FIFA Pasaules kausā. 2004. gadā, UEFA jubilejas apbalvojumu ietvaros, Skotijas Futbola asociācija izvēlējās Lo kā visu laiku labāko skotu futbolistu. Manchester United Anglijas Pirmā divīzija: 1964–65, 1966–67 FA kauss: 1962–63 FA Charity Shield: 1965, 1967 Eiropas kauss: 1967–68 Individuālie sasniegumi Zelta bumba: 1964 Eiropas kausa labākais vārtu guvējs: 1968–69 Munzüger Sport profils (vāciski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)