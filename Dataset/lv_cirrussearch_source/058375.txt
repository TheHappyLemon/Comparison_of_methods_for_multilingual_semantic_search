Dejans Stankovičs (serbu: Дејан Станковић, dzimis 1978. gada 11. septembrī) ir Serbijas futbola treneris un bijušais futbolists, spēlējis pussarga pozīcijā, bijušais Serbijas futbola izlases dalībnieks. Kopš 2023. gada Stankovičs ir Ungārijas kluba Ferencváros galvenais treneris. Savu karjeru iesācis Dienvidslāvijas komandā Belgradas "Crvena Zvezda". Kopā ar komandu viņš izcīnīja vienu Dienvidslāvijas čempionāta titulu un trīs Dienvidslāvijas kausus. 1998. gadā Stankovičš pārcēlās uz Itālijas komandu Lazio. 1999—2000. gada sezonā ar Lazio izcīnījis Itālijas Serie A titulu. Vēl palīdzējis komandai iegūt divreiz Coppa Italia, divreiz Itālijas Superkausu un vienreiz UEFA Kausu ieguvēju kausu, un UEFA Superkausu. Savas karjeras veiksmīgāko posmu pavadījis Inter Milan, kur viņš spēlēja no 2004. gada līdz 2013. gadam. Kopumā tika izcīnīti pieci Itālijas čempionu tituli, četri Itālijas kausi, kā arī uzvarēts 2009.—2010. gada UEFA Čempionu līgas sezonā. Bijis Serbijas futbola izlases kapteinis no 2007. līdz 2011. gadam. Spēlējis 1998., 2006. un 2010. gada FIFA Pasaules kausā. Vienīgais spēlētājs, kas ir spēlējis FIFA Pasaules kausā pārstāvot trīs dažādu valstu izlases — Dienvidslāviju, Serbiju un Melnkalni un Serbiju. Pēc spēlētāja karjeras beigām kļuva par treneri. 2014.—2015. gada sezonā strādāja kā trenera asistents Itālijas klubā Udinese. 2019. gada 21. decembrī kļuva par Belgradas "Crvena Zvezda" galveno treneri. Viņa vadībā komanda trīs reizes uzvarēja Serbijas Superlīgā un divreiz izcīnīja Serbijas kausu. 2022. gada 26. augustā Stankovičs atkāpās no Crvena Zvezda galvenā trenera amata pēc tam, kad komanda 2022.—2023. gada UEFA Čempionu līgas kvalifikācijā zaudēja Haifas "Maccabi". 2022. gada 6. oktobrī tika apstiprināts par Itālijas A sērijas kluba Sampdoria galveno treneri. Crvena Zvezda Dienvidslāvijas Pirmā līga: 1994—95 Dienvidslāvijas kauss: 1994—95, 1995—96, 1996—97 Lazio Itālijas Serie A: 1999—2000 Coppa Italia: 1999—2000, 2003—04 Supercoppa Italiana: 1998, 2000 UEFA Kausu ieguvēju kauss: 1998—99 UEFA Superkauss: 1999 Inter Milan Itālijas Serie A: 2005—06, 2006—07, 2007—08, 2008—09, 2009—10 Coppa Italia: 2004—05, 2005—06, 2009—10, 2010—11 Supercoppa Italiana: 2005, 2006, 2008, 2010 UEFA Čempionu līga: 2009—10 FIFA Klubu Pasaules kauss: 2010 Individuālie sasniegumi Serbijas gada futbolists: 2006, 2010 Crvena Zvezda Serbijas Superlīga: 2019—20, 2020—21, 2021—22 Serbijas kauss: 2020—21, 2021—22 «Tutto su… Dejan Stanković». Passioneinter.com (it-IT). Skatīts: 2021-09-16. «Benvenuto mister: Stankovic è l’allenatore della Sampdoria». sampdoria.it (itāļu). 2022. gada 6. oktobris. Skatīts: 2022. gada 8. oktobrī. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)