Konstantins Gavrs (grieķu: Κωνσταντίνος Γαβράς, dzimis 1933. gada 12. februārī), pazīstams kā Kosts Gavrs (franču: Costa-Gavras), ir Grieķijā dzimis franču kinorežisors, scenārists un producents. Pazīstams ar savām filmām, kuras ir par politiskām vai sociālām tēmām. Viņa politiskais trilleris "Z" (1969) saņēma Amerikas Kinoakadēmijas balvu kā labākā filma svešvalodā. "Z" ir arī viena no retajām filmām, kas ir saņēmusi nominācijas gan kā labākā filma svešvalodā, gan kā labākā filma. Gavrs par filmu Missing (1982) ar Džeku Lemonu un Sisiju Speiseku galvenajās lomās saņēma Kinoakadēmijas balvu par labāko adaptēto scenāriju. Par filmu Missing saņēmis arī Zelta palmas zaru Kannu kinofestivālā. Vairums Gavra filmu ir franču valodā, tomēr sešas viņa filmas ir angļu valodā. IMDb profils (angliski) AllMovie profils (angliski)