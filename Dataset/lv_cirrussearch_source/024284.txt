2014. gada Francijas atklātais čempionāts tenisā bija 2014. gada otrais Grand Slam turnīrs, kas no 2014. gada 25. maija līdz 8. jūnijam notika Francijas galvaspilsētā Parīzē. Tas norisinājās uz māla seguma kortiem ārpus telpām. Šis bija 113. Francijas atklātais čempionāta turnīrs. No Latvijas tenisistiem turnīrā piedalījās vienīgi Ernests Gulbis, kas startēja vienspēļu turnīrā. Viņš šajā turnīrā guva lielāko panākumu Grand Slam turnīros savā karjerā, sasniedzot pusfinālu. Pēc dalības čempionātā viņš ATP rangā sasniedza visu laiku augstāko vietu — 10. Turnīra oficiālā mājaslapa (angliski)