Starpkontinentālā ballistiskā raķete jeb SKBR (angļu: intercontinental ballistic missile jeb ICBM) ir tālas darbības (vairāk nekā 5500 km) ballistiskā raķete. Tās parasti izmanto kā stratēģiskos ieročus, un tās paredzētas kodolieroču nogādāšanai lielos attālumos vai uz citiem kontinentiem. Pašreiz SKBR ir šādu valstu bruņojumā: ASV, Krievija, Apvienotā Karaliste, Francija, Ķīna. SKBR izstrādi pašlaik veic Indija, Izraēla, Pakistāna un Ziemeļkoreja. Pirmā SKBR tika palaista 1957. gada 4. oktobrī PSRS — R-7. Encyclopædia Britannica raksts (angliski)