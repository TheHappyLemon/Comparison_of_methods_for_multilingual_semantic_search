"Noslēpumainais vilciens" (angļu: Mystery Train) ir 1989. gada ASV komēdijdrāmas antoloģijas filma, kuras režisors un scenārija autors ir Džims Džārmušs. Filmā galvenās lomas atveido Juki Kudo, Masatoši Nagase, Džejs Hokinss, Sinke Lī, Nikoleta Braski, Elizabete Brako, Džo Strummers, Riks Eviless un Stīvs Bušemi. Filma ir sadalīta trīs daļās: Far from Yokohama stāsta par jaunu japāņu pāri, kuri ierodas Memfisā kulturālā svētceļojumā, A Ghost stāsta par itāļu atraitni, kura pa nakti iestrēgusi pilsētā, bet Lost in Space stāsta par tikko šķīrušos bez darba esošu angli un viņa biedru neveiksmēm. Stāstus saista nolaista viesnīca, Elvisa Preslija dziesma Blue Moon un ieroča šāviens. "Noslēpumainais vilciens" pirmizrāde notika 1989. gada 13. maijā Kannu kinofestivālā, kur tā sacentās par Zelta palmas zaru. Džārmušs festivālā saņēma balvu par labāko māksliniecisko sniegumu. Kritiķi filmu vērtēja pārsvarā pozitīvi, slavējot filmas struktūru, humoru un varoņus, bet kritizēja par to, ka tā nav pietiekami aizrautīga. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)