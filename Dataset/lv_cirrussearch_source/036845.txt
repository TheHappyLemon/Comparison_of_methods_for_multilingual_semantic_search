Makss Blīmihs (vācu: Max Blümich; 1886. gada 3. novembris — 1942. gada 23. februāris Falkenberga/Elstere) bija Vācijas šahists un žurnālists. Pēc Pirmā pasaules kara bijis viens no vadošajiem Vācijas šahistiem. 1920. gadā Berlīnē 20. Vācijas šaha kongresā bijis trešais (uzvarējis Frīdrihs Zēmišs). 1925. gadā Breslavā ieņēmis 11. vietu 24. Vācijas šaha savienības kongresā (uzvarējis Jefims Bogoļubovs) 1926. gadā Drēzdenes starptautiskajā šaha turnīrā ieņēmis 9. vietu (uzvarējis Ārons Nimcovičs). Uzvarējis Leipcigas pilsētas šaha čempionātos (1928, 1930). 1928. gadā Hāgā pārstāvējis Vāciju 2. šaha olimpiādē. Pirmā vācu šaha žurnāla Deutsche Schachzeitung ilggadējs redaktors (1925—1942). Pirms tam vadījis šaha nodaļas Leipcigas laikrakstos Leipziger Tageblatt un Leipziger Nachrichten. Bijis ilggadējs Saksijas šaha savienības funkcionārs. Šajā amatā apliecinājis sevi kā nacionālsociālisma ideju atbalstītāju. 1941. gadā atkārtoti izdevis Žana Difrena un Žaka Mizesa grāmatu "Mazā rokasgrāmata šaha spēlē" (vācu: Kleine Lehrbuch des Schachspiels), no kuras izņēmis visus ebreju šahistu vārdus. Nach 1. Weltkrieg: 1. Hauptturnier 1920 in Berlin Breslau (1925) Dresden (1926) Blümich gegen Fajarowicz OlimpBase :: Men's Chess Olympiads :: Max Blümich Šahista profils chessgames.com mājaslapā (angliski) Šahista profils 365chess.com mājaslapā (angliski)