Irine Harisma Sukandara (indonēziešu: Irine Kharisma Sukandar; dzimusi 1992. gada 7. aprīlī Džakartā) ir Indonēzijas starptautiskā lielmeistare šahā (2009). Vairākkārt pārstāvējusi Indonēziju Pasaules junioru šaha čempionātos dažādās vecuma kategorijās, kuros labāko panākumu guvusi 2005. gadā Belforā, kad U14 vecuma grupā ieņēmusi 4. vietu. 2005. gadā dalījusi trešo vietu starptautiskā šaha turnīrā Džakartā, bet 2007. gadā turpat dalījusi otro vietu. 2010. gadā dalījusi pirmo vietu starptautiskajā šaha turnīrā Bandarseribegavanā. 2012. gadā Hošiminā uzvarējusi Āzijas sieviešu individuālajā šaha čempionātā, bet 2014. gadā Šārdžā (Apvienotie Arābu Emirāti) atkārtojusi šo panākumu. 2015. gadā Maskavā uzvarējusi starptautiskajā šaha turnīrā Moscow-Open 2015 G. Tāpat 2015. gadā Sočos piedalījusies Pasaules sieviešu šaha čempionātā pēc izslēgšanas sistēmas, kurā zaudējusi 1. kārtā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā zaudējusi Džu Čeņai. 2021. gada novembrī Rīgā ierindojusies 24. vietā 2021. gada "FIDE Chess.com Grand Swiss" turnīrā sievietēm. Pārstāvējusi Indonēzijas komandu lielākajos komandu šaha turnīros: Pasaules šaha olimpiādēs piedalījusies 5 reizes (2004-2010, 2014). Individuālajā vērtējumā izcīnījusi zelta (2004) medaļu; Āzijas komandu šaha čempionātā piedalījusies 2009. gadā; Āzijas spēļu komandu šaha turnīrā piedalījusies 2006. gadā; Āzijas spēļu telpās komandu šaha turnīrā piedalījusies 2007. gadā. Par panākumiem turnīros FIDE 2007. gadā Sukandarai piešķīra starptautiskās meistares (WIM), bet 2009. gadā - starptautiskās lielmeistares (WGM) nosaukumu. Bijusi pirmā Indonēzijas šahiste, kas kļuvusi par šaha lielmeistari. 2014. gadā saņēmusi starptautiskā meistara vīriešiem (IM) nosaukumu. World Youth Chess Championship 2005, Belfort «Irine Kharisma Sukandar and Yu Yangyi are Asian Continental Champions». Arhivēts no oriģināla, laiks: 2016. gada 10. augustā. Skatīts: 2016. gada 8. novembrī. Moscow-Open 2015 G 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. 2021 FIDE Chess.com Women's Grand Swiss OlimpBase :: Women's Chess Olympiads :: Irine Kharisma Sukandar OlimpBase :: Women's Asian Team Chess Championship :: Irine Kharisma Sukandar OlimpBase :: Asian Games (chess) :: Irine Kharisma Sukandar[novecojusi saite] OlimpBase :: Asian Indoor Games (chess) :: Irine Kharisma Sukandar Title Applications (WGM): Sukandar, Irine Kharisma Title Applications (IM): Sukandar, Irine Kharisma Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)