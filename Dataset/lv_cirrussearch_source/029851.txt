Oranža (angļu: Orange River) vai Oranje (afrikandu: Oranjerivier) ir garākā Dienvidāfrikas upe. Sākas Drakonu kalnos Lesoto, augštecē plūst kā Senķu (Senqu) dienvidrietumu virzienā. Iztekot līdzenumā, tā pagriežas uz ziemeļrietumiem un uzņem savu garāko pieteku Vālu, kas ir par 200 km garāka nekā pašas Oranžas augštece. Tālāk Oranža plūst rietumu virzienā, veidojot Dienvidāfrikas un Namībijas robežu. Ieplūst Atlantijas okeānā pie Oranjemindes, veidojot lagūnveida estuāru. Upē vairāki ūdenskritumi, ievērojamākais no kuriem ir Auhrabīsas ūdenskritums, ap kuru izveidots nacionālais parks. Vidustecē izbūvēta Harīpas ūdenskrātuve. Upei nosaukumu devis skotu izcelsmes holandiešu naturālists Roberts Jakobs Gordons par godu Nīderlandes Orānas-Nasavas dinastijas karaļnamam. Vikikrātuvē par šo tēmu ir pieejami multivides faili. Skatīt: Oranža. Encyclopædia Britannica raksts (angliski) Krievijas Lielās enciklopēdijas raksts (krieviski)