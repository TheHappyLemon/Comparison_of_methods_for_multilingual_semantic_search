Setubala (portugāļu: Setúbal) ir sena pilsēta Portugāles centrālajā daļā pie Sadu upes ietekas Atlantijas okeāna Setubalas līcī. 20. gadsimta pirmajā pusē Setubala bija svarīgs Portugāles zivju (sevišķi sardīņu) ieguves un pārstrādes centrs. Mūsdienās attīstās kā kūrortpilsēta, pateicoties lieliskajām pludmalēm. Pilsētas pievārtē atrodas Ford autorūpnīca. Setubalā jau pirms romiešu ierašanās bija feniķiešu apmetne. Romiešu laikos (1. gs. p. m. ē. - 4. gs.) Setubala kļuva par zvejniecības centru. 7. gadsimtā apkārtnē ienāca vestgoti, bet 7. gs. - arābi, kuri valdīja līdz 12. gadsimtam. 1755. gadā pilsēta cieta lielā zemestrīcē. Labā klimata dēļ 16.—18. gadsimtā daudzi portugāļu augstmaņi Setubalā un tās apkārtnē uzcēla savas ārpilsētas rezidences. 1860. gadā Setubala ieguva pilsētas tiesības. Setubalā dzimuši: Žuzē Mourinju (José Mourinho, 1963-) - futbola treneris https://tabulador.ine.pt/indicador/?id=0011609; izdevējs: Q1412194; pārbaudes datums: 27 decembris 2021.