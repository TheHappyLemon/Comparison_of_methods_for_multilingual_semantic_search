Pāvels Vaļentenko (krievu: Павел Валентенко; dzimis 1987. gada 20. oktobrī) ir krievu hokejists, aizsargs. Pašlaik (2017) Vaļentenko spēlē Kontinentālās hokeja līgas kluba Hantimansijskas "Jugra" sastāvā. Profesionāļa karjeru Vaļentenko sāka 2005.—06. gada sezonā, kad aizvadīja savas pirmās divas spēles Krievijas Superlīgas kluba Ņižņekamskas "Ņeftehimik" sastāvā. Nākamo sezonu "Neftekhimik" rindās aizsargs aizvadīja jau pilnībā, taču tad pārcēlās uz Ziemeļameriku. 2007.—08. gada sezonu Vaļentenko aizvadīja AHL vienībā Hamiltonas "Bulldogs", taču jau 2008.—09. gada sezonas ievadā atgriezās Krievijā, pievienojoties Maskavas "Dinamo" rindām. 2010. gadā Vaļentenko pievienojās Konektikutas "Whale" rindām, tās sastāvā aizvadot divas sezonas. 2012.—13. gada sezonu aizsargs aizvadīja Omskas "Avangard" rindās, taču tad pievienojās Ņižņijnovgorodas "Torpedo". 2014.—15. gada sezonā hokejists sāka pildīt "Torpedo" kapteiņa funkcijas, taču sezonas vidū tika aizmainīts uz Hantimansijskas "Jugra". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)