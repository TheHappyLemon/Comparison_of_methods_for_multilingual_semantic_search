Ričards Bakminsters Fulers (angļu: Richard Buckminster Fuller; dzimis 1895. gada 12. jūlijā, miris 1983. gada 1. jūlijā) bija amerikāņu matemātiķis, inženieris, futurologs un ģeodēziskās velves (kupola) izgudrotājs. Fulers dzimis Miltonā, Masačūsetsas štatā, un mācījies Hārvarda Universitātē. Pēc Pirmā pasaules kara strādāja Čikāgā un eksperimentēja ar jaunām celtniecības tehnoloģijām. 32 gadu vecumā Fulers bankrotēja, pārcēlās uz Ņujorku un nodarbojās ar dizainu un publicistiku. 1959. gadā Fulers kļuva par zinātnisko līdzstrādnieku Dienvidilinoisas Universitātē. 1927. gadā Fulers izgudroja tā saucamo "dzīvojamo mašīnu”, saliekamu alumīnija māju, vēlāk jaunu pasaules kartogrāfisko projekciju (globusu no sešiem taisnstūriem un astoņiem trīsstūriem). 1947. gadā viņš izstrādāja ģeodēziskās velves kupolu, (pussfēru, saliktu no tetraedriem), būvniecības jaunumu. Fulers tika nozīmēts par galveno ASV paviljona arhitektu pasaules izstādē Monreālā 1967. gadā, kad tur uzcēla caurspīdīgu, 80 metru diametra ģeodēzisku velvi. Fuleram piešķirti 28 patenti un 47 akadēmiski goda grādi, kā arī vairākas balvas arhitektūrā. Viņš bijis 28 grāmatu autors un uzcelti vismaz 300 000 Fulera dizaina kupoli. Vārds fullerēns atvasināts no viņa vārda. Dymaxion "dzīvojamā mašīna”Henry Ford Museum 1933. gada mikroautobusa prototips Dymaxion stadions Nagojā Japānā kartogrāfiska projekcija (Animācija) Ikosaedrs Fullerēns Ģeodēzija Biogrāfija (angliski) Patents «Fulera institūts». Arhivēts no oriģināla, laiks: 2013. gada 26. martā. Skatīts: 2012. gada 19. augustā. Vikikrātuvē par šo tēmu ir pieejami multivides faili. Skatīt: Ričards Bakminsters Fulers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Bakminsters Fulers, biogrāfija (latviski) Raksts: Māja kā burbulis Bucky-Dome izstāde (zviedriski)