Baltkrievija olimpiskajās spēlēs pirmo reizi piedalījās 1994. gada, kad ziemas olimpiskās spēles notika Norvēģijas pilsētā Lillehammerē. Savukārt 1996. gadā tā pirmo reizi piedalījās vasaras olimpiskajās spēlēs, kuras notika ASV pilsētā Atlantā. Kopš tā laika Baltkrievija ir piedalījusies gan visās vasaras, gan visās ziemas olimpiskajās spēlēs. Pirms 1992. gada Baltkrievijas sportisti olimpiskajās spēlēs piedalījās citu valstu sastāvā. No 1900. līdz 1912. gadam armēņu sportisti startēja Krievijas Impērijas sastāvā. No 1952. līdz 1988. gadam Padomju Savienības sastāvā. Bet pēc Padomju Savienības sabrukuma 1992. gada vasaras un ziemas olimpiskajās spēlēs Baltkrievijas sportisti piedalījās kā daļa no Apvienotās komandas. Līdz šim Baltkrievija olimpiskajās spēlēs ir izcīnījusi 105 medaļas (21 zelta, 37 sudraba un 47 bronzas medaļas). No šīm 105 medaļām 85 medaļas ir tikušas izcīnītas vasaras olimpiskajās spēlēs un 20 medaļas ziemas olimpiskajās spēlēs. Visvairāk medaļu — 17 medaļas — no vasaras olimpiskajām spēlēm Baltkrievija izcīnīja 2000. gada Sidnejas spēlēs. Savukārt no ziemas olimpiskajām spēlēm visvairāk medaļu Baltkrievija ir izcīnījusi 2014. gada Soču spēlēs — 6 medaļas. No vasaras olimpiskajiem sporta veidiem visvairāk ir izcīnījusi vieglatlētikā (15 medaļas), savukārt cīņas sportā tā ir izcīnijusi 14 un vingrošanā 13 medaļas kartā. No ziemas olimpiskajiem sporta veidiem visvairāk medaļas ir izcīnītas biatlonā. Kopumā Baltkrievijas sportisti medaļas ir izcīnījuši 16 olimpiskajos sporta veidos/disciplīnās (13 — vasaras un 3 — ziemas sporta veidi/disciplīnas). Ar medaļām bagātākais Baltkrievijas sportists (kopš Baltkrievija startē kā neatkarīga valsts) ir, biatlona pārstāve, Darja Domračeva, kura ir izcīnījis 6 olimpiskās medaļas (4 zelta, 1 sudraba un 1 bronzas medaļu). Vistitulētākais baltkrievu sportists olimpiskajās spēlēs ir vingrotājs Vitālijs Ščerbo, kurš kopumā ir izcīnījis 10 olimpiskās medaļas (6 zelta un 4 bronzas). Visas zelta medaļas viņš ieguva pārstāvot Padomju Savienību, savukārt pārējās 4 medaļas jau pārstāvot pašu Baltkrieviju. Paskaidrojumi Paskaidrojumi Skatīt arī: Baltkrievijas olimpisko medaļnieku uzskaitījums Šajā tabulā apkopoti tikai tie medaļnieki, kas pēc Starptautiskās olimpiskās komitejas datiem pārstāvot Baltkrieviju ir izcīnījuši trīs un vairāk olimpiskās medaļas. Pārējos sportistus skatīt uzskaitījumā. Pamatraksts: Baltkrievijas karognesēji olimpiskajās spēlēs Baltkrievijas sportisti, kas nesuši valsts karogu olimpisko spēļu atklāšanas ceremonijā. 2016 Riodežaneiro — Vasiļs Kirijenka 2012 Londona — Maksims Mirnijs 2008 Pekina — Aleksandrs Romankovs 2004 Atēnas — Aleksandrs Medveds 2000 Sidneja — Sergejs Lištvans 1996 Atlanta — Igors Astapkovičs 2018 Phjončhana — Alla Cupera 2014 Soči — Aļaksejs Grišins 2010 Vankūvera — Oļegs Antoņenko 2006 Turīna — Aleksandrs Popovs 2002 Soltleiksitija — Oļegs Riženkovs 1998 Nagano — Aleksandrs Popovs 1994 Lillehammere — Igors Želežovskis «Belarus». International Olympic Committee. «Olympic Medal Winners». International Olympic Committee. «Belarus». Sports-Reference.com. Arhivēts no oriģināla, laiks: 2008. gada 8. decembrī. Skatīts: 2018. gada 5. martā. Official website of the NOCRB (angliski), (krieviski)