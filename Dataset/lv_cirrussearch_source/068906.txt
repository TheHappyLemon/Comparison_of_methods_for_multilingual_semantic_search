Intelsat 40e (IS-40e) ir Luksemburgā bāzēta uzņēmuma Intelsat EpicNG sērijas sakaru pavadonis. Tas paredzēts sakaru nodrošināšanai Ziemeļamerikai un Centrālamerikai. Pavadoni uz ģeostacionāro orbītu palaida 2023. gada 7. aprīlī. Pavadoni izgatavoja ASV uzņēmuma Maxar Technologies meitasuzņēmums SSL uz platformas SSL 1300 bāzes. Tam uzstādīti 42 Ku un 3 Ka joslas raidītāji. Pavadonī ir uzstādīta arī NASA un Smitsona institūta Zemes tālizpētes aparatūra ar nosaukumu TEMPO (Tropospheric Emissions: Monitoring of Pollution). Tai ir ultravioletais spektrometrs, kas nosaka piesārņotājus, mērot Saules gaismu, kas atstarota un izkliedēta no Zemes virsmas un atmosfēras. Intelsat 40e tika palaists 2023. gada 7. aprīlī 04:30 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-40. Pirmajai pakāpei izmantja bloku B1076, kas bija lidojis jau 3 reizes. Pēc derīgās kravas atdalīšanas raķetes pirmā pakāpe nolaidās uz peldošās platformas ASOG. Intelsat 40e tika izvietots ģeostacionārajā orbītā punktā 91° rietumu garuma. Intelsat 40e Intelsat Intelsat 40E (TEMPO) satbeams INTELSAT-40E n2yo.com Intelsat 40e / TEMPO Gunter Dirk Krebs