Paukošana ar floreti profesionāļiem, vīriešiem bija viena no septiņām paukošanas disciplīnām, kas tika aizvadīta 1900. gada vasaras olimpiskajās spēlēs, Parīzē. Sacensības tika aizvadītas no 1900. gada 22. līdz 29. maijam, 22. un 23. maijā tika aizvadīta pirmā kārta, 24. maijā notika ceturtdaļfināli, 25. maijā notika atkārtojuma cīņas, 27. un 28. maijā notika pusfināla sacensības, bet 29. maijā tika aizvadītas fināla sacensības. Tās notika Tilerī dārzā, Parīzē un tajās kopā startēja 61 sportists no 7 valstīm. Šī bija pēdējā reize olimpisko spēļu vēsturē, kad tika aizvadīta šī disciplīna. Olimpiskās medaļas šajā disciplīnā izcīnīja tikai Francijas paukotāji. Olimpisko zelta medaļu ieguva Lisjēns Meriņaks, sudraba medaļu — Alfonss Kiršhofers, savukārt bronzas medaļu izcīnīja Žans Batists Mimjagē. Disciplīnā tika izmantots piecu kārtu formāts: pirmā kārta, ceturtdaļfināls, atkārtojuma cīņas, pusfināls un fināls. Pirmās trīs kārtas (1. raunds, ceturtdaļfināls, atkārtojuma cīņas) sastāvēja no paukotāju salikšanas pāros, kur tie cīnījās viens pret otru. Lai noteiktu progresu, tika izmantoti žūrijas prasmju vērtējumi, nevis spēles rezultāti. Pēdējās divās kārtās (pusfinālā un finālā) tika izmantota apļa spēle, kurā tika ieskaitīti faktiskie rezultāti. Disciplīnā tika izmantoti standarta floretes noteikumi, tostarp pieskārienu veikšana ar floretes galu, mērķa zona bija ierobežota līdz rumpim, un prioritāte noteica dubultpieskārienu uzvarētāju. Pirmajā kārtā 61 paukotājs tika sadalīts pāros un sacentās viens pret otru. Žūrija no šiem 61 paukotājiem izvēlējās 45 paukotājus, kuri kvalificējās nākamajai kārtai, ceturtdaļfinālam. Ceturtdaļfinālā atkal visi 45 paukotāji tika sadalīti pāros, kuros viņiem bija jāsacenšas vienam pret otru. Žūrija pusfinālam izvēlējās 10 labākos paukotājus, savukārt pārējie 35 paukotāji startēja atkārtojuma cīņā. Atkārtojuma cīņā 35 paukotāji atkal tika sadalīti pāros. Žūrija izvēlējās 16 paukotājus, kuri kvalificējās pusfināla cīņai. Pusfinālā startēja 16 paukotāji. Tie bija sadalīti divās grupās, katrā pa 8 paukotājiem. Katrā grupā katrs paukotājs izspēlēja vienu cīņu ar katru no pārējiem paukotājiem. Četri labākie katras grupas paukotāji kvalificējās fināla kārtai, savukārt pārējie paukotāji kvalificējās fināla cīņai par 9. — 16. vietu. Fināls bija sadalīts divos posmos: "mazais" fināls (9. — 16. vieta), kur kvalificējās paukotāji, kas pusfinālos bija ieguvuši 5. — 8. vietu, un "lielais" fināls (1. — 8. vieta), kur kvalificējās paukotāji, kuri pusfinālā bija ieguvuši 1. — 4. vietu. Katrā no šiem posmiem tika aizvadīts apļa turnīrs, kur katrs paukotājs sacentās ar pārējiem trim paukotājiem.   PK   — Pirmā kārta;   ¼   — ceturtdaļfināls;   AC   — atkārtojuma cīņas;   ½   — pusfināls;   F   — fināls (medaļu izcīņa)  Q   — kvalifikācija nākamajai kārtai  Q  — kvalifikācija nākamajai kārtai;  AC  — kvalifikācija atkārtojuma cīņai;  Q   — kvalifikācija nākamajai kārtai  Q   — kvalifikācija finālam;  C   — kvalifikācija fināla cīņai par 9 — 16. vietu. A pusfināls B pusfināls Fināla cīņa par 9. — 16. vietu Fināls (cīņa par medaļām) Pamatraksts: Paukotāji 1900. gada vasaras olimpiskajās spēlēs Disciplīnā startēja 61 sportisti no 7 valstīm. Beļģija, Dānija, Haiti, Itālija, Lielbritānija un Ungārija pirmoreiz bija pārstāvējas šajā disciplīnā. Iekavās uzrādīts sportistu skaits no valsts.  Beļģija (3)  Dānija (1)  Francija (52)  Haiti (1)  Itālija (2)  Lielbritānija (1)  Ungārija (1) «Fencing at the 1900 Paris Summer Games: Men's Foil, Masters, Individual». Sports Reference. Arhivēts no oriģināla, laiks: 2022. gada 25. aprīlis. Skatīts: 2022. gada 25. aprīlis. «Fencing at the 1900. gada vasaras Olympics: Foil, Masters, Individual, Men». Olympedia. Skatīts: 2020. gada 21. jūlijs. Rulo tika piešķirta 8. vieta, jo viņš nepabeidza savu pēdējo cīņu. Paukošana 1900. gada vasaras olimpiskajās spēlēs — florete profesionāļiem, vīriešiem (Sports Reference) (angliski) Paukošana 1900. gada vasaras olimpiskajās spēlēs — florete profesionāļiem, vīriešiem (Olympedia) (angliski) Paukošana 1900. gada vasaras olimpiskajās spēlēs — zobens profesionāļiem, vīriešiem (Olympics) (angliski) De Wael, Herman. Herman's Full Olympians: "Fencing 1900". Accessed 21 January 2006. Available electronically at [1] Arhivēts 2016. gada 3. martā, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.