Tenu Eims (igauņu: Tõnu Õim; dzimis 1941. gada 16. jūnijā Rāsiku, Harju apriņķī, Igaunijas PSR) ir Igaunijas šahists, pirmais divkārtējais Pasaules čempions korespondencšahā (1983, 1999), starptautiskās korespondencšaha federācijas (ICCF) lielmeistars (1981). 1959. gadā uzvarējis Igaunijas junioru čempionātā. 1966. gadā kļuvis par PSRS sporta meistaru šahā. 1967. gadā dalījis 2.-3. vietu gan Igaunijas šaha čempionātā, gan Latvijas šaha čempionātā. No 1968. līdz 1991. gadam strādājis par Igaunijas vīriešu šaha izlases galveno treneri. Tomēr lielākie panākumi sasniegti korespondencšahā, kur Eims divas reizes ir uzvarējis Pasaules čempionātos: 1977.-1983. gados un 1994.-1999. gados. Eima spēlei ir raksturīga laba atklātņu teorijas un taktiskās cīņas pārzināšana. 2001. gadā apbalvots ar ceturtās pakāpes Igaunijas Sarkanā Krusta ordeni. Championship of Estonia - 1967 ÕIM, TÕNU[novecojusi saite] ICCF - 9th CC WORLD CHAMPIONSHIP FINAL ICCF - 14th CC WORLD CHAMPIONSHIP FINAL Bearers of decorations – Tõnu Õim – Eesti Punase Risti IV klassi teenetemärk Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)