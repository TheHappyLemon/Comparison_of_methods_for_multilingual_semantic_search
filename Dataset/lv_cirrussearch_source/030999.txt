Vilhelms Hanšteins (vācu: Wilhelm Hanstein; 1811. gada 3. augusts, Berlīne — 1850. gada 14. oktobris, Magdeburga) bija Vācijas šahists un advokāts. Piedzimis protestantu teologa ģimenē. Dzimtajā Berlīnē sava skolotāja Ludviga Bledova vadībā izveidojies par spēcīgu šahistu. Bijis Berlīnes plejādes dalībnieks. Saglabājušās ziņas par divām Hanšteina uzvarām mačos. 1842. gadā viņš pieveicis Kārli Janišu ar 4½:1½ (+4, −1, =1), bet 1847. gadā - Kārli Maietu ar 12½:5½ (+12, −5, =1). Savās partijās nereti lietojis arī latviešu gambītu. Palīdzējis nodibināt vācu šaha žurnālu Berliner Schachzeitung, kas vēlāk pārtapis par Deutsche Schachzeitung. 1846. gadā kļuvis par Deutsche Schachzeitung galveno redaktoru. Pēc profesijas bijis jurists. 1848. gadā Prūsijas valdība iecēlusi viņu par advokātu Magdeburgā, bet divus gadus vēlāk Hanšteins pāragri nomiris no neizdziedināmas slimības. Berlin 1842 Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)