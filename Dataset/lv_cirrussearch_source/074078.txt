Daydream ir amerikāņu dziedātājas Meraijas Kerijas piektais albums un ceturtais studijas albums, kas ASV tika izdots 1995. gada 3. oktobrī. Muzikāli Daydream bija daudz atšķirīgāks no Kerijas iepriekšējiem albumiem, jo tas vairāk sastāvēja no R&B un hiphopa mūzikas. Tādi izdevumi, kā The New York Times, žurnāls People un žurnāls TIME nosauca to par vienu no desmit labākajiem 1995. g. albumiem. Albums tika sertificēts Dimanta statusam ASV, padarot to par Kerijas visveiksmīgāko albumu Amerikā. Daydream debitēja ASV Billboard 200 albuma topa virsotnē, ar 224,000 pirmajā nedēļā pārdotām kopijām; tas palika pirmajā vietā sešas nedēļas, pirmajā divdesmitniekā — šetrdesmit vienu, un topā kopumā — astoņdesmit vienu nedēļu. Albums tika pārdots ar katru nedēļu vairāk no astotās līdz trīspadsmitajai nedēļai kopš izdošanas nekā pirmajā nedēļā, sasniedzot 760,000 kopiju robežu divpadsmitajā nedēļā. Albums uzstādīja rekordu — visvairāk pārdotas albuma kopijas nedēļas laikā sieviešu māksliniecei, taču rekords tika pārspēts. Tiesa gan — tas notika divpadsmit gadus vēlāk. 1996. gadā tas bija otrais visveiksmīgākais albums ASV, tikai aiz Alanisas Morisetas albuma ‘’Jagged Little Pill’’. ASV ir pārdotas vairāk nekā 10 miljonu albuma kopijas, un kļuva par Kerijas otro albumu, kuru RIAA sertificēja albumu ar Dimanta statusu. Tas ir Kerijas visveiksmīgākais albums ASV, un otrais veiksmīgākais pasaulē, tikai atpaliekot no Music Box 1993. gadā. Daydream izveidoja trīs singlus, kas sasniedza ASV topa virsotni: ‘’Fantasy’’, ‘’One Sweet Day’’ (duets kopā ar Boyz II Men) un ‘’Always Be My Baby’’. ‘’Fantasy’’ debitēja ASV Billboard Hot 100 virsotnē, padarot Keriju par tikai otro mākslinieku, (un piemo sieviešu kārtas) kas kaut ko tādu ir panākusi; tas arī pavadīja divpadsmit nedēļas Kanādas singlu topa virsotnē. ‘’One Sweet Day’’ (albuma otrais singls) atkārtoja iepriekšējo sasniegumu, padarot Keriju par vienīgo mākslinieku, kurai pieder divi singli, kas debitējuši pirmajā vietā ASV. Dziesma pavadīja ASV topa virsotnē sešpadsmit nedēļas, kļūstot par dziesmu, kas visilgāko laiku pavadījusi topa virsotnē. ‘’Always Be My Baby’’ bija visspēlētākā dziesma ASV radiostacijās 1996. gadā, un tāpat kā ‘’Fantasy’’ un ‘’One Sweet Day’’ tika pārdots labi arī citur pasaulē. Pēdējā singla reklamēšanas laikā Kerija izveidoja īsu koncerttūri — Daydream World Tour. Daydream bija kritiķu vislabāk vērtētais albums Kerijas karjerā uz to laiku. Albums un tā singli tika nominēti sešām Grammy balvām, ieskaitot ‘’Gada Albums’’, ‘’Gada Ieraksts’’ (par ‘’One Sweet Day’’), un ‘’Labākais Popa Vokālais Albums’’, bet neieguva nevienu balvu. ‘’Gada Albums’’ tika piešķirts Alanisai Morisetei par ‘’Jagged Little Pill’’, ‘’Gada Ieraksts’’ tika piešķirts Sīla dziesmai ‘’Kiss from a Rose’’, un ‘’Labākais Popa Vokālais Albums’’ tika piešķirts Džonjas Mitčelas albuma ‘’Turbulent Indigo’’. Daydream tika ierindots 116-tajā vietā Rock and Roll Hall of Fame ‘’Galīgais 200’’, kurā ir iekļauti ‘’daži no visietekmīgākajiem un populārākajiem albumiem vēsturē’’, pēc organizācijas vārdiem. Kens Takers no ‘’Entertainment Weekly’’ par albumu sacīja: ‘’Labākais albums, kādu Kerija izdevusi kopš sava 1990. gada debijas albuma.’’ Piedevām, AllMusic Guide par albumu sacīja ‘’viņas labākais ieraksts līdz šim, kas viscaur sastāv no stipras dziesmu izvēles.’’ Kritiķi viņas vokālus aprakstīja kā ‘’Ievērojami kaislīgus’’, kas bija ievērojams kontrasts komentāriem, ka viņas vokālā tehnika ir bezjūtīga. "Fantasy" (Meraija Kerija, Kriss Frantzs, Tīna Veimouta, Deivs Halls, Adrians Belevs, Stīvens Stenlijs) — 4:04 "Underneath the Stars" (Kerija, Valters Afanasjevs) — 3:33 "One Sweet Day" (ar Boyz II Men) (Kerija, Maikls Makkarijs, Nātans Moriss, Vaņa Moriss, Šons Stokmens, Afanasjevs) — 4:42 "Open Arms" (Stīvs Perijs, Džonatans Keins) — 3:30 "Always Be My Baby" (Kerija, Džermeins Duprī, Manuels Sīls) — 4:18 "I Am Free" (Kerija, Afanasjevs) — 3:09 "When I Saw You" (Kerija, Afanasjevs) — 4:24 "Long Ago" (Kerija, Duprī) — 4:34 "Melt Away" (Kerija, Babyface) — 3:42 "Forever" (Kerija, Afanasjevs) — 4:00 "Daydream Interlude" (Fantasy Sweet Dub mix) (Kerija, Frantzs, Veimouta, Halls, Belevs, Stenlijs) — 3:04 "Looking In" (Kerija, Afanasjevs) — 3:35 "Slipping Away" "El Amor Que Soñé" ("Open Arms" spāņu valodā) "Fantasy (Def Club Mix)"