Martēndevivjē (franču: Base Martin-de-Viviès) ir franču vissezonas pētniecības stacija Indijas okeānā, Amsterdamas salā. Izvietota salas ziemeļaustrumos. Stacijas darbu organizē Francijas Pola Emīla Viktora polārais institūts (IPEV; L'Institut polaire français Paul-Emile Victor). Galvenās pētniecības nozares ir seismoloģija, meteoroloģija, ģeomagnētisms, jūras bioloģija un atmosfēras pētījumi. 1949. gadā meteorologa un dabaszinātnieka Pola de Martēna de Vivjē (Paul de Martin de Viviès) vadībā bijušajā salas kolonistu Ertīnu ģimenes apmetnē tika ierīkota Kampertīnas (Camp Heurtin) meteostacija. Stacija tika pakāpeniski paplašināta, 1961. gadā apmetne tika pārdēvēta par Larošgodonu (La Roche Godon), bet 1972. gadā — par godu pirmajam stacijas vadītājam. Salā ierīkotas arī trīs patversmes (Antonelli, Entrekasto, Delkano) un 2 km no galvenās stacijas Benedikta ragā — atmosfēras izpētes stacija. «IPEV Base Martin-de-Viviès, îles Amsterdam-Saint Paul : Programmes de recherche». Arhivēts no oriģināla, laiks: 2014. gada 23. februārī. Skatīts: 2014. gada 21. janvārī. A History of Two Islands — Introduction «Pointe Benedicte Station / Amsterdam Island — TAAF». Arhivēts no oriģināla, laiks: 2015. gada 18. aprīlī. Skatīts: 2014. gada 21. janvārī. Amicale des Missions Australes Et Polaires Françaises. Amsterdam-St Paul