Valters Frīdenbergs (dzimis 1987. gada 26. oktobrī, miris 2018. gada 17. oktobrī) bija latviešu mūziķis un TV raidījumu vadītājs. Dzimis 1987. gadā Rīgā, auga vecvecāku ģimenē. Mācījās Rīgas V. Zālīša pamatskolā, Rīgas 1. Bērnu mūzikas skolā un Rīgas Valsts 1. ģimnāzijā. Dziedāja bērnu vokālajā grupā "Dzeguzīte". Studēja Latvijas Universitātē. Uzstājās 2005. gada Eirovīzijas konkursā ar Mārtiņa Freimaņa komponēto “The War Is Not Over”, iegūstot 5. vietu. No 2012. līdz 2017. gadam un 2018. gadā vadīja LTV raidījumu "Gudrs, vēl gudrāks" kopā ar Kasparu Ozoliņu, par ko 2018. gadā saņēma balvu kā labākais LTV raidījumu vadītājs. 2017. gada ziemā Frīdenbergs lūdza sabiedrību palīdzēt viņam finansiāli, lai varētu turpināt ārstēšanos no onkoloģiskās slimības Berlīnes Universitātes Šaritē klīnikā Vācijā. Sabiedrības atsaucība bija liela – daudzi atbalstīja viņu cīņā ar ļaundabīgu audzēju. Tomēr pēc šķietami veiksmīga ārstēšanās kursa Vācijā mūziķis atgriezās Latvijā, kur 25. jūlijā viņam veica vēl vienu ķirurģisku operāciju. Miris Latvijas Onkoloģijas centrā 2018. gada 17. oktobrī. Grupas "Putnu Balle" sastāvā izdeva divus studijas albumus: "Sapņu pārdevējs" un "Mr.Andersen nemelo". V. Frīdenbergs kopā ar Kārli Būmeisteru pārstāvēja Latviju 2005. gada Eirovīzijā ar dziesmu The War Is Not Over. 2009. gada Eirodziesmā piedalījās ar dziesmu For A Better Tomorrow, taču nekvalificējās finālam. 2010. gada vasarā viņš bija viens no X Latvijas skolu jaunatnes dziesmu un deju svētku pārraižu vadītājiem. Tāpat 2010. gadā viņš komentēja 2010. gada bērnu Eirovīziju, bija bērnu Eirodziesmas vadītājs kopā ar K. Būmeisteru. 2011. gadā bija viens no Eirodziesmas vadītājiem. 2011. gada rudenī kļuva par grupas "Tumsa" vokālistu, aizvietojot 2011. gadā mirušo Mārtiņu Freimani. Laika posmā no 2008. līdz 2011. gadam bija LPP/LC biedrs, 2011. gadā iestājās Zatlera Reformu partijā (ZRP). No ZRP kandidēja 11. Saeimas ārkārtas vēlēšanās, taču netika ievēlēts. «Mūžībā devies mūziķis un LTV raidījuma vadītājs Valters Frīdenbergs» (latviešu). Skatīts: 2018-10-17. Valters Frīdenbergs. Mīlestības un cerības pilna pēdējā vasara lsm.lv 2018. gada 27. oktobrī «LTV labākā raidījuma vadītāja balva – Valteram Frīdenbergam». lsm.lv. 2018. gada 26. janvārī. Skatīts: 2018. gada 21. aprīlī. DELFI. «Mūziķi, draugi un atbalstītāji sēro par Valtera Frīdenberga nāvi». delfi.lv, 2018-10-17. Skatīts: 2018-10-18. DELFI. «Valters Frīdenbergs vēl nav alkoholiķis». Mango.delfi.lv. Skatīts: 2011-11-11. «Grupa „Tumsa” ar Valteru Frīdenbergu prezentējusi jaunu dziesmu». Kasjauns.lv. Arhivēts no oriģināla, laiks: 2011-11-13. Skatīts: 2011-11-11. «Eirovīzijas dalībnieks Valters iestājies partijā LPP/LC». Vipi.lv. Arhivēts no oriģināla, laiks: 2016-03-05. Skatīts: 2011-11-11. «Mūziķis Frīdenbergs iestājas Zatlera partijā». Tvnet.lv. Skatīts: 2011-11-11. DELFI. «Valters centīsies kļūt par deputātu». Mango.delfi.lv. Skatīts: 2011-11-11. CVK profils (arhivēta versija)