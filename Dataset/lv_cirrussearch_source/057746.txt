Padomju-vācu draudzības un robežu demarkācijas līgums (krievu: Договор о дружбе и границе между СССР и Германией, vācu: Deutsch-Sowjetischer Grenz- und Freundschaftsvertrag bija Otrais pasaules kara laikā 1939. gada 28. septembrī Maskavā noslēgtā vienošanās starp PSRS un Vāciju, kas noteica abu valstu robežu pēc 1939. gada Polijas kampaņas. Saskaņā ar šo līgumu Vācija ieguva Polijas Ļubļinas un Varšavas apgabalus, bet PSRS — visu Lietuvu. Molotova—Ribentropa pakts paredzēja Polijas sadalīšanu un izveidot PSRS un Vācijas ietekmes zonas. 1. septembrī Polijai uzbruka Vērmahts, bet 17. septembrī Sarkanā armija. Cīņas par Varšavu ilga no 8. septembra līdz 27. septembrim, kad tika parakstīta vienošanās par karadarbības izbeigšanu. Pēdējā Polijas armijas vienība pie Kockas kapitulēja tikai 1939. gada 6. oktobrī, gūstā krita apmēram 17 000 poļu karavīru. Pēc aktīvās karadarbības pārtraukšanas Vācijas un PSRS armijas pārvietojās līdz 28. septembra līgumā noteiktajai Vācijas-PSRS robežu demarkācijas līnijai. Jau Polijas kampaņas laikā 1939. gada 28. septembrī PSRS piespieda Igauniju Maskavā parakstīt Savstarpējās palīdzības paktu starp Igauniju un PSRS. Latvija līdzīgu līgumu parakstīja 5. oktobrī un Lietuva līgumu par bāzu izvietošanu un Viļņas apgabala atgūšanu parakstīja 10. oktobrī. Sarunas ar Somiju par līguma noslēgšanu ievilkās un noveda pie padomju-somu Ziemas kara. Demarkācijas līnijas apspriešana Padomju un vācu karavīru draudzīgā tikšanās pie Brestļitovskas 20. septembrī