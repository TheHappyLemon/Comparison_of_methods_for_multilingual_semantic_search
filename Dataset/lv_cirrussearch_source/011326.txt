Miko Meenpē (IPA: [mæɛnpæː]; somu: Mikko Mäenpää; dzimis 1983. gada 19. aprīlī) ir somu hokejists, aizsargs. Pašlaik (2016) pārstāv Šveices hokeja līgas komandu HC Ambrì-Piotta. Dzimis Tamperē, turpat Meenpē uzsāka arī hokejista karjeru. Taču SM līgā viņš debitēja 2002.—2003. gada sezonā jau Jiveskiles JYP sastāvā. Tajā viņš spēlēja līdz 2004.—2005. gada sezonai. 2006. gada vasarā Miko pievienojās Hēmenlinnas "HPK" vienībai, kuras sastāvā 2008.—2009. gada sezonā Meenpē kļuva par līgas rezultatīvāko aizsargu. 2010.—2011. gada sezonu spēlētājs aizvadīja Zviedrijas Elitsērijas klubā Frölunda HC. 2011.—2012. gada sezonā Meenpē pievienojās KHL klubam Habarovskas "Amur" un sezonas gaitā pateicoties līdzjutēju balsojumam tika izvēlēts dalībai 2012. gada Kontinentālās hokeja līgas Zvaigžņu spēlē. Nākamo sezonu viņš uzsāka Maskavas CSKA sastāvā, taču sezonas otrajā pusē pārcēlās uz Prāgas "Lev". 2013.—14. gada sezonā kopā ar "Lev" sasniedza Gagarina kausa finālu, tajā gan septiņās spēlēs piekāpjoties Magņitogorskas "Metallurg". Nākamo sezonu aizvadīja SM līgas vienībā Jiveskiles JYP, taču tad pievienojās HC Ambrì-Piotta. Somijas hokeja izlases rindās spēlējis 2010. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)