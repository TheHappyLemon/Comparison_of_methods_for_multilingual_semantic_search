Ādama tilta jūras nacionālais parks (singāļu: ආදම්ගේ පාලම ජාතික සාගර උද්‍යානය, tamilu: இராமர் பாலம் கடல்சார் தேசிய பூங்கா) ir 2005. gadā izveidots nacionālais parks Šrilankas ziemeļos, kas ietver sevī Ādama tilta Šrilankas daļu. Indijas daļā izveidots Mannāras līča jūras nacionālais parks. Parks ir svarīga migrējošo putnu vieta. Parka teritorijā uzturas delfīni, jūrasgovis un jūras bruņurupuči. Viens no trijiem (bez Hikaduvas nacionālā parka un Baložu salas nacionālā parka) nacionālajiem parkiem valstī jūras ekosistēmas aizsardzībai.