Pjemontiešu valoda (Piemontèis) ir romāņu saimes valoda, kurā runā apmēram 2 miljoni cilvēku Pjemontā, Itālijas ziemeļrietumos. Bieži šī valoda tiek uzskatīta par itāļu valodas dialektu. Pirmie rakstu pieminekļi pjemontiešu valodā ir kopš 12. gadsimta. Literārā valoda tika izkopta 17. un 18. gadsimtā. Pjemontā, tāpat kā citur Itālijā, ikdienas komunikācijā dominē itāļu valoda. Pjemontiešu valodas lietošana tikusi apkarota gan Itālijas Karalistes, gan Itālijas Republikas laikā. Oficiālais iemesls bijis diskriminācijas novēršana attieksmē pret ieceļotājiem no citiem (nabadzīgākajiem) Itālijas reģioniem. 2004.g. Pjemontas reģionālais parlaments pasludināja pjemontiešu valodu par reģionālo valodu, bet Itālijas valdība šo lēmumu neatzīst. Ierobežotos apmēros pjemontiešu valoda tiek lietota skolu izglītības programmās. Piemont Viv Arhivēts 2007. gada 8. janvārī, Wayback Machine vietnē. Pjemontiešu diskusiju vietne Pjemontiešu valodas vietne Arhivēts 2006. gada 8. aprīlī, Wayback Machine vietnē. Pjemontiešu valoda Pjemontiešu valodas īsai apraksts Lalinguapiemontese.net Tiešsaistes pjemontiešu valodas kursi Arbut - Ël piemontèis a scòla Pjemontiešu valodas programma skolās