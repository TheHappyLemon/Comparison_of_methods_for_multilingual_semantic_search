Arnis Rumbenieks (dzimis 1988. gada 4. aprīlī Valmierā) ir latviešu vieglatlēts, startē soļošanas sacensībās, dažkārt arī maratona skrējienā. Viņa treneris ir tēvs Aivars Rumbenieks, savulaik bijis soļotājs. 2005. gada Pasaules jaunatnes čempionātā 10 000 metru soļošanā ierindojās 9. vietā. 2009. gada Eiropas U-23 čempionātā viņš 20 km distancē tika diskvalificēts. Izcīnījis uzvaru 2008. gada Latvijas čempionāta 50 km distancē. A. Rumbenieks piedalījās 2010. gada Eiropas čempionātā, kur 20 km distancē ierindojās 23. vietā; būdams pēdējais starp finišējušajiem, viņš šajās sacensībās tomēr uzstādīja savu sezonas labāko rezultātu (1:30:50). Kvalificējās startam 2012. gada vasaras olimpiskajās spēlēs. Tajās viņš izcīnīja 45. vietu ar rezultātu 1:26:26. 2013. gada Pasaules čempionātā Maskavā, Krievijā, izcīnīja 42. vietu. 2016. gada vasaras olimpiskajās spēlēs ieņēma 37. vietu 50 km soļošanā. 2019. gada maijā Alītā uzrādīja jaunu personisko rekordu 50 km distancē 3.57:09, tādējādi kvalificējoties Pasaules čempionātam. 2019. gada Pasaules čempionātā Dohā finišēja 21. vietā. Savu personisko rekordu vēlreiz pārspēja 2020. gada oktobrī, sacensībās Ukrainas pilsētā Ivanofrankivskā finišējot 5. vietā ar rezultātu 3.55:27. Vēlreiz personisko rekordu 50 km soļošanā laboja 2021. gada maijā Eiropas kausu izcīņā Podebradi, Čehijā, sasniedzot rezultātu 3.51:51. 2020. gada vasaras olimpiskajās spēlēs 50 km distancē ieņēma 37. vietu. 2022. gada Pasaules čempionātā ASV pilsētā Jūdžīnā 35 km distancē, kas pasaules čempionātu vēsturē notika pirmo reizi, ieguva 37. vietu. 2023. gada Pasaules čempionātā Budapeštā 35 km soļojumā ieņēma 32. vietu. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 21. jūlijā. «Arnis Rumbenieks». Olimpiade.lv. Arhivēts no oriģināla, laiks: 2012. gada 27. jūlijā. Skatīts: 2012. gada 21. jūlijā. Rumbenieks 23. vietā, uzvar Jemeļjanovs «Pastare ar olimpisko A normatīvu uzvar Alītā, Rumbenieks otrais». Sportacentrs.com. Skatīts: 2012. gada 8. jūnijā. «Rumbeniekam pieticīga olimpiskā debija, zelts ķīnietim Dinam». Sportacentrs.com. Skatīts: 2012. gada 4. augustā. «Ruslanam Smolonskim un Arnim Rumbeniekam jauni personīgie rekordi 50 km soļojumā». Ruslanam Smolonskim un Arnim Rumbeniekam jauni personīgie rekordi 50 km soļojumā. Skatīts: 2022. gada 24. jūlijā. «Rumbenieks 35 kilometru soļojumā ierindojas ceturtajā desmitā». Sportacentrs.com. Skatīts: 2023. gada 24. augustā. Vikikrātuvē par šo tēmu ir pieejami multivides faili. Skatīt: Arnis Rumbenieks. Olympedia profils (angliski) LOK profils IAAF profils (angliski) Latvijas vieglatlēta(-es) profils LVS profils