Haskova (bulgāru: Хасково) ir pilsēta Bulgārijas dienvidos, netālu no Grieķijas un Turcijas robežas. Haskovas apgabala centrs. Arheoloģiskie pētījumi vēsta, ka cilvēki apdzīvojuši apkārtni vismaz pēdējos 7000 gadus. 9. gadsimtā, Pirmās Bulgārijas caristes laikā šeit tika uzbūvēts cietoksnis. 1230. gadā Haskovas apkaimē Klokotnices kaujā Otrās Bulgārijas caristes cars Ivans Asens II sakāva Saloniku impērijas karaspēku Teodora Komnēna Dukas vadībā. 20. gadsimta vidū Haskova kļuva par ievērojamu tabakas rūpniecības centru. Haskova ir tenisista Grigora Dimitrova (Григор Димитров, 1991) un futbolista Stanimira Stoilova (Станимир Стоилов, 1967) dzimtā pilsēta. Vikikrātuvē par šo tēmu ir pieejami multivides faili. Skatīt: Haskova. Encyclopædia Britannica raksts (angliski) https://www.grao.bg/tna/t41nm-15-03-2024_2.txt.