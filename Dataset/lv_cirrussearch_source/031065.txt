Dainis Krištopāns (dzimis 1990. gada 27. septembrī Ludzā) ir latviešu rokasbumbas spēlētājs. Ir viens no Latvijas handbola izlases līderiem. Pašlaik (2023) pārstāv Vācijas klubu MT Melsungen. Ar augumu 215 cm Dainis Krištopāns ir viens no garākajiem rokasbumbas spēlētājiem pasaulē.[nepieciešama atsauce] Karjeru sāka vietējā Ludzas klubā SK Latgols. No 2009. līdz 2015. gadam spēlēja Slovākijas Prešovas "Tatran" klubā, tā sastāvā vairākas reizes kļuva par valsts čempionu, spēlēja EHF Čempionu līgā. 2015. gada sezonu noslēdza Kataras klubā Al Rayyan. No 2015. līdz 2017. gadam spēlēja Baltkrievijas klubā Brestas "Meshkov". 2019. gadā, pārstāvot Skopjes klubu RK Vardar, uzvarēja EHF Čempionu līgā. 2020. gadā, kad Vardar radās finansiālas problēmas, neilgu laiku pārstāvēja Vācijas klubu Berlīnes "Füchse". No 2020. līdz 2023. gadam spēlēja Francijas klubā Parīzes "Saint-Germain". Ar Parīzes komandu viņš trīs reizes uzvarēja Francijas čempionātā (2021, 2022, 2023) un divreiz ieguva Francijas kausu (2021. un 2022. gadā). 2023. gada janvārī parakstīja līgumu ar Vācijas klubu MT Melsungen un pārcēlās uz to 2023. gada 1. jūlijā. Līgums ar Melzungenes klubu ir spēkā līdz 2027. gada 30. jūnijam. 2015. gada Pasaules čempionāta kvalifikācijā kļuva par rezultatīvāko Latvijas izlases spēlētāju ar 33 vārtiem sešās spēlēs. Spēlēja Latvijas izlases sastāvā 2020. gada Eiropas čempionāta finālturnīrā, trīs spēlēs guva 21 vārtus un izdarīja 13 rezultatīvas piespēles. «Дайнис КРИШТОПАНС». Bgk-meshkova.com. Arhivēts no oriģināla, laiks: 2015. gada 22. decembrī. Skatīts: 2015. gada 5. novembrī. «Milzis Latvijā un Slovākijā». Sporto.lv. Arhivēts no oriģināla, laiks: 2016. gada 1. maijā. Skatīts: 2015. gada 5. novembrī. «Latvijas handbola līderis Krištopāns: Francijas klubā PSG mana loma ir pamainījusies». www.lsm.lv (latviešu). Skatīts: 2021-03-13. «Dainis Krištopāns pārceļas uz Berlīnes "Fuchse"». sportacentrs.com. 2020. gada 12. februārī. Skatīts: 2023. gada 2. septembrī. «Latvijas izlases līderis Krištopāns no nākamās sezonas pārstāvēs Vācijas handbola klubu «Melsungen»». lsm.lv. 2023. gada 12. janvārī. Skatīts: 2023. gada 2. septembrī. «Krištopāns pēc debijas EČ vairākos statistikas rādītājos atrodams starp līderiem». diena.lv. 2020. gada 16. janvārī. Skatīts: 2023. gada 2. septembrī. Munzüger Sport profils (vāciski) EHF handbolista(-es) profils (angliski)