Ivica Oličs (horvātu: Ivica Olić, izrunā: [iʋitsa oːlitɕ]; dzimis 1979. gada 14. septembrī) ir bijušais Horvātijas futbolists un Horvātijas izlases dalībnieks. Kopš 2017. gada Oličs ir Horvātijas futbola izlases trenera asistents. Oličs divas reizes ir kļuvis par Horvātijas čempionu — vienu reizi ar Zagreb, bet otru reizi ar Dinamo Zagreb. 2002. un 2003. gadā tika atzīts par Horvātijas augstākās līgas vērtīgāko spēlētāju. 2003. gadā pārgāja uz PFC CSKA Moscow, ar kuru viņš trīs reizes kļuva par Krievijas Premjerlīgas čempionu. 2005. gadā ar šo komandu izcīnīja arī UEFA kausu. 2009. gadā Ivica Oličs tika atzīts par Horvātijas labāko futbolistu. Gadu vēlāk ar Bayern München kļuva par Vācijas čempionu. Divas reizes ir piedalījis UEFA Čempionu līgas finālā, bet tā arī nav ieguvis šo trofeju. Horvātijas futbola izlasē Oličs debitēja 2002. gadā. Pirmos vārtus izlases sastāvā guva 2002. gada 17. aprīlī pret Bosnijas un Hercegovinas izlasi. Ir piedalījis 2002. un 2006. gada FIFA Pasaules kausa finālturnīros, kā arī 2004. un 2008. gada Eiropas čempionāta finālturnīros. Viņš tika pieteikts arī 2012. gada Eiropas čempionāta finālturnīram, bet četras dienas pirms turnīra sākuma tika satraumēts, un izņemts no Horvātijas izlases pieteikuma turnīram. Marsonia Horvātijas Otrā līga: 1999–2000 NK Zagreb Horvātijas Pirmā līga: 2001–02 DInamo Zagreb Horvātijas Pirmā līga: 2002–03 Horvātijas Superkauss: 2003 CSKA Moscow Krievijas Premjerlīga: 2003, 2005, 2006 Krievijas kauss: 2004–05, 2005–06 Krievijas Superkauss: 2004, 2006 UEFA kauss: 2004–05 Hamburger SV UEFA Intertoto kauss: 2007 Bayern Munich Vācijas Bundeslīga: 2009–10 DFB Pokal: 2009–10 DFL Supercup: 2010 Individuālie sasniegumi Horvātijas Pirmās līgas gada labākais spēlētājs: 2002 Horvātijas gada futbolists: 2009, 2010 Vikikrātuvē par šo tēmu ir pieejami multivides faili. Skatīt: Ivica Oličs. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)