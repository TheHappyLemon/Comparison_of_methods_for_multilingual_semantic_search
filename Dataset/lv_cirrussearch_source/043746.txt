Andešs Gunnars Svensons (zviedru: Anders Gunnar Svensson; dzimis 1976. gada 17. jūlijā) ir bijušais zviedru futbolists, kas spēlēja pussarga pozīcijā. Ar 148 spēlēm ir Zviedrijas futbola izlases rekordists aizvadīto spēļu skaita ziņā. Lielāko daļu spēlētāja karjeras pārstāvējis Zviedrijas klubu IF Elfsborg. Tā sastāvā divreiz kļuvis par Zviedrijas čempionu un divas reizes izcīnījis arī Zviedrijas kausu. No 2001. līdz 2005. gadam spēlējis Anglijas Premjerlīgas klubā Southampton. 2003. gadā spēlēja FA kausa finālā, kur viņa komanda piekāpās Arsenal. Spēlētāja karjeru noslēdza 2015. gadā. Zviedrijas izlasē debitēja 1999. gada 27. novembrī draudzības spēlē pret Dienvidāfriku. Pirmos vārtus izlases labā guva 2000. gada 2. septembrī 2002. gada FIFA Pasaules kausa kvalifikācijas spēlē pret Azerbaidžānu. Izlases sastāvā piedalījies divos Pasaules kausa (2002, 2006) un trīs Eiropas čempionāta (2004, 2008, 2012) finālturnīros. Karjeru izlasē noslēdza 2013. gada novembrī, kad 2014. gada FIFA Pasaules kausa kvalifikācijas izslēgšanas spēlēs Zviedrijas izlase zaudēja Portugālei un nespēja iekļūt finālturnīrā. Izlases rindās kopā aizvadījis 148 spēles un guvis 21 vārtus, vairākās spēlēs pildījis arī komandas kapteiņa pienākumus. Elfsborg Allsvenskan: 2006, 2012 Zviedrijas kauss: 2000–01, 2013–14 Zviedrijas Superkauss: 2007 «Sweden - Record International Players» (angļu). RSSSF. Skatīts: 2018. gada 6. jūlijā. «Anders Svensson - national football team player». eu-football.info (angļu). Skatīts: 2018. gada 6. jūlijā. Vikikrātuvē par šo tēmu ir pieejami multivides faili. Skatīt: Andešs Svensons. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)