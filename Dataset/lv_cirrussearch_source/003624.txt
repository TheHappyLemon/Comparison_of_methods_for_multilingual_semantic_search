Santomes un Prinsipi karogs ir viens no Santome un Prinsipi valsts simboliem. Karogs tika pieņemts 1975. gada 5. novembrī. Sarkanais trijstūris karoga kreisajā malā simbolizē cīņu par valsts neatkarību, divas melnās zvaigznes simbolizē divas lielākās valsts salas, kas sastāda lielāko daļu no valsts teritorijas, kā arī valsts piederību Āfrikas kontinentam. Dzeltenās strīpas tiek saistītas ar ekvatoru, uz kura atrodas valsts. Divas zaļās svītras simbolizē Gvinejas līča ūdeņus un valsts dabas resursus. Zaļā, dzeltenā un melnā krāsa ir panāfrikas krāsas. Šī brīža Santomes un Prinsipi karogs jau pirms Santomes un Prinsipi izveidošanās bija karogs, ko izmantoja kustība, kas cīnījās par valsts šīs salu valsts neatkarību. 1974. gada 12. decembrī, kad tika izveidota autonomā Santome un Prinsipi Republika, iepriekšminētās kustības karogs kļuva par autonomās republikas karogu, kā arī par Santomes un Prinsipi karogu, kad valsts pilnībā ieguva neatkarību no Portugāles 1975. gadā. Vikikrātuvē par šo tēmu ir pieejami multivides faili. Skatīt: Santomes un Prinsipi karogs. Encyclopædia Britannica raksts (angliski) Santomes un Prinsipi karogs Flags of the World (angliski)