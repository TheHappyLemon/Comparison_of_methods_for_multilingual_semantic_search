Katažina Toma (poļu: Katarzyna Toma; dzimusi 1985. gada 16. septembrī Čenstohovā) ir Polijas starptautiskā lielmeistare šahā (2012), kas kopš 2018. gada šaha turnīros pārstāv Angliju. 2000. gadā Vislā uzvarējusi Polijas junioru šaha čempionātā U16 vecuma grupā. Pēc gada Bžegdolnī izcīnījusi bronzas medaļu Polijas junioru šaha čempionātā U20 vecuma grupā. 2001. gadā pirmo reizi piedalījusies Polijas sieviešu šaha čempionāta finālā. Kopš junioru šaha turnīru laikiem ir parādījusi sevi kā lieliska ātrā šaha un šaha ātrspēles speciāliste. 2001. gadā Novisadā uzvarējusi Eiropas junioru ātrā šaha čempionātā, kā arī Polijas junioru ātrā šaha čempionātā. Divus gadus pēc kārtas (2000, 2001) bijusi labākā Polijas junioru šaha ātrspēles čempionātā. 2007. gadā kļuvusi par Eiropas vicečempioni ātrajā šahā. Sieviešu lielmeistares normu izpildījusi divos turnīros Frīdekmīstekā (2004, 2007), turnīrā Krakovā (2011), kā arī uzvarot dāmu konkurencē Rīgas starptautiskajā šaha festivālā Rīgas Tehniskās universitātes Open 2011. 2008. gadā izcīnījusi divas zelta medaļas Polijas komandu čempionātā šahā Ribņikas pilsētas komandas sastāvā. 2014. gadā izcīnījusi 2. vietu Blumfonteinas šaha turnīrā South African Open. Pārstāvējusi Polijas un Anglijas komandas Eiropas komandu šaha čempionātos, kuros piedalījusies 3 reizes (2011, 2013, 2019). Komandu vērtējumā izcīnījusi sudraba (2011) medaļu. Par panākumiem turnīros FIDE 2003. gadā Tomai piešķīra starptautiskās meistares (WIM), bet 2012. gadā - starptautiskās lielmeistares (WGM) nosaukumu. 2014. gadā kļuvusi par FIDE treneri un Trumsē bijusi Dienvidāfrikas republikas sieviešu šaha izlases trenere 41. šaha olimpiādē. Transfers in 2018 «Polish Junior Championship to 16 and 18 years, 2000». Arhivēts no oriģināla, laiks: 2007. gada 30. septembrī. Skatīts: 2017. gada 8. martā. «Polish Junior Championships U-20, 2001». Arhivēts no oriģināla, laiks: 2016. gada 4. martā. Skatīts: 2017. gada 8. martā. Title Applications (WGM): Toma, Katarzyna OlimpBase :: Polish Team Chess Championship :: Katarzyna Toma GM Merab Gagunashvili Claims South African Open 2014 OlimpBase :: European Women's Team Chess Championship :: Katarzyna Toma Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)