Semjuels Šepards Rodžerss III (angļu: Samuel Shepard Rogers III; dzimis 1943. gada 5. novembrī, miris 2017. gada 27. jūlijā) bija amerikāņu aktieris, dramaturgs, rakstnieks, režisors un scenārists. Šepards tiek uzskatīts par vienu no visizcilākajiem savas paaudzes amerikāņu dramaturgiem. Savas karjeras laikā sarakstījis 58 lugas, kā arī vairākus īsos stāstus, esejas un memuārus. Saņēmis Pulicera balvu par 1979. gada lugu Buried Child, kā arī nominēts Amerikas Kinoakadēmijas balvai kategorijā "Labākais aktieris otrā plāna lomā" par filmu The Right Stuff (1983). Par scenāriju Vima Vensersa filmai "Parīze, Teksasa" (1984) Šepardu nominēja BAFTA kino balvai kategorijā "Labākais adaptētais scenārijs". Bijis arī viens no scenāristiem Mikelandželo Antonioni filmai Zabriskie Point (1970). Šepards atveidojis lomas tādās filmās kā "Debesu dienas" (Days of Heaven, 1978), "Dzelzs magnolijas" (Steel Magnolias, 1989), "Indiāņa sirds" (Thunderheart, 1992), "Pelikānu lieta" (1993), "Solījums" (The Pledge, 2001), "Zobenzivs" (Swordfish, 2001), "Melnais vanags notriekts" (Black Hawk Down, 2001), "Atmiņu klade" (2004), "Džesija Džeimsa slepkavība no gļēvuļa Roberta Forda rokas" (2007), "Brāļi" (Brothers, 2009), "Kazino aplaupīšana" (Killing Them Softly, 2012), "Slepenā mītne" (2012), "Mads" (2012), "Augusts: Osedžas zeme" (2013), Out of the Furnace (2013) un Midnight Special (2016). Ross Wetzsteon. «The Genius of Sam Shepard». New York, 1984-11-11. Skatīts: 2024-02-06. Vikikrātuvē par šo tēmu ir pieejami multivides faili. Skatīt: Sems Šepards. IMDb profils (angliski) Internet Broadway Database profils (angliski) AllMovie profils (angliski)