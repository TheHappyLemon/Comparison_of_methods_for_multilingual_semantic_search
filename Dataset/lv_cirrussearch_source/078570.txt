Šis raksts ir par pilsētu Ukrainā. Par pilsētu Krievijā skatīt rakstu Doņecka (Krievija). Donecka (ukraiņu: Донецьк) ir pilsēta Ukrainas austrumos pie Kaļmiusas upes. Doneckas apgabala un Doneckas rajona centrs. Neformālā akmeņogļu ieguves rajona Donbasa galvaspilsēta. Liels rūpniecības centrs. Donecka ir viens no Ukrainas krievu minoritātes centriem. Kaut arī formāli pilsētas iedzīvotāju lielākā daļa ir ukraiņi, Doneckā dominē krievu valoda. Donecku 1869. gadā dibinājis velsiešu uzņēmējs Džons Hjūzs (John Hughes). Viņa uzvārds krievu valodā ir Юз (Juz), no kā Doneckas senais nosaukums Juzovka. Hjūzs dibināja metalurģisko rūpnīcu kazaku ciema Aleksandrovas vietā, un 1874. gadā šeit tiek iegūts pirmais čuguns. Visai strauji Juzovka un Donbass kļuva par vienu no Krievijas smagās rūpniecības centriem. 1924. gadā Juzovku pārdēvēja par Staļinu (Сталино). Otrā pasaules kara laikā pilsētu gandrīz pilnīgi nopostīja, un pēckara gados atjaunoja ar tā laika tipisku apbūvi. 1961. gada pilsētu pārdēvēja par Donecku — Doņecas upes vārdā. Kopš 2014. gada aprīļa Donecka un tās apkārtne ir Ukrainas armijas un prokrievisko separātistu sadursmju vieta Donbasa karā, atrodoties prokrievisko separātistu kontrolē. Kara laikā iznīcināta Doneckas starptautiskā lidosta. Doneckā dzimuši: Anatolijs Fomenko (Анатолий Фоменко) (1945) — matemātiķis un vēsturnieks Marija Cviguna (Марина Цвигун) (1960) — sektante Rinats Ahmetovs (Ринат Ахметов) (1966) — uzņēmējs Aleksandrs Zaharčenko (Александр Захарченко) (1976–2018) — separātistu līderis, starptautiski neatzītās Doneckas tautas republikas vadītājs Olga Saladuha (Ольга Саладуха) (1983) — vieglatlēte Vikikrātuvē par šo tēmu ir pieejami multivides faili. Skatīt: Donecka. Encyclopædia Britannica raksts (angliski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas Austrumeiropā raksts (angliski) Austrumeiropas enciklopēdijas raksts (vāciski) https://www.citypopulation.de/en/ukraine/cities/. Arta Skuja. «Vairāku Ukrainas pilsētu nosaukumi latviešu valodā turpmāk jāraksta citādi». Latvijas radio, 19.10.2017. Skatīts: 6.05.2019. Uldis Ķezberis. «Donecka separātistu nagos». Diena, 8.04.2014. Skatīts: 7.04.2019.