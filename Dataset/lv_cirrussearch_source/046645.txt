2018. gada Eiropas čempionāts cīņas sportā notika no 2018. gada 30. aprīļa līdz 6. maijam Krievijas pilsētā Kaspijskā. Cīkstoņi sacentās Ali Alijeva sporta pilī. Katrā svara kategorijā cīkstonis par izcīnīto 1. vietu komandai deva 25 punktus, 2. vietu — 20 punktus, 3.—4. vietu — 15 punktus, 5.—6. vietu — 10 punktus, 7. vietu — 8 punktus, 8. vietu — 6 punktus, 9. vietu — 4 punktus, 10. vietu — 2 punktus. Eiropas čempionātā no Latvijas piedalījās seši cīkstoņi: brīvajā cīņā vīriešiem — Alberts Jurčenko (74 kg) un Alans Amirovs (79 kg); grieķu-romiešu cīņā — Aleksandrs Jurkjans (67 kg) un Ņikita Masjuks (72 kg); brīvajā cīņā sievietēm — Karolīna Tjapko (53 kg) un Laura Skujiņa (68 kg). «Arhivēta kopija». Arhivēts no oriģināla, laiks: 2020. gada 15. februārī. Skatīts: 2020. gada 15. februārī. «TJAPKO PIEDZĪVO VĒL VIENU ZAUDĒJUMU UN NOSLĒDZ EIROPAS ČEMPIONĀTU BRĪVAJĀ CĪŅĀ». http://sportacentrs.com. Skatīts: 2019-06-03. EM 2018