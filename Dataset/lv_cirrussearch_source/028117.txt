SKS 43. ekspedīcija (Экспедиция МКС-43; Expedition 43 jeb ISS-43) bija Krievijas, ASV un Eiropas kosmonautu pastāvīgā ekspedīcija Starptautiskajā kosmosa stacijā (SKS) no 2015. gada marta līdz jūnijam. Sākotnēji 3. lidojuma inženiera vieta bija paredzēta Jurijam Lončakovam, bet 2013. gada septembrī viņš atstāja kosmonautu vienību, saņemot darba piedāvājumu Gazprom. 2015. gada 27. maijā ar stacijas manipulatoru Canadarm2, kuru vadīja no zemes, Permanent Multipurpose Module tika pārvietots no Unity moduļa uz Tranquility moduļa priekšējo pieslēgvietu. Tas tika darīts, lai atbrīvotu vietu, kur nākotnē varēs piekabināt ASV komerciālos kosmosa kuģus. Dažas dienas pirms kosmosa kuģa Sojuz TMA-15M atgriešanās uz zemes, 9. jūnijā 15:32 UTC, veicot SKS un kosmosa kuģa tuvošanās un saslēgšanās sistēmas Kurs plānveida testēšanu, negaidīti iedarbojās Sojuz dzinēji, kuri nostrādāja aptuveni minūti. Tas gan negatīvi neietekmēja stacijas un kosmosa kuģa darbību, bet stacijas kompleksa stāvoklis orbītā nedaudz izmainījās. Module Relocated Prepping Station for Commercial Crew Mark Garcia, NASA, 2015-05-27 http://lenta.ru/news/2015/06/09/iss/ Лента.Ру, 2015-06-09 43. ekspedīcija NASA mājas lapā (angliski) 42./43. ekspedīcija Energija mājas lapā Arhivēts 2015. gada 3. aprīlī, Wayback Machine vietnē. (krieviski) 43./44. ekspedīcija Energija mājas lapā Arhivēts 2015. gada 2. aprīlī, Wayback Machine vietnē. (krieviski)