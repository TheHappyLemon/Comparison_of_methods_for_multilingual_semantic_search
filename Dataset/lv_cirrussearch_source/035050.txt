Bratislavas pils (slovāku: Bratislavský hrad, vācu: Pressburger Schloss, ungāru: Pozsonyi Vár) ir galvenā pils Slovākijas galvaspilsētā Bratislavā. Pils ir monumentāla taisnstūra celtne ar četriem stūra torņiem, tā atrodas uz izolēta kalna Mazajos Karpatos, Donavas upes krastā, Bratislavas pilsētas vidienē. Sakarā ar tās lielumu un atrašanās vietu tā gadsimtiem ilgi ir bijusi pilsētas dominējošais elements. Bratislavas pils attēlota uz 10, 20 un 50 Slovākijas eiro centu monētām. No pils atrašanās vietas paveras lielisks skats uz Bratislavu, saulainā laikā var redzēt daļu Austrijas un Ungārijas teritorijas. Par pili stāsta vairākas leģendas un mīti. Pils būvniecība sākās 9. gadsimtā un pašreizējā veidolā tā pabeigta 18. gadsimtā. No 1956. līdz 1964. gadam notika pils pārbūve un rekonstrukcija. No 1581. līdz 1783. gadam pils bija Ungārijas Karalistes galvenā pils Pilij ir četri vārti: Zigismunda vārti — atrodas pils dienvidaustrumos un ir vislabāk saglabājušies oriģinālie vārti pilī. Tie celti 15. gadsimtā; Vīnes vārti — atrodas pils dienvidrietumos, celti 1712. gadā; Nikolasa vārti — atrodas pils ziemeļaustrumos, celti 16. gadsimtā; Leopolda vārti. Vikikrātuvē par šo tēmu ir pieejami multivides faili. Skatīt: Bratislavas pils. Oficiālā tīmekļa vietne