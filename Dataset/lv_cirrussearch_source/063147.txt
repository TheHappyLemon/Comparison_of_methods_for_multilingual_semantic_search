Bordena sala (angļu: Borden Island) ir Kanādai piederoša neapdzīvota sala Kanādas Arktiskajā arhipelāgā. Administratīvi lielākā rietumu daļa pieder Ziemeļrietumu Teritorijām, bet mazākā austrumu daļā — Nunavutas teritorijai. Sala izvietojusies Kanādas Arktiskā arhipelāga ziemeļrietumos. Ietilpst Perija salu grupā, kas savukārt pieder Karalienes Elizabetes salu grupai. 18 km platais Vilkinsa šaurums dienvidos to atdala no Makenzi Kinga salas. Austrumos krastus apskalo Prinča Gustava Ādolfa jūra, bet rietumos un ziemeļos — Ziemeļu Ledus okeāns. Valda arktiska tuksneša klimats. Salu 1916. gadā atklāja kanādiešu polārpētnieks Vilhjalmurs Stefansons, bet noturēja to par vienotu zemes masīvu ar Makenzi Kinga salu. Salas atdalošo Vilkinsa šaurumu atklāja tikai 1947. gadā Kanādas Gaisa spēku apsekošanas lidojumā. Sala nosaukta par godu Kanādas premjerministram (1911—1920) Robertam Bordenam. The Atlas of Canada. Sea Islands Canadian Geographical Names Database (CGNDB). Borden Island «Mackenzie King Island | The Canadian Encyclopedia». www.thecanadianencyclopedia.ca. Skatīts: 2021. gada 19. septembris. Thomson, Don W., Skyview Canada: A Story of Aerial Photography in Canada, R.B.W. Ltd: Ottawa, Canada, 1975, p. 130 «Canadian Leaders - Sir Robert Borden». Canada and the First World War. Skatīts: 2021. gada 19. septembris. Vikikrātuvē par šo tēmu ir pieejami multivides faili. Skatīt: Bordena sala. International Map of the World 1:1,000,000 Ballantyne Strait NT-8/9/10/11/12 International Map of the World 1:1,000,000 Belcher Channel NT-12/13/14/15/16