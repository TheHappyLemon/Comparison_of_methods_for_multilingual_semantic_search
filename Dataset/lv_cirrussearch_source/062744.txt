Sēčeņi ķēžu tilts (ungāru: Széchenyi lánchíd) ir ķēžu tilts pār Donavu Ungārijas galvaspilsētā Budapeštā, kas savieno pilsētas Budas un Peštas daļas. Viens no pilsētas simboliem. Pēc tilta atklāšanas 1849. gadā tas bija pirmais pastāvīgais tilts pār Donavu mūsdienu Ungārijas teritorijā. Tilta Budas (rietumu) krastā atrodas Budas pils funikulers un Nulles kilometra akmens, bet Peštas (austrumu) krastā — Ungārijas Zinātņu akadēmijas ēka. Tiltu projektējis angļu inženieris Viljams Klārks (William Tierney Clark, 1783—1852) un tas tika uzcelts skotu inženiera Adama Klārka (Adam Clark/Clark Ádám, 1811—1866) vadībā. Nosaukts ungāru valsts darbinieka Ištvāna Sēčeņi (István Széchenyi, 1791—1860) vārdā, kas bija tilta būvniecības atbalstītājs. Otrā pasaules kara laikā 1945. gada 18. janvārī tiltu uzspridzināja vācu karaspēks, atjaunots 1949. gadā. Vikikrātuvē par šo tēmu ir pieejami multivides faili. Skatīt: Ķēžu tilts. Encyclopædia Britannica raksts (angliski) structurae.net