Kaluša (ukraiņu: Калуш) ir pilsēta Ukrainas rietumos, Ivanofrankivskas apgabalā. Rakstos pirmoreiz minēta 1437. gadā Polijas sastāvā. Vēsturisks sāls ieguves centrs. Pēc Polijas Pirmās dalīšanas 1772. gadā pilsētu iekļāva Austrijas impērijā (Austroungārijā) kur tā atradās līdz Pirmā pasaules kara beigām. Pēc Pirmā pasaules kara Kaluša iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā, un Kaluša tika iekļauta Ukrainas PSR. No 1941. līdz 1944. gadam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Pilsēta ievērojams ķīmiskās rūpniecības centrs. Šeit atrodas Krievijas kompānijai "Lukoil" daļēji piederošais ķīmiskais uzņēmums "Karpatnaftohim" (ražo vinilhlorīdu, nātrija hidroksīdu, polietilēnu, propilēnu, benzolu u.c. savienojumus). Kalušas cauruļu rūpnīcā ražo plastmasas caurules. Apkaimē silvinīta atradnes. Kaluša ir cīkstoņa Vasiļa Fedorišina (Василь Федоришин, 1981) dzimtā pilsēta. Ukrainas iedzīvotāju skaits 2019. gada 1. janvārī; pārbaudes datums: 25 jūnijs 2019. Vikikrātuvē par šo tēmu ir pieejami multivides faili. Skatīt: Kaluša. Encyclopædia Britannica raksts (angliski) Ukrainas Interneta enciklopēdijas raksts (angliski) Krievijas Lielās enciklopēdijas raksts (krieviski) Karpatnaftohim (ukrainiski)(krieviski) Kalušas cauruļu rupnīca Arhivēts 2014. gada 14. jūlijā, Wayback Machine vietnē. (ukrainiski)(krieviski)(angliski)