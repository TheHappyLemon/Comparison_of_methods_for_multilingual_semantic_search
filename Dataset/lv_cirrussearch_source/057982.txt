Kihnu bāka (igauniski - Kihnu tuletorn, zviedriski - Fyrtornet på Kynö) atrodas uz Kihnu salas Baltijas jūrā, Kihnu salas dienviddaļā. Bāka sāka darboties 1865. gadā. Bākas tornis izgatavots Anglijā. To, izjauktu pa daļām, pārveda uz salu un samontēja uz vietas Kihnu bāka ir 28 m augsta. Bākas tornis ir no čuguna, stiprināts kniedējot. Bākai ir laterna un galerija. Bākas tornis ir balts, laterna sarkana. Bākas gaismas elements atrodas 29 m virs jūras līmeņa. Gaisma balta vai sarkana, atkarībā no virziena, kādā skatās (1,5 s deg, 1,5 s pārtraukums, 1,5 s deg, 7,5 s pārtraukums). Baltā gaisma redzama 11 jūras jūdžu attālumā, sarkanā gaisma — 7 jūras jūdžu attālumā. Bāka darbojas visu gadu diennakts tumšajā laikā. Vikikrātuvē par šo tēmu ir pieejami multivides faili. Skatīt: Kihnu bāka.