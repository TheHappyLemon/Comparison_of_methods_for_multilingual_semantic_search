Oskars Antonio Ramiress Ernandess (spāņu: Óscar Antonio Ramírez Hernández; dzimis 1964. gada 8. decembrī) ir Kostarikas futbola treneris un bijušais futbolists, spēlējis pussarga pozīcijā, bijis Kostarikas futbola izlases dalībnieks. Kopš 2015. gada ir Kostarikas izlases galvenais treneris. Oskara Ramiresa klubu karjera pārsvarā bija saistīta ar diviem titulētākajiem Kostarikas klubiem Alajuelense un Saprissa. Pārstāvot šos klubus, viņš astoņas reizes kļuva par Kostarikas čempionu un trīs reizes par CONCACAF Čempionu kausa uzvarētāju. Neilgu laiku spēlēja arī Belén, bet spēlētāja karjeru noslēdza 2000. gadā klubā Guanacasteca. Kostarikas izlasē debitēja 1985. gada februārī draudzības spēlē pret Salvadoru. Izlases sastāvā piedalījies 1990. gada FIFA Pasaules kausa finālturnīrā. Spēlējis arī 1991. gada CONCACAF Zelta kausā un 1997. gada Copa América. Pēdējo spēli izlasē aizvadīja 1997. gada augustā Pasaules kausa kvalifikācijā pret Salvadoru. Kopumā izlases rindās nospēlējis 75 spēles un guvis 6 vārtus. Trenera karjeru sāka 2002. gadā klubā Belén. Vēlāk strādāja kā trenera asistents Saprissa un Kostarikas izlasē. 2010. gadā kļuva par Alajuelense galveno treneri. 2013. gada sākumā amatu atstāja, bet pēc pusgada tajā atgriezās. Ar šo klubu piecas reizes izcīnīja Kostarikas čempiona titulu. 2015. gada augustā kļuva par Paulo Vančopes asistentu Kostarikas izlasē, bet pēc nedēļas Vančope atkāpās un Ramiress tika iecelts par izlases galveno treneri. «Appearances for Costa Rica National Team» (angļu). RSSSF. Skatīts: 2018. gada 5. jūnijā. «Óscar Ramírez, el nuevo seleccionador de Costa Rica». elpais.com (spāņu). 2015. gada 20. augustā. Skatīts: 2018. gada 5. jūnijā. Vikikrātuvē par šo tēmu ir pieejami multivides faili. Skatīt: Oskars Ramiress. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)