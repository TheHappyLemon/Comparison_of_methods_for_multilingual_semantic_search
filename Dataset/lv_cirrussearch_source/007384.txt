Korijs Perijs (angļu: Corey Perry; dzimis 1985. gada 16. maijā) ir profesionāls kanādiešu hokejists, spēlē labās malas uzbrucēja pozīcijā, Kanādas hokeja izlases dalībnieks. Pašlaik (2023) pārstāv NHL klubu Čikāgas "Blackhawks". Perijs ir arī neformālā Trīs zeltu kluba biedrs. 2003. gada NHL draftā "Mighty Ducks" Periju izraudzījās ar kopējo 28. kārtas numuru. Pirms karjeras NHL, viņš pārstāvēja Londonas "Knights" OHL līgā. "Knights" sastāvā viņš aizvadīja labu karjeru, bija viens no komandas līderiem. 2004.—2005. gada sezonā viņa pārstāvētais klubs kļuva par līgas čempioniem. NHL viņš debitēja 2005.—2006. gada sezonā. Jau nākamajā sezonā izcīnīja Stenlija kausu. Divas reizes piedalījies NHL Visu zvaigžņu spēlē (2008, 2011). 2010.—2011. gada NHL sezonā K. Perijs bija viens no regulārās sezonas rezultatīvākajiem spēlētājiem, kā arī sezonā visvairāk vārtus guvušais spēlētājs, par ko saņēma Morisa Rišāra balvu. Sākot ar 2013. gadu Perijs pilda "Ducks" kapteiņa palīga funkcijas. 2019. gadā Perijs kā brīvais aģents pārgāja uz Dalasas "Stars", taču gadu vēlāk pievienojās Monreālas "Canadiens". Kanādas hokeja izlases rindās kļuvis par 2010. un 2014. gada Olimpisko čempionu, kā arī triumfēja 2005. gada Pasaules U20 čempionātā. Eliteprospects profils (angliski) The Internet Hockey Database profils (angliski)