2017. gada Eiropas individuālais šaha čempionāts sievietēm bija šaha turnīrs, kas notika Rīgā no 10. līdz 22. aprīlim 2017. gadā. Latvijas Šaha federācija 18. Eiropas individuālā šaha čempionāta sievietēm rīkošanas tiesības ieguva Eiropas šaha savienības (ECU) Ģenerālajā asamblejā 2016. gada septembrī Azerbaidžānas galvaspilsētā Baku pasaules šaha olimpiādes laikā. Līdz ar sieviešu čempionātu Latvija ieguva tiesības rīkot arī 2018. gada Eiropas čempionātu jauniešiem vecuma grupās no U8 līdz U18. Par Eiropas individuālā šaha čempionāta sievietēm norises vietu bija izvēlēta viesnīca "Radisson Blu Hotel Latvija" (Rīga, Elizabetes iela 55), kur tas notika konferenču centra zāle "Omega". Galvenie organizatori no Latvijas puses bija Latvijas Šaha federācijas prezidents Āris Ozoliņš un turnīra direktors Egons Lavendelis. Turnīra galvenais tiesnesis bija Ašots Vardapetjans (Armēnija). No turnīra tika organizētas interneta tiešraides ar kvalificētu šahistu komentāriem. Partiju translācijas notika arī blakus turnīra zālei, kas saskaņā FIDE stingrajiem noteikumiem bija slēgta skatītājiem. Turnīrs risinājās pēc Šveices sistēmas 11 kārtās ar apdomas laiku 90 minūtes pirmajiem 40 gājieniem plus 30 minūtes atlikušajai partijai, pievienojot 30 sekundes par katru izdarīto gājienu. Katra kārta sākās 15:00, izņemot pēdējo kārtu, kas sākās 11:00. Turnīra vienīgā brīvdiena bija 18. aprīlī pēc 7. kārtas. Turnīra kopējais balvu fonds bija 70000 euro, kurš tika sadalīts starp pirmajām 20 vietām (1. vieta - 12000 euro, 2. vieta - 10000 euro, 3. vieta - 8000 euro... 20. vieta - 1000 euro). Pirmās 14 vietas iekļuva nākamajā Pasaules sieviešu šaha čempionātā pēc izslēgšanas sistēmas. Ja viena vai vairākas dalībnieces noslēgumā ieguva vienādu punktu skaitu, tad augstāko vietu noteica pēc sekojošiem kritērijiem (A-E): A - rezultāti savstarpējās partijās (piemērojams tikai tad, ja visas iesaistītās spēlētājas ir aizvadījušas savstarpējas partijas); B - uzlabotais Buholca koeficients; C - Buholca koeficients; D - lielāks vidējais pretinieku Elo reitings; E - lielākais uzvaru skaits. Turnīrā piedalījās 144 dalībnieces no 33 valstīm. Sakarā ar Bulgārijas Šaha federācijas izslēgšanu no Eiropas šaha savienības, visas Bulgārijas šahistes turnīrā pārstāvēja Eiropas šaha savienību. 1. kārta - 49 dalībnieces uzvarēja savu pirmo partiju, to skaitā arī vadošā Latvijas pārstāve Ilze Bērziņa, kas uzvarēja citu Latvijas šahisti Madaru Golstu. Viņa arī bija vienīgā no 17 Latvijas pārstāvēm, kas pirmajā kārtā guva uzvaru. Vēl tikai Elīna Otikova spēlēja neizšķirti, bet pārējās Latvijas šahistes zaudēja. 2. kārta - 12 dalībnieces izcīnīja arī otro uzvaru un kļuva par līderēm ar 2 punktiem. Ilze Bērziņa nospēlēja neizšķirti ar Jolantu Zavadzku, bet no Latvijas pārstāvēm uzvaras izcīnīja Ingūna Erneste, Agnese Līckrastiņa un Renāte Vidruska. 3. kārta - Pēc uzvaras pār Petru Papu par vienīgo līderi ar 3 punktiem kļuva Nana Dzagnidze, no viņas par puspunktu atpalika uzreiz 25 dalībnieces, tajā skaitā arī Ilze Bērziņa pēc uzvaras pār Stavrulu Colakidu. 4. kārta - Nana Dzagnidze nospēlēja neizšķirti ar Mariju Muzičuku, un viņu panāca vēl piecas dalībnieces. Sešām līderēm bija pa 3½ punktiem. Ilze Bērziņa nospēlēja neizšķirti ar Elinu Danieljanu. 5. kārta - Līderu savstarpējās cīņās vienīgo uzvaru guva Aleksandra Gorjačkina, kura arī kļuva par vienīgo līderi ar 4½ punktiem. Pirmo zaudējumu cieta Ilze Bērziņa, kas piekāpās Belai Hotenašvili. 6. kārta - Aleksandra Gorjačkina neizmantoja savas iespējas partijā pret Katerinu Lagno, un viņu pēc uzvaras pār Jekaterinu Ataliku panāca Nana Dzagnidze. Abām līderēm bija pa 5 punktiem. Ilze Bērziņa izglābās partijā pret Natāliju Pogoņinu, bet kopumā 17 Latvijas pārstāves šajā kārtā guva 8½ punktus, kas bija viņu labākais kopējais sasniegums kopš turnīra sākuma. Ilzei Bērziņai pēc šīs kārtas bija 3½ punkti, bet otrai labākajai Latvijas pārstāvei Agnesei Līckrastiņai - 3 punkti. 7. kārta - Abu līderu Aleksandras Gorjačkinas un Nanas Dzagnidzes savstarpējā partija beidzās ar īsu neizšķirtu, un viņas panāca Elina Danieljana un Darja Pustovoitova. Līderu kvartetam bija pa 5½ punktiem. Ilze Bērziņa spēlēja neizšķirti ar Martu Mihnu. No mājiniecēm pie uzvarām tika Linda Krūmiņa un Renāte Vidruska, bet Agnese Līckrastiņa cieta zaudējumu. 8. kārta - Līderu cīņās Nana Dzagnidze uzvarēja Elīnu Danieljanu, bet Aleksandra Gorjačkina - Darju Pustovoitovu. Pēc šīs kārtas Nanai Dzagnidzei un Aleksandrai Gorjačkinai bija pa 6½ punktiem, bet tuvākajām sekotājām Marijai Muzičukai, Alinai Kašlinskai, Monikai Socko un Hoangai Thaņai Čangai pa 6 punktiem. No Latvijas šahistēm Ilze Bērziņa nospēlēja neizšķirti ar Sāru Holtu, bet Elīna Otikova uzvarēja Ingūnu Ernesti. Ilze Bērziņai pēc šīs kārtas bija 4½ punkti, Elīnai Otikovai - 3½ punkti, bet Agnesei Līckrastiņai, Linda Krūmiņai un Renātei Vidruskai pa 3 punktiem. 9. kārta - Līderu cīņas pārsvarā beidzās neizšķirti, un Nana Dzagnidze un Aleksandra Gorjačkina palika turnīra tabulas galvgalī ar 7 punktiem. Aiz abām līderēm sekoja nu jau sešas šahistes ar 6½ punktiem - Elina Danieljana, Alina Kašlinska, Marija Muzičuka, Elizabete Pēca, Monika Socko un Hoanga Thaņa Čanga. Ilze Bērziņa zaudēja Karinai Ščepkovskai, un viņai pēc šīs kārtas palika 4½ punkti. Elīnai Otikovai, Linda Krūmiņai un Renātei Vidruskai bija pa 4 punktiem. 10. kārta - Nana Dzagnidze uzvarēja Moniku Socko un kļuva par vienīgo līderi ar 8 punktiem, kamēr Aleksandra Gorjačkina nospēlēja neizšķirti ar Hoangu Thaņu Čangu un atpalika no līderes par puspunktu. Vēl divpadsmit šahistes dalīja 3.-14. vietu ar 7 punktiem. No Latvijas pārstāvēm Ilzei Bērziņai pirms pēdējās kārtas bija 5 punkti, Renātei Vidruskai - 4½, bet Elīnai Otikovai, Agnesei Līckrastiņai un Linda Krūmiņai pa 4 punktiem. 11. kārta - Pēdējā kārtā Nana Dzagnidze nospēlēja neizšķirti ar Natāliju Pogoņinu, bet Aleksandra Gorjačkina neuzvarēja Elizabeti Pēcu. Tādējādi Nana Dzagnidze ar 8½ punktiem kļuva par Eiropas čempionāta uzvarētāju, bet Aleksandru Gorjačkinu panāca Alisa Gaļļamova, kas pēdējā kārtā pieveica Alinu Kašlinsku. Abām bija 8 punkti, bet pēc papildu rādītājiem Gorjačkinai pienācās sudrabs, bet Gaļļamovai - bronza. Ilze Bērziņa ar 5½ saglabāja labāko rezultātu starp Latvijas šahistēm. Renātei Vidruskai bija 4½, bet pa 4 punktiem ieguva Elīna Otikova, Linda Krūmiņa, Agnese Līckrastiņa, Margarita Parhomenko, Ingūna Erneste, Madara Golsta un Rebeka Atte. Latvijas šahistēm pieticīgi rezultāti Eiropas čempionāta pirmajā dienā ChessPro. Чемпионат Европы среди женщин, 1-й тур Bērziņa otrajā kārtā nospēlē neizšķirti ar spēcīgo polieti Zavadzku ChessPro. Чемпионат Европы среди женщин, 2-й тур Bērziņa uzvar talantīgo grieķieti Colakidu; pēc trim kārtām tikai viena līdere ChessPro. Чемпионат Европы среди женщин, 3-й тур Bērziņa nospēlē neizšķirti; pēc ceturtās kārtas sešas līderes ChessPro. Чемпионат Европы среди женщин, 4-й тур Par čempionāta līderi kļuvusi talantīgā krieviete Gorjačkina ChessPro. Чемпионат Европы среди женщин, 5-й тур Latvijas šahistes sestajā kārtā gūst līdz šim lielāko punktu skaitu ChessPro. Чемпионат Европы среди женщин, 6-й тур Pirms vienīgās brīvdienas izveidojas četru spēlētāju vadība ChessPro. Чемпионат Европы среди женщин, 7-й тур Iepriekšējās līderes atgriežas Eiropas čempionāta šahā sievietēm vadībā ChessPro. Чемпионат Европы среди женщин, 8-й тур Visas līderes cīnās neizšķirti; Bērziņa cieš neveiksmi ChessPro. Чемпионат Европы среди женщин, 9-й тур Gruzijas šahiste Dzagnidze tuvojas triumfam Eiropas čempionātā ChessPro. Чемпионат Европы среди женщин, 10-й тур «Gruzijas šahiste Dzagnidze kļūst par Rīgā notikušā Eiropas čempionāta uzvarētāju». Arhivēts no oriģināla, laiks: 2020. gada 5. augustā. Skatīts: 2017. gada 22. aprīlī. ChessPro. Чемпионат Европы среди женщин, 11-й тур Закрытие женского чемпионата Европы в Риге (Рига, 22.04.2017) Vietu sadalījuma koeficienti: TB1 - rezultāti savstarpējās partijās, TB2 - uzlabotais Buholca koeficients, TB3 - Buholca koeficients Performances reitings Kārtas rezultātā pirmais skaitlis apzīmē pretinieka numuru, otrais burts figūru krāsu (w - baltie, b - melnie), trešais skaitlis - partijas rezultātu European Individual Women's Chess Championship 2017. Atjaunināts: 2017. gada 22. aprīlī 2017. gada Eiropas individuālā šaha čempionāta sievietēm oficiālā vietne European Individual Women Chess Championship 2017 2017. gada Eiropas individuālais šaha čempionāts sievietēm vietnē chess-results.com European Individual Championship (Women) (2017) 2017. gada Eiropas individuālais šaha čempionāts sievietēm vietnē chessgames.com