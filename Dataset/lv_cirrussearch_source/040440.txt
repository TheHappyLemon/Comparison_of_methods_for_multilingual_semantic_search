Karloss IV un viņa ģimene ir spāņu gleznotāja Fransisko Gojas eļļas krāsas glezna uz audekla. Goja darbu pie gleznas uzsāka 1800. gadā, īsi pēc tam, kad Goja kļuva par galveno galma gleznotāju, un pabeidza to 1801. gada vasarā. Tajā reālā mērogā attēlots Karloss IV un viņa ģimene, tērpušies dārgās drānās un rotaslietās. Glezna tika veidota pēc līdzības ar Djego Velaskuesa gleznu "Galminieces", karaliskos tēlus izvietojot dabīgā un ticamā vidē. Glezna atrodas Prado muzejā Madridē. Karaliskā ģimene acīmredzot ir ieradusies mākslinieka studijā; pašu Goju var redzēt pa kreisi, lūkojoties uz skatītāju. Tāpat kā "Galminiecēs", mākslinieks ir parādīts strādājot pie audekla, no kura redzama tikai aizmugure; taču Velaskesa atmosfēriskā un siltā pils interjera perspektīva Gojas darbā nomainīta ar Pjēra Gasjē vārdiem, "nenovēršamu nosmakšanu", jo karaliskā ģimene attēlota uz skatuves, ar seju pret publiku, kamēr mākslinieks ēnā smīn un saka: "Skaties uz viņiem un vērtē pats!'" Glezna bija iekļauta 1814. gada Madrides karaliskās pils inventārā, bet 1824. gadā nonāca Prado muzejā. Grūtāk pamanāmais vīrietis fonā ēnās pa kreisi ir pats Goja (2). Pārējie, no kreisās uz labo: (1) Karloss Marija Isidro (1788–1855) – karaļa otrais dēls (3) nākamais Fernando VII (1784–1833) – karaļa pirmais dēls (4) Marija Hosefa (1744–1801) – karaļa māsa (5) Fernando topošā sieva – gleznas tapšanas laikā nebija zināms, kura tā būs; (6) Marija Izabella (1789–1848) – karaļa meita (7) Marija Luisa no Parmas (1751–1819) – karaļa sieva (8) Fransisko de Paula (1794–1848) – karaļa jaunākais dēls (9) Karloss IV (1748–1819) – karalis (10) Dons Antonio Paskvals (1755–1817) – karaļa brālis (11) Karlota Hoakina (1775–1830, redzama tikai daļa galvas) – karaļa vecākā meita (12) Dons Luiss de Parma (1773–1803) – karaļa znots (14) viņa sieva Marija Luisa (1782–1824) – karaļa meita, kura tur (13) viņu bērnu Karlosu Luisu (1799–1883), nākamais Parmas hercogs. https://beckchris.wordpress.com/visual-arts/art-history-101-part-iv-1800-present/; Make Lists, Not War; pārbaudes datums: jūnijs 2020. https://www.museodelprado.es/en/the-collection/art-work/the-family-of-carlos-iv/f47898fc-aa1c-48f6-a779-71759e417e74; pārbaudes datums: 30 oktobris 2016. Q59676414. https://www.museodelprado.es/en/the-collection/art-work/the-family-of-carlos-iv/f47898fc-aa1c-48f6-a779-71759e417e74; pārbaudes datums: 8 decembris 2018. «The Family of Carlos IV - The Collection - Museo Nacional del Prado». www.museodelprado.es. Skatīts: 2017-11-21. Gassier (1995), 69–73 Gassier (1989), 66 Carlos IV de España con su familia at arteHistoria.com[novecojusi saite] Edward J. Olszewski – Exorcising Goya's "The Family of Charles IV" Buchholz, Elke Linda. Francisco de Goya. Cologne: Könemann, 1999. ISBN 3-8290-2930-6 Gassier, Pierre. Goya. Rizzoli International Publications, 1989. ISBN 0-8478-1108-5 Gassier, Pierre. Goya: Biographical and Critical Study. New York: Skira, 1995. 69–73 Davies, Denny, Hofrichter, Jacobs, Roberts, Simon. Janson's History of Art. Prentice Hall, London, 2011. 824–825. ISBN 0-205-68517-X Vikikrātuvē par šo tēmu ir pieejami multivides faili. Skatīt: Karloss IV un viņa ģimene.