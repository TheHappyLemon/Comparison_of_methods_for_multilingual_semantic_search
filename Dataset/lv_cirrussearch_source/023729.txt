Sjanno (baltkrievu: Сянно) jeb Senno (krievu: Сенно) ir pilsēta Baltkrievijā, Vitebskas apgabalā, Sjanno rajona centrs. Rakstos pirmoreiz minēta 1442. gadā. Ietilpa Lietuvas lielkņazistē. No 17. gadsimta pirmās puses - Sapehu dzimtas īpašumā. No 18. gadsimta otrās puses - Ogiņsku dzimtas īpašumā. Pilsēta pievienota Krievijai pēc Polijas Pirmās dalīšanas 1772. gadā. No 1924. gada Baltkrievijas PSR sastāvā. Otrā pasaules kara laikā no 1941. gada 9. jūlija līdz 1944. gada 25. jūnijam - vācu okupācijā. Pilsētas apkārtnē kara sākumā notika viena no lielākajām tanku kaujām (t.s. Ļepjeļas pretuzbrukums), kurā padomju karaspēks cieta ievērojamus zaudējumus. Holokaustā tika iznīcināti gandrīz visi pilsētas ebreji (1939. gadā to bija 24,53% no pilsētas iedzīvotājiem). Q125194897. Vikikrātuvē par šo tēmu ir pieejami multivides faili. Skatīt: Sjanno. Sjanno vietnē "Baltkrievijas globuss" (krieviski)