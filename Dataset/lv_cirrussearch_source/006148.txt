Kevins Veslijs Lavs (angļu: Kevin Wesley Love; dzimis 1988. gada 7. septembrī Santamonikā, Kalifornijas štatā, ASV) ir amerikāņu basketbolists, spēlē spēka uzbrucēja un centra pozīcijās. Bijis ASV basketbola izlases dalībnieks. 2023. gadā pārstāv Nacionālās basketbola asociācijas (NBA) klubu Maiami "Heat", bet lielāko karjeras daļu aizvadījis Klīvlendas "Cavaliers". K. Lavs ir 2016. gada NBA čempions "Cavaliers" sastāvā, kā arī olimpisko spēļu un Pasaules kausa turnīra uzvarētājs ASV izlases sastāvā. K. Lava tēvs Stens Lavs arī ir bijis profesionāls basketbolists, četras sezonas spēlējis NBA un ABA, kopā nospēlējot vairāk par 200 spēlēm. 2008. gada NBA draftā K. Lavu izraudzījās Memfisas "Grizzlies" ar kopējo piekto kārtas numuru. Uzreiz pēc drafta plašā maiņas darījumā viņš tika aizmainīts uz Minesotas "Timberwolves". Savā debijas sezonā NBA viņš tika iekļauts simboliskajā debitantu otrajā izlasē. K. Lavs kļuva par vienu no labākajiem atlēkušo bumbu vācējiem līgā. 2011. gada 13. martā zaudējumā pret Goldensteitas "Warriors" viņš pārtrauca savu 53 spēļu ilgo double-double rekordsēriju, kas bija lielākais spēļu skaits pēc kārtas ar gūto double-double pēc ABA un NBA apvienošanās 1976. gadā. 2010.—2011. gada sezonā viņš tika atzīts par līgas progresējušāko spēlētāju, tāpat viņš bija šīs sezonas visvairāk atlēkušās bumbas vidēji spēlē savākušais spēlētājs. "Timberwolves" sastāvā kopumā aizvadījis sešas sezonas, 2014. gada augustā plašā trīs komandu maiņas darījumā K. Lavs nokļuva Klīvlendas "Cavaliers". "Cavaliers" sastāvā spēlēja 9 sezonas, kļūdams par 2016. gada NBA čempionu komandā, kur viņš bija trešais svarīgākais spēlētājs aiz Lebrona Džeimsa un Kairija Ērvinga. 2023. gada 20. februārī K. Lavs noslēdza līgumu ar Maiami "Heat", kas tika pagarināts 6. jūlijā. Kopā ar "Heat" viņš sasniedza savu piekto NBA finālsēriju, ko izdevies paveikt tikai 5 reizes piedaloties NBA izslēgšanas spēlēs. Finālsērijā "Heat" piekāpās 2023. gada NBA čempioniem Denveras "Nuggets". Kopā ar ASV izlasi izcīnīja uzvaru 2010. gada Pasaules čempionātā un 2012. gada vasaras olimpiskajās spēlēs. «Kevin Love's double-double streak ends at 53 in Wolves' loss against Warriors». ESPN.com. Associated Press. 2011. gada 13. marts. "Warriors" pārtrauc Lova "double-double" sēriju; "Celtics" ielaiž tikai 56 punktus Par visvairāk progresējušo basketbolistu NBA atzīts Lavs, sportacentrs.com USA beat hosts Turkey to land first World Championshp title since 1994 (angliski) ASV pēc 16 gadu pārtraukuma triumfē pasaules čempionātā «ASV pēdējā ceturtdaļā ieslēdz aizsardzību un uzvar spāņus». Sportacentrs.com. 2012. gada 12. augustā. Skatīts: 2012. gada 12. augustā. «Kevin Durant, U.S. pull through in final as Spain can't rain on parade». ESPN.go.com. 2012. gada 12. augustā. Skatīts: 2012. gada 12. augustā. Vikikrātuvē par šo tēmu ir pieejami multivides faili. Skatīt: Kevins Lavs. Olympedia profils (angliski) Beach Volleyball Database profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)