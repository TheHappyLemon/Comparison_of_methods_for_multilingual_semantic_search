Fils Kolinss (angļu: Phil Collins; dzimis 1951. gada 30. janvārī Londonā) ir angļu dziedātājs, dziesmu autors, bundzinieks un aktieris, kurš vislabāk zināms kā angļu progresīvā roka grupas Genesis vadošais dziedātājs un bundzinieks. Ieguvis 7 Grammy balvas, kā arī Amerikas Kinoakadēmijas balvu par labāko dziesmu filmai "Tarzāns" (Tarzan, 1999, dziesma You'll Be in My Heart). 20. gadsimta 80. gados Kolinsa singli 3 reizes ieņēma pirmo vietu Apvienotās Karalistes ierakstu pārdošanas reitingu sarakstā, bet 7 reizes viņa singli ierindojušies ASV Billboard Hot 100 topa pirmajā vietā. 1999. gadā Kolinsam piešķirta zvaigzne Holivudas Slavas alejā. Kolinss 2003. gadā uzņemts dziesmu autoru slavas zālē, kā arī 2010. gadā viņš uzņemts rokenrola slavas zālē kā grupas Genesis dalībnieks. «Songwriters Hall of Fane announces 2003 inductees: Phil Collins, Queen, Van Morrison and Little Richard». Songwriters Hall of Fame. Arhivēts no oriģināla, laiks: 2013. gada 8. martā. Skatīts: 2013. gada 24. februārī. «Genesis inducted into hall of fame». The Belfast Telegraph. 2010. gada 16. marts. Vikikrātuvē par šo tēmu ir pieejami multivides faili. Skatīt: Fils Kolinss. Oficiālā tīmekļa vietne (angliski) IMDb profils (angliski) Internet Broadway Database profils (angliski) AllMovie profils (angliski)