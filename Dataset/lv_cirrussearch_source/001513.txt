Kļetņas rajons (krievu: Клетнянский район) ir administratīvā iedalījuma vienība Krievijā, Brjanskas apgabala ziemeļrietumos. Tas robežojas ar Mogiļevas apgabalu (Baltkrievija) un ar Smoļenskas apgabalu ziemeļrietumos, ar Dubrovkas rajonu ziemeļos, Žukovkas un Žirjatinas rajoniem austrumos, ar Počepas rajonu dienvidos, Mgļinas rajonu dienvidrietumos un Suražas rajonu rietumos. Rajona administratīvais centrs ir Kļetņa. Galvenās upes ir Ipute (rajona rietumos), tās kreisā pieteka Nadva un vairākas Nadvas pietekas. Apmēram 80% no rajona platības aizņem meži. Rajons tika izveidots 1929. gadā. Līdz 1937. gadam Kļetņas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Otrā pasaules kara gados Kļetņas rajons kļuva par svarīgu partizānu centru, kur mežos rīkojušās 6 partizānu brigādes. Pēc mūsdienu teritoriālā iedalījuma Kļetņas rajonā ir 1 pilsētas pašvaldība un 5 lauku pašvaldības. Партизанское движение на Брянщине 1941-1943 (krieviski)[novecojusi saite]