Jabhat Fateh al-Sham (JFS) (arābu: جبهة فتح الشام, Jabhat fatḥ ash-Shām — 'Levantes iekarošanas fronte'), līdz 2016. gada 28. jūlijam pazīstamā kā Al-Nusra fronte un Jabhat Al-Nusra (arābu: جبهة النصرة لأهل الشام, Jabhat an-Nuṣrah li-ahli ash-Shām — 'Uzvaras fronte Levantes tautai') ir ANO Drošības padomes un daudzu citu valstu atzīta teroristiska organizācija Sīrijā, kas radīta 2012. gada 23. janvārī kā starptautiskā teroristu tīkla Al-Qaida Sīrijas atzars. 2016. gada 28. jūlijā Al-Nusra fronte atdalījās no Al-Qaida un tika pārsaukta par Jabhat Fateh al-Sham. Jabhat Fateh al-Sham ir iesaistīta Sīrijas pilsoņu karā un sadarbojas ar citiem Sīrijas opozīcijas spēkiem cīņā pret Bašāra al Asada valdību. Jabhat Fateh al-Sham spēki bija viena no ielenktajām grupām Halebas aplenkuma laikā. 2017. gada 28. janvārī apvienojās ar četrām citām kaujinieku grupām un pieņēma nosaukumu Tahrir al-Sham. Al-Qaida Islāma valsts Sīrijas pilsoņu karš «Syria war: Who are Jabhat Fateh al-Sham?» (angliski). BBC. Skatīts: 2016. gada 19. decembrī. «Al-Nusra must either leave Aleppo or be defeated – Russia’s UN envoy» (angliski). Russia Today. Skatīts: 2016. gada 19. decembrī. Vikikrātuvē par šo tēmu ir pieejami multivides faili. Skatīt: Jabhat Fateh al-Sham. Encyclopædia Britannica raksts (angliski)