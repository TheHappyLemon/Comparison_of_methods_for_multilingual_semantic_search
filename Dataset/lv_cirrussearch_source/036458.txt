Andžejs Ruščiņskis (poļu: Andrzej Piotr Ruszczyński; dzimis 1951. gada 29. jūlijā ir poļu, amerikāņu lietišķais matemātiķis. Ruščiņskis ir dzimis un izglītību ieguvis Polijā. 1969. gadā viņš bija starp 20. Polijas matemātikas olimpiādes uzvarētājiem. 1974. gadā ar maģistra grādu beidzis Varšavas Politehniskās universitātes Elektronikas fakultāti , viņš sāka strādāt universitātes Automātiskās vadības institūtā. 1977. gadā viņš aizstāvēja disertāciju par liela mēroga sistēmu vadību un ieguva doktora grādu, bet 1983. gadā — disertāciju par nelineāras stohastiskās programmēšanas uzdevumu risināšanas metodiku un ieguva habilitāciju. 1992. gadā Polijas prezidents Lehs Valensa piešķīra Ruščiņskim titulu valsts profesors . 1984-86. gados Ruščiņskis bija vieszinātnieks Cīrihes Universitātes Operāciju pētījumu institūtā. 1986.-87. gadā viņš bija Automātiskās kontroles institūta direktora vietnieks, bet 1987.-1990. gadā Varšavas Politehniskās universitātes Elektronikas fakultātes dekāna vietnieks. 1992. gadā Ruščiņskis bija Prinstonas Universitātes operāciju pētījumu fakultātes viesprofesors, 1992.-96. gadā viņš vadīja Starptautiskā lietišķo sistēmu analīzes institūta projektu "Nenoteiktības optimizācija", 1996.-97. gadā viņš bija Viskonsinas Universitātes Rūpniecības enerģētikas fakultātes viesprofesors, un kopš 1997. gada viņš ir Ratgeras Universitātes (Rutgers University) Biznesa skolas Goda profesors. № 1. Pjotrs Ruščiņskis Szachy, 1972 2. godalga Ruščinskis ir arī šaha problēmists, starptautiskais meistars šaha kompozīcijā. Uzdevuma risinājums: 1. Dh6! draud 2. Df8! ~ 3. Dd6# 1. ... Ke6 2. Qf8 Kxd7 3. De7# 1. ... f5 2. Td5+ Ke6 3. exf5# 1. ... g5 2. Te7+ Kd6 3. e5# Andrzej Ruszczyński, Alexander Shapiro. Stochastic Programming. Handbooks in Operations Research and Management Science (angļu) 10. Philadelphia : Elsevier, 2003. 700. lpp. ISBN 978-0444508546. Andrzej Ruszczyński. Nonlinear Optimization (angļu). Princeton, NJ : Princeton University Press, 2006. XII+454. lpp. ISBN 978-0691119151. Alexander Shapiro, Darinka Dentcheva, Andrzej Ruszczyński. Lectures on stochastic programming. Modeling and theory. MPS/SIAM Series on Optimization (angļu) 9. Philadelphia : Society for Industrial and Applied Mathematics, 2009. XVI+436. lpp. ISBN 978-0898716870. XX Olimpiada Matematyczna (rok szk. 1968/69) Arhivēts 2016. gada 4. martā, Wayback Machine vietnē. (poliski) "Niektóre własności i metody rozwiązywania nieliniowych zadań programowania stochastycznego," Prace Naukowe - Politechnika Warszawska: Elektronika, Wydawnictwa Politechniki Warszawskiej, 1982. (poliski) History / About us / Faculty / FEIT - Elektronikas un informācijas tehnoloģijas fakultātes mājas lapa (angliski) «Archived copy». Arhivēts no oriģināla, laiks: 2013-05-07. Skatīts: 2016-11-25. Chess Composers — Piotr Ruszczyński (29-07-1951) Polish composer and International Master (angliski) Andžeja Ruščiņska mājas lapa. (angliski)