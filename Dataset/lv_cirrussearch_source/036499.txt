Marija Kursova (krievu: Мария Андреевна Курсова, armēņu: Մարիա Կուրսովա; dzimusi 1986. gada 3. janvārī Severodvinskā) ir Krievijas starptautiskā lielmeistare šahā (2007), kas kopš 2011. gada pārstāv Armēniju. Vairākārt pārstāvējusi Krieviju Pasaules un Eiropas junioru šaha čempionātos dažādās vecuma grupā, kurās izcīnījusi četras medaļas: 2 zelta (1996. gadā Pasaules junioru šaha čempionātā U10 vecuma grupā un 2001. gadā Eiropas junioru šaha čempionātā U16 vecuma grupā), sudraba (2003. gadā Eiropas junioru šaha čempionātā U18 vecuma grupā) un bronzas (1998. gadā Eiropas junioru šaha čempionātā U12 vecuma grupā). Daudzkārtējā Krievijas junioru šaha čempionātu laureāte, tajā skaitā 1998. gadā bijusi trešā U16 vecuma grupā, 2000. gadā dalījusi pirmo vietu kopā ar Valentīnu Guņinu U14 vecuma grupā, bet 2004. gadā uzvarējusi U18 vecuma grupā. 2000. gadā dalījusi 3. vietu starptautiskajā sieviešu šaha turnīrā Sanktpēterburgā. 2001. gadā dalījusi 4. vietu Krievijas sieviešu šaha čempionātā. 2007. gadā dalījusi 4. vietu Jeļizavetas Bikovas memoriālā Vladimirā. Tajā pašā gadā uzvarējusi Saratovas pilsētas sieviešu šaha čempionātā. 2006. gadā piedalījusies Pasaules sieviešu šaha čempionātā pēc izslēgšanas sistēmas, kurā 1. kārtā uzvarējusi Džao Sjue, bet 2. kārtā zaudējusi Jekaterinai Kovaļevskai. 2011. gadā apprecējusies un pārcēlusies uz dzīvi Armēnijā. 2012. gadā uzvarējusi Armēnijas sieviešu šaha čempionātā. Šo panākumu atkārtojusi arī 2018. gadā, par 1½ punktu apsteidzot tuvāko sekotāju Siranušu Gukasjanu. Pārstāvējusi Armēnijas komandu lielākajos komandu šaha turnīros: Pasaules šaha olimpiādēs piedalījusies 3 reizes (2012-2014, 2018); Eiropas komandu šaha čempionātos piedalījusies 4 reizes (2011-2017); Pasaules komandu šaha čempionātos piedalījusies 2 reizes (2011, 2015). Par panākumiem turnīros FIDE 2007. gadā Kursovai piešķīra starptautiskās lielmeistares (WGM) nosaukumu. Transfers in 2011 2006 FIDE Knockout Matches «Bride from the North: Armenia’s naturalized Russian wins national chess title». Arhivēts no oriģināla, laiks: 2016. gada 4. martā. Skatīts: 2016. gada 29. novembrī. 73rd Armenian Women's Ch. The Highest League OlimpBase :: Women's Chess Olympiads :: Maria Kursova OlimpBase :: European Women's Team Chess Championship :: Maria Kursova OlimpBase :: World Women's Team Chess Championship :: Maria Kursova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)