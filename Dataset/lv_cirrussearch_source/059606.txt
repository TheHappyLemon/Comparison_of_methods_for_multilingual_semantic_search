"Pamatinstinkts" (angļu: Basic Instinct) ir 1992. gada neo-noir erotiskais trilleris, kura režisors ir Pols Verhovens. Filmā galvenās lomas atveido Maikls Daglass, Šerona Stouna, Džordžs Dzundza, Džīna Tripelhorna un Veins Naits. Filma ir par Sanfrancisko policijas detektīvu Niku Kuranu (Daglass), kurš, izmeklējot bagātas rokzvaigznes brutālu slepkavību, uzsāk attiecības ar galveno aizdomās turamo. "Pamatinstinkts" pirmizrāde notika 1992. gada 18. martā. Filma saņēma dalītus kritiķu vērtējumus, pozitīvi izceļot aktierspēli, mūziku un montāžu. Neskatoties uz kritiķu vērtējumiem un protestiem, filma kļuva par 1992. gada ceturto ienesīgāko filmu, nopelnot 352,9 miljonus ASV dolārus. Filma tika nominēta divām Amerikas Kinoakadēmijas balvām kategorijās labākā montāža un labākā oriģinālmūzika. 2006. gadā iznāca filmas turpinājums "Pamatinstinkts 2", arī ar Šeronu Stounu galvenajā lomā. «Basic Instinct (1992)». Box Office Mojo. Skatīts: 2022. gada 4. janvārī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)