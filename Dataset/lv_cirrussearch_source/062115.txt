Tkibuli (gruzīnu: ტყიბული) ir pilsēta Gruzijā, Imeretijas mharē, Tkibuli municipalitātes centrs. Izvietojusies valsts rietumu daļā Račas grēdas dienvidu nogāzē Tkibulas upes krastos 234 km no valsts galvaspilsētas Tbilisi. Nozīmīgs kalnrūpniecības centrs. Vēstures avotos pirmoreiz minēta 1259.—1293. gados. 1825. gadā Tkibuli apkaimē atklāja akmeņogļu iegulas 1846. gadā sāka to ieguvi. 1887. gadā atklāja dzelzceļa līniju no Kutaisi un ogļu ieguve ievērojami paplašinājās. 1939. gadā piešķirts pilsētas statuss. 1990. gados ogļu ieguve tika pārtraukta, bet kopš 2006. gada atsākta. Lejpus un augšpus Tkibuli atrodas divas hidroelektrostacijas. http://pop-stat.mashke.org/georgia-cities.htm; Gruzijas 2014. gada tautas skaitīšana. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 705. lpp. Vikikrātuvē par šo tēmu ir pieejami multivides faili. Skatīt: Tkibuli.