Īru valoda (Gaeilge, līdz 1948. gadam rakstīja Gaedhilge) ir ķeltu saimes valoda, viena no trim gēlu valodām, kurā runā daļa īru kā Īrijā, tā arī Apvienotajā Karalistē un īru diasporā citur pasaulē. Īru valoda ir pirmā oficiālā valoda Īrijā (aiz angļu valodas), kā arī kopš 2007. gada 1. janvāra viena no Eiropas Savienības oficiālajām valodām. Tai visradniecīgākās ir skotu gēlu un meniešu valodas. Kādreiz plaši lietota valoda Īrijas salā, īru valoda mūsdienās ir kļuvusi par apdraudētu minoritātes valodu pašu zemē. No 4 miljoniem valsts iedzīvotāju 2011. gadā tikai aptuveni 39% prata to pietiekamā līmenī, savukārt no tiem tikai neliela daļa to lietoja ikdienā. Teritorijas, kurās īru valoda ikdienā tiek plaši tiek izmantota, dēvē par Gēltahtu (An Ghaeltacht). Tomēr šādas teritorijas Īrijā ir salīdzinoši maz. Pirmās īru valodā, precīzāk — senajā īru valodā, rakstītās liecības ir datētas ar 4. gadsimtu. Rakstītie teksti bija rakstīti, izmantojot ogama zīmes, un atrasti Īrijas salā un Lielbritānijas salas rietumu krastos. «Rumāņu, bulgāru un Īrijas gēlu valoda kļūst par oficiālajām ES valodām». tvnet.lv. 2007. gada 1. janvāris. Skatīts: 2008. gada 23. februārī. "Īrijas pirmo valsts valodu neprot vairākums iedzīvotāju". Diena. 2011. gada 5. decembris. Atjaunināts: 2012. gada 21. augustā. Vikikrātuvē par šo tēmu ir pieejami multivides faili. Skatīt: Īru valoda. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) Īru valodas apmācība Foras na Gaeilge - Oficiālais īru valodas attīstības sekmēšanas orgāns Īrijas salā Gaeilge ar an ghréasán īru valodas tiešsaistes resursi Arhivēts 2011. gada 7. novembrī, Wayback Machine vietnē. 'Gael-Taca (Korka)' Arhivēts 2019. gada 21. maijā, Wayback Machine vietnē. Braesicke's Gramadach na Gaeilge Arhivēts 2011. gada 3. novembrī, Wayback Machine vietnē. īru valodas gramatika Acmhainn.ie - Vārdnīca un terminoloģijas resursi Tiešsaistes angļu-īru vārdnīca Foclóir Téarmaíochta - terminoloģijas datu bāze Gēlu vārdnīcas