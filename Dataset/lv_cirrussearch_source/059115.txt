Bogdans Daniels Djaks (rumāņu: Bogdan-Daniel Deac; dzimis 2001. gada 8. oktobrī, Rimnikuvilčā) ir Rumānijas starptautiskais lielmeistars šahā (2016). 2021. gadā uzvarējis Rumānijas šaha čempionātā. Pārstāvējis Rumānijas komandu lielākajos komandu šaha turnīros: Pasaules šaha olimpiādēs piedalījies 2 reizes (2016—2018); Eiropas komandu šaha čempionātos piedalījies 4 reizes (2015—2021). 2021. gada novembrī Rīgā ierindojies 15. vietā 2021. gada "FIDE Chess.com Grand Swiss" turnīrā. 2023. gada maijā Bukarestē palicis pēdējā, 10. vietā starptautiskajā lielmeistaru šaha turnīrā GCT Superbet Chess Classic. 2023. gada novembrī Daglasā ierindojies 20. vietā "FIDE Grand Swiss" turnīrā. Par panākumiem turnīros FIDE 2014. gadā viņam piešķīrusi starptautiskā meistara (IM), bet 2016. gadā — starptautiskā lielmeistara (GM) nosaukumu. Lielmeistara nosaukumu saņēmis 14 gadu, 7 mēnešu un 27 dienu vecumā un bijis jaunākais lielmeistars Rumānijas šaha vēsturē. Romania National Chess Championship 2021 — Open final 2021 FIDE Chess.com Grand Swiss 2023 GCT Superbet Chess Classic 2023 FIDE Grand Swiss 4th quarter Presidential Board Meeting, 7-10 November 2014, Sochi, RUS 87th FIDE Congress 2016, 1-14 September, Baku, Azerbaijan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)