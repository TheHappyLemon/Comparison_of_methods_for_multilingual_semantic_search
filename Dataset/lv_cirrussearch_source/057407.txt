Akavi siers (arābu: جبنة عكاوي, arī Akawi, Akkawi) ir balts sālīts siers, kas cēlies no Izraēlas pilsētas Ako. Akavi siers ir nosaukts ostas pilsētas Ako vārdā. Arābu valodā Akkawi nozīmē "no Ako". Akavi tiek parasti gatavots no pasterizēta govs piena, taču var tikt izmantots arī aitas piens. Pamatā tas tiek ražots Tuvajos Austrumos, it sevišķi Izraēlā, Palestīnā, Libānā, Jordānā, Sīrijā, Ēģiptē un Kiprā. Siers ir baltā krāsā un tam ir maiga struktūra un viegli sāļa garša. Tuvajos Austrumos cilvēki to parasti ēd pusdienās vai vakariņās atsevišķi, kopā ar plāno maizi vai ar augļiem. Pēc konsistences to var salīdzināt ar Mocarellu vai Feta sieru, tā kā tas arī nav viegli kūstošs. Akavi sieru var uzglabāt līdz pat vienam gadam. Sieram piemītošā struktūra un garša ir rezultāts specifiskām kultūrām un biezpiena masai, kas tiek turēta vienkopus ilgāku laika periodu nekā vienkāršākos līdzīgos sieros. 2019. gadā darbību uzsākušais uzņēmums Sērenes piens akavi sieru sāka ražot un piedāvāt arī Latvijas tirgū, tai skaitā lokalizētu versiju - ar pievienotām ķimenēm. «Ackawi - Cheese.com». www.cheese.com. Skatīts: 2016-04-18. A. Y. Tamime. R. K. Robinson and A. Y. Tamime (redaktors) . Feta and Related Cheeses. Woodhead Publishing, 1991. 209–216. lpp. ISBN 978-1-85573-278-0. «Ackawi». Skatīts: 2015. gada 24. marts. «Sērenes piens uzsācis ražošanu un eksportu» (latviski). db.lv. Skatīts: 2021. gada 23. maijā.