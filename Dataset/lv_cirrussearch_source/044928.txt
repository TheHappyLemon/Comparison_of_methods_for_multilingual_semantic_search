Kanādas Grand Prix ir ikgadēja Formula 1 Grand Prix izcīņa, kas norisinās katru gadu kopš 1967. gada sezonas. Tikai trīs reizes Kanādas GP nav norisinājusies - 1975., 1987. un 2009. gadā. Līdz 1977. gadam (ieskaitot) visas Kanādas GP ir notikušas Mosportas trasē, izņemot 1968. un 1970. gadu, kad sacīkste notika Montremblānā, kā arī, protams, 1975. gadu, kad sacīkste vispār nenotika. Kopš 1978. gada sacīkste notiek Notrdamas salas autodromā, kurš 1982. gadā, pēc kanādieša Žila Vilnēva bojāejas, tika pārsaukts par Žila Vilnēva autodromu. Kanādas GP visvairāk uzvaru ir izcīnījis Mihaels Šūmahers (7). Tas ir krietni vairāk par otro labāko šajā ziņā, Nelsonu Pikē, kuram ir tikai trīs uzvaras. No komandām visvairāk (11) uzvaru ir izcīnījusi Ferrari komanda. 2009. gadā Kanādas Grand Prix nenotika, taču 2010. gadā trase atgriezās F1 kalendārā. Minēti tikai uzvarētāji tajos Grand Prix, kas aizvadīti F1 sezonu ietvaros. F1 Grand Prix saraksts Oficiālā mājaslapa (angliski), (franciski)