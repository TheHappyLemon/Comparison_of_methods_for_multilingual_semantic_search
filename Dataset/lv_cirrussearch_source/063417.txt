Sauthemptona (angļu: Southampton Island) vai Sallika (inuītu: ᓴᓪᓕᖅ, Salliq) ir mazapdzīvota sala Kanādas ziemeļos Kanādas Arktiskajā arhipelāgā. Administratīvi pieder Nunavutas teritorijas Kivallikas reģionam. 9. lielākā Kanādas sala un 34. lielākā sala pasaulē. Atrodas Kanādas Arktiskā arhipelāga dianvidaustrumu daļā starp Hudzona līci dienvidos un Foksa baseinu ziemeļos. Foksa šaurums ziemeļaustrumos to šķir no Bafina salas, Frozena šaurums ziemeļrietumos — no Melvila pussalas, Rosvelkoma šaurums rietumos — no kontinenta krasta. Dienvidos Fišera un Evansa šaurumi salu atdala no mazākās Kotsa salas. Salas krasti stipri izroboti ar līčiem un pussalām. Salas ziemeļaustrumu daļu aizņem līdz 625 m augsti Porsilda kalni, pārējā saļas daļā zemiene vai paugurlīdzenums. Ainavā valda tundra un arktiskais tuksnesis. Divas teritorijas salas dienvidaustrumos un dienvidrietumos ir noteiktas kā putniem nozīmīga vieta. Sauthemptonas sala, tāpat, kā dienvidos esošā Kotsa sala, tiek uzskatīta par pēdējo vietu, kur vēl 20. gadsimta sākumā mituši arktiskās Dorsetas kultūras pārstāvji sallirmiuti. Visi salas iedzīvotāji izmira 1902.—1903. gada vaļu mednieku ievazātā kuņģa un zarnu trakta slimības epidēmijā. Vēlākie pētījumi, kā arī inuitu nostāsti liecina, ka salas iedzīvotāju valoda un sadzīves paražas ievērojami atšķīrās no apkārtējo inuitu valodas un paražām. Mūsdienu iedzīvotāji pārcēlās uz salu 20. gadsimta sākumā galvenokārt no Naujātas un Česterfīldinletas rietumos no salas, bet vēlāk arī no Bafina salas. Mūsdienās vienīgā salas pastāvīgi apdzīvotā vieta ir Koralhārbora dienvidu krastā. Pirmais no eiropiešiem salu 1613. gadā apmeklēja velsiešu jūrasbraucējs Tomass Batons (Thomas Button). Nosaukta par godu Henrijam Rotslijam (Henry Wriothesley), 3. Sauthemptonas grāfam. Sauthemptonas vārds sākotnēji bija piešķirts vienam salas zemesragam, bet vēlāk transformējās uz pašu salu. The Atlas of Canada. Sea Islands Inuit Heritage Trust. Nunavut, Where we Live and Travel Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 626. lpp. Canadian Geographical Names Database (CGNDB). Southampton Island IBA Canada. Boas River and associated wetlands IBA Canada. East Bay/Native Bay The Canadian Encyclopedia. Sadlermiut Inuit The voyages of Captain Luke Foxe of Hull, and Captain Thomas James of Bristol, in search of a northwest passage, in 1631-32 Britannica. Southampton Island Vikikrātuvē par šo tēmu ir pieejami multivides faili. Skatīt: Sauthemptona. Encyclopædia Britannica raksts (angliski) International Map of the World 1:1,000,000 Quoich River NQ-15/16/17 International Map of the World 1:1,000,000 Sutton River NP-16/17