Mihails Aņisins (krievu: Михаил Вячеславович Анисин; dzimis 1988. gada 1. martā Maskavā) ir krievu hokejists, uzbrucējs. Pašlaik (2017) viņš spēlē Krievijas Augstākās līgas komandā Karaghandi "Saryarka". Viņa tēvs Vjačeslavs arī bija profesionāls hokejists. Savu profesionālā spēlētāja karjeru Aņisins uzsāka 2004.—05. sezonā, kad spēlēja Maskavas "CSKA-2" rindās Krievijas Pirmās līgas ietvaros. Nākamajā sezonā 7 spēles viņš aizvadīja arī Krievijas Augstākās līgas klubā Voskresenskas "Himik", bet 2006.—07. sezonā debitēja Krievijas Superlīgā, aizvadot 10 spēles "CSKA" pirmajā sastāvā. Vēlāk viņš pievienojās Maskavas "Krilia Sovetov", kas pēc sezonas beigām izkrita uz Augstāko līgu. "Krilia Sovetov" rindās Aņisins aizvadīja visu 2007-08 sezonu. 2008.—09. gada sezonā viņš pievienojās Novosibirskas "Sibirj" vienībai, kuras sastāvā aizvadīja nākamās divas sezonas. 2010. gada vasarā viņš pievienojās Čerepovecas "Severstal" rindām, taču sezonas vidū pārcēlās vispirms uz Hantimansijskas "Jugra", taču tad arī Čehovas "Vitjaz". 2012. gada ievadā Aņisins pievienojās Maskavas "Dinamo" vienībai, sezonas izskaņā izcīnot Gagarina kausu. Nākamās sezonas gaitā, konflikta ar galveno treneri Oļegu Znaroku dēļ, Aņisins pārcēlās uz Čerepovecas "Severstal" rindām. 2013. gada jūnijā noslēdza divu gadu līgumu ar Ņižņekamskas "Ņeftehimik", taču gadu vēlāk pievienojās jau jaunizveidotās HK Soči sastāvam. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)