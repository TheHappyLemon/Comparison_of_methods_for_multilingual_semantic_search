Šis raksts ir par apdrošināšanas uzņēmumu. Par citām jēdziena If nozīmēm skatīt nozīmju atdalīšanas lapu. If Skadeförsäkring Holding AB (publ) (zināms arī kā If P&C Insurance Holding) ir Zviedrijā reģistrēts nedzīvības apdrošināšanas pakalpojumu grupas mātes uzņēmums, kas pieder Somijas uzņēmumam Sampo. Galvenais birojs atrodas Bergshamrā, Stokholmas ziemeļu pievārtē. Uzņēmuma grupa ar zīmolu If darbojas īpašumu un nelaimes gadījumu apdrošināšanas jomā Skandināvijā, Baltijas valstīs un Krievijā. If Skadeförsäkring Holding AB (publ) meitas uzņēmumi: If Skadeförsäkring AB (publ) (Zviedrija) If Vahinkovakuutusyhtiö Oy (Somija) If P&C Insurance AS (Igaunija) ZAO CJSC If Insurance (Krievija) SOAO Region (Krievija) If Livförsäkring AB (Zviedrija) 1999. gadā Zviedrijas Skandia, Norvēģijas Storebrand un Somijas Pohjola apvienoja savu nedzīvības apdrošināšanas biznesu kopuzņēmumā. Skandia uzņēmumā ieguva 42 % daļu, Storebrand — 33 % un Pohjola — 25 %. Sākotnēji to paredzēja nosaukt par Newco, bet beigās izvēlējās If (pilns nosaukums If Skadeförsäkring AB). Nosaukums veidots no angļu vārda If ("ja") ar ideju "ja nu kas notiek". 2000. gadā Pohjola izstājās no If grupas, lai turpinātu neatkarīgi darboties nedzīvības apdrošināšanā. 2001. gadā Somijas uzņēmums Sampo no Eiropas Komisijas saņēma atļauju iegādāties Storebrand If akcijas. 2002. gada sākumā Sampo savu īpašumu un nelaimes gadījumu apdrošināšanas uzņēmumu Vakuutusyhtiö Sampo apvienoja ar If, iegūstot 38 % akciju uzņēmumā. 2004. gadā Skandia un Storebrand pārdeva visas tām piederošās If akcijas Sampo, un Sampo Oyj kļuva par If Skadeförsäkring Holding AB (publ) vienīgo akcionāru. 2006. gadā If ieguva atļauju sniegt apdrošināšanas pakalpojumus Krievijā. 2008. gadā If Krievijā iegādājās SOAO Region. 1998. gada 1. aprīlī Latvijā dibināts Sampo meitas uzņēmums Apdrošināšanas akciju sabiedrība Sampo Latvija, kas nodarbojās ar nedzīvības apdrošināšanu. 2002. gada 4. janvārī, pēc Sampo apdrošināšanas biznesa apvienošanas ar If, uzņēmums pārdēvēts par Apdrošināšanas akciju sabiedrība If Latvia. 2009. gadā If Latvia pārveidota par Igaunijā reģistrētā If P&C Insurance AS Latvijas filiāli. Ifs legala struktur Arhivēts 2012. gada 25. jūnijā, Wayback Machine vietnē. (zviedriski) Pohjola New Partner in the Nordic Property & Casualty Insurance Group[novecojusi saite] «If vēsture». Arhivēts no oriģināla, laiks: 2012. gada 17. martā. Skatīts: 2012. gada 9. augustā. Arhivēts 2012. gada 17. martā, Wayback Machine vietnē. Pohjola History Commission clears Finnish Sampo Oyj's take-over of Norwegian Storebrand ASA «Sampo Milestones». Arhivēts no oriģināla, laiks: 2012. gada 27. augustā. Skatīts: 2012. gada 9. augustā. Arhivēts 2012. gada 27. augustā, Wayback Machine vietnē. «Иф в России». Arhivēts no oriģināla, laiks: 2013. gada 5. martā. Skatīts: 2012. gada 10. augustā. Arhivēts 2013. gada 5. martā, Wayback Machine vietnē. If Latvia, apdrošināšanas akciju sabiedrība' Arhivēts 2012. gada 29. oktobrī, Wayback Machine vietnē. Lursoft If P & C Insurance AS Latvijas filiāle' Arhivēts 2012. gada 29. oktobrī, Wayback Machine vietnē. Lursoft If grupas vietne If Latvijas vietne