1950. gada FIFA Pasaules kauss notika Brazīlijā no 24. jūnija līdz 16. jūlijam. Tas bija ceturtais Pasaules kausa finālturnīrs. Par Pasaules čempioniem kļuva Urugvajas izlase, kas izšķirošajā spēlē ar 2-1 uzvarēja Brazīliju. Šis bija pirmais Pasaules kausa finālturnīrs pēc Otrā pasaules kara. Šis bija arī vienīgais čempionāts, kurā nenotika izslēgšanas turnīrs, un uzvarētājs tika noskaidrots starp 4 spēcīgākajām izlasēm grupu turnīrā. Estádio do Maracanã, Riodežaneiro — 220 000 Estádio Ilha do Retiro, Resifi — 60 000 Estádio do Pacaembu, Sanpaulu — 45 000 Estádio Independência, Beluorizonti — 25 000 Estádio Durival de Britto e Silva, Kuritiba — 12 000 Estádio Eucaliptos, Portualegri — 7000 1950. gada FIFA Pasaules kausa izcīņā piedalījās 13 izlases. Turnīram automātiski kvalificējās laukuma saimnieki Brazīlijas izlase un 1938. gada Pasaules čempioni Itālijas izlase. Vēl turnīram kvalificējās arī Indija, Skotija un Turcija, taču finālturnīrā šīs 3 komandas nepiedalījās. Pasaules kausa finālturnīrs nebija noticis kopš 1938. gada, Otrā pasaules kara dēļ tika atcelti ieplānotie turnīri 1942. un 1946. gadā. 1950. gada čempionāta formāts stipri atšķīrās no citiem gadiem. Tika plānots, ka turnīrā piedalīsies 16 komandas, taču Indijas, Skotijas un Turcijas izlases, kuras kvalificējās čempionātam, pašā finālturnīrā nepiedalījās, tādēļ palika vairs tikai 13 komandas. Tās tika sadalītas 4 grupās, no katras grupas spēcīgākā komanda iekļuva fināla grupu turnīrā, kurā, katrai komandai pa reizi spēlējot ar katru, tika noskaidrots uzvarētājs. 1. grupā uzvarēja laukuma saimnieki Brazīlijas izlase, savukārt otrajā grupā Spānija. Pirmo reizi turnīrā piedalījās arī futbola dzimtenes Anglijas pārstāvji, kuri piedzīvoja izgāšanos, zaudējot gan spāņiem, gan amerikāņiem. 3. grupā, bez izstājušās Indijas izlases, piedalījās 3 komandas, uzvaru izcīnot Zviedrijai, savukārt 4. grupā piedalījās tikai 2 komandas Urugvaja un Bolīvija, kas noskaidroja uzvarētāju 1 spēlē. Pārliecinoši ar 8-0 uzvarēja urugvajieši un iekļuva fināla grupu turnīrā. Fināla grupu turnīru ļoti pārliecinoši iesāka Brazīlija, kas ar 7-1 un 6-1 sagrāva attiecīgi Zviedrijas un Spānijas komandas. Tikmēr Urugvajas izlase spēlēja pieticīgāk, cīnoties neizšķirti ar spāņiem un ar minimālu 3-2 uzvarot zviedrus. Izšķirošā spēle norisinājās starp divām kaimiņvalstīm Brazīliju un Urugvaju. Brazīlijai šajā spēlē pietika ar neizšķirtu, un vairāk nekā 170 000 skatītāju gaidīja savas komandas pirmo čempionu titulu. Spēles 47. minūtē Brazīlija izvirzījās vadībā, taču urugvajieši spēja ne tikai izlīdzināt rezultātu, bet arī uzvarēt ar 2-1. Urugvajas izlase kļuva par divkārtēju Pasaules čempioni. Par turnīra rezultatīvāko spēlētāju ar 9 vārtiem kļuva brazīlietis Ademirs. Labākie vārtu guvēji Ademirs — 9 Estanislao Basora — 5 Oskars Migess — 5 Čiko — 4 Telmo Sarra — 4 Alsidess Gidža — 4 1950. gada FIFA Pasaules kauss FIFA mājaslapā Arhivēts 2016. gada 7. martā, Wayback Machine vietnē.