Demokrātiskais sociālisms ir politiska ideoloģija, kas aizstāv demokrātisku valsts pārvaldi kopā ar ražošanas līdzekļu sociālu kopīpašumu, bieži iestājoties arī par demokrātisku darbavietu pārvaldi. Terminu "demokrātiskais sociālisms" reizēm lieto tāpat kā "sociālisms", bet pievieno "demokrātiskais", lai to nošķirtu no marksistu-ļeņinistu tipa sociālisma, kurš parasti tiek uzskatīts par nedemokrātisku. Demokrātisko sociālismu nošķir gan no padomju tipa plānveida ekonomikas, kur ekonomiku kontrolē un plāno valsts, gan no sociāldemokrātijas, kura aizstāv demokrātiju, kapitālisma regulēšanu un labklājības valsts izveidošanu. No padomju tipa nošķir, jo nesakrīt uzskati par demokrātiju un centralizētu ekonomiku. No sociāldemokrātijas nošķir, jo sociāldemokrātija, atšķirībā no demokrātiskā sociālisma, nemēģina mainīt sistēmu, bet gan uzlabot jau pastāvošo kapitālisma iekārtu. Sociālisms Sociāldemokrātija Vikikrātuvē par šo tēmu ir pieejami multivides faili. Skatīt: Demokrātiskais sociālisms. Encyclopædia Britannica raksts (angliski)