Joans Kabajs (franču: Yohan Cabaye, dzimis 1986. gada 14. janvārī) ir bijušais Francijas futbolists, spēlē pussarga pozīcijā, bijis Francijas futbola izlases dalībnieks. Savu profesionālo karjeru sācis Lille komandā. Tur viņš septiņu sezonu laikā izcīnīja vienu Francijas 1. līgas titulu un vienu Francijas kausu. 2011. gada vasarā noslēdzis piecu gadu līgumu ar Anglijas Premjerlīgas komandu Newcastle United. 2014. gadā Kabajs par 19 miljoniem eiro pievienojās Francijas komandai Paris Saint-Germain. Viņš noslēdza trīs gadu līgumu ar klubu. Gadu vēlāk viņš atgriezās Anglijā un pievienojās Crystal Palace. Vēlāk spēlējis AAE klubā Al-Nasr, bet karjeru noslēdza Francijas komandā Saint-Étienne. Francijas futbola izlases sastāvā debitējis 2010. gadā. Piedalījies 2014. gada FIFA Pasaules kausā, kā arī 2012. un 2016. gada Eiropas čempionātā. Lille Ligue 1: 2010–11 Coupe de France: 2010–11 Paris Saint-Germain Ligue 1: 2013–14, 2014–15 Coupe de France: 2014–15 Coupe de la Ligue: 2013–14, 2014–15 WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)