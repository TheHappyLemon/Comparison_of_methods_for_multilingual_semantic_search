Aleksandrs Teofilakis (grieķu: Αλέξανδρος Θεοφιλάκης; dzimis 1879. gadā, miršanas datums nav zināms) bija grieķu sporta šāvējs, piecu vasaras olimpisko spēļu dalībnieks un olimpiskās sudraba medaļas ieguvējs. Viņš startēja arī 1906. gada neoficiālajās olimpiskajās spēlēs. Aleksandrs Teofilakis ir viens no tiem Grieķijas sportistiem, kas visvairāk startējuši olimpiskajās spēlēs. Kopā viņš startējis piecās vasaras olimpiskajās spēlēs — 1896. gada Atēnu, 1908. gada Londonas, 1912. gada Stokholmas, 1920. gada Antverpenes un 1924. gada Parīzes spēles — un 1906. gada neoficiālājās olimpiskajās spēlēs Atēnās. 1906. gada neoficiālajās olimpiskajā spēlēs viņš izcīnīja sudraba medaļu 20 metru šaušanā ar militāro pistoli. Šajā disciplīnā viņš ieguva 250 punktus un piekāpās tikai Šveices sportistam Luisam Rišardē. Šī bija vienīgā medaļa, ko viņš izcīnīja individuālajā disciplīnā. Otru sudraba medaļu viņš izcīnīja kā Grieķijas komandas pārstāvis 1920. gada Antverpenes olimpiskajās spēlēs. Šo medaļu viņš izcīnīja komandu šaušanā 30 metru attālumā ar militāro šauteni. Grieķija šajā disciplīnā ieguva 1285 punktus un piekāpās tikai zelta medaļas ieguvējai ASV komandai (1310 punkti). Teofilaka individuālais rezultāts šajā disciplīnā bija 254 punkti. «Alexandros Theofilakis». Sports Reference. Arhivēts no oriģināla, laiks: 2020-04-17. Skatīts: 2014-02-05. Arhivēts 2020-04-17 Wayback Machine vietnē. «Shooting at the 1906 Athina Summer Games: Men's Military Revolver, 20 metres». Sports Reference. Arhivēts no oriģināla, laiks: 2020-04-17. Skatīts: 2014-02-05. Arhivēts 2011-08-18 Wayback Machine vietnē. Antwerp 1920 30m army pistol team men Starptautiskā Olimpiska komiteja Olympedia profils (angliski) Aleksandrs Teofilakis (SOK profils) (angliski)