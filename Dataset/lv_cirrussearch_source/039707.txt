Baltā ābele (lietuviešu: Baltoji obelis) ir lietuviešu gleznotāja Antana Samuoļa 1932. gadā radīta eļļas krāsas glezna. Attēls gleznots ar eļļas krāsu uz audekla un tā izmēri ir 89 x 71cm. Glezna glabājas Lietuvas mākslas muzejā Viļņā. Glezna pirmoreiz tika demonstrēta publikai 1932. gadā un tai ir īpaša nozīme Lietuvas mākslā, kā daļai no labākajām Lietuvas ainavistu gleznām. Samuolis tobrīd bija jauns gleznotājs, bet savos darbos demonstrēja briedumu. Gleznas fokuss ir centrāla ābele, ko izceļ koka stumbra gaišā krāsa. Priekšplānā redzama pār mucu pārliekusies sieviete un melns suns, fonā redzamas arī vairākas ēkas, kam gleznā ir sekundāra nozīme. Izliektais koka stumbrs, saliekusies sieviete, nelīdzenā uzartā zeme ir ekspresionisma izpausmes. Ainā nojaušama vientulības un skumju noskaņa. Ainava ir autentiska un tiek pieņemts, ka ābele aug mākslinieka ģimenes dārzā. Attēlā saskatāms autobiogrāfisks aspekts, norādot uz mākslinieka smago dzīvi, ciešot no vājas veselības un nabadzības. http://www.europeana.eu/portal/record/2063603/LIT_280_006.html; pārbaudes datums: 4 maijs 2016. http://www.europeana.eu/portal/record/2063603/LIT_280_006.html; pārbaudes datums: 28 aprīlis 2016. Antanas Samuolis. (lietuviski) The White Apple Tree, Antanas Samuolis (angliski)