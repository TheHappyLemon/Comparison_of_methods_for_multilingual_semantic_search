Hindukušs (persiešu: هندوکش, Hindu Kush) ir kalnu grēda Centrālāzijā. Tā galvenokārt atrodas Afganistānā, bet neliela daļa ir arī Pakistānas ziemeļos. Tieši Pakistānā atrodas Hindukuša augstākā virsotne Tiričmīrs (7708 m). Lielākoties Hindukuša augstums ir no 4000 līdz 5000 metriem virs jūras līmeņa. Kalnu grēdas nosaukums ir cēlies no persiešu valodas un tas nozīmē "Indijas kalni". Hindukuša garums ir aptuveni 800 km, bet platums variē no 50 līdz 350 km. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 259. lpp. Vikikrātuvē par šo tēmu ir pieejami multivides faili. Skatīt: Hindukušs. Encyclopædia Britannica raksts (angliski) Krievijas Lielās enciklopēdijas raksts (krieviski)