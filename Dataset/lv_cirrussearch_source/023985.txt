Spotify Technology S.A. ir Zviedrijas galvaspilsētā Stokholmā bāzēts mediju pakalpojumu sniedzējs ar juridisko adresi Luksemburgā. Uzņēmuma pamatprodukts ir komerciāls mūzikas straumēšanas pakalpojums, kas piedāvā ar DRM ierobežotu saturu no tādām ierakstu kompānijām kā Sony, EMI, Warner Music Group un Universal. Spotify lietotāji var meklēt dziesmas pēc tās izpildītāja, albuma vai žanra, kā arī veidot, labot un koplietot atskaņošanas sarakstus. Spotify ir pieejams lielākajā daļā Eiropas, Ziemeļamerikā, Dienvidamerikā, Austrālijā, Jaunzēlandē un daļā Āfrikas un Āzijas. Pakalpojumam 2010. gada 15. septembrī bija ap 10 miljoniem lietotāju, no kuriem 2,5 miljoni lietoja maksas pakalpojumu. 2012. gada decembrī lietotāju skaits sasniedza 20 miljonus, 5 miljoni no tiem maksāja mēneša abonentmaksu, kura ir atkarīga no lietotāja atrašanās vietas. 2019. gada februārī Spotify par aptuveni 500 miljoniem ASV dolāru iegādājās apraides jaunuzņēmumus Gimlet un Anchor. 2013. gadā, protestējot pret mazo autoratlīdzību, mūziķis Toms Jorks pieprasīja no platformas izņemt daļu savu albumu. 2015. gada decembrī vairāki mūziķi iesūdzēja Spotify tiesā par neizmaksātām autoratlīdzībām. 2020. gadā Spotify par aptuveni 100 miljoniem ASV dolāru ieguva īpašas tiesības savā platformā ievietot Džo Rogana veidotā raidieraksta The Joe Rogan Experience sērijas. 2022. gada janvārī 270 zinātnieki, mediķi un inženieri nosūtīja Spotify atklātu vēstuli, kurā pauda bažas par The Joe Rogan Experience raidierakstā vairākkārt izteiktiem maldinošiem apgalvojumiem par COVID-19, īpaši izceļot 1757. sēriju ar ārstu un virusologu Robertu Malonu, kurš kritizēts par vairāku nepierādītu sazvērestības teoriju izplatīšanu par SARS-CoV-2, COVID-19 vakcīnu un politiķiem, kas hipnotizējot sabiedrību, kā arī COVID-19 pandēmijas ierobežojumu pielīdzināšanu holokaustam. 2022. gada 24. janvārī mūziķis Nīls Jangs nosūtīja Spotify atklātu vēstuli, kurā to nodēvēja par "dzīvību apdraudošas COVID-19 dezinformācijas mājvietu" un pieprasīja, lai no tās tiktu izņemta visa viņa mūzika, jo nevēlās, lai tā atrastos vienā platformā ar Rogana raidierakstu, uz ko Spotify reaģēja no platformas izņemot Janga mūziku. Atbalstot Jangu, savu mūziku no Spotify izņēma arī dziedātāja Džonija Mičela un ģitārists Nils Lofgrens, bet izdod jaunas raidierakstu sērijas platformā uz nenoteiktu laiku pārtrauca pētniece Brenē Brauna. No 26. līdz 30 janvārim Spotify akciju vērtība samazinājās par 6%, no 26. līdz 28. janvārim vien Spotify vērtībai nokrītoties par 2 miljardiem ASV dolāru. Līdz 30. janvārim šis kritums bija pieaudzis līdz 6,7 miljardiem tirgus vērtībā, 17% nedēļā un kritums par 26% gadā. Spotify akcijas kritās vāl par 1% pēc tam, kad 2. februārī tika publicēta ceturtā ceturkšņa peļņa. Rogans Spotify par notikušo atvainojās, bet apsūdzības apzinātā dezinformācijas izplatīšanā noraidīja. Viņš uzsvēra, ka nav ārsts, un uz raidierakstu vēlas aicināt cilvēkus ar dažādiem viedokļiem, bet solīja darīt visu iespējamo, lai pretrunīgākos viedokļus labāk līdzsvarotu ar citādi domājošiem viesiem. Spotify paziņoja, ka visiem raidierakstiem, kuros apspriests COVID-19, pievienos brīdinājumu, un publicēja platformas noteikumus, kuros citstarp noteikts, ka satura veidotājiem jāizvairās no satura, kas „reklamē bīstami nepatiesu vai bīstami maldinošu medicīnisku informāciju, kas var radīt kaitējumu (..) vai radīt tiešus draudus sabiedrības veselībai”. Februārī Spotify izņēma vismaz 70 Joe Rogan Experience sērijas, tostarp ar Eimiju Šūmeri, Marku Maronu, Billu Bēru, rokgrupas Tool vokālistu Meinardu Kīnanu un Alaizu Šlesingeri. Andrew Orlowski. «Spotify, DRM and the celestial jukebox». The Register. Chris Salmon. «Welcome to nirvana». The Guardian (London), 2009. gada 16. janvāris. Skatīts: 2009. gada 28. janvāris. Maria Ringborg. «Musiktjänsten Spotify lanseras». Dagens Nyheter (Swedish), 2008. gada 7. oktobris. Skatīts: 2009. gada 24. aprīlis. Duncan Geere. «Spotify hits 10 million users and 10 million tracks». Wired UK. Condé Nast Digital, 2010. gada 15. septembris. Arhivēts no oriģināla, laiks: 2011. gada 30. oktobrī. Skatīts: 2011. gada 15. aprīlis. «Spotify reaches 2.5 million subscribers». Arhivēts no oriģināla, laiks: 2013. gada 10. martā. Skatīts: 2014. gada 15. maijā. «Spotify hits milestone with 1 million subscribers». BBC News. 2011. gada 8. marts. «Spotify announces 5M+ paid subscribers globally date = 6 December 2012». The Next Web. Steve Kovach. «How Much Does Spotify Cost?». Business Insider, 2011. gada 14. jūlijs. Skatīts: 2013. gada 7. jūlijs. "Spotify" iztērē 500 miljonus dolāru un paziņo par ambicioziem plāniem TVNET, 2019. gada 8. februāris «Protestējot pret mazo autoratlīdzību, Toms Jorks atsauc savus ierakstus no "Spotify"». jauns.lv. 2013. gada 16. jūlijs. Skatīts: 2014. gada 15. maijā. "Protestējot pret mazo autoratlīdzību, Toms Jorks atsauc savus ierakstus no Spotify". Diena. 2013. gada 16. jūlijs. Atjaunināts: 2014. gada 15. maijā. «Mūziķi iesūdz «Spotify» tiesā par neizmaksātām autoratlīdzībām». tvnet.lv. 2015. gada 30. decembris. Skatīts: 2015. gada 30. decembrī. Kristaps Skutelis. «Spotify par 100 miljoniem nopērk iespēju raidīt Džo Rogana podkāstu». kursors.lv, 2020. gada 22. maijs. Skatīts: 2022. gada 18. februāris. «Zinātnieki atklātā vēstulē aicina izņemt no "Spotify" viltus ziņu sludinātāja Džo Rogena podkāstu». Apollo. 2022. gada 14. janvāris. Skatīts: 2022. gada 18. februāris. «Zinātnieki aicina izņemt no "Spotify" viltus ziņu sludinātāja Džo Rogena podkāstu». Apollo. 2022. gada 14. janvāris. Skatīts: 2022. gada 18. februāris. «'Spotify' atsakās no Nīla Janga mūzikas pēc rokzvaigznes ultimāta par Džo Rogana podkāstiem». Delfi. LETA. 2022. gada 27. janvāris. Skatīts: 2022. gada 18. februārī. Keitija Krastiņa. «Par spīti Džo Rogana izplatītajai dezinformācijai par Covid-19 “Spotify” no viņa neatteiksies». kursors.lv, 2022. gada 28. janvāris. Skatīts: 2022. gada 18. februārī. «Džonija Mičela seko Janga piemēram un arī izņem savu mūziku no "Spotify"». tvnet.lv. 2022. gada 29. janvāris. Skatīts: 2022. gada 18. februārī. «Kanādiešu mūzikas leģenda Džonija Mičela solidarizējas ar Nīlu Jangu un boikotē 'Spotify'». Delfi. 2022. gada 29. janvāris. Skatīts: 2022. gada 18. februārī. «Nīls Jangs "Spotify" darbiniekus aicina pamest kompāniju». tvnet.lv. 2022. gada 8. februāris. Skatīts: 2022. gada 18. februārī. «Saistībā ar skandālos ierauto Džo Rogenu "Spotify" zaudējis 2 miljardus no tirgus vērtības». Apollo. 2022. gada 30. janvāris. Skatīts: 2022. gada 18. februāris. Keitija Krastiņa. «Džo Rogans atvainojas “Spotify” un sola turpmāk piedomāt pie savu podkāstu satura». kursors.lv, 2022. gada 28. janvāris. Skatīts: 2022. gada 18. februāris. «Džo Rogans sniedz atbildi uz "Spotify" skandālu». Apollo. 2022. gada 31. janvāris. Skatīts: 2022. gada 18. februāris. «Pēc mūziķu Nīla Janga un Džonijas Mičelas "Spotify" boikota uzņēmums paziņo par plāniem cīņā pret Covid-19 dezinformāciju». jauns.lv. 2022. gada 31. janvāris. Skatīts: 2022. gada 18. februārī. «"Spotify" reaģē uz akciju kritumu, paziņo par plāniem cīņā pret dezinformāciju». Apollo. 2022. gada 31. janvāris. Skatīts: 2022. gada 18. februāris. «Pēc skandāla par dezinformācijas izplatīšanu no "Spotify" izņemti vismaz 70 Džo Rogana raidījumu». jauns.lv. 2022. gada 7. februāris. Skatīts: 2022. gada 18. februārī. «No "Spotify" izņemti vismaz 70 Džo Rogena podkāstu». tvnet.lv. 2022. gada 8. februāris. Skatīts: 2022. gada 18. februārī. Vikikrātuvē par šo tēmu ir pieejami multivides faili. Skatīt: Spotify. Oficiālā tīmekļa vietne