Melodija Torntona (angļu: Melody Thornton, dzimusi 1984. gada 28. septembrī), ir amerikāņu R&B dziedātāja, dejotāja, dziesmu autore, modele un TV zvaigzne, kas, galvenokārt, pazīstama kā grupas Pussycat Dolls dalībniece. Lai gan Torntona bija jaunākā grupas dalībniece, viņai piederēja otrs svarīgākais vokāls aiz grupas līderes Nikolas Šercingeres. Saskaņā ar Slant Magazine, viņa bieži tika atzīta par grupas labāko vokālisti. Torntona pameta grupu 2010. gadā. 2003. gadā Torntona absolvēja Camelback vidusskolu Fīniksā, Arizonā. Viņas tēvs ir afroamerikānis, bet māte meksikāniete. Melodijas talants atklājās pamatskolas talantu šovā, kur viņa izpildīja Meraijas Kerijas rimeiku grupas Badfinger's dziesmai ""Without You". 2003. gadā Torntona pievienojās Pussycat Dolls. MTV Diaries viņa ieraudzīja paziņojumu, ka grupa meklē jaunu dalībnieci. Torntona devās uz noklausīšanos, lai gan viņa tikai dziedāja, 2003. gada decembrī viņa tika pieņemta grupā un tā kā viņa bija jaunākā, Melodija ieguva iesauku "Baby Doll". Pussycat Dolls saniedza slavas augstumus 2005. gadā ar albumu PCD, kas debitēja 5. vietā Billboard 200 topā, un tas iekļāva tādus hitus kā "Don't Cha", "Buttons" un "Stickwitu". Pēc Karmitas Baharas aiziešanas 2008. gada martā grupa izdeva nākamo albumu Doll Domination, kas iekļauj hitus "When I Grow Up", "I Hate This Part", "Jai Ho! (You Are My Destiny)" un "Hush Hush". Torntona uzsāka savu solo karjeru sadarbojoties ar reperi Jibbs dziesmā "Go Too Far", vēlāk viņa piedalījās Timbaland dziesmas "Ease off the liquor" ierakstīšanā. Šobrīd Torntona strādā pie sava solo albuma, kas tiks izdots tuvākajā laikā. slantmagazine.com «Pussycat Dolls: More than a novelty act?». Arhivēts no oriģināla, laiks: 2012. gada 5. oktobrī. Skatīts: 2010. gada 23. augustā. Arhivēts 2012. gada 5. oktobrī, Wayback Machine vietnē. Vikikrātuvē par šo tēmu ir pieejami multivides faili. Skatīt: Melodija Torntona. IMDb profils (angliski)