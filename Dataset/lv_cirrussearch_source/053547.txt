Erdžana starptautiskā lidosta (turku: Ercan Uluslararası Havalimanı) ir lidosta Kipras ziemeļdaļā, 13 kilometrus uz austrumiem no Nikosijas centra. Tā ir lielākā civilā lidosta starptautiski neatzītās Ziemeļkipras teritorijā. Starptautisko sankciju dēļ lidojumi notiek tikai uz Turciju, kas vienīgā atzinusi Ziemeļkipru. Lidostu Otrā pasaules kara laikā uzbūvējuši briti un tā izmantota kā militārā lidosta. Pēc 1974. gada Turcijas iebrukuma Kiprā lidostu pārņēma Turcijas armija un vēlāk tā izveidojās par galvano Ziemeļkipras lidostu. Nosaukta par godu pilotam majoram Fehmi Erdžanam (Fehmi Ercan), kurš gāja bojā Kipras operācijas laikā 1974. gadā. Neskaitot čārterlidojumus, lidostā regulārus pasažieru aviopārvadājumus 2020. gada sākumā nodrošināja aviosabiedrības AnadoluJet, Corendon Dutch Airlines, Pegasus Airlines, SunExpress, Turkish Airlines. Vikikrātuvē par šo tēmu ir pieejami multivides faili. Skatīt: Erdžana starptautiskā lidosta. Oficiālā tīmekļa vietne