Johanness, Jans vai Johans Vermērs (nīderlandiešu: Johannes Vermeer; kristīts 1632. gada 31. oktobrī; miris 1675. gada 15. decembrī) bija nīderlandiešu baroka laika gleznotājs. Viņš bija viens no Nīderlandes glezniecības zelta laikmeta gleznotājiem. Tā kā Jans Vermērs, iespējams, visu dzīvi aizvadīja lielā trūkumā, viņš ir uzgleznojis relatīvi nedaudz darbu. Droši zināmas ir 37 viņa gleznotas gleznas, bet par dažām citām gleznām nav pārliecības, ka to autors ir Vermērs. Pārsvarā gleznoja sadzīves ainas un portretus. Pēc nāves gandrīz aizmirsts, kļuvis slavens tikai 19. gadsimtā. Vieni no viņa slavenākajiem darbiem ir “Meitene ar pērļu auskaru” un “Delftas skats”. Nav zināms Jana Vermēra dzimšanas datums, toties ir zināms, ka 1632. gada 31. oktobrī viņš tika kristīts. Viņš savā ģimenē bija otrais bērns un vienīgais dēls. Viņa tēvs Reiners Janss (Reynier Jansz) bija zīda audējs no Antverpenes. 1615. gadā viņš apprecējās ar Dignu Baltensu (Digna Baltens), un abi pārcēlās uz dzīvi Delftā, kur arī Jans Vermērs ir dzimis. 1653. gada aprīlī Jans Vermērs apprecēja Katarinu Bolnesu (Catharina Bolnes). Viņu laulībā ir dzimuši 14 bērni, no kuriem četri nomira dzemdībās. 1953. gada decembrī Vermērs kļuva par Svētā Lūka ģildes biedru un sāka nodarboties ar mākslas darbu tirgošanu. 1675. gada 15. decembrī Jans Vermērs nomira 43 gadu vecumā, pēc neilgas slimošanas. Droši zināmas ir 37 Vermēra gleznas, bet ir vēl vairākas gleznas par kurām nav pārliecības, ka to autors būtu Vermērs. Šeit ir nosauktas dažas no Vermēra gleznām. Astronoms Delftas skats Kalpone ar piena krūzi Koncerts Mazā iela Meitene ar pērļu auskaru Mūzikas stunda Sieviete ar svariem Sieviete zilā kleitā lasa vēstuli pie loga “Meitene ar pērļu auskaru”, gleznota ap 1665. gadu “Delftas skats”, 1660. vai 1661. gadā “Kalpone ar piena krūzi”, 1657. vai 1658. gadā “Astronoms”, aptuveni 1668. gadā «Jan Vermeer». The Bulfinch Guide to Art History. Artchive. Skatīts: 2009. gada 21. septembris. Vikikrātuvē par šo tēmu ir pieejami multivides faili. Skatīt: Jans Vermērs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Jans Vermērs artcyclopedia (angliski) Jana Vermēra darbi museumsyndicate Arhivēts 2013. gada 14. martā, Wayback Machine vietnē. (angliski)