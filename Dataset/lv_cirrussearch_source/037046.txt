Pauls Joners (vācu: Paul Johner; 1887. gada 10. septembris Cīrihe — 1938. gada 25. oktobris Berlīne) bija Šveices šahists. Pēc profesijas bijis vijolnieks, bet kopā ar savu jaunāko brāli Hansu Joneru — viens no vadošajiem Šveices šahistiem 20. gadsimta sākumā. Sešas reizes uzvarējis Šveices šaha čempionātā (1907, 1908, 1925, 1928, 1930, 1932). Daudzu starptautisko šaha turnīru dalībnieks. 1907. gadā Ņujorkā uzvarējis Manhatanas šaha kluba čempionātā. 1916. gadā Kopenhāgenā uzvarējis Ziemeļu valstu šaha čempionātā. 1917. gadā Berlīnes šaha turnīrā kopā ar Valteru Jonu dalījis pirmo vietu. 1920. gadā uzvarējis Gēteborgas šaha turnīrā. 1923. gadā uzvarējis Triestes šaha turnīrā un kopā ar Rūdolfu Špīlmanu dalījis pirmo vietu Ševeningenas (Nīderlande) šaha turnīrā. Vienu no saviem lielākajiem panākumiem izcīnījis 1924. gadā Berlīnē, kad uzvarējis četru šahistu četru apļu turnīrā, apsteidzot Akibu Rubinšteinu, Rihardu Teihmani un Žaku Mizesu. Šveices izlases sastāvā piedalījies 1936. gada neoficiālajā šaha olimpiādē Minhenē. «Manhattan Chess Club». Arhivēts no oriģināla, laiks: 2015. gada 21. novembrī. Skatīts: 2017. gada 19. janvārī. Nordic Champions 1897-1997 Gothenburg B (1920) OlimpBase :: unofficial Chess Olympiads :: Paul Johner Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)