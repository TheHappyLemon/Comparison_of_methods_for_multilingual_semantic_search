Gvinejas līcis (angļu: Gulf of Guinea, franču: golfe de Guinée, portugāļu: Golfo da Guiné) ir liels līcis Atlantijas okeānā Āfrikas centrālās daļas rietumu piekrastē, pēc hidroloģiskā režīma — malas jūra. Robeža ar okeānu tiek vilkta no Palmasas raga Libērijā līdz Lopesa ragam Gabonā. Līča platība ir 1 533 000 km2 liels, dziļums — līdz 6363 m. Ūdens ir silts, tā temperatūra ir 25-27 grādi. Ūdens sāļums ir 34-35 promiles, bet upju grīvās ap 20-30 promiles. Plūdmaiņu augstums sasniedz 2,7 m. Līča ziemeļaustrumos izvietojies Biafras līcis. Gvinejas līci var uzskatīt par pasaules centru, jo tajā krustojas ekvators un sākummeridiāns. International Hydrographic Organization (1953): Limits of Oceans and Seas, 3rd edition Arhivēts 2011. gada 8. oktobrī, Wayback Machine vietnē. (PDF; 994 kB), S. 19. Vikikrātuvē par šo tēmu ir pieejami multivides faili. Skatīt: Gvinejas līcis. Encyclopædia Britannica raksts (angliski) Krievijas Lielās enciklopēdijas raksts (krieviski)