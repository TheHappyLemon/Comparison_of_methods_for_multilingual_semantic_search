.de ir Vācijas Interneta augstākā līmeņa domēns (ccTLD). Šo domēnu administrē Denic. Domēna vārds ir izveidots no vāciskā Vācijas nosaukuma (Deutschland). Pirms 1989. gada Austrumvācija izmantoja domēna vārdu .dd, jo tai tika piešķirts šāds valsts kods pēc ISO 3166-1 standarta. Tomēr šis augstākā līmeņa domēns netika plaši izmantots. .de pašlaik ir otrs populārākais valsts augstākā līmeņa domēns pēc .cn un trešais populārākais starp visiem augstākā līmeņa domēniem pēc .com un .cn. Pirmā iestāde, kas reģistrēja .de domēnus bija Dortmundes Tehniskās universitātes Datorzinātņu fakultāte. uni-dortmund.de bija viens no pirmajiem .de domēniem. Kopš 2009. gada 23. oktobra ir iespējams reģistrēt viena un divu burtu domēnus, kā arī domēnus, kuri sastāv tikai no cipariem. Ir iespējams reģistrēt internacionalizētus domēna vārdus ar vācu valodas diakritiskajām zīmēm (ä,ö,ü). Simbolu ß esošā tīkla infrastruktūra pārveidos par ss. Daudzās Romāņu valodās, piemēram, spāņu, franču, rumāņu un portugāļu valodā "de" izsaka lietvārda ģenitīva formu. Šī īpašība tiek izmantota domēnu vārdu spēlēs, piemēram, elforo.de/wikipedia nozīmē Vikipēdijas forums. ".CN" Reģistrētie domēna vārdi Arhivēts 2008. gada 18. decembrī, Wayback Machine vietnē. no CNNIC Dpmēnu skaita salīdzinājums Arhivēts 2008. gada 17. novembrī, Wayback Machine vietnē. no DENIC «IDN simbolu saraksts». DENIC. 2004-03-01. Arhivēts no oriģināla, laiks: 2006-02-13. Skatīts: 2008-08-13. IANA .de whois informācija denic.de Domēna vārdu reģistrators .DE domēni ar IP adresēm