Deivids Vei Lians Hauels (angļu: David Wei Liang Howell; dzimis 1990. gada 14. novembrī Īstburnā) ir Lielbritānijas starptautiskais lielmeistars šahā (2007). Trīskārtējais Lielbritānijas šaha čempionātu uzvarētājs (2009, 2013, 2014). Ar šahu sācis nodarboties piecu gadu vecumā. Pārstāvējis Angliju Pasaules un Eiropas jauniešu šaha čempionātos dažādās vecuma grupās, kurās izcīnījis sudraba — 2000. gadā Eiropas jauniešu šaha čempionātā U10 vecuma grupā, un divas bronzas medaļas — 2001. gadā Eiropas jauniešu šaha čempionātā U12 vecuma grupā un 2002. gadā Pasaules jauniešu šaha čempionātā U12 vecuma grupā. Ļielbritānijas šaha čempionātos izcīnījis 3 zelta (2009, 2013, 2014) un bronzas (2012) medaļas. 2010. gadā atzīts par Anglijas šaha federācijas gada šahistu (angļu: English Chess Federation Player of the Year 2009/10). Daudzu starptautisko šaha turnīru laureāts, tajā skaitā uzvarējis Leidenē (2012), bijis otrais Gibraltāra šaha festivālā Gibraltar Chess Festival (2015) un dalījis pirmo vietu Dubaijā (2015). Pārstāvējis Anglijas komandu lielākajos komandu šaha turnīros: Pasaules šaha olimpiādēs piedalījies 5 reizes (2008-2014, 2022). Individuālajā vērtējumā izcīnījis zelta (2022) medaļu; Eiropas komandu šaha čempionātos piedalījies 4 reizes (2011—2017). 2021. gada novembrī Rīgā ierindojies 9. vietā 2021. gada "FIDE Chess.com Grand Swiss" turnīrā. Par panākumiem turnīros FIDE 2004. gadā Hauelam piešķīrusi starptautiskā meistara (IM), bet 2007. gadā — starptautiskā lielmeistara (GM) nosaukumu. Sešpadsmit gadu vecumā pārspējis Lūka Makšeina sasniegumu un kļuvis par visjaunāko šaha lielmeistaru Lielbritānijas šaha vēsturē. British Championships: Howell wins with 9.5/11 «101st British Chess Championships 2014». Arhivēts no oriģināla, laiks: 2015. gada 6. oktobrī. Skatīts: 2021. gada 16. novembrī. «99th British Chess Championship 2012». Arhivēts no oriģināla, laiks: 2021. gada 16. novembrī. Skatīts: 2021. gada 16. novembrī. «ECF Player of the Year 2009/10 - the result». Arhivēts no oriģināla, laiks: 2011. gada 17. septembrī. Skatīts: 2021. gada 16. novembrī. «Leiden Chess Tournament 2012». Arhivēts no oriģināla, laiks: 2021. gada 16. novembrī. Skatīts: 2021. gada 16. novembrī. Hikaru Nakamura wins Tradewise Gibraltar Masters Grandmaster Dragan Solak wins 17th Dubai Open Chess Tournament OlimpBase :: Men's Chess Olympiads :: David Howell 44th Olympiad Chennai 2022 Open OlimpBase :: European Men's Team Chess Championship :: David Howell 2021 FIDE Chess.com Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)