2019. gada UEFA Čempionu līgas fināls bija 2018.—2019. gada UEFA Čempionu līgas sezonas finālspēle. Tā notika sestdienā, 2019. gada 1. jūnijā, Wanda Metropolitano stadionā Madridē, Spānijā. Finālā tikās divi Anglijas klubi — Tottenham Hotspur un Liverpool FC. Liverpool uzvarēja ar rezultātu 2:0 un Eiropas spēcīgākā futbola kluba trofeju izcīnīja sesto reizi kluba vēsturē. Uzvarētāji kvalificējās 2019. gada FIFA klubu pasaules kausam kā UEFA pārstāvji, kā arī 2019. gada UEFA Superkausam, kur spēlēs ar 2018.—2019. gada UEFA Eiropas līgas uzvarētājiem Chelsea. Šis bija pirmais UEFA Čempionu līgas fināls, kurā tika izmanoti video tiesneša palīgi (VAR). 2018. gada maijā tika nolemts, ka sākot ar šo sezonu klubi finālā varēs pieteikt 23 spēlētājus (iepriekšējo 18 vietā). Ja būtu nepieciešams papildlaiks, varētu veikt ceturto maiņu. M — mājās; V — viesos Šī ir piektā reize, kad UEFA Čempionu līgas (ieskaitot Eiropas čempionvienību kausu) fināls notiek Madridē. Iepriekšējās reizes (1957, 1969, 1980, 2010) tas tika rīkots Santiago Bernabéu stadionā. Par 2019. gada UEFA Čempionu līgas fināla norises vietu Wanda Metropolitano stadions tika izvēlēts 2017. gada 20. septembrī UEFA izpildkomitejas sanāksmē Nionā. Tas ir Madrides "Atletico" mājas spēļu stadions. Pēc pēdējās renovācijas tas tika atvērts 2017. gada septembrī. Stadiona ietilpība pārsniedz 67 000 vietu. «Referee team appointed for UEFA Champions League final in Madrid». UEFA.com (angļu). 2019. gada 14. maijā. Skatīts: 2019. gada 29. maijā. «VAR to be used in UEFA Champions League knockout phase». UEFA.com. 2018. gada 3. decembrī. Skatīts: 2019. gada 29. maijā. «Additional fine-tuning of club competition regulations for 2018/19 onwards». UEFA.com. 2018. gada 27. martā. Skatīts: 2019. gada 29. maijā. «Madrid to host UEFA Champions League final in 2019». UEFA.com (angļu). 2017. gada 20. septembrī. Skatīts: 2019. gada 29. maijā. «Tactical Line-ups – Final – Saturday 1 June 2019» (PDF). UEFA.com (angļu). UEFA. Skatīts: 2019. gada 2. jūnijā. «2018/19 UEFA Champions League regulations» (PDF). UEFA.com. 2018. gada 10. maijā. Arhivēts no oriģināla, laiks: 2018. gada 4. oktobrī. Skatīts: 2019. gada 29. maijā. UEFA Čempionu līga (oficiālā mājaslapa)