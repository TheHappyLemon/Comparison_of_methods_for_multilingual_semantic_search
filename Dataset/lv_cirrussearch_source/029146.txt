Šis raksts ir par pilsētu. Par citām jēdziena Po nozīmēm skatīt nozīmju atdalīšanas lapu. Po (franču: Pau) ir pilsēta un komūna Pireneju ziemeļdaļā, Akvitānijas reģionā, Francijā, Atlantijas Pireneju departamenta administratīvais centrs. Kopš 1464. gada tā bija arī vēsturiskās Bearnas provinces galvaspilsēta. Kopā ar citām 13 blakus komūnām tā veido Po-Pireneju komūnu aglomerāciju, kas atvieglo vietējo jautājumu risināšanu. Pilsētā esošā 1972. gadā dibinātā augstskola Université de Pau et des Pays de l'Adour piesaista lielu skaitu studentu, kas manāmi ietekmē tās iedzīvotāju skaitu. No Po pils 1,8 km garumā Bomona parka virzienā plešas Pireneju bulvāris, no kura paveras skats uz kalniem. Alfonss de Lamartīns ir izteicies: "Po ir pasaulē skaistākais skats uz zemi, tāpat Neapolē ir skaistākais skats uz jūru". Kopš 1930. gada Po ir kļuvusi par svarīgu pieturas punktu Tour de France riteņbraukšanas sacensību maršrutā, pateicoties savai atrašanās vietai un atbilstošajai infrastruktūrai. 2010. gadā Po rīkoja savu 63. posmu un tikai viena cita pilsēta (Bordo) bez Parīzes ir rīkojusi vairāk posmu. 2010. gada tūre Po viesojās trīsreiz: pirmoreiz braucot cauri, otrreiz kā finišs, bet trešoreiz kā starta vieta ceļā uz Col du Tourmalet kalnu pāreju. 2017. gadā Po tūri uzņems 69. reizi. Q124036546. «Pau camp de base du Tour dans les Pyrénées» [Pau Base Camp of the Tour in the Pyrenees] (franču). Arhivēts no oriģināla, laiks: 2015. gada 3. maijā. Skatīts: 2015. gada 16. aprīlis. Oficiālā tīmekļa vietne (franciski) INSEE komūnas fails Po ķīniešu kopienas vietne (ķīniski) Pilsētas tūrisma birojs (angliski)