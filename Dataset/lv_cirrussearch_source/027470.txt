Niks Foliņo (angļu: Nick Foligno; dzimis 1987. gada 31. oktobrī) ir amerikāņu hokejists, uzbrucējs. Pašlaik (2023) Foliņo spēlē Nacionālās hokeja līgas kluba Čikāgas "Blackhawks" sastāvā. No 2004. līdz pat 2007. gadam uzbrucējs spēlēja Ontārio hokeja līgas kluba Sudbury Wolves sastāvā, taču 2007. gada vasarā nostiprinājās NHL kluba Otavas "Senators" sastāvā, tā rindās arī uzsākot nākamo sezonu. Daļu sezonas hokejists gan aizvadīta Otavas AHL fārmklubā Bingemtonas "Senators". 2008.—09. gada sezonu Foliņo jau pilnībā aizvadīja NHL. 2012. gada vasarā uzbrucējs tika aizmainīts uz Kolumbusas "Blue Jackets". 2015.—16. gada sezonā Foliņo kļuva par komandas kapteini. Foliņo piedalījās 2015. gada NHL Visu Zvaigžņu spēlē. Tā kā spēle notika Kolumbusā, Foliņo tika ievēlēts par kapteini vienai no komandām. 2021. gada 11. aprīlī transfēru sezonas noslēgumā Foliņo trīs komandu darījumā tika aizmainīts uz komandu Toronto "Maple Leafs". 2021. gada jūlijā kā brīvais aģents pievienojās Bostonas "Bruins". 2023. gada 26. jūnijā Foliņo, kā brīvais aģents no Bruins, tika aizmainīts uz Čikāgas Blackhawks kopā ar Teiloru Holu apmaiņā pret Ianu Mičelu un Aleku Regula. Nākamajā dienā Foliņo piekrita viena gada līgumam par 4 miljoniem ASV dolāru ar "Blackhawks" uz 2023.–2024. gada sezonu. Eliteprospects profils (angliski) Internet Hockey Database profils (angliski) Hockey-Reference profils (angliski) https://www.nhl.com/blackhawks/news/release-blackhawks-acquire-foligno-hall-from-bruins/c-345015418 https://www.nhl.com/blackhawks/news/release-blackhawks-sign-nick-foligno-to-one-year-deal/c-345036034