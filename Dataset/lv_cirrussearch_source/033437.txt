2016. gada Ljēža—Bastoņa—Ljēža bija viendienas klasiskās riteņbraukšanas sacensības, kas 2016. gada 24. aprīlī notika Beļģijā. Tā bija 102. reize, kad notika Ljēža—Bastoņa—Ljēža sacensības, trīspadsmitās sacensības 2016. gada UCI World Tour kalendārā un ceturtais no sezonas klasiku "pieminekļiem". Sacensību distance bija 248 kilometri, tās sākās Ljēžā un virzījās uz Bastoņu, pēc tam pagriežoties atpakaļ uz Ljēžu un noslēdzoties Ansā. Distancē bija iekļauti daudzi pauguri, īpaši pēdējos 70 kilometros; tie noteica sacensību grūtību. Sākotnēji bija paredzēts, ka sacensības notiks 253 kilometru distancē, bet sliktu laikapstākļu dēļ distance tika saīsināta. Alehandro Valverde (Movistar Team) bija uzvarējis iepriekšējā gadā un bija viens no favorītiem. Viņš bija izcīnījis uzvaru arī sacensībās, kas notika iepriekšējā nedēļā — La Flèche Wallonne. Izšķirošais izrāviens notika pēdējā klasificētajā sacensību kāpumā, Côte de la Rue Naniot, kur Mihaels Albasīni (Orica–BikeExchange) uzsāka četru cilvēku atrāvienu. Uzvarētājs izšķīrās šīs grupas sprinta finišā: pirmais Vauts Pūlss (Team Sky), aiz viņa Albasīni un Lampre–Merida pārstāvis Rui Košta. «Liège - Bastogne - Liège (result)». ProCyclingStats. 2016. gada 24. aprīlis. Oficiālā tīmekļa vietne