Taufīks pašā (arābu: محمد توفيق باشا‎; dzimis 1852. gada 15. novembrī, miris 1892. gada 7. janvārī) bija Ēģiptes hedīvs no 1879. līdz 1892. gadam. Kaut arī Ēģipte bija Osmaņu impērijas sastāvā, Ēģiptes politiskā attīstība 19. gadsimtā faktiski notika ārpus Osmaņu impērijas. Kad Taufīka pašā tēvu Ismaīlu pašā briti padzina no troņa, par Ēģiptes hedīvu kļuva viņa vecākais dēls Taufīks pašā. Valsti finansiāli pārvaldīja britu amatpersonas, bet Taufīks pašā maz iesaistījās Ēģiptes pārvaldē. Pamatojoties uz Ēģiptes parādiem Eiropas valstīm, britu amatpersonas ieviesa nepopulāras reformas. Ēģiptē radās opozīcija režīmam, kas centrējās Ēģiptes armijā. Par opozīcijas līderi kļuva Ahmeds Urabi, kurš 1879. gadā vadīja armijas sacelšanos, kas padzina Tuafiku pašā no Kairas. Taufīks pašā ar britu armijas atbalstu nostiprinājās Aleksandrijā. 1882. gada 13. septembrī Telelkebības kaujā britu karaspēks izšķiroši sakāva Urabi spēkus un Ēģipti okupēja britu karaspēks, kas šeit palika līdz par Suecas krīzes laikiem 1956. gadā. Vikikrātuvē par šo tēmu ir pieejami multivides faili. Skatīt: Taufīks pašā.