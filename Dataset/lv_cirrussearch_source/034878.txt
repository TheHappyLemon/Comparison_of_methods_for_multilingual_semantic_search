Šis raksts ir par uzņēmumu. Par teritoriju skatīt rakstu Hērda Sala un Makdonalda Salas. HMD global Oy ir Somijā reģistrēts uzņēmums, kas izstrādā mobilos telefonus, viedtālruņus un planšetdatorus ar Nokia zīmolu. Dibināts 2016. gadā. Galvenais birojs atrodas Helsinkos. Uzņēmuma īpašnieks ir privāta kapitāla fonds Smart Connect LP. Somijas uzņēmums Nokia no 1998. līdz 2012. gadam bija lielākais mobilo telefonu ražotājs pasaulē. Tas nebija spējis piemēroties strauji augošajam viedtālruņu tirgum, un ieņēmumi no mobilo ierīču pārdošanas kritās. 2014. gada aprīlī mobilo ierīču bizness pārdots Microsoft (jaunais nosaukums Microsoft Mobile). Nokia zīmolu tas drīkstēja izmantot 10 gadus, bet jau 2014. gada oktobrī Lumia viedtālruņi izlaisti ar Microsoft nosaukumu. Nokia zīmols izmantots tikai pamata mobilajiem tālruņiem, piemēram Asha. Arī Microsoft neizdevās kāpināt mobilo ierīču pārdošanas apjomus, un tie samazinājās. Uzņēmums HMD global Oy dibināts 2015. gada 9. novembrī. 2016. gada 18. maijā paziņots, ka HMD global pērk daļu no Microsoft Mobile pamata mobilo tālruņu biznesa. Vienlaikus HMD global noslēdza atsevišķu vienošanos ar Nokia par tā zīmola izmantošanu mobilajos telefonos un planšetdatoros līdz 2024. gadam, kā arī ieguva nepieciešamos patentus. Pārējo Microsoft Mobile pamata mobilo tālruņu biznesu (ražošanas un izplatīšanas infrastruktūru) iegādājās Taivānas elektronikas ražotāja Foxconn meitas uzņēmums FIH Mobile, kas ražotu, izplatītu un pārdotu HMD produktus. Kopējā pārdošanas darījuma summa HMD global un FIH Mobile bija 350 miljoni ASV dolāru. Darījums pabeigts 2016. gada 1. decembrī. HMD global Oy Yritys ja rekisterihallitus ja Verohallinto Nokia atgriezīsies mobilo telefonu un planšetdatoru tirgū LETA, 2016. gada 18. maijs Nokia signs strategic brand and intellectual property licensing agreement enabling HMD global to create new generation of Nokia-branded mobile phones and tablets Arhivēts 2016. gada 18. maijā, Wayback Machine vietnē. May 18, 2016 HMD global vietne