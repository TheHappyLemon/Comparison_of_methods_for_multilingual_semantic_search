1986. gada FIFA Pasaules kauss notika Meksikā no 31. maija līdz 29. jūnijam. Tas bija pēc skaita 13. Pasaules kausa finālturnīrs. Iesākumā bija paredzēts, ka turnīrs notiks Kolumbijā, taču kolumbieši tomēr atteicās no rīkošanas. Tad nolēma, ka turnīrs notiks Meksikā, tā Meksikai kļūstot par pirmo valsti, kurā notiek jau otrais Pasaules kausa finālturnīrs (iepriekšējais notika 1970. gadā). Par Pasaules čempioniem kļuva Argentīnas izlase, kas finālā ar 3-2 pārspēja VFR. Estadio Azteca, Mehiko - 114 600 Estadio Olímpico Universitario, Mehiko - 73 000 Estadio Jalisco, Gvadalahara - 65 000 Estadio Cuauhtémoc, Puebla - 42 000 Estadio Nemesio Díez, Toluka - 40 000 Estadio La Corregidora, Santjago de Keretaro - 40 000 Estadio Tecnológico, Monterreja - 38 500 Estadio Nou Camp, Leona - 34 000 Estadio Sergio León Chavez, Irapuato - 30 700 Estadio Neza, Nesavalkojotla - 30 000 Estadio Tres de Marzo, Gvadalahara - 28 000 Tālāk minētās 24 izlases piedalījās 1986. gada FIFA Pasaules kausa izcīņā. Turnīram automātiski kvalificējās laukuma saimnieki Meksikas izlase un 1982. gada Pasaules čempioni Itālijas izlase. Turnīra formāts bija kardināli mainījies kopš iepriekšējās Pasaules kausa izcīņas Spānijā 1982. gadā. Šajā čempionātā piedalījās 24 komandas, tās tika sadalītas 6 grupās, no katras grupas astotdaļfinālam kvalificējās divas labākās, kā arī četras labākās no sešām trešo vietu ieguvējām. Grupu turnīrā pārsteidzoši labi spēlējošās Marokas, PSRS un Dānijas izlases izstājās jau astotdaļfinālā un tikai sākot ar izslēgšanas turnīru apgriezienus uzņēma VFR, Francija un Beļģija. Trijās no četrām ceturtdaļfināla spēlēm uzvarētāju nācās noskaidrot pēcspēles 11 m sitienu sērijā, kur vācieši uzvarēja laukuma saimniekus Meksikas izlasi, Francija tika galā ar Brazīliju, bet beļģi uzvarēja Spāniju. Tomēr visslavenākais un skandalozākais ceturtdaļfināls bija starp Argentīnu un Angliju. Šajā spēlē abus vārtus Argentīnas labā guva čempionāta vērtīgākais spēlētājs Djēgo Maradona, tostarp arī pirmos, un iespējams visu laiku slavenākos un skandalozākos vārtus Pasaules kausa vēsturē. Maradona vārtus guva ar roku, taču tiesnesis to nemanīja un ieskaitīja vārtus. Pirmajā pusfinālā Argentīna, kuras labā atkal divus vārtus guva Maradona, pieveica beļģus, bet otrajā spēlē VFR ar 2-0 pārspēja lieliski spēlējošo Francijas futbola izlasi ar Mišelu Platinī priekšgalā. Spēlē par trešo vietu Francija pagarinājumā ar 4-2 uzvarēja Beļģiju, bet finālā tikās Argentīna un VFR. Spraigā cīņā ar 3-2 uzvarēja Argentīna, kas otro reizi kļuva par Pasaules čempioniem. Labākais futbolists: Djego Maradona Labākais vārtu guvējs: Gērijs Linekers Godīgākā komanda: Brazīlija Labākie vārtu guvēji Gērijs Linekers - 6 Djego Maradona - 5 Kareka - 5 Emilio Butragenjo - 5 Horhe Valdano - 4 Prebens Elkērs - 4 Alesandro Altobelli - 4 Ihors Belanovs - 4 1986. gada FIFA Pasaules kauss FIFA mājaslapā Arhivēts 2006. gada 12. augustā, Wayback Machine vietnē.