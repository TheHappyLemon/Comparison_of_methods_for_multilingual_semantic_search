Salavati (indonēziešu: Pulau Salawati) ir Indonēzijai piederoša sala Seramas jūrā, Radžaampatu arhipelāga trešā lielākā sala. Administratīvi ietilpst Dienvidrietumu Papua provincē, ziemeļu daļa ietilpst Radžaampatas apriņķī, bet dienvidu daļa — Soronas apriņķī. Lielākās apdzīvotās vietas ir Samate salas ziemeļaustrumos. Sala ir viena no arhipelāga piecām vēsturiskajām karalistēm. Sala izvietojusies Jaungvinejas rietumu piekrastē. Seles šaurums austrumos to atdala no Doberai pussalas, bet Segavinas šaurums ziemeļos — no Batantas salas. Krasta līnija mēreni izrobota, piekrastē daudz mazāku saliņu. Salas reljefs pārsvarā līdzens, ziemeļu daļā augstiene, kuras augstākais punkts ir Vagoma kalns (700 m vjl). Valda tropiskais klimats. Ainavā dominē tropiskie lietusmeži, piekrastēs — mangrovju audzes un koraļļu rifi. Salas ziemeļu daļu aizņem 1982. gadā izveidotais Ziemeļsalavati dabas rezervāts. Populārs daivinga un ekotūrisma galamērķis. Salas dienvidos tiek iegūta nafta; atradni plānots ekspluatēt līdz 2025. gadam. Blok pengelolaan Cagar Alam Pulau Salawati Salawati. The third largest island of Raja Ampat Salawati Kepala Burung PSC Conventional Oil Field, Indonesia Vikikrātuvē par šo tēmu ir pieejami multivides faili. Skatīt: Salavati.