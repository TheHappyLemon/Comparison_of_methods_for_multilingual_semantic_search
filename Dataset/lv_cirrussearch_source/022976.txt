Hersona (ukraiņu: Херсон) ir pilsēta Ukrainas dienvidos, Hersonas apgabala un Hersonas rajona pārvaldes centrs. Atrodas Dņepras labajā krastā, netālu no tās ietekas Melnajā jūrā. Administratīvi pilsēta iedalās trijos rajonos, pilsētas rajoniem pakļauti Antoņivkas, Zeleņivkas, Naddņiprjanskes un Komišanu pilsētciemati un Stepaņivkas ciema padome. Kopā ar piepilsētas rajoniem veido aglomerāciju, kurā dzīvo ap 576 000 iedzīvotāju. Nozīmīga ostas pilsēta. No 2022. gada 3. marta līdz 11. novembrim Hersona atradās Krievijas okupācijā. Ukrainas varas iestādes lēš, ka 2022. gada 25. maijā pilsētu bija atstājuši 45% tās iedzīvotāju. 9. novembrī Krievijas Bruņotie spēki sāka atkāpties no pilsētas, sagraujot tās elektroapgādes un ūdensapgādes tīklu, un dažas dienas vēlāk pilsētā ienāca Ukrainas Bruņotie spēki. Pilsēta ir dibināta 1778. gadā pēc Krievijas Impērijas ķeizarienes Katrīnas Lielās rīkojuma, un tās nosaukums ir radies no seno grieķu pilsētas Hersonēsas nosaukuma, kas atradās Krimas pussalā. Šeit Krievijas Impērija izvietoja savu pirmo Melnās jūras kara floti. «Чисельність наявного населення України на 1 січня 2022». Q115154676. Q7603543. Склад адміністративно-територіальної одиниці. Херсонська область, м Херсон Vikikrātuvē par šo tēmu ir pieejami multivides faili. Skatīt: Hersona. Encyclopædia Britannica raksts (angliski) Ukrainas Interneta enciklopēdijas raksts (angliski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)