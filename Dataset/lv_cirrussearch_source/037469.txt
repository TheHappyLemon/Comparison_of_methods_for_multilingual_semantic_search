Ludvigs Kvide (vācu: Ludwig Quidde, dzimis 1858. gada 23. martā, miris 1941. gada 4. martā) bija vācu pacifists un politiķis. 1927. gada Nobela miera prēmijas ieguvējs. Bija sabiedriski aktīvs sākot no Bismarka laikiem līdz pat nacisma uzvarai Vācijā. 1894. gadā publicēja vēsturisku pamfletu "Kaligula", kurā satīriski attēloja Vācijas ķeizaru, par ko trīs mēnešus pavadīja cietumā. No 1914. līdz 1929. gadam bija Vācijas Miera biedrības (Deutsche Friedensgesellschaft) vadītājs. Pirmā pasaules kara laikā uzstājās pret citu zemju sagrābšanu. Pēc kara kritizēja Versaļas līgumu, jo uzskatīja to par netaisnīgu Vācijai un cēloni nākamajam karam. Pēc nacistu nākšanas pie varas devās trimdā uz Šveici. Vikikrātuvē par šo tēmu ir pieejami multivides faili. Skatīt: Ludvigs Kvide. Encyclopædia Britannica raksts (angliski) Brockhaus Enzyklopädie raksts (vāciski)