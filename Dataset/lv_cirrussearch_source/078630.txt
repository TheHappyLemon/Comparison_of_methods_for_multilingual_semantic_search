Aleksandrs Fertovs (dzimis 1987. gada 16. jūnijā Rīgā) ir Latvijas futbolists, spēlē pussarga pozīcijā, Latvijas futbola izlases dalībnieks. Fertovs ir JFC Skonto audzēknis. Virslīgā debitēja 2007. gada sezonā JFK Olimps sastāvā. 2008. gadā pievienojās Skonto FC, taču, aizvadījis tikai vienu spēli, atgriezās Olimps rindās uz īres līguma pamata. Pēc atgriešanās Skonto kļuva par pamatsastāva spēlētāju. 2010. gada sezonā kļuva par Latvijas čempionu, bet 2012. gadā izcīnīja Latvijas kausu. 2014. gada janvārī pievienojies Ukrainas Premjerlīgas klubam PFK Sevastopol, parakstot līgumu uz divarpus gadiem. Kluba sastāvā aizvadīja deviņas spēles, gūstot trīs vārtus. Pēc Krimas aneksijas, zaudējot finansiālo atbalstu un iespējas turpināt spēlēt Ukrainas līgā, tika paziņots par kluba likvidāciju, laužot līgumus ar visiem spēlētājiem. 2015. gada janvārī parakstīja līgumu ar Polijas Ekstraklasa klubu Kelces "Korona". Komandā nospēlēja pusotru sezonu, laukumā izejot 47 līgas spēlēs. Pēc 2015.–2016. gada sezonas, beidzoties līgumam, sadarbība netika turpināta, un Fertovs kļuva par brīvo aģentu. 2016. gada 18. oktobrī pievienojās Latvijas Virslīgas klubam FK RFS. 2009. gada 15. novembrī viņš debitēja Latvijas izlasē, nākot uz maiņu spēlē pret Hondurasu, nomainot Genādiju Soloņicinu. Latvijas čempions - 1 (2010.) «Fertovs paraksta līgumu ar Ukrainas Premjerlīgas klubu "Sevastopol"». sportacentrs.com. 2014. gada 26. janvāris. Skatīts: 2016. gada 18. oktobrī. «Fertova pārstāvētais "Sevastopol" beidz pastāvēt». sportacentrs.com. 2014. gada 27. jūnijs. Skatīts: 2016. gada 18. oktobrī. «Latvijas izlases pussargs Fertovs paraksta līgumu ar Polijas "Korona"». sportacentrs.com. 2015. gada 24. janvāris. Skatīts: 2016. gada 18. oktobrī. «Zommers pagarina līgumu Parmā, E.Višņakovs lūkojas Anglijas virzienā». sportacentrs.com. 2016. gada 13. jūlijs. Skatīts: 2016. gada 18. oktobrī. Agris Suveizda. «Arī Fertovs pievienojas RFS, "Riga" pagarina līgumu ar Timofejevu». sportacentrs.com, 2016. gada 18. oktobrī. Skatīts: 2016. gada 18. oktobrī. Astafjeva rekordmačā zaudējums Hondurasā WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)