Autoceļš R21 "Kola" (Р-21 «Ко́ла», līdz 2018. gadam M-18) ir Krievijas Federācijas federālais autoceļš un daļa no Eiropas autoceļu maršruta E105, kas no Pēterburga ved līdz Norvēģijas robežai un tālāk līdz Kirkenesas pilsētai. Trases Pēterburga - Šliselburga (39 km) - Novaja Ladoga (121 km) - Lodeinoje Poļe (229 km) - Oloņeca (276 km) - Petrozavodska (426 km) - Medvežjegorska (633 km) - Segeža (730 km) - Kema (854 km) - Mončegorska (1263 km) - Kola (1385 km) - Pečenga (1517 km) - Borisogļebska (Norvēģijas robeža) garums ir aptuveni 1592 km. 1965. gadā Murmanskas apgabalā pabeidza būvēt šosejas posmu Mončegorska-Zašejeka 85,3 km garumā, 1968. gadā ekspluatācijā nodeva ceļa posmu no 1113 km līdz 1151 km, 1973. gadā līdz 1161 km, 1974. gadā līdz 1179 km, 1975. gadā līdz 1189 km. 1976. gadā pabeidza posma Mončegorska-Murmanska būvi. 1980. gadā uzbūvēja posmu Petrozavodska-Medvežjegorska, bet 1984. gadā satiksmi atvēra pēdējā posmā starp Medvežjegorsku un Kočkomu. 1982. gadā autoceļam Ļeņingrada - Murmanska" piešķīra M-18 nosaukumu. 2003. gadā to cauri Pečengai pagarināja līdz robežas kontrolpunktam "Borisogļebska". Paplašinātais R21 aiz Šliselburgas Ļeņingradas apgabalā Tilts pāri Sviras upei Karēlijas un Ļeņingradas apgabala robeža Karēlijā Pie Medvežjegorskas Karēlijas un Murmanskas apgabala robeža 1147 km Murmanskas apgabalā Murmanskas apgabalā R21 Murmanskā Atpūtas vieta Титовский рубеж (pie vecās PSRS-Somijas robežas) robežas kontrolpunkts "Borisogļebska"