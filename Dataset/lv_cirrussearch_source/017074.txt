Raiskuma pagasts ir viena no Cēsu novada administratīvajām teritorijām Gaujas labajā krastā pie Cēsīm. Robežojas ar Vaidavas pagastu, Liepas, Priekuļu, Drabešu, Straupes un Stalbes pagastiem, kā arī Cēsu pilsētu. Pagasta centrs atrodas Raiskumā. Atrodas Idumejas augstienes Augstrozes paugurvalnī un Gaujas senlejā. Augstākā vieta pagastā - 103, 5 m vjl. - dienvidaustrumos no Raiskuma. Pagasts ir ļoti ainavisks un bagāts ar dabas un kultūrvēstures mantojumu. Gauja Lenčupe Sveķupīte Strīķupe Pagasts bagāts ar ezeriem, lielākie ir: Ungura ezers (394 ha) Raiskuma ezers (78,5 ha) Lielais Bauzis (uz robežas ar Vaidavas pagastu, 57,6 ha) Auciema ezers (41,4 ha) Mazais Bauzis (uz robežas ar Vaidavas pagastu, 32 ha) Driškina ezers (17,7 ha) Melnezers (12 ha) Mestraudzes dzelve (10,3 ha) Caunu dzelve (6,8 ha) un daudz citu, mazāku ezeru. Lielākā mākslīgā ūdenskrātuve ir: Kalnadzirnavu dzirnavezers (uz Lenčupes, 8,9 ha) Pagasts bagāts ar daudzveidīgiem purviem: Lielais Ungura purvs (902 ha) Gulbju salas purvs Teterītis Grīvu purvs Kurmju purvs un citi. Raiskuma pagasta, kas tagad aizņem bijušo Raiskuma, Kūduma un Lenču pagastu teritorija, platība 1935. gadā bija 52 km². 1945. gadā pagasta teritorijā izveidoja Raiskuma ciema padomi. 1973. gadā ciemam pievienoja daļu Kūduma ciema. 1990. gadā ciemu pārdēvēja par pagastu. 2009. gadā pagasts iekļauts Pārgaujas novadā. 2021. gadā Pārgaujas novadu iekļāva Cēsu novadā. Ungurmuižas kungu māja ir 18. gadsimta koka barokālās celtniecības paraugs, ko 1732. gadā kā savu dzimtas māju cēlis barons fon Kampenhauzens. Vienīgā kungu māja Latvijā, kas no šī laika saglabājusies līdz mūsdienām un kurā labi saglabājušies arī iekštelpu gleznojumi. 1734. gadā celtajā muižas skolā ierīkota konferenču telpa un istabiņas viesiem. Esošajās robežās, pēc CSP un OSP datiem. Apdzīvotās vietas: Auciems, Raiskums, Kūdums, Lenči, Unguri, Vējkrogs. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Arhivēta kopija». Arhivēts no oriģināla, laiks: 2016. gada 20. oktobrī. Skatīts: 2017. gada 5. oktobrī. «www.vidzeme.com». Arhivēts no oriģināla, laiks: 2011. gada 17. jūlijā. Skatīts: 2009. gada 24. martā. OSP