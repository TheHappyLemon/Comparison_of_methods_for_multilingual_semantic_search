Oto Vilhelms Strūve (vācu: Otto Wilhelm von Struve, krievu: Отто Васильевич Струве; dzimis 1819. gada 7. maijā [v.s. 25. aprīlī], miris 1905. gada 14. aprīlī) bija vācbaltiešu astronoms. Ievērojamās Strūvju ģimenes pārstāvis, tēvs — Frīdrihs Georgs Vilhelms Strūve. Viens no vadošajiem sava laika Krievijas Zinātņu akadēmijas locekļiem. 15 gadu vecumā sācis studēt astronomiju Tērbatas Universitātē. Studiju laikā praktizējies Tartu vecajā observatorijā. Pēc studijām sāka strādāt par astronomu Pulkovas observatorijā. Viņš arī vadīja to no 1862. līdz 1889. gadam (pirms tam to vadīja viņa tēvs). Dzīves nogali pavadījis Vācijā. Viņš atklāja vairāk par 500 jaunām dubultzvaigznēm. 1841. gadā noteica precesijas konstanti. Latvijas padomju enciklopēdija. 9. sējums. Rīga : Galvenā enciklopēdiju redakcija. 318. lpp. Vikikrātuvē par šo tēmu ir pieejami multivides faili. Skatīt: Oto Vilhelms Strūve. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Astronomu biogrāfiskās enciklopēdijas raksts (angliski)