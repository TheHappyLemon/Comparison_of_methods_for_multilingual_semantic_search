Slavens Biličs (horvātu: Slaven Bilić; dzimis 1968. gada 11. septembrī) ir horvātu futbola treneris un bijušais futbolists, spēlējis aizsarga pozīcijā, bijis Horvātijas futbola izlases dalībnieks. Karjeru sāka dzimtās pilsētas Splitas komandā Hajduk. 1993. gadā pārgāja uz Vācijas Bundeslīgas klubu Karlsruher SC. 1996. gada janvārī parakstīja līgumu ar Anglijas Premjerlīgas klubu West Ham United. No 1997. līdz 1999. gadam spēlēja citā Premjerlīgas klubā Everton. Karjeru noslēdza savā pirmajā komadā Hajduk. Horvātijas izlasē debitēja 1992. gada 5. jūlijā draudzības spēlē pret Austrāliju. 1998. gada FIFA Pasaules kausā ar izlasi izcīnīja 3. vietu. Izlases sastāvā piedalījies arī 1996. gada Eiropas čempionāta finālturnīrā. Karjeru izlasē noslēdza 1999. gada septembrī, pēdējo spēli aizvadot pret Īrijas izlasi. Izlases rindās nospēlējis 44 spēles un guvis trīs vārtus. Pēc spēlētāja karjeras beigām kļuva par treneri. Trenera karjeru uzsāka savā pēdējā klubā Hajduk. Vēlāk strādāja ar Horvātijas U21 izlasi. 2006. gada 25. jūlijā tika apstiprināts par Horvātijas izlases galveno treneri. Vadīja izlasi 2008. un 2012. gada Eiropas čempionāta finālturnīros. 2012. gadā kļuva par Maskavas "Lokomotiv" galveno treneri. 2012.—2013. gada sezonā klubs ierindojās tikai 9. vietā Krievijas Premjerlīgā un pēc sezonas Biličs tika atlaists. No 2013. līdz 2015. gadam trenēja Turcijas futbola Superlīgas klubu Stambulas "Beşiktaş". 2015. gada jūnijā noslēdza trīs gadu līgumu, kļūstot par Anglijas Premjerlīgas kluba West Ham United galveno treneri. Pēc neveiksmīgā 2017.—2018. gada sezonas sākuma 2017. gada novembrī tika atbrīvots no amata. No 2018. gada septembra līdz 2019. gada februārim bija Saūda Arābijas kluba Al-Ittihad treneris, bet spēja uzvarēt tikai 4 no 17 spēlēm. 2019. gada jūnijā tika apstiprināts par West Bromwich Albion galveno treneri, parakstot divu gadu līgumu. Biliča vadībā komanda iekļuva Premjerlīgā. Tomēr 2020. gada decembrī pēc nesekmīgā sezonas sākuma tika atbrīvots no amata. Hajduk Split Horvātijas Pirmā līga: 1992 Dienvidslāvijas kauss: 1990–91 Horvātijas kauss: 1992–93, 1999–2000 «Slaven Bilić - national football team player». eu-football.info. Skatīts: 2018. gada 8. jūlijā. «"West Ham" galvenā trenera amatā apstiprināts horvāts Biličs». Sportacentrs.com. 2015. gada 9. jūnijs. Skatīts: 2017. gada 8. jūlijā. «"West Ham" atbrīvo galveno treneri Biliču». Sportacentrs.com. 2017. gada 6. novembris. Skatīts: 2017. gada 8. jūlijā. «Slaven Bilic: West Bromwich Albion name ex-West Ham manager as head coach». bbc.co.uk (angļu). 2019. gada 13. jūnijs. Skatīts: 2019. gada 14. jūnijs. «Struggling West Brom sack manager Bilic». bbc.co.uk (angļu). 2020. gada 16. decembrī. Skatīts: 2021. gada 5. janvārī. Vikikrātuvē par šo tēmu ir pieejami multivides faili. Skatīt: Slavens Biličs. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)