Lielā Belta tilts (dāņu: Storebæltsbroen) ir 1998. gadā atklāts autoceļa un dzelzceļa savienojums starp Fīnas un Zēlandes salām pāri Lielā Belta jūrasšaurumam. Kopējais savienojuma garums ir 18 km. Sākas no Nīborgas Fīnas salā un līdz Sproges salai būvēts kā kombinētais autoceļa un dzelzceļa tilts uz dzelzbetona kārbveida balstiem. No Sproges salas līdz Halskovai Zēlandes salā autoceļš iet pa vanšu tiltu, bet dzelzceļš — pa zemūdens tuneli zem šauruma. Tilts aizvietoja Lielā Belta prāmju satiksmi, samazinot šauruma šķērsošanas laiku no vienas stundas uz aptuveni 10 minūtēm. Kopā ar Ēresunda tiltu un Mazā Belta tiltu veido nepārtrauktu sauszemes savienojumu starp Eiropas kontinentālo daļu un Skandināvijas pussalu. Vikikrātuvē par šo tēmu ir pieejami multivides faili. Skatīt: Lielā Belta tilts. Encyclopædia Britannica raksts (angliski)