Karls Entonijs Taunss (angļu: Karl-Anthony Towns; dzimis 1995. gada 15. novembrī) ir dominikāņu izcelsmes amerikāņu basketbolists, kas spēlē centra pozīcijā, pārstāv Dominikānas basketbola izlasi. Pašlaik (2023) pārstāv NBA klubu Minesotas "Timberwolves". Vidusskolā basketbola komandas sastāvā trīs reizes (2012, 2013, 2014) uzvarēja štata čempionātā. Izvēlējās studēt Kentuki Universitātē, kuras basketbola komandas "Wildcats" sastāvā 2014.—2015. gada sezonā sasniedza NCAA Final Four. Pēc pirmās NCAA sezonas beigām pieteicās 2015. gada NBA draftam, kurā viņu ar pirmo numuru izraudzījās Minesotas "Timberwolves". Dominikānas izlases sastāvā izcīnīja 4. vietu 2013. gada Amerikas čempionātā. Zach Schonbrun. «Two Parts to His Name, but Karl-Anthony Towns Is One Complete Player». New York Times, 2015. gada 3. aprīlis. Skatīts: 2015. gada 4. aprīlis. Vikikrātuvē par šo tēmu ir pieejami multivides faili. Skatīt: Karls Entonijs Taunss. Biogrāfija Kentuki Universitātes mājaslapā (angliski)