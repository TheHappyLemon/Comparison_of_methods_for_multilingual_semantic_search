2014. gada FIFA Pasaules kausa kvalifikācijas turnīrs noteica to 31 komandu, kas pievienojās Brazīlijas izlasei finālturnīrā 2014. gadā. Kopumā kvalifikācijā piedalījās 207 izlases. Pirmās kvalifikācijas spēles tika aizvadītas 2011. gada 15. jūnijā. Kvalifikācijā piedalās visas 6 FIFA konfederācijas, vietu sadalījums starp konfederācijām tika izlemts 2011. gada 30. jūlijā: Eiropa (UEFA) - 13 komandas Āfrika (CAF) - 5 komandas Āzija (AFC) - 4 vai 5 komandas Dienvidamerika (CONMEBOL) - 4 vai 5 komandas un Brazīlija, kā rīkotājvalsts Ziemeļamerika (CONCACAF) - 3 vai 4 komandas Okeānija (OFC) - 0 vai 1 komanda Āzijas un Dienvidamerikas grupas piekto vietu izcīnījušās komandas, kā arī Okeānijas uzvarētāji un Ziemeļamerikas ceturtā labākā komanda izspēlēs starpkonfederāciju play-off spēles. Pamatraksts: 2014. gada FIFA Pasaules kausa kvalifikācija — AFC zona Āzijas (AFC) zonas kvalifikācijas turnīrā piedalās 43 no 46 AFC konfederācijas izlasēm. Izspēles kārtibu noteica savstarpējais komandu reitings. Kvalifikācija norit 5 kārtās: 16 pēc reitinga zemākās AFC zonas komandas (28. - 43. vieta) izspēlē savstarpējus play-off pārus; 8 labākās komandas kvalificējas otrajai kārtai Nākamās 22 komandas (reitinga 6. - 27. vieta) un 8 pirmās kārtas uzvarētājas izspēlē savstarpējas play-off spēles; 15 labākās komandas kvalificējas trešajai kārtai Piecas labākās AFC komandas (reitinga 1. - 5. vieta) un 15 otrās kārtas labākās komandas tika sadalītas 5 grupās un izspēlē savstarpēju turnīru - katras grupas 2 labākās komandas kvalificējas ceturtajai kārtai 10 labākās kvalifikācijas turnīra komandas tiek sadalītas divās grupās un izspēlē savstarpēju turnīru - abu grupu pirmo un otro vietu ieguvēji kvalificējas finālturnīram. Grupu trešo vietu ieguvēji kvalificējas piektajai kārtai. Ceturtās kārtas grupu turnīra trešo vietu ieguvēji izspēlē savstarpējas play-off spēles - uzvarētājs spēlēs starpkonfederāciju play-off spēli ar CONMEBOL zonas 5. vietas ieguvēju. Pamatraksts: 2014. gada FIFA Pasaules kausa kvalifikācija — CAF zona Āfrikas (CAF) zonas kvalifikācijas turnīrā piedalās 52 no 53 CAF konfederācijas izlasēm. Izspēles kārtibu noteica savstarpējais komandu reitings. Kvalifikācija norit 3 kārtās: 24 zemākā reitingā komandas (29. - 52. vieta) izspēlēja savstarpējas play-off spēles - 12 labākās komandas kvalificējās otrajai kārtai 28 reitinga labākās komandas (1. - 28. vieta) un 12 pirmās kārtas labākās komandas tiks sadalītas 10 grupās un izspēlēs savstarpēju grupu turnīru, katras grupas divas labākās komandas kvalificēsies trešajai kārtai 20 labākās grupu turnīra komandas tiks ielozētas savstarpējos play-off pāros - katra pāra uzvarētājs kvalificēsies finālturnīram Pamatraksts: 2014. gada FIFA Pasaules kausa kvalifikācija — CONCACAF zona Ziemeļamerikas (CONCACAF) zonas kvalifikācijas turnīrā piedalās visas 35 CONCACAF konfederācijas izlases. Izspēles kārtibu noteica savstarpējais komandu reitings. Kvalifikācija norit 4 kārtās: 10 zemākā reitinga komandas (26. - 35. vieta) izspēlēja savstarpējas play-off spēles. 5 labākās komandas kvalificējās otrajai kārtai 19 reitinga komandas (7. - 25. vieta) kopā ar pirmās kārtas uzvarētājiem izveidoja 6 grupas, kuras izspēlē savstarpēju grupu turnīru. Katras grupas uzvarētājs kvalificējas trešajai kārtai. 6 labākās komandas (1. - 6. vieta) un 6 otrās kārtas uzvarētāji izveidos 3 grupas, pēc savstarpēja grupu turnīra katras grupas pirmās un otrās vietas ieguvēji kvalificēsies ceturtajai kārtai 6 labākās komandas no trešās kārtas izveidos vienu kvalifikācijas grupu un izspēlēs savstarpēju grupu turnīru. Pirmo trīs vietu ieguvēji automātiski kvalificēsies finālturnīram, bet ceturtās vietas ieguvējs spēlēs starpkonfederāciju play-off spēles ar Okeānijas zonas uzvarētāju. Pamatraksts: 2014. gada FIFA Pasaules kausa kvalifikācija — CONMEBOL zona Dienvidamerikas (CONMEBOL) zonas kvalifikācijas turnīrā piedalās 9 CONMEBOL konfederācijas izlases - Brazīlija, kā rīkotājvalsts jau ir kvalificējusies finālturnīram. Atlikušās komandas izspēlēs divas kārtas: 9 komandas veido vienu grupu, kas izspēlēs savstarpēju grupu turnīru - pirmās četras komandas automātiski kvalificēsies finālturnīram, bet piektā turpinās cīnū otrajā kārtā Piektā labākā komanda izspēlēs play-off spēles ar AFC zonas piektās vietas ieguvēju. Pamatraksts: 2014. gada FIFA Pasaules kausa kvalifikācija — OFC zona Okeānijas (OFC) zonas kvalifikācijas turnīrā piedalījās 11 OFC konfederācijas izlases. Izspēles kārtibu noteica savstarpējais komandu reitings - Papua Jaungvinejas izlase automātiski kvalificējās otrajai kārtai. Kvalifikācija norit četras kārtas: 4 zemākā reitinga komandas (7. - 10. vieta) izspēlēja savstarpēju grupu turnīru. Grupas uzvarētājs kvalificējās otrajai kārtai. 6 reitinga komandas (1. - 6. vieta), Papua Jaungvineja un pirmās kārtas uzvarētājs izveidoja 2 grupas un aizvadīja savstarpēju grupu turnīru. Katras grupas labākās divas komandas kvalificējās trešajai kārtai. 4 labākās otrās kvalifikācijas komandas izveidoja vienu grupu un aizvadīja savstarpēju grupu turnīru. Grupas uzvarētājs kvalificējās ceturtajai kārtai Trešās kārtas uzvarētājs - Jaunzēlandes izlase - aizvadīs starpkonfederāciju play-off spēlēs ar CONCACAF zonas kvalifikācijas ceturtās vietas ieguvēju. Pamatraksts: 2014. gada FIFA Pasaules kausa kvalifikācija — UEFA zona Eiropas (UEFA) zonas kvalifikācijas turnīrā piedalās visas 53 UEFA konfederācijas izlases. Izspēles kārtibu noteica savstarpējais komandu reitings. Kvalifikācija norit divās kārtas: 53 komandas tika ielozētas 9 grupās (8 grupas pa 6 komandām, viena grupa pa 5 komandām) un izspēlēs savstarpēju grupu turnīru. Katrs grupas uzvarētājs kvalificēsies finālturnīram. Otro vietu ieguvēji tiks izkārtoti atsevišķā grupā un labākās astoņas komandas kvalificēsies otrajai kārtai, sliktākajai otrās vietas ieguvējai turnīrs būs beidzies. Astoņas labākās otro vietu ieguvējas izveidos četrus play-off pārus un savstarpējās spēles noskaidros atlikušās 4 komandas, kas kvalificēsies finālturnīram.