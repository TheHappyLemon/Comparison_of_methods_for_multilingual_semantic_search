TransferWise Ltd (zīmols Wise) ir Apvienotajā Karalistē bāzēts finanšu uzņēmums. Tā galvenais birojs ir Londonā. Uzņēmums ir dibināts 2011. gadā. Tas sniedz Igaunijā izstrādātus naudas pārskaitījumu pakalpojumus. Wise atbalsta vairāk nekā 300 valūtas maršrutu visā pasaulē, kā arī nodrošina multivalūtu kontus. Wise koncepcija ir saskaņot naudas pārskaitījumus starp cilvēkiem dažādās valstīs, par pakalpojumu ņemot nelielu komisiju, izmantojot starpbanku vidējo maiņas kursu, atšķirībā no tradicionālajiem valūtas pārvedumiem, kur ir pirkšanas un pārdošanas kursi, un starpnieks ņem starpību starp tām. 2020. gada sākumā TransferWise lietoja vairāk nekā seši miljoni cilvēku, mēnesi veicot pārskaitījumus vairāk nekā četru miljardu eiro vērtībā. Wise akcijas (2,4 %) tiek kotētas biržā London Stock Exchange. Pārējās kapitāldaļas pieder dažādiem investoriem, un lielākie īpašnieki ir uzņēmuma dibinātāji Tāvets Hinrikuss un Kristo Kērmanns. Skype pirmais darbinieks Tāvets Hinrikuss (Taavet Hinrikus) un Deloitte finanšu konsultants Kristo Kērmanns (Kristo Käärmann) aizdomājās par jauna naudas pārskaitījumu pakalpojuma izveidi. Tā kā igauņi strādāja gan viņu dzimtajā valstī gan Apvienotajā Karalistē, viņiem bija personīga pieredze par "starptautiskās naudas pārsūtīšanas sāpēm", jo bija jāmaksā bankas komisijas maksas par naudas summas pārrēķināšanu no eiro uz mārciņām un otrādi. Pēc Hinrikusa vārdiem: "Es katru reizi zaudēju piecus procentus no naudas, ko pārsūtīju. Tajā pašā laikā mans kompanjons Kristo Kērmanns (arī no Igaunijas) sāka saņemt samaksu Apvienotajā Karalistē un zaudēja daudz no naudas, ko viņš pārsūtīja atpakaļ uz mājām, lai tur samaksātu par hipotēku." Tas iedvesmoja viņus noslēgt privātu vienošanos: Hinriks, kurš maksāja eiro valūtā, pārskaitīja maksājumu tieši Kērmanna Igaunijas kontā, nemaksājot par valūtas konvertāciju no mārciņām uz eiro, bet Kērjanss veica pretpakalpojumu, pārskaitot mārciņas Hinrikusa Apvienotās Karalistes kontā. Šī vienošanās viņiem ļāva sākt veidot kolektīvo pakalpojumu izmantošanas valūtas maiņas pakalpojumu, lai piedāvātu lētāku alternatīvu esošajām institūcijām. TransferWise pakalpojums tika palaists 2011. gada janvārī. 2012. gada februārī TransferWise ieguva Apvienotās Karalistes finanšu regulatora apstiprinājumu. 2013. gada aprīlī, pēc banku pakalpojumu sniedzēju spiediena, viņi liedza lietotājiem pirkt Bitcoin. Pirmajā gadā darījumi ar TransferWise stapniecību sasniedza 10 miljonus eiro. 2017. gada maijā uzņēmums paziņoja, ka klienti katru mēnesi sūtīja vairāk nekā vienu miljardu mārciņu. 2017. gada aprīlī TransferWise paziņoja par lēmumu pārcelt Eiropas biroju no Londonas uz kontinentu Brexit dēļ. 2017. gada maijā TransferWise uzsāka jaunu pakalpojumu — Borderless (bezrobežu) kontu. Sākotnēji konts bija paredzēts uzņēmumiem un ārštata darbiniekiem ar kontu un patērētāja karti. 2018. gada janvārī tika uzsākti MasterCard debetkartes pakalpojumu atsevišķiem esošajiem klientiem, lai tie varētu izmantot savu Borderless kontu 28 valūtās. 2017. gada maijā uzņēmums paziņoja, ka kopš gada sākuma tas ir sācis pelnīt. 2020. gada janvārī TransferWise ieviesa izmantot tiešos maksājumus Apvienotajā Karalistē un Eiropā, klientiem nevajadzēs izmantot vietējo kontu. Martā TransferWise sāka sadarbību ar Alipay, nodrošināt tūlītējos tiešsaistes naudas pārvedumus ar Alipay lietotājiem. 2020. gada jūnijā TransferWise ieviesa tūlītējos maksājumus starp klientiem, izmantojot mobilā telefona numuru. 2021. gada 22. februārī notika TransferWise zīmola nomaiņa uz Wise. 7. jūlijā Wise akcijas sāka kotēt biržā London Stock Exchange; uzņēmums nevis veica sākotnējo publisko piedāvājumu, iegūstot jaunus līdzekļus, bet akcionāri novirzīja 2,4 % savu kapitāldaļu atvērtajā tirgū. TransferWise maršrutē maksājumus nevis tieši pārsūtot sūtītāja naudu saņēmējam, bet novirzot to saņēmējam ar līdzvērtīgu pārskaitījumu, kas notiek pretējā virzienā. Tāpat pārskaitījuma saņēmējs saņem maksājumu nevis tieši no sūtītāja, kurš sāka pārskaitījumu, bet ar līdzvērtīgu pārskaitījumu. Šis process novērš valūtas konvertēšanu un starpvalstu pārvedumus. Pakalpojuma uzcenojumi ir līdz pat 8 reižu zemāki par banku pakalpojumiem, un tas ir izdevīgi personām, kuras sūta nelielus regulārus pārsūtījumus uz ārzemēm. 2012. gadā TransferWise minimālā komisijas maksa bija 1 EUR, 2015. gadā tā palielinājās līdz 2 EUR, 2 GBP, 3 USB utt. (atkarībā no nosūtītās valūtas) vai 0,5 % no pārskaitījuma summas, atkarībā no tā, kas ir lielāks; vai arī ekvivalentā summā klienta valūtā. Sākotnēji TransferWise saņēma sēklas finansējumu 1,3 miljardu ASV dolāru apmērā no konsorcija, kura bija apvienojušās vadošās riska kapitāla sabiedrības IA Ventures un Index Ventures, IJNR Ventures, NYPPE, kā arī atsevišķi ieguldītāji, piemēram, PayPal līdzdibinātājs Makss Levčins, bijušais Betfair izpilddirektors Deivids Ju un Wonga.com dibinātājs Erols Deimlins. TransferWise arī saņēma investīcijas, kad tā tika nosaukta par vienu no Seedcamp 2011 uzvarētājiem. 2013. gada maijā tika paziņots, ka TransferWise ir nodrošinājis 6 miljonu ASV dolāru investīcijas no Valar Ventures. 2014. gada jūnijā TransferWise ieguva vēl papildu 25 miljonus ASV dolāru, kad ieguldītāju lokam pievienojās Ričards Brensons. 2015. gada janvārī tika paziņots, ka TransferWise ir ieguvusi 58 miljonu ASV dolāru ieguldītāju apvienības investora Andrēsena Horowica vadībā. 2016. gada maijā TransferWise ieguva finansējumu 26 miljonu ASV dolāru apmērā, kas palielināja uzņēmuma novērtējumu līdz 1,1 miljardam dolāru. No 2016. gada maija TransferWise ir palielinājis finansējumu 117 miljonu ASV dolāru apmērā. 2019. gada maijā TransferWise piesaistīja vēl 292 miljonus dolāru; galvenie investori: Lone Pine Capital, Lead Edge Capital, Vitruvian Partners, Baillie Giffard, Andreessen Horowitz, fondi, ko pārvalda BlackRock. 2020. gada jūlijā ASV investīciju fonds D1 Capital Partners iegādājās Transferwise kapitāldaļas par 200 miljoniem dolāriem. Tāvetam Hinrikusam un Kristo Kērmanam joprojām pieder 40 % uzņēmuma kapitāldaļu. TransferWise ievieš tiešos maksājumus Anda Asere, Dienas Bizness, 09.1.2020 Brexit prompts Transferwise to move Europe headquarter from UK to continent Jemima Kelly, Reuters, 2017-04-12 World, meet Wise Kristo Käärmann, Wise, 22.02.21 Fintech Wise Advances in Direct Listing in Win for London Swetha Gopinath bloomberg.com, July 7, 2021 TransferWise piesaista vēl 292 miljonus dolāru Anda Asere, Dienas Bizness, 2019. gada 22. maijs "Transferwise" dibinātāji kļūs par pirmajiem Igaunijas uzņēmējiem - miljardieriem 2020. gada 17. jūlijs Wise Arhivēts 2021. gada 27. februārī, Wayback Machine vietnē.