Žils Emils Frederiks Masnē (franču: Jules Émile Frédéric Massenet; dzimis 1842. gada 12. maijā, miris 1912. gada 13. augustā) bija franču komponists, operu "Manona" (pirmizrāde 1884. gadā) un "Verters" (pirmizrāde 1892. gadā) autors. Dzimis Sentetjēnā. Kad Žilam bija seši gadi, ģimene pārcēlās uz Parīzi. Mācījās Parīzes Konservatorijā. Papildinājās Itālijā, kur iepazinās ar Ferencu Listu. Vēlāk atgriezās Parīzē. 1867. gadā Parīze operā Opéra-Comique notika Masnē pirmās operas La grand' tante pirmizrāde. Masnē piedalījās Francijas—Prūsijas karā, pēc kara Parīzes Konservatorijas pasniedzējs. Bez 25 operām radījis arī svītas, baletmūziku, oratorijas, kantātes un dziesmas. Masnē bija ļoti populārs komponists 19. un 20. gadsimtu mijā. Drīz pēc nāves 1912. gadā Masnē popularitāte kritās. Interese par viņa daiļradi atkal pieauga 20. gadsimta septiņdesmitajos gados. Vikikrātuvē par šo tēmu ir pieejami multivides faili. Skatīt: Žils Masnē. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Žila Masnē profils AllMusic (angliski) Žila Masnē notis IMSLP (angliski)