Elīna Ieva Vītola (dzimusi 2000. gada 14. maijā Siguldā) ir latviešu kamaniņu braucēja. Ar kamaniņu sportu sāka nodarboties 2011. gadā, pirmā trenere bija Arnita Ancēna. Nāciju kausa sacensībās sāka piedalīties 2017.—2018. gada sezonā. Pasaules kausa pamatsacenībās debitēja 2017. gada 3. decembrī ar 21. vietu Altenbergas trasē. Guvusi panākumus dažādās junioru sacensībās. 2017. gada Eiropas čempionātā junioriem izcīnīja bronzas medaļu komandu stafetē, bet 2019. gadā ieguva divas sudraba godalgas — vieninieku sacensībās un stafetē. 2020. gada Pasaules čempionātā junioriem ieņēma 9. vietu, bet komandu stafetē izcīnīja sudraba medaļu. 2021. gada Eiropas čempionātā Siguldā ieņēma 5. vietu, bet U-23 konkurencē tika izcīnīta zelta medaļa. 2021. gada Pasaules čempionātā, kas norisinājās Kēnigszē trasē, pamatsacensībās ieņēma 16. vietu, kas deva 6. vietu U-23 konkurencē. Sprinta sacensībās ieņēma 12. vietu. 2021. gada 7. februārī Sanktmoricā izcīnīja savu pirmo uzvaru Pasaules kausa posmos. 2022. gada Eiropas čempionātā Sanktmoricā ieguva bronzas medaļu. Tas bija arī PK posms, kurā arī tika iegūta trešā vieta, un Vītola otro reizi karjerā kāpa uz goda pjedestāla. Vienlaikus notika sacensības arī U-23 Eiropas čempionāta ieskaitē, kur viņa izcīnīja uzvaru. Komandu stafetē kopā ar Kristeru Aparjodu un divnieku ekipāžu, kurā startēja Mārtiņš Bots un Roberts Plūme, tika izcīnīta Eiropas čempionāta zelta godalga. 2021.—2022. gada Pasaules kausa sezonu noslēdza 15. vietā. Tika iekļauta Latvijas izlases sastāvā dalībai 2022. gada ziemas olimpiskajās spēlēs Pekinā. Tajās ieņēma 18. vietu. 2023. gada 7. janvārī Pasaules kausa posmā Siguldā izcīnīja sudraba goalgu, piekāpjoties tikai vācietei Dajanai Eitbergerei. Tajā pašā posmā komandu stafetē tika gūta uzvara. Nākamajā posmā, kas arī norisinājās Siguldas trasē un vienlaikus bija Eiropas čempionāts, tika izcīnīta bronza gan Pasaules kausa, gan Eiropas čempionāta ieskaitē. Eiropas čempionāta U-23 ieskaitē otro gadu pēc kārtas Vītola ieguva zelta medaļu. Komandu stafetē, startējot tādā pašā sastāvā kā pirms gada, atkārtoti kļuva par Eiropas čempioni. «20 gadus vecā Vītola šokē un Sanktmoricā izcīna karjeras pirmo zeltu». sportacentrs.com. 2021. gada 7. februāris. Skatīts: 2022. gada 27. janvārī. «Vītola tiek pie Eiropas čempionāta bronzas medaļas un zelta U-23 ieskaitē». sportacentrs.com. 2022. gada 23. janvāris. Skatīts: 2022. gada 27. janvārī. «Latvija sev veiksmīgo Eiropas čempionātu pabeidz ar triumfu stafetē». sportacentrs.com. 2022. gada 23. janvāris. Skatīts: 2022. gada 27. janvārī. «Vītola ielaužas starp vācietēm un Siguldā izcīna sudraba medaļu». sportacentrs.com. 2023. gada 7. janvāris. Skatīts: 2023. gada 15. janvārī. «Aparjode nenosargā līderpozīciju, Vītola Eiropas čempionātā izcīna bronzu». sportacentrs.com. 2023. gada 14. janvāris. Skatīts: 2023. gada 15. janvārī. «Latvijas stafetes komanda apspēlē individuālos zeltus nolasījušos vāciešus». sportacentrs.com. 2023. gada 15. janvāris. Skatīts: 2023. gada 15. janvārī. Vikikrātuvē par šo tēmu ir pieejami multivides faili. Skatīt: Elīna Ieva Vītola. Olympedia profils (angliski) The Sport.org profils (angliski) FIL profils (angliski) kamanas.lv profils