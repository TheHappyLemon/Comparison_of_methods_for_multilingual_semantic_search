"Rattle and Hum" ir īru rokgrupas U2 1988. gadā izdotā albuma un pilnmetrāžas filmas nosaukums. Albums, kas tika veidots, lai atspoguļotu "The Joshua Tree" koncertturneju gan uz skatuves, gan ārpus tās, sastāvēja no koncertierakstiem un arī jaunām dziesmām (tādēļ tiek uzskatīts par grupas sesto studijas albumu). Filmā tiek dokumentēta grupas "The Joshua Tree" turneja ASV, kā arī tās amerikāņu mūzikas izpēte. Filma tika izdota kinoteātros 1988. gadā, bet video tika izdota 1989. gadā. Tās producents bija Maikls Hemlins, bet režisors - Fils Janū. Tajā ir iekļauti materiāli no koncertiem, studijas darba un intervijām ar grupas dalībniekiem. Albums ir koncertu materiālu un jaunu studiju ierakstu sajaukums, kas parāda grupas eksperimentēšanu ar amerikāņu muzikālajiem stiliem un atspoguļo tās muzikālās ietekmes. Albumu producēja Džimmijs Aiovins un arī tas tika izdots 1988. gadā. "Rattle and Hum" tika veidots kā piezīmju burtnīca, kā laika, ko mēs pavadījām Amerikā "The Joshua Tree" tūres laikā, memento. Tas mainījās, kad filma, kas sākotnēji bija iecerēta kā zema budžeta filma, pēkšņi kļuva par nozīmīgu Holivudas notikumu. Tas deva citu uzsvaru albumam, kas cieta no tā milzīgās reklāmas un publicitātes, un cilvēku reakcijas pret to." —The Edge Tā haotiskās prezentēšanas un neskaidrā novietojuma starp pamatīgajiem "The Joshua Tree" un "Achtung Baby" albumiem dēļ, šis albums ir viens no U2 nepopulārākajiem albumiem. Albumu un filmu tajā laikā vairāki kritiķi nosauca par pārāk lielīgu, norādot, ka U2 centušies sevi iekļaut starp roka leģendām (šajā projektā pieminēta un jūtama ietekme no B.B. Kinga, Elvisa Preslija, Džerija Lī Lūisa, Džonija Keša, Boba Dilana, "The Rolling Stones" un "The Beatles"), kas nebija saskaņā ar grupas jauniegūtajām ietekmēm. Daudzi šo projektu, ar tā uzsvaru uz rokmūzikas saknēm un politiskajām norādēm, sauca par pārāk nopietnu. Savukārt citi šo albumu atzina par labu lieliskas grupas, kas atrodas savu māksliniecisko spēju un popularitātes virsotnē, attēlojumu. Šobrīd albums ir pārdots aptuveni 10 miljonos kopiju visā pasaulē un ir sagādājis grupai pirmo tās Apvienotās Karalistes nr. 1 dziesmu "Desire". Vājās "Rattle and Hum" uzņemšanas dēļ, grupa 1989. gada 30. decembrī koncertā Īrijā paziņoja, ka grupai ir jādodas uz brīdi projām, lai "izsapņotu to visu no jauna". Vairāki fani baidījās, ka grupa izjuks, kas arī gandrīz notika. Tā vietā U2 veica krasas izmaiņas savā muzikālajā skanējumā un virzienā, 1991. gadā izdodot "Achtung Baby". Lielākajā daļā no albuma dziesmām jūtamas sava veida rokmūzikas saknes, ko U2 pētījuši 1987. gadā ierakstot "The Joshua Tree". Albums savu nosaukumu ir ieguvis no "The Joshua Tree" ceturtās dziesmas "Bullet the Blue Sky" teksta. Albums sākas ar "Helter Skelter" koncerta ieraksta kaverversiju (kuru Bono iepazīstināja kā "dziesmu, ko Čārlzs Mensons nozaga no "The Beatles"... mēs to nozogam atpakaļ"). Tajā ir iekļauta arī koncerta versija Boba Dilana dziesmai "All Along the Watchtower", kas var tikt uzskatīta kā veltījums gan Dilanam, gan Džimijam Hendriksam, kurš šo dziesmu popularizējis ar savu versiju. Dažas dziesmas u2 rakstījuši speciāli citiem māksliniekiem. "Angel of Harlem" ir dzīvīgs, tauru skaņām piepildīts veltījums Billijai Holidejai. Basa skaņām pilnais "God Part II" iepazīstina ar "Achtung Baby" skaņu, un ir sava veida turpinājums Džona Lenona dziesmai "God". Dziesmas arī muzikālā ziņā ir līdzīgas to mākslinieku, kam tās veltītas, mūzikai. Asajā albuma vadošajā singls "Desire", piemēram, dzirdami Bo Didlijam raksturīgie piesitieni. "Love Rescue Me" (kurā dzied arī tās līdzautors Bobs Dilans) un dziesmas "I Still Haven't Found What I'm Looking For" (kas ierakstīta kopā ar pilnu baznīcas kori) ir gospeļi. "When Love Comes to Town" ir blūza dziesma, kurā piedalās B.B. Kings gan ar ģitāru, gan savu balsi. Dziesmas "Angel of Harlem", "Love Rescue Me" un "When Love Comes to Town" tika ierakstītas "Sun Set" studijā Memfisā, kur savu mūziku ir ierakstījuši Elviss Preslijs, Rojs Orbisons, Džonijs Kešs un citi. Visas jaunās studijas dziesmas, izņemot "Heartland", tika izpildītas "LoveTown" koncertturnejā, kas sākās gandrīz gadu pēc "Rattle and Hum" izdošanas. Lielākā daļa filmas video ir melnbalti un ņemti no grupas iekštelpu koncerta Denverā, Kolorādo, kas notika 1987. gada 8. novembrī. Krāsainie video ir no koncertiem Tempē, Arizonā 1987. gada 19.-20. decembrī. Boba Dilana dziesmas "All Along the Watchtower" priekšnesums ir no "Save the Yuppies" koncerta Sanfrancisko 1987. gada 11. novembrī. Video versijā iekļauti arī skati no tajā pašā koncertā spēlētās dziesmas "Pride", kuras laikā Bono uz strūklakas ar krāsu flakonu uzpūta vārdus "Rokenrols aptur satiksmi". Vēlāk grupa samaksāja par postījumiem un atvainojās par incidentu. "I Still Haven't Found What I'm Looking For" ir no grupas Ņujorkas koncerta 1987. gada 28. septembrī un tajā piedalās gospeļu koris "New Voices of Freedom". Dziesmas "Silver and Gold" laikā Bono paskaidroja, ka šī dziesma ir uzbrukums aparteīdiem. "Sunday Bloody Sunday" ir no Denveras koncerta, kas tika izpildīts dienā, kad Īru republikāņu armijas veiktais bumbas sprādziens nogalināja 11 cilvēkus Atceres dienas ceremonijā, kas notika Ziemeļīrijas pilsētā Eniskillenā. Brīdī, kad grupa pārstāja spēlēt, Bono nosodot vardarbību niknā balsī, pa pusei dziedot, pa pusei kliedzot, sauca "Piedrāzt revolūciju!" (Fuck the revolution!), bet skatītāji sauca "Pietiek! Pietiek!" (No more! No more!). "Helter Skelter" (dzīvajā) — 3:07 "Van Diemen's Land" — 3:05 "Desire" — 2:59 "Hawkmoon 269" — 6:22 "All Along the Watchtower" (dzīvajā) — 4:24 "I Still Haven't Found What I'm Looking For" (dzīvajā) — 5:53 "Freedom for My People" izpilda Ādams Gusovs un Stērlings Magī — 0:38 "Silver and Gold" (dzīvajā) — 5:49 "Pride (In the Name of Love)" (dzīvajā) — 4:27 "Angel of Harlem" — 3:49 "Love Rescue Me" — 6:24 "When Love Comes to Town" — 4:15 "Heartland" — 5:03 "God Part II" — 3:15 "The Star-Spangled Banner" izpilda Džimijs Hendrikss — 0:43 "Bullet the Blue Sky" (dzīvajā) — 5:36 "All I Want Is You" — 6:30 "Helter Skelter" (dzīvajā) "Van Diemen's Land" "Desire" (demo) "Exit" / "Gloria" "I Still Haven't Found What I'm Looking For" (mēģinājums) "Freedom for My People" izpilda Ādams Gusovs un Stērlings Magī / "Silver and Gold" (dzīvajā) "Angel of Harlem" (demo) "All Along the Watchtower" (dzīvajā) "In God's Country" (dzīvajā) "When Love Comes to Town" (mēģinājums/dzīvajā/izklāsts) "Heartland" "Bad" / "Ruby Tuesday" / "Sympathy for the Devil" (dzīvajā) "Where the Streets Have No Name" (dzīvajā) "MLK" (dzīvajā) "With or Without You" (dzīvajā) "The Star-Spangled Banner" izpilda Džimijs Hendrikss / "Bullet the Blue Sky" (dzīvajā) "Running to Stand Still" (dzīvajā) "Sunday Bloody Sunday" (dzīvajā) "Pride (In the Name of Love)" (dzīvajā) "All I Want Is You" U2 mūzika, Bono dziesmu teksti, izņemot: "Helter Skelter" ir Džona Lenona un Pola Makartnija dziesma. "Van Diemen's Land" sarakstīja un dziedāja U2 ģitārists The Edge. "Gloria", kas parādās dziesmas "Exit" nobeigumā, autors ir Van Morisons. "Freedom For My People" ir īss instrumentāls darbs, ko izpilda Stērlings Magī pie ģitāras un sitamajiem instrumentiem, un Ādams Gusovs pie mutes harmonikām. "All Along the Watchtower" autors ir Bobs Dilans. "Ruby Tuesday" un "Sympathy for the Devil", kas abas pāriet no dziesmas "Bad", ir "The Rolling Stones" dziesmas. "Love Rescue Me" ir balstīta uz senas gospeļu dziesmas un tās tekstu kopā ar U2 ir sacerējis Bobs Dilans. "The Star-Spangled Banner", kas ir ASV himna, autors ir Frensiss Skots Kejs. Filmā ietvertais ieraksts ir no Džimija Hendriksa slavenā priekšnesuma Vudstokā 1969. gadā. "Desire," "Angel of Harlem", "When Love Comes to Town" un "All I Want Is You" tika izdoti kā album singli. Visas dziesmas producējis Džimijs Aiovins, izņemot dziesmu "Heartland", kas netika iekļauta "The Joshua Tree" albumā, tās producenti ir Braiens Īno un Daniels Lanuā. Bono — vadošais vokāls, ritma ģitāra, mutes harmonikas The Edge — ģitāra, taustiņinstrumenti, fona vokāls Ādams Kleitons — basģitāra Lerijs Mullens — bungas, sitamie instrumenti B.B. Kings — ģitāra un balss dziesmā "When Love Comes to Town" Bobs Dilans — ērģeles dziesmā "Hawkmoon 269", balss dziesmā "Love Rescue Me" The New Voices of Freedom — vokāls dziesmā "I Still Haven't Found What I'm Looking For" The Memphis Horns — ragi dziesmās "Angel of Harlem" un "Love Rescue Me" Benmonts Tenhs — ērģeles dziesmā "All I Want Is You" atu2.com «BPI». Arhivēts no oriģināla, laiks: 2007. gada 18. oktobrī. Skatīts: 2008. gada 30. janvārī. «RIAA». Arhivēts no oriģināla, laiks: 2015. gada 18. oktobrī. Skatīts: 2008. gada 30. janvārī. «Disque En France». Arhivēts no oriģināla, laiks: 2009. gada 14. janvārī. Skatīts: 2009. gada 21. maijā. «CRIA». Arhivēts no oriģināla, laiks: 2009. gada 27. augustā. Skatīts: 2009. gada 27. augustā. «NVPI». Arhivēts no oriģināla, laiks: 2007. gada 30. jūlijā. Skatīts: 2007. gada 30. jūlijā. «IFPI Finland». Arhivēts no oriģināla, laiks: 2007. gada 12. oktobrī. Skatīts: 2008. gada 30. janvārī. IFPI Switzerland IFPI Germany Rattle and Hum U2 Wanderer lapā, ar detaļām par dažādiem izdevumiem, vāka attēliem, dziesmu testiem utt.