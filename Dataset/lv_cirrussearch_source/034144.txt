Anatols Čepurnovs (krievu: Анатолий Алексеевич Чепурнов; somu: Anatol Tschepurnoff; 1871. gada 19. decembris Lovīsa — 1942. gada 29. aprīlis Helsinki) bija Krievijas un Somijas šahists. Krievijas impērijas laikā strādājis Somijas dzelzceļa pārvaldē. Piedalījies Sanktpēterburgas šaha turnīros. 1909. gadā palicis 14. vietā Viskrievijas šaha amatieru čempionātā, kurā uzvarējis Aleksandrs Aļehins. Pēc Pirmā pasaules kara dzīvojis Somijā. 1922. gadā uzvarējis Somijas šaha čempionātā. Šo panākumu atkārtojis arī 1928. gadā. 1924. gadā Parīzē Pasaules amatieru šaha meistarsacīkstēs dalījis 4.-6. vietu (uzvarējis Hermanis Matisons), bet 1928. gadā Hāgā šajā pašā turnīrā dalījis 12.-14. vietu (uzvarēja Makss Eive). Piedalījies arī Ziemeļu valstu šaha čempionātos, kur labāko rezultātu sasniedzis 1930. gadā Stokholmā, kad izcīnījis 3. vietu. Pārstāvējis Somijas komandu lielākajos komandu šaha turnīros: Pasaules šaha olimpiādē piedalījies 1927. gadā; neoficiālajā Pasaules šaha olimpiādē piedalījies 1924. gadā. 1924. gada 20. jūlijā Čepurnovs bijis viens no piecpadsmit delegātiem, kuri Parīzē parakstījuši Starptautiskās šaha federācijas (FIDE) dibināšanas aktu. All Russian Amateur (1909) OlimpBase :: Chess Olympiad Paris 1924: championship final standings OlimpBase :: 2nd Chess Olympiad The Hague 1928: Amateur World Championship OlimpBase :: Men's Chess Olympiads :: Anatol Tschepurnoff OlimpBase :: unofficial Chess Olympiads :: Anatol Tschepurnoff Šahista profils chessgames.com mājaslapā (angliski) Šahista profils 365chess.com mājaslapā (angliski)