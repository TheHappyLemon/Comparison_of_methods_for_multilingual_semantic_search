Tomašs Gollobs (poļu: Tomasz Robert Gollob, izrunā: ['tɔmaʂ 'gɔlːɔp]; dzimis 1971. gada 11. aprīlī Bidgoščā, Polijā) ir profesionāls poļu spīdvejists. Viņš ir 2010. gada Spīdveja Pasaules čempions. Savu lielāko klubu karjeras daļu pavadīja savas dzimtās pilsētas kluba sastāvā. Viņa brālis Jačeks arī ir profesionāls poļu spīdvejists. Spīdveja Pasaules čempionāta seriālā piedalās kopš 1995. gada. 2010. gada kopvērtējumā kļuva par sacensību seriāla uzvarētāju, divreiz (2009, 1999) bija otrais kopvērtējumā un trīs reizes kopvērtējumā sasniedza trešo vietu. Klubu karjeru uzsāka 1988. gadā savas dzimtās pilsētas Bidgoščas pilsētas klubā Bidgoščas "Polonia", šajā klubā pavadījis lielāko daļu savas karjeras. Vēl ir startējis Gdaņskas "Wybrzeże", Vaičesas "Ipswich", Västervik, Ternovas "Unia" un Vielkoposlskas "Stal Gorzów" klubu sastāvos. 8 reizes ir kļuvis par Polijas čempionu (1992, 1993, 1994, 1995, 2001, 2002, 2006, 2009). 1999. gadā atzīts par Polijas gada labāko sportistu. Nauris Mackevičs. «Gollobs kļūst par pasaules čempionu spīdvejā». sportacentrs.com, 2010. gada 26. septembrī. Skatīts: 2010. gada 15. oktobrī. Nauris Mackevičs. «Gollobam pirmās sacīkstes pasaules čempiona godā». sportacentrs.com, 2010. gada 9. oktobrī. Skatīts: 2010. gada 15. oktobrī. Brāļu Gollobu oficiālā mājaslapa (angliski)