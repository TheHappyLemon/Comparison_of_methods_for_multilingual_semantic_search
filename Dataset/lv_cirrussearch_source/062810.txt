Gaspārs Tomā Uljēls (franču: Gaspard Thomas Ulliel; dzimis 1984. gada 25. novembrī , miris 2022. gada 19. janvārī) bija franču aktieris. Zināms ar jaunā Hanibāla Lektera lomu filmā "Hanibāls: sākums" (Hannibal Rising, 2007), modes dizainera Īva Senlorāna lomu biogrāfiskajā filmā "Īvs Senlorāns" (Saint Laurent, 2014) un divpadsmit gadus būdams par Chanel vīriešu smaržu Bleu de Chanel reklāmas seju. Vēl viņš ierunājis Džeka Lauska lomu filmas "Leģendārais piecinieks" (2012) franču dublāžā un atveidojis Antonu Mogartu Disney+ miniseriālā Moon Knight (2022). Ujēla kino debija bija filmā "Vilku brālība" (Le Pacte des loups, 2001). Trīs gadus pēc kārtas, no 2003. līdz 2005. gadam, viņu nominēja Cēzara balvai kā daudzsološāko jauno aktieri; šo balvu viņš ieguva 2005. gadā par Pirmā pasaules kara karavīra lomu filmā "Saderināšanās uz mūžu" (Un long dimanche de fiançailles, 2004). 2015. gadā viņš ieguva savu pirmo Cēzara balvas nomināciju kategorijā "Labākais aktieris" par lomu filmā "Īvs Senlorāns" (Saint Laurent). 2017. gadā viņš ieguva Cēzara balvu kā labākais aktieris par nedziedināmi slima dramaturga lomu filmā "Tas ir tikai pasaules gals" (Juste la fin du monde, 2016). 2015. gadā Uljēlu apbalvoja ar Francijas Mākslas un literatūras ordeni. Filmējies filmās Embrassez qui vous voudrez (2002), Les Égarés (2003), Le Dernier Jour (2004), "Parīze, es mīlu tevi" (Paris, je t'aime, 2006), Jacquou le Croquant (2007), La Princesse de Montpensier (2010), Les Confins du Monde (2018) un Il était une seconde fois (2019). Uljēls mira 2022. gada 19. janvārī 37 gadu vecumā pēc nelaimes gadījuma slēpojot. Marie-Elisabeth Rouchy. «Gaspard Ulliel, haute couture». Marie Claire (French), 2022. gada 21. janvāris. Skatīts: 2022. gada 6. februāris. «Birth certificate and death certificate of Gaspard Thomas Ulliel». CinéArtistes.com (French). Skatīts: 2022. gada 6. februāris. Alex Marshall. «Gaspard Ulliel, French Actor and 'Moon Knight' Star, Dies at 37». The New York Times, 2022. gada 19. janvāris. Skatīts: 2022. gada 25. janvāris. Vikikrātuvē par šo tēmu ir pieejami multivides faili. Skatīt: Gaspārs Uljēls. IMDb profils (angliski) AllMovie profils (angliski)