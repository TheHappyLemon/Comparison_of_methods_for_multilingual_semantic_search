Polonizācija (poļu: polonizacja) jeb pārpoļošana ir poļu kultūras, jo īpaši poļu valodas, pārņemšana vai ieaudzināšana zemēs, kuras ir pakļautas poļu kultūras ietekmei un kuru iedzīvotāji nav poļi. Termins radies 16. gadsimtā un cēlies no Polijas nosaukuma latīņu valodā — Polonia. Pēc Rīgas miera līguma noslēgšanas dažas etniskās ukraiņu, baltkrievu un lietuviešu teritorijas kļuva par Polijas sastāvdaļu. Šajās zemēs tika izveidotas Polijas pārvaldes iestādes un īstenota kultūras politika, kuras mērķis bija apvienot nacionālās kultūras. Sanācijas politika diskriminēja vietējos nepoļu iedzīvotājus. Nacionālo kustību aktīvisti tika vajāti. 1938. gada 1. oktobrī poļi okupēja dažas Čehijas teritorijas, 8. oktobrī Silēzijas vojevodistes deputāti pasludināja poļu valodu par vienīgo valsts valodu šajā apgabalā. Vikikrātuvē par šo tēmu ir pieejami multivides faili. Skatīt: Polonizācija. Encyclopædia Britannica raksts (angliski)