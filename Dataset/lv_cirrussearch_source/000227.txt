Sojuz TMA-17 (krievu: Союз ТМА-17; angļu: Soyuz TMA-17) bija pilotējams Krievijas kosmosa kuģis apkalpes nogādāšanai uz Starptautisko kosmisko staciju (SKS). Starts notika 2009. gada 20. decembrī. Kuģa nolaižamais aparāts piezemējās 2010. gada 2. jūnijā. Kuģa Sojuz TMA-17 apkalpe augšupceļā un lejupceļā: Rezerves apkalpe: Antons Škapļerovs (Антон Николаевич Шкаплеров), komandieris  Krievija Daglass Vīloks (Douglas H. Wheelock), lidojuma inženieris, NASA,  ASV Satoši Furukava (Furukawa Satoshi), lidojuma inženieris, JAXA,  Japāna Starts notika 20.12.2009. 21:52 UTC no Baikonuras kosmodroma ar nesējraķeti Sojuz-FG. Ar SKS pie Zarja moduļa kosmosa kuģis saslēdzās 22. decembrī 22:48 UTC. Pēc hermētiskuma pārbaudēm lūkas uz staciju tika atvērtas 00:35 UTC. 2010. gada 12. maijā Sojuz TMA-17 tika pārvietots no Zarja moduļa augšējā porta uz Zvezda moduļa pakaļgala portu, lai atbrīvotu vietu jaunam modulim Rassvet, kuru paredzēts stacijā nogādāt misijas STS-132 laikā. Tā kā kosmosa kuģis kalpo kā glābšanas laiva kosmonautiem Kotovam, Krīmeram un Noguči, tad viņi pārvietošanas laikā atradās kuģī. 13:23 UTC tika dota komanda atvienošanai, kas ilga trīs minūtes. 13:53:09 UTC Sojuz TMA-17 pievienojās pie Zarja. Visa operācija no lūku aizvēršanas līdz atvēršanai ilga 5 stundas 40 minūtes un to manuālā režīmā vadīja Oļegs Kotovs. 2010. gada 2. jūnijā 00:04:13 UTC Sojuz TMA-17 ar Kotovu, Krīmeru un Noguči atvienojās no stacijas. 02:34:40 UTC kosmosa kuģa dzinēji tika ieslēgti bremzēšanas manevram. 03:24 UTC Sojuz TMA-17 nolaižamais aparāts piezemējās 148 km uz dienvidaustrumiem no Kazahstānas pilsētaso Džezkazganas. Sojuz TMA-16 Sojuz TMA-18 Перестыковка корабля «Союз ТМА-17» — это еще одна перевернутая страница истории российской космонавтики Arhivēts 2013. gada 28. martā, Wayback Machine vietnē. Roskosmos, 2010-05-13