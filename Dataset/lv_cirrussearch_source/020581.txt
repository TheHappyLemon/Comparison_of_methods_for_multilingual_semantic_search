Freescale Semiconductor, Inc. bija ASV uzņēmums, kas ražoja pusvadītāju komponentes. Galvenais birojs atradās Ostinā, Teksasā. Dibināts 2004. gadā, atdaloties no Motorola. 2015. gadā apvienojās ar NXP Semiconductors. Uzņēmums ražoja mikroprocesorus, kontrolierus, sensorus un citas elektroniskās komponentes. 1949. gadā radioiekārtu ražotājs Motorola izveidoja pusvadītāju izstrādes nodaļu. 1955. gadā Motorola izlaida pasaulē pirmo jaudas tranzistoru, kuru izmantoja automašīnu radio. 1974. gadā izlaists Motorola pirmais mikroprocesors 8 bitu MC6800. 1984. gadā Motorola izlaida pasaulē pirmo 32 bitu mikroprocesoru MC68020. Sadarbībā ar Apple un IBM (AIM alliance) 1991. gadā izstrādāta PowerPC mikroprocesoru arhitektūra. 1995. gadā izlaists telesakaru iekārtu procesors PowerQUICC. 1999. gadā Motorola par 100 miljoniem USD nopirka Kanādas programmatūras uzņēmumu Metrowerks, kurš bija izstrādājis integrēto izstrādes vidi CodeWarrior. Metrowerks tika pievienots pusvadītāju produktu sektoram (Semiconductor Products Sector). 2004. gadā Motorola Semiconductor Products Sector atdalīts atsevišķā uzņēmumā Freescale Semiconductor. 2006. gadā ASV investīciju uzņēmums Blackstone Group veica Freescale izpirkšanu. 2011. gadā Freescale Semiconductor akcijas sāka kotēt Ņujorkas fondu biržā (kods FSL). 2015. gada martā tika panākta vienošanās par Freescale Semiconductor apvienošanos ar NXP Semiconductors. Darījums pabeigts 2015. gada 7. decembrī. Timeline of Motorola history since 1928 Motorola Solutions A GLIMPSE OF WHAT WAS HAPPENING AT MOTOROLA Motorola Mobility' Company Timeline Freescale Semiconductor vietne