2 līdz 3 tonnas bija viena no astoņām olimpiskajām disciplīnām, kas tika aizvadīta burāšanas sacensībās 1900. gada vasaras olimpisko spēļu laikā Parīzē. Sacensības tika aizvadītas Sēnas upē Mēlanenivelīnas komūnā, tās notika 1900. gada 22. maijā (1. brauciens) un 25. maijā (2. brauciens). Šajās sacensībās startēja vismaz 11 burātāji (4 buru laivas) no divām valstīm. Sacensībās tika rīkoti divi braucieni un katra brauciena trīs labākās ekipāžas tika apbalvotas ar olimpiskajām medaļām. Pirmajā braucienā, 22. maijā, zelta medaļu ieguva Jauktās komandas burātāji Viljams Eksšovs, Frederiks Blanšī un Žaks Le Lavasjē. Sudraba medaļu ieguva Francijas burātāji Leons Sisē, Žaks Dukē, Ogists Godinē un Anrī Mialarē, Savukārt bronzas medaļu šajā braucienā ieguva Francijas burātāji Ferdinands Šlāters, De Kotiņons un Emīls Žans Fontēns. Otrajā braucienā, 25. maijā, zelta un sudraba medaļas ieguva tie paši sportisti, kas 1. braucienā, attiecīgi Jauktās komandas burātāji Viljams Eksšovs, Frederiks Blanšī, Žaks Le Lavasjē un Francijas burātāji Leons Sisē, Žaks Dukē, Ogists Godinē, Anrī Mialarē. Bet bronzas medaļu 2. braucienā ieguva Francijas burātājs Ogists Donni. Pamatraksts: Burātāji 1900. gada vasaras olimpiskajās spēlēs Šajā disciplīnā startēja vismaz 11 sportisti (4 komandas) no 2 valstīm. Visas valstis šajā disciplīnā bija pārstāvētas pirmo reizi. Iekavās uzrādīts zināmais/dokumentētais sportistu skaits no valsts.  Francija (10)  Lielbritānija (1)  Jauktā komanda «Sailing at the 1900 Paris Summer Games: Mixed 2-3 Ton». Sports Reference. Arhivēts no oriģināla, laiks: 2022. gada 2. jūlijs. Skatīts: 2022. gada 2. jūlijs. «Paris 1900 Sailing: 2-3t mixed Results». Starptautiskā Olimpiskā komiteja. Skatīts: 2022. gada 2. jūlijs. «Paris 1900 Sailing: 2-3 Ton Race Two Open Results». Starptautiskā Olimpiskā komiteja. Skatīts: 2022. gada 2. jūlijs. 1 Lielbritānijas un 2 Francijas burātāji startēja Jauktās komandas sastāvā. Šajā disciplīnā Jaukto komandu veidoja 1 Lielbritānijas un 2 Francijas burātāji. Burāšana 1900. gada vasaras olimpiskajās spēlēs — 2 līdz 3 tonnas (Sports Reference) (angliski) Burāšana 1900. gada vasaras olimpiskajās spēlēs — 2 līdz 3 tonnas (1. brauciens) (Olympedia) (angliski) Burāšana 1900. gada vasaras olimpiskajās spēlēs — 2 līdz 3 tonnas (2. brauciens) (Olympedia) (angliski) Burāšana 1900. gada vasaras olimpiskajās spēlēs — 2 līdz 3 tonnas (1. brauciens) (Olympics) (angliski) Burāšana 1900. gada vasaras olimpiskajās spēlēs — 2 līdz 3 tonnas (2. brauciens) (Olympics) (angliski) Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.