Baltkrievijas ģenerālapgabals (vācu: Generalbezirk Weißruthenien, baltkrievu: Гэнэральная акруга Беларусь) bija nacistiskās Vācijas izveidota militārās un civilās pārvaldes struktūra Baltkrievijas PSR un okupētās Polijas teritorijā. Tas ietilpa Ostlandes reihskomisariātā, kas pastāvēja no 1941. gada 1. septembra līdz 1944. gada jūnijam. Galvaspilsēta bija Minska, Baltkrievijas ģenerālkomisārs bija Vilhelms Kube (Wilhelm Kube), pēc viņa nogalināšanas no 1943. gada 27. septembra Kurts fon Gottbergs (Curt von Gottberg). Baltkrievijas ģenerālapgabals sastāvēja no diviem pamatapgabaliem (Hauptgebiet), kuros ietilpa 11 apgabali (Kreisgebiet): Baranoviču pamatapgabals (Hauptgebiet Baranowitschi): Baranowitschi (Baranoviču apgabals) Hanzewitze (Hancaviču apgabals) Lida (Ļidas apgabals) Nowogrodek (Navahrudakas apgabals) Slonim (Sloņimas apgabals) Minskas pamatapgabals (Hauptgebiet Minsk): Barisau (Barisavas apgabals) Glubokoje (Glubokojes apgabals) Minsk-Stadt (Minskas pilsēta) Minsk-Land (Minskas apgabals) Sluzk (Sluckas apgabals) Wilejka (Viļeikas apgabals)‎ 1944. gada februārī Baltkrievijas ģenerālapgabalā iekļāva Brestas, Kobrinas un Pinskas apgabalus no likvidētā Ukrainas reihskomisariāta Volīnijas-Podolijas ģenerālapgabala (Generalbezirk Wolhynien-Podolien). Igaunijas ģenerālapgabals Latvijas ģenerālapgabals Lietuvas ģenerālapgabals Territoriale Veränderungen in Deutschland und deutsch verwalteten Gebieten 1874 — 1945: Rolf Jehke, Herdecke