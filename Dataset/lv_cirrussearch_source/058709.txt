Tīrvērtes iestāde, norēķinu palāta, mijieskaita iestāde jeb klīringa iestāde (angļu: clearing house) ir finanšu iestāde, kas piedāvā klīringa pakalpojumus (savstarpējo norēķinu). Klīrings ir profesionāla vērtspapīru tirgus darbības veids. Šīs vērtspapīru tirgus darbības veids ietver vērtspapīru tirgū radušos savstarpējo saistību noteikšanu starp vērtspapīru pārdevējiem un pircējiem, un to savstarpējo prasību in saistību ieskaitu. Galvenās tīrvērtes iestādes funkcijas ir: informācijas apkopošana par biržā noslēgtiem darījumiem, tas saskaņošana un korekcija neatbilstību gadījumā; biržā reģistrēto darījumu reģistrēšana un aprēķinu veikšana par tiem; savstarpējo saistību noteikšana starp pusēm, kas noslēgušas darījumus biržā, un norēķini starp tām; nodrošināt vērtspapīru piegādi no pārdevēja pircējam un organizēt naudas norēķinus (naudas saņemšanu no pircēja pārdevējam); garantiju nodrošināšana par to saistību izpildi, kas izriet no nākotnes darījumiem. Tīrvērtes iestāde uzņemas darījumu izpildīt organizatora funkcijas. Pamatojoties uz saņemto informāciju par noslēgtajiem darījumiem, noteiktā (parasti ikdienas) laika periodā tiek noteiktas katra biržas tirdzniecības dalībnieka prasības un saistības. Ja dalībnieka prasījumi pārsniedz viņa/viņas saistības, tas nozīmē, ka viņam/viņai pienākas noteikta naudas summa. Šajā gadījumā tiek uzskatīts, ka viņš ieņem garo pozīciju. Ja attiecīgā dalībnieka prasījumi ir mazāki par tā saistībām, tad tiek uzskatīts, ka tas maksā dalībniekiem, kuriem tas ir parādā. Šajā gadījumā tiek uzskatīts, ka tā ieņem īso pozīciju. Ja prasības ir vienādas ar saistībām, tad solītājs ir slēgtā pozīcijā. Eurex Clearing Depository Trust and Clearing Corporation LCH.Clearnet Euroclear Multilateral Clearing Facility N.V. ICE Clear Europe — starptautiskā finanšu pakalpojumu uzņēmuma «IntercontinentalExchange» naftas atvasināto finanšu instrumentu nodaļa. NYSE Liffe clearing