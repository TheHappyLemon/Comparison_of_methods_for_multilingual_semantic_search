"Šis slepenais iekāres objekts" (franču: Cet obscur objet du désir, spāņu: Ese oscuro objeto del deseo) ir 1977. gada Francijas un Spānijas kopražojuma sirreāla komēdijdrāmas filma, kuras režisors ir Luiss Bunjuels, bet scenārija autori — Bunjuels un Žans Klods Karjērs. Filmā galvenās lomas atveido Fernando Rejs, Karola Bukē un Anhela Molina. Filma balstīta uz 1898. gada Pjēra Luisa romānu La Femme et le pantin. Šī ir pēdējā Bunjuela režisētā filma pirms viņa nāves 1983. gadā. Filma, kuras darbība norisinās gan Francijā, gan Spānijā uz teroristu nemiernieku fona, atspoguļo stāstu, ko novecojošs francūzis Matjē (Rejs) stāsta vilciena pasažieriem. Viņš izstāsta, kā iemīlējies jaunā spānietē Končitā (pamīšus attēlo gan Bukē, gan Molina), kas neļauj viņam apmierināt savas seksuālās vēlmes. Filmas "Šis slepenais iekāres objekts" pirmizrāde notika 1977. gada 17. augustā. Filma bija finansiāli neveiksmīga, tomēr kritiķi to novērtēja augstu. Filma nominēta divām Amerikas Kinoakadēmijas balvām kategorijās "Labākais adaptētais scenārijs" un "Labākā filma svešvalodā". Filma nominēta arī Zelta globusa balvai kategorijā "Labākā filma svešvalodā". Bunjuels saņēma National Board of Review gada labākā režisora balvu. Tīmekļa vietnē Rotten Tomatoes filmai ir 97% vērtējums. Buñuel, Luis (1977-10-08), Cet obscur objet du désir, Greenwich Film Productions, Les Films Galaxie, In-Cine Compañía Industrial Cinematográfica. Atjaunināts: 2022-10-31 That Obscure Object of Desire (1977) - Luis Buñuel | Synopsis, Characteristics, Moods, Themes and Related | AllMovie. Atjaunināts: 2022-10-31 «1978 | Oscars.org | Academy of Motion Picture Arts and Sciences». www.oscars.org (angļu). Skatīts: 2022-10-31. «1977 Archives». National Board of Review (en-US). Skatīts: 2022-10-31. «That Obscure Object of Desire (1977)». Rotten Tomatoes. Skatīts: 31.10.2022. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)