Luiss Gongora i Argote (spāņu: Luis de Góngora y Argote; dzimis 1561. gada 11. jūlijā, miris 1627. gada 24. maijā) bija Spānijas Zelta laikmeta dzejnieks un garīdznieks. Kopā ar savu pretinieku Fransisko de Kevedo tiek uzskatīts par sava laika izcilāko spāņu dzejnieku. Gongoras izveidoto stilu, sauktu par culteranismo, daudz ekspluatēja ne tik talantīgie Gongoras sekotāji, tāpēc pēc nāves Gongora tika piemirsts, tomēr atguva popularitāti 20. gadsimtā. Korrehidora dēls. Studēja Salamankas Universitātē. Strādāja par kanoniķi dzimtās Kordovas katedrālē. No 1589. līdz 1609. gadam baznīcas uzdevumos daudz ceļoja pa Spāniju. 1617. gadā tika iecelts par karaļa kapelānu un līdz 1626. gadam dzīvoja karaļa Felipes III galmā Madridē. 1627. gadā nopietni saslima un atgriezās dzimtajā Kordovā, kur mira lielā trūkumā. Vikikrātuvē par šo tēmu ir pieejami multivides faili. Skatīt: Luiss de Gongora. Encyclopædia Britannica ieraksts (angliski)