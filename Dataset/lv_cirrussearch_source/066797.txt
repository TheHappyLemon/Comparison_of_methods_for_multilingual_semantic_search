"Šakāļa diena" (angļu: The Day of the Jackal) ir 1973. gada Apvienotās Karalistes un Francijas politiskā trillera filma, kuras režisors ir Freds Cinnemans. Filmā galvenās lomas atveido Edvards Fokss, Alans Bedels, Tonijs Britons, Sirils Kjūsaks, Maikls Lonsdeils, Ēriks Porters un Delfīne Seiriga. Filma balstīta uz Frederika Forsaita 1971. gada romānu ar tādu pašu nosaukumu. Filma stāsta par profesionālu slepkavu ar iesauku "Šakālis", kuru 1962. gadā nolīgst, lai nogalinātu Francijas prezidentu Šarlu de Gollu. Filmas "Šakāļa diena" pirmizrāde notika 1973. gada 16. maijā un to izplatīja Universal Pictures. Filma saņēma pozitīvas atsauksmes un tā ieguva BAFTA kino balvu kategorijā "Labākā montāža". Filmu nominēja pavisam septiņām BAFTA balvām, kā arī Amerikas Kinoakadēmijas balvai kategorijā "Labākā montāža" un trīs Zelta globusa balvām. Britu Kinoinstitūts filmu "Šakāļa diena" nosauca par 74. labāko 20. gadsimta britu filmu. «British Film Institute – Top 100 British Films – cinemarealm.com» (en-US). Skatīts: 2023-05-07. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)