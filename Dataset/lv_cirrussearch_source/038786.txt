Georga Augusta Getingenes Universitāte (vācu: Georg-August-Universität Göttingen) ir sabiedriski finansēta universitāte Getingenē, Vācijā. Universitāti 1734. gadā dibinājis tālaika Hannoveres kūrfirsts un Lielbritānijas karalis Džordžs II. Tā ir vecākā universitāte Lejassaksijā, kā arī lielākā universitāte studentu skaita ziņā (ap 26 000 studentu). Getingenes Universitātē mācījušies vai strādājuši daudzi slaveni zinātnieki, ar to saistīti ap 40 Nobela prēmijas laureāti, tai skaitā Makss Planks, Verners Heizenbergs, Makss Borns, Oto Hāns, Enriko Fermi, Makss fon Laue, Volfgangs Pauli, Marija Geperte-Maiere. Universitātes dēļ Getingene tiek dēvēta par zinātnes pilsētu. Kopš 1951. gada Getingenes Universitātē darbojas Baltijas Vēstures komisija (Die Baltische Historische Kommission, BHK), kurā ir apmērām 60 īstenie un 40 korespondētājlocekļi pamatā no Baltijas valstīm. Johans Kristofs Bērenss, Bernhards Frīdrihs Bērenss, Herbords Kārlis Frīdrihs Bīnemans fon Bīnenštamms, Teodors Celms (profesors), Georgs Frīdrihs fon Felkerzāms, Nikolajs Hartmanis (profesors), Nikolauss fon Himzels, Oto fon Hūns, Heinrihs Johans fon Jannavs, Ādolfs Teodors Kupfers, Augusts Lēbers, Nikolajs Loskis, Kristians Panders, Johans Frīdrihs fon Reke, Kārlis Frīdrihs Vatsons, Johans Nikolajs Tīlings, Kārlis Kristiāns Ulmanis, Valdemārs Zemītis un citi. «Göttingen». www.goettingen-tourismus.de. Vikikrātuvē par šo tēmu ir pieejami multivides faili. Skatīt: Getingenes Universitāte. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Getingenes universitātes mājaslapa (angliski)