Džons Džeimss "Šons" Kelijs (angļu: John James 'Sean' Kelly; dzimis 1956. gada 24. maijā) ir bijušais profesionālais Īrijas šosejas riteņbraucējs. Viņš bija viens no panākumiem bagātākajiem 1980. gadu šosejas riteņbraucējiem un viens no visu laiku labākajiem klasiku braucējiem. Kopš kļūšanas par profesionāli 1977. gadā līdz pat karjeras beigšanai 1994. gadā viņš uzvarēja deviņās klasikas "pieminekļu" sacensībās un kopsummā 193 profesionālās sacensībās. Kelijs septiņus gadus pēc kārtas uzvarēja Parīze—Nica sacensībās, kā arī pirmajā UCI šosejas riteņbraukšanas Pasaules kausa sezonas kopvērtējumā 1989. gadā. Tāpat viņš guva uzvaras 1988. gada Vuelta a España un vairākkārt Giro di Lombardia, Milāna—Sanremo, Parīze—Rubē un Ljēža—Bastoņa—Ljēža, Critérium International, Grand Prix des Nations un mazākās tūrēs kā Tour de Suisse, Vuelta al País Vasco un Volta a Catalunya. Lai arī Kelijs nekad neuzvarēja Pasaules čempionāta grupas braucienā, viņš divreiz ieguva bronzas medaļu (1982, 1989) un 1987. gadā finišēja piektais, kad viņa tautietis Stīvens Ročs ieguva zeltu. Kelijs bija pirmais sportists, kurš ieņēma pirmo vietu FICP rangā, kad tas tika ieviests 1984. gada martā, šo pozīciju viņš noturēja sešus gadus, kas ir nepārspēts sasniegums. 1984. gada sezonā Kelijs guva uzvaras 33 sacensībās. Piezīme: IZST — izstājās Walsh, David (1986), Kelly, Harrap, UK, ISBN 0-245-54331-7, p29 SeanKelly.com Šona Kelija riteņbraukšanas akadēmija Šons Kelijs un Žans de Gribaldi (franciski) theseankellytour.com