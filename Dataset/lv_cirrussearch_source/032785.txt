Almīra Skripčenko (arī Elmīra Skripčenko vai Skripčenko-Lotjē, franču: Almira Skripchenko; dzimusi 1976. gada 17. februārī, Kišiņevā) ir Moldovā dzimusi Francijas starptautiskā lielmeistare šahā (1995). Piedzimusi Moldovas šahistu ģimenē - viņas tēvs bijis šaha arbitrs, bet māte astoņkārtējā Moldovas čempione šahā. 1992. gadā kļuvusi par Pasaules jauniešu šaha čempionāta uzvarētāju U16 vecuma grupā. 1993. gadā izcīnījusi bronzas medaļu Pasaules jauniešu šaha čempionātā U20 vecuma grupā. 1995. gadā kļuvusi par FIDE starptautisko lielmeistari (WGM). Divas reizes (2000, 2001) iekļuvusi Pasaules sieviešu šaha čempionāta izcīņas ceturtdaļfinālā pēc izslēgšanas sistēmas. Kopš 2001. gada sākusi pārstāvēt Franciju un Varšavā ieguvusi Eiropas sieviešu šaha čempiones titulu. 2002. un 2003. gadā kļuvusi par pirmo sievieti, kas piedalījusies Francijas vīriešu šaha čempionātu finālos. Piecas reizes (2004, 2005, 2006, 2010, 2012) uzvarējusi Francijas sieviešu šaha čempionātos. 2004. gadā uzvarējusi Krasnoturjinskas šaha turnīrā North Urals Cup (Krievija), bet 2005. gadā dalījusi pirmo vietu šaha turnīrā Bīlē (Šveice). Pārstāvējusi Moldovas un Francijas izlases lielākajās šaha komandu sacensībās: Pasaules šaha olimpiādēs piedalījusies 10 reizes (1992-2008, 2012); Eiropas komandu šaha čempionātos piedalījies 6 reizes (1992, 2001-2007, 2015). Komandu kopvērtējumā izcīnījis sudraba (2001) medaļu, bet individuālā vērtējumā sudraba (2001) un bronzas (2015) medaļas. No 1997. līdz 2003. gadam bijusi precējusies ar šaha lielmeistaru (GM) Žoelu Lotjē. 2006. gadā apprecējusies otru reizi ar citu franču šahistu Lorānu Fresinē. 2007. gadā ģimenē piedzimusi meita. No 2006. līdz 2008. gadam bijusi profesionālo šahistu asociācijas sekretāre. World Chess Championship: Women II Mistrzostwa Europy Kobiet Warszawa 2001 Almīra Skripčenko šahista profils vietnē fide.com Almīra Skripčenko šahista profils vietnē chessgames.com Almīra Skripčenko šahista profils vietnē 365chess.com Almīra Skripčenko šahista profils vietnē olimpbase.org (Pasaules šaha olimpiādes) Almīra Skripčenko šahista profils vietnē olimpbase.org (Eiropas komandu šaha čempionāti)