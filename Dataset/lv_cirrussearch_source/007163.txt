Enki Bilāls (franču: Enki Bilal), īstajā vārdā Eness Bilalovičs (Enes Bilalović; dzimis 1951. gada 7. oktobrī Belgradā) ir dienvidslāvu izcelsmes franču komiksu mākslinieks un kinorežisors. Dzimis Belgradā, bet 9 gadu vecumā pārcēlies uz Parīzi. 14 gadu vecumā iepazinās ar Renē Gosinī, kura ietekmē pievērsies komiksu radīšanai. Bilāla komiksi parasti ir fantastiskas antiutopijas. Pazīstamākā ir Nikopoles triloģija "Nemirstīgo karnevāls" (La Foire aux immortels, 1980); "Sieviete-slazds" (La Femme piège, 1986); "Aukstais ekvators" (Froid-Équateur, 1992). Līdzīgā žanrā uzņēmis mākslas filmas, no kurām pazīstamākā — Immortel (Ad Vitam) (2004). Enki Bilāla mājaslapa (franciski) IMDb profils (angliski) AllMovie profils (angliski)