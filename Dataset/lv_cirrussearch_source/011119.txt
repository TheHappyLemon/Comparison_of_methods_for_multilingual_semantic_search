Halucinogēnu paliekošie uztveres traucējumi (HPPD) ir slimība, kam raksturīgi pastāvīgi vizuālās uztveres traucējumi, kas līdzinās halucinogēnu izraisītajiem uztveres traucējumiem. HPPD vizuālie traucējumi izpaužas, piemēram, kā halo redzējumi ap objektiem, kustību līnijas un priekšmetiskās pēdas aiz objektiem kustībā, krāsu izšķiršanas grūtības, statisku objektu kustības utt. HPPD pārsvarā rodas no halucinogēno vielu lietošanas, bet retos gadījumos tos var diagnosticēt arī bez šādu vielu lietošanas pieredzes. Precīzi nav skaidrs, kāpēc rodas HPPD, bet HPPD mēdz būt ļoti ilgstoši un nepāriet vairākus mēnešus vai pat gadus. Arī efektīvs ārstniecības līdzeklis pret HPPD vēl nav ieviests. Vielas, kas var izsaukt HPPD, ir dažādas: LSD, psilocibīns, meskalīns, 2C-E, 2C-I, 5-MeO-DIPT, MDMA, marihuāna, difenhidramīns, fenciklidīns un lielās devās arī dekstrometorfāns. HPPD izraisītie vizuālie traucējumi nevar tikt uzskatīti par īstām halucinācijām; cilvēki, kam ir diagnosticēts HPPD, spēj atšķirt, ka vizualizācijas ir ilūzijas un ka tās nenotiek īstenībā. Tā ir pamatatšķirība, kas HPPD atšķir no šizofrēnijas. «Erowid.com informācija» (angliski).