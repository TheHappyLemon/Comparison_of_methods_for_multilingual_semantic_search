Pavels Hapals (čehu: Pavel Hapal; dzimis 1969. gada 27. jūlijā Kromeržīžā) ir čehu futbola treneris un bijušais futbolists. Spēlējis pussarga pozīcijā, bijis Čehoslovākijas izlases spēlētājis, vēlāk spēlējis arī Čehijas izlasē. No 2018. līdz 2020. gadam bija Slovākijas izlases galvenais treneris. Kopš 2022. gada Hapals ir Čehijas kluba Baník Ostrava galvenais treneris. Karjeru sācis Olomoucas "Sigma". No 1988. līdz 1990. gadam pārstāvēja Prāgas "Dukla". 1990. gadā kļuva par Čehoslovākijas kausa ieguvēju. Vēlāk atgriezās Olomoucā. 1992. gadā parakstīja līgumu ar Vācijas Bundeslīgas klubu Leverkūzenes "Bayer", ar ko 1993. gadā uzvarēja Vācijas kausa izcīņā. Karjeras turpinājumā pārstāvēja Spānijas klubu CD Tenerife. 1998. gada atgriezās Čehijā. Spēlējis arī Prāgas "Sparta" un České Budějovice komandās. Spēlētāja karjeru noslēdza 2002. gadā. 1991. gada janvārī debitēja Čehoslovākijas izlasē. Tajā aizvadīja 21 spēli. Vienīgos vārtus guva 1993. gada 27. oktobrī pret Kipru. Vēlāk spēlēja Čehijas izlasē, kuras rindās laukumā devās 10 spēlēs. Par treneri sāka strādāt 2003. gadā klubā Opava. 2009.—2010. gada sezonā ar Slovākijas klubu MŠK Žilina uzvarēja Slovākijas Superlīgā un nākamajā sezonā iekļuva UEFA Čempionu līgas grupu turnīrā. No 2011. līdz 2013. gadam bija Polijas kluba Lubinas "Zagłębie" galvenais treneris, bet 2014. gadā strādāja ar Slovākijas klubu FK Senica. 2015. gadā kļuva par Slovākijas U-21 izlases galveno treneri. 2018. gada martā parakstīja līgumu ar Prāgas "Sparta". Tā paša gada oktobrī Hapals tika iecelts par Slovākijas izlases galveno treneri. 2020. gada oktobrī pēc nesekmīgā snieguma 2020.—2021. gada UEFA Nāciju līgā tika atbrīvots no amata. «Pavel Hapal stats». eu-football.info (angļu). Skatīts: 2020. gada 11. aprīlī. «Pavel Hapal named Slovakia U21 coach». uefa.com (angļu). 2015. gada 21. janvārī. Skatīts: 2020. gada 11. aprīlī. «Bijušais čehu futbolists Hapals apstiprināts Slovākijas izlases galvenā trenera amatā». sportacentrs.com. 2018. gada 22. oktobrī. Skatīts: 2020. gada 11. aprīlī. «Euro 2020: Slovakia sack coach Hapal ahead of NI decider». bbc.com. 2020. gada 16. oktobrī. Skatīts: 2021. gada 12. janvārī. Vikikrātuvē par šo tēmu ir pieejami multivides faili. Skatīt: Pavels Hapals. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)