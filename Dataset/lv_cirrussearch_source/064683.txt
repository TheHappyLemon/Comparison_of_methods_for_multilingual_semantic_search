Margarēta (Margota) Ruta Kidera (angļu: Margaret (Margot) Ruth Kidder, dzimusi 1948. gada 17. oktobrī, mirusi 2018. gada 13. maijā) bija kanādiešu-amerikāņu aktrise, kuras karjera ilga piecas desmitgades. Savas karjeras laikā saņēmusi trīs Kanādas ekrāna aktieru balvas un vienu Emmy balvu. Kidera vislabāk pazīstama ar Luisas Leinas lomu filmās "Supermens" (1978), "Supermens 2" (1980), "Supermens 3" (1983) un "Supermens 4" (1987). Kideras pirmā nozīmīgā loma bija filmā Quackser Fortune Has a Cousin in the Bronx (1970). Vēlāk piedalījusies Braiena De Palmas kulta trillerī Sisters (1972), šausmu filmā "Melnie Ziemassvētki" (1974), kopā ar Robertu Redfordu drāmā The Great Waldo Pepper (1975) un šausmu filmā "Šausmas Amitivilā" (The Amityville Horror, 1979). 1990. gados Kideri piemeklēja vairākas veselības problēmas. 2000. gados attēlojusi lomas neatkarīgajās filmās, kā arī nelielas lomas seriālos "Smolvila. Leģenda par Supermenu", Brothers & Sisters, Law & Order: Special Victims Unit un The L Word. 2018. gada 13. maijā Kidera savās mājās Livingstonā, Montānā izdarīja pašnāvību. Cydney Henderson. «'Superman' actress Margot Kidder's death ruled a suicide». USA TODAY (en-US). Skatīts: 2022-12-14. IMDb profils (angliski) AllMovie profils (angliski)