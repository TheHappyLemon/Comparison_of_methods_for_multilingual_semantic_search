Kristiāns II (dāņu: Christian 2., zviedru: Kristian II, Zviedrijā dēvēts arī par Kristiānu Tirānu (Kristian Tyrann); dzimis 1481. gada 1. jūlijā, miris 1559. gada 25. janvārī) bija Dānijas un Norvēģijas karalis no 1513. gada līdz 1523. gadam un Zviedrijas karalis no 1520. līdz 1521. gadam. Kristiāna II valdīšana iezīmējās ar Kalmāras ūnijas sabrukumu, pēc tam, kad Kristiāns II 1520. gada novembrī sarīkoja t.s. Stokholmas asinspirti (Stockholms blodbad), masveidā nogalinot Zviedrijas augstmaņus. Sacelšanās rezultātā par Zviedrijas karali kļuva Gustavs I. 1523. gadā Kristiāns tika gāzts no troņa arī Dānijā. Viņš patvērās Nīderlandē, kurā valdīja Kristiāna sievas brālis Kārlis V. 1531. gadā Kristiāns neveiksmīgi centās atgūt troni, tika sagūstīts un atlikušo mūža daļu pavadīja ieslodzījumā. Vikikrātuvē par šo tēmu ir pieejami multivides faili. Skatīt: Kristiāns II. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)