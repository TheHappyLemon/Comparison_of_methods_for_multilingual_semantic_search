Olštineka (poļu: Olsztynek) ir pilsēta Polijas ziemeļaustrumos, Varmijas-Mazūrijas vojevodistē, uz dienvidrietumiem no Olštinas. Līdz 1945. gadam Hohenšteina (Hohenstein) atradās Vācijas (Austrumprūsijas) sastāvā. Pilsēta veidojās ap 1351. gadā sākt celto Vācu ordeņa pili. Pilsētas tuvumā tika izcīnītas abas Tannenbergas kaujas (1410. un 1914. gadā), tāpēc pēc Hindenburga nāves, kurš vadīja 1914. gada Tannenbergas kauju, 1934. gadā pilsētas pievārtē tika uzcelts Tannenbergas memoriāls, kurā tika novietotas Hindenburga un viņa sievas sarkofāgi. 1945. gadā, tuvojoties uzbrūkošajai Sarkanajai armijai, Hindenburga un sievas sarkofāgi tika evakuēti uz Marburgu. Karā memoriāls tika nopostīts, bet vēlāk nojaukts pavisam. Pēc Otrā pasaules kara, pamatojoties uz Potsdamas konferences lēmumiem, Hohenšteina iekļāvās Polijā, bet vācu iedzīvotāji no pilsētas tika padzīti. https://bdl.stat.gov.pl/api/v1/data/localities/by-unit/042815614094-0964910?var-id=1639616&format=jsonapi; P2701: JSON; pārbaudes datums: 6 oktobris 2022. Oficiālā tīmekļa vietne History (German) Skansen Open-Air-Museum, (Polish)