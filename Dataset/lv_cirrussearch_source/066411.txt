Iļja Ponomarjovs (krievu: Илья Владимирович Пономарёв; dzimis 1975. gada 6. augustā Maskavā, PSRS) ir Krievijas un Ukrainas politiķis. Ponomarjovs bija vienīgais Krievijas Valsts domes deputāts, kurš 2014. gada Krievijas iebrukuma Ukrainā laikā balsoja pret Krimas aneksiju. Lai gan viņš kritizēja 2014. gada Ukrainas revolūciju, savu Ponomarjovs nostāju domē pamatoja ar to, ka nepieciešams uzturēt draudzīgas attiecības ar "brālīgo ukraiņu tautu" un izvairīties no militāras konfrontācijas, viņš arī apgalvoja, ka Krievijas rīcība Krimā izstumtu Ukrainu ārpus tradicionālās Krievijas ietekmes sfēras un, iespējams, provocētu NATO turpmāku paplašināšanos. Pēc Krievijas iebrukuma Ukrainā Ponomarjovs pievienojās Ukrainas bruņotajiem spēkiem. 2022. gada maijā Viļņā notikušajā trimdinieku konferencē, ko sponsorēja Brīvās Krievijas forums, Ponomarjovs aicināja atbalstīt Krievijas kara komisariātu dedzināšanu. 2022. gada augustā tika nogalināta krievu filozofa un "Krievu pasaules" ideologa Aleksandra Dugina meita Darja Dugina. Dugins ir tuvs Krievijas prezidenta Vladimira Putina sabiedrotais un dažkārt ticis dēvēts par “Putina smadzenēm” un “Putina Rasputinu”. Krievijas Federālais Drošības dienests apgalvoja, ka aiz notikušā auto sprādziena stāv Ukraina. Bet pēc Darjas Duginas slepkavības Ponomarjovs paziņojis, ka atbildību par nogalināšanu uzņemas līdz šim nezināmā partizānu kustība “Nacionālā republikāniskā armija” (NRA). Vēlāk ēterā viņš nolasīja NRA manifestu. Opozicionārs arī deva mājienu, ka nākamo mēnešu laikā var notikt jauni uzbrukumi, arī Krievijas valdībai un drošības spēkiem. «Человек с трезубцем История Ильи Пономарева — бывшего российского оппозиционера, который пытается стать украинским нефтяным магнатом». Meduza (krievu). Skatīts: 2023-04-12. «Илья Пономарев: Кащеева игла Путина находится в Украине – DW – 29.04.2022». dw.com (krievu). Skatīts: 2023-04-12. «Заикнулись о вооруженной борьбе. "Спектр" понаблюдал за антивоенной конференцией Форума свободной России в Вильнюсе». Спектр-Пресс (ru-RU). Skatīts: 2023-04-12. Vikikrātuvē par šo tēmu ir pieejami multivides faili. Skatīt: Iļja Ponamarjovs.