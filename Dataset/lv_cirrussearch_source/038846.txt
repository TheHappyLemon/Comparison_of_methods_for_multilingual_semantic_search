Cartosat-2E ir Indijas Zemes tālizpētes pavadonis. To izstrādāja un apkalpo Indijas Kosmosa pētījumu organizācija (ISRO). Pavadonis orbītā palaists 2017. gada jūnijā. Cartosat-2E veidots uz platformas IRS-2 bāzes. Tam ir divi primārie instrumenti: panhromatiskā kamera Panchromatic Camera (PAN) un augstas izšķirtspējas multispektrālais radiometrs High-Resolution Multi-Spectral radiometer (HRMX). PAN var uzņemt melnbaltos attēlus redzamajā gaismā un tuvajā infrasarkanajā spektrā (0,50 — 0,85 µm) ar izšķirtspēju 65 cm. HRMX ir četru kanālu radiometrs visā redzamās gaismas spektrā un daļā tuvā infrasarkanā spektra (0,43 — 0,90 µm) ar izšķirtspēju 2 m. Cartosat-2E palaists 2017. gada 23. jūnijā 03:59 UTC ar Indijas nesējraķeti PSLV-XL (lidojums PSLV-C38) no Satīša Dhavana kosmosa centra. Kopā ar to kā sekundārā krava palaisti 30 mazie pavadoņi. Cartosat-2E ievadīts solārsinhronā orbītā ar augstumu aptuveni 500 km. PSLV rocket launches Cartosat 2E and 30 small sats William Graham, 2017-06-22 PSLV-C38: Cartosat-2 Series Satellite Brochure Arhivēts 2017. gada 12. jūlijā, Wayback Machine vietnē. ISRO Cartosat 2, 2A, 2B, 2C, 2D, 2E Gunter Dirk Krebs