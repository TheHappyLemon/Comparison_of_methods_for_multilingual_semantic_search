"Dabas skati Vikipēdijā" (angļu: Wiki Loves Earth) ir ikgadējs starptautisks fotokonkurss, kas maijā notiek visā pasaulē. To rīko Vikipēdijas kopienas dalībnieki. Konkursa dalībnieki savā reģionā uzņem dabas teritoriju un dabas pieminekļu attēlus un augšupielādē tos Wikimedia Commons. Šī pasākuma mērķis ir izcelt dalībvalstu aizsargājamos dabas objektus, aicināt cilvēkus dokumentēt šos skatus un publicēt tos ar brīvu licenci, atļaujot tos izmantot gan Vikipēdijā, gan citviet. Pirmais Wiki Loves Earth konkurss notika 2013. gadā Ukrainā. To rīkoja etnogrāfs Jevhens Bukets. Nākamajā gadā tas norisinājās citās Eiropas valstīs, bet 2014. gadā konkurss izpletās ārpus Eiropas, notiekot 16 dalībvalstīs. 2015. gadā konkursā piedalījās vairāk kā 8500 dalībnieku no 26 valstīm un iesniegtas tika vairāk kā 100 000 fotogrāfijas. 2016. gadā "Dabas skati Vikipēdijā" iesaistījās 7000 dalībnieku no 26 valstīm, iesniedzot vairāk nekā 75 000 attēlus. Konkurss ir atvasināts no cita Vikipēdijas kopienas dalībnieku organizēta konkursa: "Kultūras pieminekļi Vikipēdijā". Tas arī ir ikgadējs starptautisks fotokonkurss, kas notiek septembrī. "Kultūras pieminekļi Vikipēdijā" koncentrējas uz vietējiem vēstures pieminekļiem un kultūras mantojuma vietām. Saskaņā ar Ginesa rekordu grāmatu 2011. gada "Kultūras pieminekļi Vikipēdijā" konkurss pārspēja reģistrēto pasaules rekordu kā lielākais fotokonkurss. Arī turpmākajos gados konkursā iesniegto fotogrāfiju skaits bijis mērāms simtos tūkstošu fotogrāfiju. Latvijā konkurss "Dabas skati Vikipēdijā" pirmoreiz notika 2017. gadā, dalībnieki iesniedza 571 fotogrāfiju. 2018. gadā 927, 2019. gadā 986, bet 2020. gadā 1268 fotogrāfijas. 2020. gada konkurss Latvijā 2019. gada konkurss Latvijā 2018. gada konkurss Latvijā 2017. gada konkurss Latvijā «Wiki Loves Earth Competition to Showcase Natural Scenes of Morocco». Morocco World News. 2015. gada 25. aprīlī. Skatīts: 2018. gada 22. aprīlī. «Wiki Loves Earth 2015, concours international de photographie, de retour pour une deuxième édition en Algérie». Huff Post Maghreb. 2015. gada 22. aprīlī. Arhivēts no oriģināla, laiks: 2018. gada 9. februārī. Skatīts: 2018. gada 22. aprīlī. QAYYUM SAQIB. «Wiki Loves Earth: Top 10 pictures from Pakistan». Dawn, 2015. gada 4. jūnijs. Skatīts: 2015. gada 4. jūnijs. «Wiki Loves Earth shortlists top 10 photos in Pakistan round». DAWN.COM. 2016. gada 9. jūnijā. Skatīts: 2018. gada 22. aprīlī. «Largest photography competition». guinnessworldrecords.com. Guinness World Records Limited. 2012. gada 15. oktobrī. Skatīts: 2018. gada 22. aprīlī. Vikikrātuvē par šo tēmu ir pieejami multivides faili. Skatīt: Wiki Loves Earth. Oficiālā tīmekļa vietne Instagram profils