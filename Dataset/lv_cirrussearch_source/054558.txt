Stefāno Pioli (itāļu: Stefano Pioli; dzimis 1965. gada 20. oktobrī Parmā) ir itāliešu futbola treneris un bijušais futbolists. Spēlējis aizsarga pozīcijā. Kopš 2019. gada oktobra ir Itālijas A sērijas kluba AC Milan galvenais treneris. Karjeru sāka dzimtās pilsētas klubā Parma. 1984. gadā pievienojās Turīnas "Juventus". 1985. gadā kļuva par Eiropas čempionvienību kausa ieguvēju, tajā pašā gadā ar Juventus uzvarēja arī Starpkontinentālajā kausā, bet 1986. gadā kļuva par Itālijas čempionu. 1987. gadā pārgāja uz Hellas Verona, bet no 1989. līdz 1995. gadam pārstāvēja Fiorentina. Karjeras noslēgumā spēlēja Itālijas zemāko līgu klubos. Trenera karjeras sākumā strādājis par Bologna un Chievo jauniešu komandu treneri. Par pirmo klubu, kurā pildīja galvenā trenera pienākumus, kļuva B sērijas vienība Salernitana. Vēlāk bijis arī cita B sērijas kluba Modena galvenais treneris. 2006. gadā pirmoreiz kļuva par Itālijas A sērijas kluba galveno treneri, uzņemoties dzimtā kluba Parma vadību. 2007. gada februārī, komandai atrodoties iepriekšpēdējā vietā, tika atbrīvots no amata. Karjeras turpinājumā strādāja ar vairākiem B sērijas klubiem. A sērijā atgriezās 2010. gadā, kļūstot par Chievo galveno treneri. Tajā nostrādāja vienu sezonu. Pēc tam vadījis klubus Palermo, Bologna, Lazio, Milānas "Internazionale" un Fiorentina. 2020. gada oktobrī tika apstiprināts par AC Milan galveno treneri. AC Milan Itālijas A Sērija: 2021–22 «Stefano Pioli - Manager profile». transfermarkt.com. Skatīts: 2020. gada 25. oktobrī. «Official: Milan appoint Pioli». football-italia.net. 2019. gada 9. oktobrī. Skatīts: 2020. gada 25. oktobrī. Vikikrātuvē par šo tēmu ir pieejami multivides faili. Skatīt: Stefāno Pioli. WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)