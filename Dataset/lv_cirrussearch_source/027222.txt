Nove Zāmki (slovāku: Nové Zámky) ir pilsēta Slovākijā, Nitras apgabala Nove Zāmku apriņķa centrs pie Nitras upes. Tāpat kā lielākā daļa no Slovākijas teritorijas, Nove Zāmki līdz 1918. gadam atradās Ungārijas sastāvā, tās ungāriskais nosaukums ir Ēršekūjvāra (Érsekújvár). Pilsēta veidojās ap no 1573. līdz 1581. gadam celtajam ideāla plāna cietoksnim, kurš mūsdienās attēlots pilsētas ģerbonī. To vairākkārt centās ieņemt turki, līdz 1663. gadā tas vieņiem izdevās un līdz 1685. gadam Nove Zāmki bija turku vilajeta centrs. 1725. gadā cietoksni nojauca. Pēc Pirmā pasaules kara iekļāvās Čehoslovākijā. Otrā pasaules kara laikā, pamatojoties uz Pirmajām Vīnes arbitrāžām no 1938. līdz 1945. gadam ietilpa Ungārijā. 1944. gadā smagi cieta Sabiedroto uzlidojumos. No 1993. gada - Slovākijā. 2001. gadā vairums pilsētas iedzīvotāju bija slovāki (69,7 %), dzīvoja arī ungāri (27,5 %). Pēc reliģiskās pārliecības - katoļi (71,72 %), nereliģiozi (17,75 %) un luterāņu (3,36 %). Nove Zāmki ir ungāru rakstnieka Lajoša Kašāka (Lajos Kassák, 1887-1967) dzimtā pilsēta. Vikikrātuvē par šo tēmu ir pieejami multivides faili. Skatīt: Nove Zāmki. Q110227967.