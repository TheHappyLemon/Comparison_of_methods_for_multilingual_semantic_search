Andris Vaņins (dzimis 1980. gada 30. aprīlī Ilūkstē) ir bijušais latviešu futbolists, spēlēja vārtsarga pozīcijā, Latvijas izlasē aizvadījis 100 spēles. Piecas reizes atzīts par Latvijas gada futbolistu. Pēc karjeras beigām kļuva par Šveices kluba FC Sion vārtsargu treneri. Karjeru sācis FK Ventspils klubā. 2003. gadā devās uz Krieviju, kur centās iekļūt Maskavas kluba FK Moskva sastāvā, taču spēlēja vienīgi rezerves komandās. 2005. gadā viņš atgriezās Latvijā. Viņš tika pieteikts bēdīgi slavenā futbola kluba FK Venta sastāvā, bet tā arī neaizvadīja šajā klubā nevienu spēli. Gada beigās Vaņins vienojās ar FK Ventspils un 2006. gadā izcīnīja šajā klubā savu pirmo Latvijas čempiona titulu. Viņš arī tika atzīts par 2006. gada Latvijas čempionāta labāko vārtsargu. 2008. gadā Vaņins tika atzīts par Latvijas gada labāko futbolistu. 2009. gada jūnijā Vaņins parakstīja 3 gadu līgumu ar Šveices Superlīgas komandu FC Sion. Vēlāk līgums tika pagarināts, kopumā klubā aizvadīja septiņas sezonas. 2016. gada jūnijā pievienojās citam Šveices klubam FC Zürich, parakstot trīs gadu līgumu. 2020. gada 31. augustā 40 gadu vecumā paziņojis par spēlētāja karjeras beigām, kļūstot par Šveices kluba FC Sion vārtsargu treneri. Latvijas izlasē Andris Vaņins debitēja 2000. gada 4. februārī draudzības spēlē pret Slovākiju, kura tika zaudēta ar 1:3. 2007. gada vasarā un rudenī, kad izlases pamatvārtsargs Aleksandrs Koliņko ārstēja savainojumu, Vaņins Latvijas izlases sastāvā aizvadīja 5 spēles pēc kārtas 2008. gada Eiropas čempionāta kvalifikācijas turnīrā. 2008. gadā Vaņins kļuva par izlases pamatvārtsargu, piedaloties visās izlases spēlēs šajā gadā. Pēc Kaspara Gorkša karjeras beigām izlasē kļuva par komandas kapteini. 2019. gada 10. oktobrī pret Poliju aizvadīja simto un pēdējo spēli Latvijas izlases rindās. Latvijas čempions — 3 (2006, 2007, 2008) Latvijas kausa ieguvējs — 1 (2007) Latvijas čempionāta labākais vārtsargs — 2 (2006, 2008) Baltijas kausa ieguvējs - 2 (2008, 2012) Šveices kausa ieguvējs — 3 (2010–11, 2014–15, 2017–18) Rolands Eliņš. «Vaņins piekto reizi iegūst Latvijas gada futbolista titulu». Sportacentrs.com (latviešu), 2017-12-21. Skatīts: 2017-12-21. «Latvijas vārtsargu leģenda Vaņins beidz karjeru un Sionā atgriežas kā treneris». Sportacentrs.com (latviešu). 2020-08-31. Skatīts: 2020-08-31. «Vanins, Andris». nationalfootballteams.com. Skatīts: 2009. gada 7. februārī.[novecojusi saite] 2008. gada Latvijas labākais futbolists - ANDRIS VAŅINS «Vaņins spēlēs Šveices Superlīgā». eSports.lv. 2009. gada 28. jūnijā. Skatīts: 2009. gada 28. jūnijā. «Vaņins noslēdz trīs gadu līgumu ar "Zurich"». sportacentrs.com. 2016. gada 17. jūnijs. Skatīts: 2016. gada 7. septembrī. «Starkovs velta atzinīgus vārdus Gorkšam, Vaņins kļūs par jauno kapteini». sportazinas.com. 2017. gada 1. novembris. Skatīts: 2020. gada 7. februārī. «Latvijas izlasei zaudējums pret Poliju». lff.lv. 2019. gada 10. oktobris. Skatīts: 2020. gada 7. februārī. Vikikrātuvē par šo tēmu ir pieejami multivides faili. Skatīt: Andris Vaņins. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)