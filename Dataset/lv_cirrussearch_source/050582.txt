Ļubļanas Universitāte (slovēņu: Univerza v Ljubljani) ir 1919. gadā dibināta universitāte Slovēnijas galvaspilsētā Ļubļanā. Tā ir vecākā un lielākā universitāte valstī. Pirms Ļubļanas Universitātes dibināšanas Slovēnijā augstāko izglītības iestādi nodibināja jezuīti 17. gadsimta sākumā un franči Napoleona karu laikā. 19. gadsimta pusē tika izteiktas idejas par universitāti slovēņu valodā, tomēr tāda nodibinājās tikai pēc Austroungārijas sabrukuma un līdz ar Dienvidslāvijas karalistes nodibināšanos. 2018. gadā universitātes sastāvā bija 3 akadēmijas (Teātra, radio, kino un televīzijas akadēmija, Mākslas un dizaina akadēmija, Mūzikas akadēmija), kā arī 23 fakultātes. Universitātei ir divas bibliotēkas, viena no tām veic arī nacionālās bibliotēkas funkcijas. Iespējams, pazīstamākais Ļubļanas Universitātes absolvents ir filozofs Slavojs Žižeks. https://www.topuniversities.com/universities/university-ljubljana Vikikrātuvē par šo tēmu ir pieejami multivides faili. Skatīt: Ļubļanas Universitāte. Encyclopædia Britannica raksts (angliski) Krievijas Lielās enciklopēdijas raksts (krieviski) Oficiālā tīmekļa vietne