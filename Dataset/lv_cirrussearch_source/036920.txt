Vincencs Hrubijs (čehu: Vincenc Hrubý; 1856. gada 9. septembris Bohēmija — 1917. gada 16. jūlijs Trieste) bija Čehijas šahists. Piedzimis Krživosoudovas ciemā Bohēmijā (tagad Centrālčehijas apgabals Čehijā). Visu mūžu strādājis par skolotāju Triestes vidusskolā (vācu: Realschule). Savu labākos rezultātus šaha turnīros sasniedzis 1880. un 1890. gados. 1882. gada Vīnes starptautiskajā šaha turnīrā palicis 11. vietā (uzvarējuši Vilhelms Steinics un Šimons Vinavers), bet savstarpējās partijās pieveicis Steinicu, Džeimsu Meisonu un Džozefu Blekbērnu. 1882. gadā uzvarējis Vīnes šaha kluba turnīrā, apsteidzot Bernhardu Fleisigu. 1883. gadā Nirnbergā dalījis 10.-11. vietu 3. Vācijas šaha savienības kongresā (uzvarējis Šimons Vinavers). Mačos Vīnē uzvarējis Bertoldu Englišu ar 3½:1½ (1882) un Ādolfu Albīnu ar 5½:3½ (1891). Mūsdienās tiek uzskatīts par pirmo čehu izcelsmes starptautiskā līmeņa šaha meistaru. Vienna (1882) Nuremberg (1883) Šahista profils chessgames.com mājaslapā (angliski) Šahista profils 365chess.com mājaslapā (angliski)