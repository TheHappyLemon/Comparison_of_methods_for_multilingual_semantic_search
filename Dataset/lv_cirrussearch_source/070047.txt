Alfa Romeo 159 (Type 939) ir kompaktais izpilddirektora auto, kuru no 2004. gada līdz 2011. gadam ražoja itāļu autoražotājs Alfa Romeo. Tas tika izziņots 2005. gada Ženevas auto izstādē kā aizstājējs priekš 156. 159 izmanto to pašu platformu, kuru izmanto Alfa Romeo Brera, Alfa Romeo Spider un konceptauto Kamal un Visconti - GM/Fiat Premium platformu. 159 tika atzīts pars 2006. gada trešo labāko Eiropas auto. 159 ražošana tika apturēta 2011. gada beigās, lai gan dažās valstīš tie veljoprojām ir nopērkami. Kopumā tika saražotas aptuveni 240 000 automašīnas. Alfa Romeo 159 izstrādi aizkavēja dažādas problēmas, galvenokārt fakts, ka auto tika izstrādāts laikā, kad jau bija sākta Fiat-General Motors kopuzņēmuma likvidācija 2005. gadā. Sākumā tika plānots, ka 159 izmantos GM Epsilon platformu, taču izstrādes beigās tā tika nomainīta uz GM/Fiat Premium platformu. Premium platforma ir rafinētāka un dārgāka, paredzēta dārgāka gala E segmenta izpilddirektora automašīnām kā, piemēram, Alfa Romeo 166 pēctecim, kurš tā arī nekad netika pabeigts. Tieši šī iemesla dēļ Alfa Romeo izlēma izmantot Premium platformu 159. Sākotnēji General Motors plānoja platformu izmantot Cadillac, Buick un Saab modeļos, taču vēlāk no plāna atteicās pārāk lielo izmaksu dēļ. Steidzīgo lēmumu pieņemšanas rezultātā, bāzējot 159 uz platformas, kas tipiski tiek izmantota lielākām mašīnām, auto nonāca pārdošanā ar pārlieku lielu svaru, problēma, kura arī ir pārējiem saistītajiem Alfa Romeo modeļiem Brera kupejai un Spyder kabrioletam. 2008. gada modelis tika atjaunināts ar uzlabotu interjeru un paneli, uzlabotiem materiāliem. Galvenokārt jāmin alumīnija komponentes, kas samazināja automašīnas svaru par 45 kilogramiem. Ņemot vērā, ka automašīna izmanto izpilddirketora tipa auto platformu, 159 ir par 225 milimetriem garāks kā tā pirmstecis Alfa Romeo 156, sasniedzot 4660 milimetru garumu, 1828 milimetru platumu un 1417 milimetru augstumu. Lielie 159 izmēri to padarīja daudz komfortablāku par 156, galvenokārt dēļ lielā un plašā salona. Taču straujais izmēru palielinājums atturēja daudzus 156 īpašniekus, no vēlmes iegādāties 159 kā savu nākamo automašīnu. Dēļ izmantotās Premium platformas tika sasniegti arī ļoti augsti drošības standarti, īpaši izturīga ir automašīnas šasija, kas tika uzskatīta par labāko un drošāko savā katgorijā uzrādot tādus ciparus kā 180 000 daNm/rad. 159 dizaina autors ir Džordžeto Džudžaro sadarbībā ar Centro Stile Alfa Romeo. Automašīnas purngalā tiek izmantots Alfa Romeo tradicionālais V formas grils un dzinēja pārsegs un cilindra veida priekšējie lukturi. Līdzīga kā 159 kupejas versijai, automašīnas priekša ir stipri ietekmējusies no 2002. gada Brera koncepta. Automašīnai ir augsts viduklis, kurš pakāpeniski paplašinās līdz sasniedz C pilāru. Tika izmantotas dažādas eksterjera dizaina nianses, lai vizuāli automašīna izskatītos lielāka, jo tika plānots modeli eksportēt uz ASV, taču šī iecere netika piepildīta. Interjerā tiek izmantoti elementi no agrākiem modeļiem, to skaitā arī 156, piemēram, padziļināts instrumentu panelis, kurš iegriezts lenķī pret vadītāju. Sākotnēji tika plānots, ka 159 izmantos augstākas kvalitātes materiālus un tā tiešie konkurenti būs BMW, Mercedes-Benz un Audi, taču Alfa Romeo nenovērtēja savu tirgus pozīciju ar salīdzinoši atpazīstamajiem vācu luksus autoražotājiem. Automašīnai tika piedāvāti pārsvarā četri aprīkojuma varianti - Progression, Distinctive, Exclusive un Turismo Internazionale (TI). Apvienotajā Karalistē tika piedāvāti trīs līmeņi - Turismo, Lusso un Turismo Internazionale. Bez citām ekstrām, 159 tika piedāvāts arī ar Blue&Me informācijas un izklaides sistēmu. 2006. gada Ženēvas auto izstādē tika prezentēta 159 sporta universāļa versija. Vēlāk sākts piedāvāts 2.4 JTDM dīzeļdzinējs ar automātisko pārnesumkārbu, kuru vēlāk sāka piedāvāt arī ar citiem dzinējiem. 2007. gadā tika izlaists pilnpiedziņas dīzeļdzinēja modelis, kas palielināja 2.4 dzinēja jaudu līdz 210 ZS. Sāka arī piedāvāt TI aprīkojuma variantu. 2008. gadā automāšīna tika uzlabota tālāk, gan mehāniski, gan vizuāli. 3.2 litru V6 dzinējam izveidoja priekšpiedziņas versiju, kas varēja sasniegt maksimālo ātrumu 250 km/h. Visi modeļi un varianti tika aprīkoti ar Alfas elekstrisko Q2 ierobežotas slīdes difrenciāli. Izmantojot alumīnija komponentes automašīna kļuva par 45 kilogramiem vieglāka un šī versija tika atrādīta 2008. gada Ženēvas auto izstādē 2009. gada modelī Alfa Romeo prezentēja jaunu 1.75 litru benzīndzinēju ar turbokomprsoru, nosaucot to par "TBi". Šis dzinējs izmantoja tiešās iesmidzināšanas principu un mainīgu vārstu ātrumu gan ieplūds, gan izplūdes izcilnī, līdz ar to attīstot 197 ZS un 320 Nm griezes momentu. Ar laiku šis dzinējs aizstāja no GM atvasinātos 2.2 un 1.9 JTS dzinējus Gada beigās tika arī paziņots par jaunu JTDm dīzeļdzinēju, kas attīsta 168 ZS jaudu. 2010. gadā pārtrauca visu benzīndzinēju ražošanu, izņemot 1.75 litru versiju, līdz ar to 159 neizmantoja nevienu dzinēju, kuru izstrādājis GM. Tika turpināta modeļu ražošana ar 134 un 168 ZS attīstošajiem 2.0 JTDm dīzeļdinējiem. Līdz 2011. gadam 159 vairs piedāvāja tikai ar abim 2.0 JTDm dīzeļdzinējiem sporta universāļa versijai un 134 ZS attīstošo 2.0 JTDm dzinēju sedana versijai. Austrālijā bija pieejams arī 2.4 JTDm dzinējs līdz pat 159 ražošanas pārtraukšanai. Pēdējais 159 tika pasūtīts Apvienotajā Karalistē 2011. gada 8. jūlijā. 159 ir pieejams ar priekšējo riteņu piedziņu, gan ar četru riteņu piedziņu. "Q4" četru riteņu piedziņa izmanto Torsen C tipa divus difrenciāļus (priekšējais un centra difrenciālis vienā vienībā, priekšējais ir atvērta tipa), kas pieejami ar 3.2 L benzīndzinēju un 2.4 L dīzeļdzinēju. Pārsvarā visos modeļos izmantota sešu ātrumu manuālā ātrumkārba (1.8 L dzinējam ir piecu ātrumu ātrumkārba). 1.9 L un 2.4 L dīzeļdzinēji un 3.2 L benzīndzinējs pieejams ar sešu ātrumu Q-tronic automātisko ātrumkārbu (Aisin AW TF-80SC). Dažās valstīs pieejama Selespeed ātrumkārba ar 2.2 L benzīndzinēju. Visi benzīndzinēji izmanto tiešo degvielas iesmidzināšanas metodi (izņemot 1.8 L dzinējs), kuri apzīmēti ar JTS (Jet Thrust Stoichiometric). JTD dīzeļdzinēji izmanto common rail degvielas iesmidzināšanu. 159 standarta aprīkojumā ir aprīkots ar septiņiem drošības spilveniem, ar iespēju pasūtīt papildus ceļu drošības spilvenus. Automašīna uzrādīja labus rezultātus aizmugurējo triecienu aizsardzības testos. Euro NCAP novērtēja 159 pasažieru drošību ar 5/5 zvaigznēm, bērnu drošību ar 4/5 zvaigznēm, bet gājēju drošību ar 1/5 zvaigznēm Auto Bild dizaina balva 2006 Fleet World Honours dizaina balva 2006 Labākais importa auto Vācijā 2007 'L'Automobile piu Bella del Mondo Divi melni 159 (3.2L JTS 6 TI) parādījas Džeimsa Bonda filmas Mierinājuma kvants sākumā 2008. gadā. Tie piedalījās pakaļdzīšanās ainā ar Džeimsa Bonda Aston Martin DBS V12 pie Gardas ezera Itālijā. Melni 159 parādījās arī pakaļdzīšanās ainā filmā Džonijs Anglis atgriežas, ainā kur Džonijam Anglim (attēlo Rovans Atkinsons) dzenās pakaļ. Šī aina varētu būt izmantota kā atsauce uz Mierinājuma kvantu. 159 piedalījās Bathrust 12 Hour sacensībās 2007., 2009., un 2010. gadā. Automašīna bija aprīkota ar 2.4 L JTDM dzinēju un tā uzvarēja savā klasē visus trīs gadus. «Arhivēta kopija». Arhivēts no oriģināla, laiks: 2017. gada 22. augustā. Skatīts: 2017. gada 27. aprīlī. «Arhivēta kopija». Arhivēts no oriģināla, laiks: 2017. gada 13. maijā. Skatīts: 2017. gada 27. aprīlī. Arhivēts 2017. gada 13. maijā, Wayback Machine vietnē. http://www.carpages.co.uk/alfa_romeo/alfa-romeo-159-17-01-06.asp «italiaspeed.com». www.italiaspeed.com. «italiaspeed.com». www.italiaspeed.com. «Arhivēta kopija». Arhivēts no oriģināla, laiks: 2017. gada 23. martā. Skatīts: 2017. gada 27. aprīlī. «Preisliste 3/2007» (PDF). alfaromeo.ch. Arhivēts no oriģināla, laiks: 2011-07-24. Skatīts: 2007. gada 26. aprīlis. «Arhivēta kopija». Arhivēts no oriģināla, laiks: 2016. gada 23. oktobrī. Skatīts: 2017. gada 27. aprīlī. «AUTO BILD Design Award 2006 - autobild.de». web.archive.org. 2011. gada 18. jūl. Arhivēts no oriģināla, laiks: 2011. gada 18. jūlijā. Skatīts: 2017. gada 27. aprīlī. «Alfa Romeo 159 wins Design Award - Car Body Design». «IMCDb.org: "Quantum of Solace, 2008": cars, bikes, trucks and other vehicles». www.imcdb.org.