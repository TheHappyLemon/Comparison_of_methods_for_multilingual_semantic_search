Harmony of the Seas tā uzbūvēšanas brīdī bija pasaulē lielākais kruīzu kuģis, apsteidzot līdz šim lielākos Oasis klases kuģus Oasis of the Seas un Allure of the Seas. Šobrīd to apsteidzis jaunākais klases kuģis Symphony of the Seas. Pieraksta osta — Naso Bahamu Salās, īpašnieks Royal Caribbean Cruises Ltd. kuģi plāno izmantot kruīziem Karību jūrā. Uzbūvēts 2016. gadā Sennazērā, Francijā, kuģu būvētavā Chantiers de l'Atlantique. Pirmajos reisos izmantots sākot ar 2016. gada maiju Vidusjūrā, sasniedzot Barselonu un Romu, bet 2016. gada rudenī šķērsoja Atlantijas okeānu, lai turpmāk tiktu izmantots Amerikas piekrastē, bāzējoties Floridā. Kuģa klāji ir aprīkoti ar ļoti plašām izklaižu iespējām (baseini, tenisa korti, ūdens atrakciju parks, basketbola laukums, klinšu rāpšanās sienas u.c.) Vikikrātuvē par šo tēmu ir pieejami multivides faili. Skatīt: Harmony of the Seas. Harmony of the Seas Oficiālā mājaslapa