Izoksazols (1,2-oksazols, C3H3NO) pieder pie azolu grupas heterocikliskajiem "aromātiskajiem" savienojumiem. Tā pieclocekļu cikls satur blakus esošus slāpekļa un skābekļa atomus (atšķirībā no oksazola, kura molekulā starp tiem ir viens oglekļa atoms). Izoksazols ir šķidrums ar piridīnam līdzīgu aromātu. Izoksazola gredzens ietilpst dažu dabas vielu (piemēram, ibotēnskābes — mušmirēs atrodama neirotoksīna) molekulā. Izoksazola atvasinājumus iegūst, atšķeļot ūdeni no β-diketonu monoksīmiem vai β-ketoaldehīdiem. Izoksazolam un tā atvasinājumiem piemīt vājas bāziskas īpašības. Izoksazolu lieto dažu medikamentu sintēzei. Svarīgākie heterocikli *divi sajūgti sešlocekļu cikli    **cikls sastāv tikai no slāpekļa atomiem    ***satur kondensētu benzola gredzenu    ****satur 2 kondensētus benzola gredzenus  