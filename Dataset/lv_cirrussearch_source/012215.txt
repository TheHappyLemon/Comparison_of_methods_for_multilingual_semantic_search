Šis raksts ir par dzelzceļa staciju Jūrmalā. Par citām jēdziena Asari nozīmēm skatīt nozīmju atdalīšanas lapu. Asari ir dzelzceļa pieturas punkts Jūrmalā, līnijā Torņakalns—Tukums II. Asaros pietur visi maršrutu Rīga—Sloka, Rīga—Ķemeri un Rīga—Tukums elektrovilcieni, izņemot rīta ekspresreisu no Tukuma un vienu rīta reisu uz Sloku. 2015. gada 17. augustā uzsākta stacijas modernizācija. 2015. gada 4. decembrī jaunās paaugstinātās platformas nodotas pagaidu ekspluatācijā. Stacijā biļešu kase ir slēgta. Asaru stacija atklāta reizē ar Jūrmalas dzelzceļa līniju, 1877. gadā. Tā sākotnēji bija pilnvērtīga dzelzceļa stacija ar pārmijām, kravas pārkraušanas rampu un lokomotīvju griezuli. 20. gadsimta sākumā Asaru stacijā pasažieru vilciena sastāvam piekabinājuši vagonu ar zemeņu kastēm pārdošanai Pēterburgā. Senākā stacijas ēka gājusi bojā Pirmā pasaules kara laikā; jaunā uzbūvēta 1926. gadā un saglabājusies līdz mūsdienām. Pēc Asaru II (tagadējās Vaivaru) pieturas atklāšanas stacija pārdēvēta par Asariem I, šis nosaukums pastāvējis līdz 1938. gadam. Stacijas ēkas atklātās nojumes konstrukcijā izmantotas šaursliežu dzelzceļa sliedes. Asaru stacija izremontēta 1999. gadā un ir valsts aizsargājams kultūras piemineklis. Kravas rampa saglabājusies līdz mūsdienām, tā atrodas Tukuma virziena perona malā. Asaru stacijas ēka 2016. gadā Sliežu ceļi Rīgas virzienā Sliežu ceļi Tukuma virzienā Asaru stacijas ēka ziemā Stacijas ēka. Skats no stiklotās vasaras kafejnīcas puses Stacijas ēka no Dzelzceļa ielas puses Sliežu ceļi Asaru stacijā Tukuma virzienā Bijusī kravas rampa Elektrovilciens ER2 Asaru stacijā Asaru stacijas ēka Stacijas uzgaidāmā telpa Stacijas ēkas atklātā nojume Šaursliežu dzelzceļa sliedes nojumes konstrukcijā Asaru stacijas perons Vilciens Asaru stacijā Sāk platformu modernizāciju Asaros “Latvijas dzelzceļš” nodod pagaidu ekspluatācijā paaugstinātās platformas Asaros un Dzintaros «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 74. lpp. ISBN 978-9984-38-698-0 «Staciju ēkas Rīgas – Tukuma dzelzceļa līnijā». Arhivēts no oriģināla, laiks: 2016. gada 10. martā. Skatīts: 2012. gada 5. februārī. «Asari». Arhivēts no oriģināla, laiks: 2011. gada 8. septembrī. Skatīts: 2012. gada 5. februārī. Sākotnējā Asaru stacijas ēka Asaru stacija 20. gadsimta 20. gadu nogalē.