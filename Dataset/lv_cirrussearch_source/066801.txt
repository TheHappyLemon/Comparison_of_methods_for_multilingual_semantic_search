Elšads Gadaševs (azerbaidžāņu: Elşad Qadaşev; dzimis 1968. gada 1. maijā Baku) ir bijušais azerbaidžāņu basketbolists, spēlēja centra pozīcijā. Bijis PSRS un NVS basketbola izlases spēlētājs, kura spēlētāja karjera bijusi saistīta arī ar Latviju. E. Gadaševs ir Latvijas Basketbola līgas (LBL) čempions 1993. un 1994. gadā BK Brocēni sastāvā. Trenēties basketbolā sācis dzimtajā Baku. 1986. gadā pārcēlies uz Maskavu un pārstāvēja Maskavas "Dinamo". Karjeras laikā pārstāvējis pārsvarā Krievijas klubus, spēlējis arī Latvijā (BK Brocēni, SWH/Brocēni un LainERS) un Ķīnā. E. Gadaševs bija 1989. gada Eiropas čempionāta bronzas medaļas ieguvējs PSRS basketbola izlases sastāvā, kā arī piedalījās 1992. gada vasaras olimpiskajās spēlēs NVS komandas sastāvā (viņa komandas biedri bija arī Igors Miglinieks un Gundars Vētra). 1993. gada maijā E. Gadaševs aizvadīja četras neoficiālas spēles Latvijas basketbola izlases sastāvā turnīrā Kauņā. «LBL leģionāru TOP 10». Sportacentrs.com (latviešu). 2010-01-11. Skatīts: 2023-05-07. Reinis Lācis. «Rietumu celmlauži Latvijas basketbolā. Diplomāts, bārmenis un pirmā amerikāņu zvaigzne Džamals Brauns». sports.delfi.lv (latviešu). Skatīts: 2023-05-07. Olympedia profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) RealGM Basketball profils (angliski)