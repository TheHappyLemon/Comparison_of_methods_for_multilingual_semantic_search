Bezslavīšu dzimta (latīņu: Adoxaceae) ir dipsaku rindas augu dzimta, kas galvenokārt sastopama ziemeļu puslodes mērenajā joslā, bet dažas sugas ir sastopamas arī kalnos tropu joslā. Dzimtā ir klasificētas 5 ģintis un aptuveni 200 sugas. Trīs mazākās ģintis (bezslavītes (Adoxa), Sinadoxa un Tetradoxa) satur tikai lakstaugus, savukārt lielākajās ģintīs (irbenes (Viburnum) un plūškoki (Sambucus)) ir gan koki, gan lakstaugi. Dzimtas augiem raksturīgas pretēji izvietotas, zobainas lapas, ziedkopas ar nelieliem ziediem, kuriem ir piecas vai retāk četras ziedlapiņas, un augļi ir kauleņi. Dzimtā ir klasificētas 5 ģintis: Bezslavītes (Adoxa) — Latvijā ir sastopama suga: Muskusa bezslavīte (Adoxa moschatellina) Irbenes (Viburnum) — Latvijā ir sastopama suga: Parastā irbene (Viburnum opulus) L. Plūškoki (Sambucus) — Latvijā ir sastopama sugas: Melnais plūškoks (Sambucus nigra) L. Sarkanais plūškoks (Sambucus racemosa) L. ģints Sinadoxa ģints Tetradoxa «Dipsacales | Description, Taxonomy, Members, & Facts | Britannica». www.britannica.com (angļu). Skatīts: 2023-07-30.