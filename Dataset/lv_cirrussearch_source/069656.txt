"Nakts nams" (angļu: The Night House) ir 2020. gada ASV un Apvienotās Karalistes psiholoģiska šausmu filma, kuras režisors ir Deivids Brukners. Filmā galvenās lomas atveido Rebeka Hola, Sāra Goldberga, Evans Džonekaits, Steisija Mārtina un Vondijs Kērtiss-Hols. Filma stāsta par atraitni, kura atklāj kādu tumšu noslēpumu par savu māju, ko uzbūvēja viņas pašnāvību izdarījušais vīrs. Filmas "Nakts nams" pirmizrāde notika 2020. gada 24. janvārī Sandensas kinofestivālā. ASV kinoteātros filma sāka demonstrēt 2021. gada 20. augustā un to izplatīja Searchlight Pictures. Filma nopelnīja 15,5 miljonus ASV dolāru un saņēma pozitīvas kritiķu atsauksmes, īpaši izceļot Holas aktierspēli. Filmu nominēja vairākām balvām, tai skaitā Saturna balvai kategorijā "Labākā šausmu filma". Tīmekļa vietnē Rotten Tomatoes filmai ir 88% vērtējums. «The Night House». Box Office Mojo. Skatīts: 2023. gada 4. novembrī. Anthony D'Alessandro. «Searchlight Acquires Sundance Thriller ‘The Night House’». Deadline (en-US), 2020-02-06. Skatīts: 2023-11-04. «The Night House - Rotten Tomatoes». www.rottentomatoes.com (angļu). 2021-08-20. Skatīts: 2023-11-04. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)