Delons Redžinalds Raits (angļu: Delon Reginald Wright; dzimis 1992. gada 26. aprīlī Losandželosā Kalifornijas štatā) ir amerikāņu basketbolists, spēlē saspēles vadītāja un uzbrūkošā aizsarga pozīcijā. 2023. gadā pārstāv Nacionālās basketbola asociācijas (NBA) klubu Vašingtonas "Wizards". Augstskolu basketbolā pārstāvēja Jūtas Universitātes NCAA komandu. Pēc sekmīgas augstskolu basketbola karjeras 2015. gada NBA draftā viņu Toronto "Raptors" izraudzījās ar kopējo 20. numuru pirmajā kārtā. Pirmajās divās sezonās spēlēja arī G Līgas komandā Raptors 905. 2019. gada februārī D. Raitu kopā ar Jonu Valančūnu, C.J. Mailzu un nākotnes drafta izvēli aizmainīja uz Memfisas "Grizzlies" pret Marku Gazolu. Tā paša gada vasarā sign-and-trade darījuma rezultātā viņš nonāca Dalasas "Mavericks" ("Grizzlies" pretī saņēma vairākas drafta izvēles). 2020. gada novembrī trīs komandu maiņas darījumā D. Raitu aizmainīja uz Detroitas "Pistons". 2021. gada 25. janvārī viņš aizvadīja karjeras rezultatīvāko spēli, gūstot 28 punktus uzvarā pār Filadelfijas "76ers" (119-104). 2021. gada martā "Pistons" aizmainīja aizsargu uz Sakramento "Kings" pret Koriju Džozefu un divām nākotnes otrās kārtas drafta izvēlēm, bet jau augustā, trīs komandu maiņas darījuma rezultātā, viņš nonāca Atlantas "Hawks". 2022. gada jūlijā D. Raits noslēdza 2 gadu līgumu ar Vašingtonas "Wizards", kas paredz 16 miljonu dolāru lielu atalgojumu. «76ers vs. Pistons - NBA Game Recap - January 25, 2021». ESPN (angļu). Skatīts: 2023-02-15. «Wizards sign Delon Wright». www.nba.com (angļu). Skatīts: 2023-02-15. Vikikrātuvē par šo tēmu ir pieejami multivides faili. Skatīt: Delons Raits. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)