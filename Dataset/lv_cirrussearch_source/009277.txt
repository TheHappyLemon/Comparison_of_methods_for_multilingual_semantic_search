Marselu (Brazīlijas portugāļu: Marcelo Vieira da Silva Júnior; dzimis 1988. gada 12. maijā) ir Brazīlijas futbolists, kurš spēlē kreisās malas aizsarga un kreisās malas pussargs pozīcijā. Kopš 2023. gada Marselu pārstāv Brazīlijas klubu Fluminense. Pārstāvējis arī Brazīlijas futbola izlasi. Marselu ir dzimis Brazīlijā, kur viņš arī uzsāka savas profesionālā futbolista gaitas Riodežaneiro klubā Fluminense. 2007. gada janvārī Marselu parakstīja līgumu ar Spānijas La Liga klubu Madrides "Real". Savu pirmo spēli Madrides "Real" sastāvā Marselu aizvadīja 2010. gada 7. janvāri, uznākot uz laukuma maiņā spēlē pret Lakorunjas "Deportivo". Tika uzskatīts, ka Marselu tika iegādāts kā potenciālais Robertu Karluša aizvietotājs, jo abi bija "tipiski brazīļu stila malējie aizsargi". Taču laika gaitā Madrides "Real" treneri sāka izmantot Marselu kā malējo pussargu, līdz 2010. gadā par Madrides "Real" galveno treneri kļuva portugālis Žuze Mourinju, kurš atsāka un joprojām izmanto Marselu kā kreisās malas aizsargu. Madrides "Real" sastāvā Marselu ir sešas reizes triumfējis La Liga čempionātā (2006–07,2007–08,2011–12,2016–17,2019–20,2021-22), divas reizes izcīnījis Spānijas Karaļa kausu (2010–11, 2013-14), kā arī četras reizes triumfēja Spānijas Superkausa izcīņā (2008, 2012, 2017, 2020). Brazīlijas futbola izlases sastāvā Marselu 2008. gada vasaras olimpiskās spēlēs izcīnīja bronzas medaļu. Kopā izlases sastāvā Marselu ir nospēlējis 6 spēles un guvis 1 vārtus. Marselu ir precējies ar savu ilggadējo draudzeni Klarisu Alvisu, 2008. gadā viņiem piedzima pirmais bērns. 2011. gada 26. jūlijā Marselu ieguva Spānijas pilsonību. Statistika atjaunota 2011. gada 10. augustā. Real Madrid Spānijas La Liga: 2006–07, 2007–08, 2011–12, 2016–17, 2019–20, 2021–22 Copa del Rey: 2010–11, 2013–14 Supercopa de España: 2008, 2012, 2017, 2019–20, 2021–22 UEFA Čempionu līga: 2013–14, 2015–16, 2016–17, 2017–18, 2021–22 UEFA Superkauss: 2014, 2016, 2017 FIFA Klubu Pasaules kauss: 2014, 2016, 2017, 2018 Fluminense Copa Libertadores: 2023 Brazīlija FIFA Konfederāciju kauss:2013 Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski) Madrides "Real" profils (angliski) Goals profils (angliski)