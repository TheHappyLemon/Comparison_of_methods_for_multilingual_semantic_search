Norvēģu valoda (norsk, izrunā: [nɔʂːk]) ir indoeiropiešu saimes ziemeļģermāņu valoda, kurā galvenokārt runā norvēģi. Tā ir dzimtā valoda aptuveni 5 miljoniem cilvēku, no kuriem lielākā daļa dzīvo Norvēģijā. Tā ir Norvēģijas valsts valoda. Pastāv divas oficiālās norvēģu valodas rakstu valodas — būkmols (bokmål), kura pamatā ir dāņu valodas leksika un gramatika, bet norvēģu valodas fonētika, un jaunnorvēģu valoda (nynorsk), kuru 19. gadsimta vidū no dažādiem norvēģu valodas dialektiem izveidojis valodnieks Ivars Osens. Vairāk izplatīts ir būkmols, bet jaunnorvēģu valodu lieto 10–13% norvēģu. Norvēģu alfabēts ir tāds pats kā dāņu alfabēts. Tas balstās uz latīņu alfabētu. Tajā ir 29 burti — visi 23 latīņu burti, kā arī J, W, U, Æ, Ø un Å. Norvēģu valoda pieder indoeiropiešu valodu saimes ģermāņu valodu atzaram. Vēl sīkāk tā ietilpst ziemeļģermāņu valodu grupā un kopā ar islandiešu un fēru valodu veido rietumskandināvu valodu zaru. Pastāv arī cits dalījums, tas ir, norvēģu valoda kopā ar dāņu un zviedru valodu tiek likta kontinentālajās skandināvu valodās, jo norvēģu valoda pamazām zaudē savas lokāmās valodas īpatnības, kamēr islandiešu un fēru valoda savu lokāmību saglabā (šīs valodas tiek sauktas par salu skandināvu valodām). «Norwegian language, alphabet and pronunciation» (angļu). www.omniglot.com. Skatīts: 2012-08-16. Vikikrātuvē par šo tēmu ir pieejami multivides faili. Skatīt: Norvēģu valoda. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) «Norwegian language» (angļu). Encyclopedia Britannica. «Норвежский язык» (krievu). Большая российская энциклопедия. Arhivēts no oriģināla, laiks: 2020. gada 7. novembrī. Skatīts: 2020. gada 7. septembrī. «Норвежский язык (norvēģu valodas mācību līdzekļi)» (krievu). MultiKulti.ru. «Norvēģu valodas mācību grāmatas “På vei” uzdevumi» (norvēģu). På vei. Arhivēts no oriģināla, laiks: 2012. gada 14. jūnijā. Skatīts: 2021. gada 19. decembrī.