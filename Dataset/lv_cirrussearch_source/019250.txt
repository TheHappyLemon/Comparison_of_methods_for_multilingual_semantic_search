Opava (čehu: Opava) ir pilsēta Čehijā, Morāvijas-Silēzijas apgabala Opavas apriņķa centrs pie Opavas upes. Čehu Silēzijas vēsturiskā galvaspilsēta. Universitāte. Pie pilsētas — militārā bāze. Rakstos pirmoreiz minēta 1195. gadā. No 1269. līdz, formāli, 1918. gadam — Tropavas hercogistes galvaspilsēta. Ilgu laiku apdzīvotā vieta atradās Hābsburgu impērijas sastāvā, tās vāciskais nosaukums bija Tropava (vācu: Troppau). 1820. gada oktobrī/decembrī Opavā notika Svētās Savienības Tropavas kongress, kurā tika nolemts apspiest revolūciju Neapolē. No 1918. gada — Čehoslovākijas sastāvā. No 1938. līdz 1945. gadam kā Sudetu apgabala daļa atradās Vācijā. Pēc Otrā pasaules kara — atkal Čehoslovākijā. Pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada — Čehijas sastāvā. Opava (Tropava) ir dabaspētnieces un rakstnieces Džojas Ādamsones (Joy Adamson, 1910-1980), triku meistara Franča Bardona (Franz Bardon, 1909-1958), dzejnieka Petra Bezruča (Petr Bezruč, 1867-1958), futbolista Libora Kozāka (Libor Kozák, 1989), hronista Opavas Mārtiņa (Martinus Oppaviensis, ?-1278), arhitekta Jozefa Marias Olbriha (Joseph Maria Olbrich, 1867-1908), astronoma Johana Pālizas (Johann Palisa, 1848-1925) un futbolista Zdeneka Pospeha (Zdeněk Pospěch, 1978) dzimtā pilsēta. Pilsētas ģimnāzijā savulaik mācījies ģenētikas pamatlicējs Gregors Mendelis. Dzīves nogali Opavā pavadīja austriešu feldmaršals Eduards fon Bēms-Ermolli (Eduard von Böhm-Ermolli, 1856-1941). Opavas karaskolā mācījies politiķis Mireks Topolāneks (Mirek Topolánek, 1956). Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Opava.