Tveras kņazi bija Rurika dinastijai piederīgi Tveras kņazistes valdnieki no 1246. līdz 1485. gadam. No 1305. gada Tveras kņazi cīnījās ar Maskavas kņaziem par Zelta Ordas vietvalžu (lielkņazu) statusu krievu zemēs. 13. gadsimtā Zelta Ordas vietvalži krievu kņazistēs bija Vladimiras-Suzdaļas kņazi, 1247. gadā kņazs Svjatoslavs Vsevolodovičs Tveru piešķīra valdījumā kņazam Jaroslavam Jaroslavičam. Pēc viņa vecāko brāļu un sāncenšu Aleksandrs Jaroslaviča (Ņevska) un Andreja Jaroslaviča nāves viņš pats kļuva par lielkņazu un Zelta Ordas vietvaldi pār citiem krievu kņaziem (1264). Arī viņa dēlu Mihailu Jaroslaviču Zelta ordas hans Muhameds Uzbeks (tatāru: Солтан Мөхәммәт Үзбәк-хан, Soltan Mөxəmmət Üzbək-xan) iecēla par lielkņazu, bet pēc apsūdzības hana māsas Končakas (Agafjas) noindēšanā viņu sodīja ar nāvi (1318). 1349. gadā Tveras kņazi saradojās ar Lietuvas dižkunigaišiem. Kad novājinoties Zelta ordas varai, Maskavas kņazs Vasīlijs Dmitrijevičs pēc 1389. gada sevi sāka dēvēt par Maskavas lielkņazu, Tveras kņazi arī no Zelta Ordas hana Tohtamiša ieguva tiesības saukties par lielkņaziem. Jaroslavs Jaroslavičs (Ярослав Ярославич), Tveras kņazs 1247.-1272., Vladimiras-Suzdaļas lielkņazs 1264.-1271. Svjatoslavs Jaroslavičs (Святослав Ярославич), valdīja 1272.-1285. Mihails Jaroslavičs (Михаил Ярославич Тверской), valdīja 1285.-1318., Vladimiras-Suzdaļas lielkņazs 1304.-1318. Dmitrijs Mihailovičš (Дмитрий Михайлович Грозные Очи), valdīja 1318.-1326. Aleksandrs Mihailovičs (Александр Михайлович), valdīja 1326.—1327.; 1338.—1339. Vladimiras-Suzdaļas lielkņazs 1326.-1327. Konstantīns Mihailovičs (Константин Михайлович, 1328—1338, 1339—1345) Vsevolods Aleksandrovičs (Всеволод Александрович, 1346 - 1351) Vasīlijs Mihailovičs (Василий Михайлович Кашинский, 1351 - 1368) Mihails Aleksandrovičs (Михаил Александрович, 1368—1399), lielkņazs no 1375. gada, Ivans Mihailovičs (Иван Михайлович, 1399—1425) Aleksandrs Ivanovičs (Александр Иванович, 1425), miris no mēra Jurijs Aleksandrovičs (Юрий Александрович, 1425), miris no mēra Boriss Aleksandrovičs (Борис Александрович, 1425—1461), Lietuvas dižkunigaiša Vītauta sabiedrotais Mihails Borisovičs (Михаил Борисович, 1461—1485), Lietuvas dižkunigaiša un Polijas karaļa Kazimira sabiedrotais. 1485. gadā Maskavas lielkņazs Ivans III anektēja Tveras kņazisti un piespieda pēdējo lielkņazu Mihailu bēgt uz Lietuvu, viņa vietā par Tveras lielkņazu ieceļot savu dēlu Ivanu (līdz 1490). Krievijas cars Ivans IV Tveras kņaza titulu uz laiku piešķīra pareizticībā pārgājušajam hanam Simeonam Bekbulatovičam, kas uz laiku 1576. gadā skaitījās arī Krievijas cars. Tveras kņazistes vēsture (krieviski) Tveras kņazistes karte (1322) Tveras kņazistes karte (1360)