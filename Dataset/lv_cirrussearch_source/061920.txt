Rimi Olimpiskais centrs (sākotnēji Olimpiskais sporta centrs, iepriekš Elektrum olimpiskais centrs) ir daudzfunkcionāla iekštelpu sporta būve Grostonas ielā 6b, Rīgā. Atrodas blakus Arēnai Rīga. Olimpisakjā centrā pieejama daudzfunkcionāla halle, futbola zāle, basketbola zāle, vieglatlētikas celiņi, peldbaseins, cīņas sporta laukumi, vingrošanas laukumi. kā arī biroju telpas. Kompleksā notiek arī izstādes un konferences. Šobrīd centrā atrodas vairāku sporta organizāciju biroji, piemēram, Latvijas Futbola federācijas. Sporta centrā savas mājas spēles aizvada basketbola klubi Rīgas VEF, Latvijas Universitāte un Rīgas TTT. Iepriekš centru par savu spēļu norises vietu bija izvēlējušies kādreizējie basketbola klubi BK Barons/LMT un ASK Rīga. Centrs tika atklāts 2005. gada vasarā bijušā Rīgas hipodroma vietā. 2006. gadā to izmantoja NATO samita vajadzībām. 2009. gada futbola Virslīgas sezonas pirmās spēles tika aizvadītas Olimpiskā sporta centra futbola zālē. Daļa 2016. gada pasaules čempionāta florbolā spēļu tika aizvadītas Elektrum olimpiskajā centrā. 2015. gadā tika noslēgts reklāmas līgums ar Latvenergo un 2016. gadā sporta būve ieguva Elektrum olimpiskā centra nosaukumu. 2018. gada janvārī pabeigta centra peldbaseina un SPA kompleksa rekonstrukcija. 2020. gada decembrī beidzās reklāmas līgums, tāpēc atgriezās sākotnējais Olimpiskā sporta centra nosaukums. Sporta centrs uzņēma daļu 2021. gada Pasaules čempionāta hokejā spēļu, futbola zālē izveidojot hokeja laukumu un sēdvietas 6000 skatītājiem. 2021. gada rudenī, sākot jauno sezonu, sporta centrs noslēdza jaunu reklāmas līgumu ar Rimi Baltic, kļūstot par Rimi Olimpisko centru. "Olimpiskais sporta centrs" turpmāk nesīs "Elektrum" vārdu - Latvijas Olimpiskā komiteja. 2016. g. 17. marts. http://olimpiade.lv/lv/jaunumi/zinas/olimpiskais-sporta-centrs-turpmak-nesis-elektrum-vardu-968 Arhivēts 2016. gada 20. decembrī, Wayback Machine vietnē. Rīgas sporta celtņu spožums un posts. DELFI. 2012. g. 27. oktobrī. Skatīts: 2016. g. 16. decembrī. http://www.delfi.lv/sports/news/other_kinds/other/rigas-sporta-celtnu-spozums-un-posts.d?id=42780234&page=11 «Elektrum Olimpiskais centrs mainījis nosaukumu». Dienas Bizness (latviešu). Skatīts: 2022-03-15. «Rīgai uztic sarīkot visas pasaules hokeja čempionāta spēles». LSM. 2021. gada 2. februārī. Skatīts: 2021. gada 2. februārī. «Rimi Olimpiskais centrs». www.olimpiskais.lv. Arhivēts no oriģināla, laiks: 2022-01-19. Skatīts: 2022-03-15. Oficiālā vietne