Bolīvija olimpiskajās spēlēs pirmo reizi piedalījās 1936. gadā, kad vasaras olimpiskās spēles notika Berlīnē. Periodā no 1948. gada līdz 1960. gadam tā vasaras olimpiskajās spēlēs nebija pārstāvēta. Kopš 1964. gada tā ir piedalījusies visās vasaras olimpiskajās spēlēs, izņemot 1980. gada Maskavas spēles, kad tā pēc ASV iniciatīvas boikotēja šīs spēles. Bolīvija ziemas olimpiskajās spēlēs pirmo reizi piedalījās 1956. gadā, kad tās notika Kortīnā d'Ampeco. Ziemas olimpiskajās spēlēs tā ir piedalījusies periodiski. No 1960. līdz 1976. gadam nepiedalījās, bet no 1980. līdz 1992. gadam bija pārstāvēta, savukārt no 1994. līdz 2014. gadam nestartēja un ziemas olimpiskajās spēlēs atkal piedalījās 2018. gadā. Līdz šim neviens Bolīvijas sportists nav izcīnījis kādu no olimpiskajām medaļām. Bolīvija ir vienīgā Dienvidamerikas valsts, kura olimpiskajās spēlēs līdz šim ir bez medaļām. Skatīt arī: olimpisko medaļu skaits pēc valsts Pamatraksts: Bolīvijas karognesēji olimpiskajās spēlēs «Meet the worst ever Olympic nations - and how some of them could finally win a medal in Rio». Arhivēts no oriģināla, laiks: 2018. gada 8. janvārī. Skatīts: 2018. gada 10. augustā. «Bolivia». International Olympic Committee. «Bolivia». Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2018. gada 10. augustā. Arhivēts 2020. gada 17. aprīlī, Wayback Machine vietnē.