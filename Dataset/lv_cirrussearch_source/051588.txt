Pouls Hansens (dāņu: Poul Hansen; dzimis 1891. gada 20. oktobrī, miris 1948. gada 29. oktobrī) bija dāņu grieķu-romiešu stila un brīvā stila cīkstonis, 1920. gada vasaras olimpisko spēļu sudraba medaļas ieguvējs grieķu-romiešu cīņā, daudzkārtējs Dānijas čempions. Ar cīņas sportu Pouls Hansens sāka nodarboties 1907. gadā. Pēc 1. pasaules kara viņš bija viens no labākajiem Dānijas pussmagā un smagā svara cīkstoņiem. 1919. gadā Pouls Hansens uzvarēja Ziemeļvalstu čempionātā. 1920. gada vasaras olimpiskajās spēlēs Antverpenē viņš cīnījās smagsvaru turnīrā (virs 82,5 kg). Tajā par medaļām cīnījās 19 cīkstoņi. Ceturtdaļfinālā Pols Hansens zaudēja topošam čempionam Ādolfam Lindforsam un iekļuva otrās vietas izcīņas turnīrā, kurā uzvarēja un izcīnīja olimpisko sudraba medaļu. 1924. gada vasaras olimpiskajās spēlēs Parīzē viņš sacentās gan grieķu-romiešu, gan brīvajā cīņā. Grieķu-romiešu cīņā Pols Hansens cīnījās smagsvaru turnīrā (virs 82 kg). Tajā piedalījās 17 cīkstoņi. Viņš trijās cīņās cieta divus zaudējumus (pirmajā viņu pieveica topošais čempions Henrī Deglāns) un tika izslēgts no turnīra. Brīvajā cīņā viņš cīnījās svara kategorijā līdz 87 kilogramiem (pussmagais svars). Sacensībās piedalījās 15 cīkstoņi. Pouls Hansens otrajā cīņā zaudēja Šarlam Kurānam un medaļnieku vidū neiekļuva. Pouls Hansens nomira 1948. gadā. «Poul Hansen» (angļu). sports-reference.com. Arhivēts no oriģināla, laiks: 2018-08-22. Skatīts: 2020-01-13. Sasniegumi starptautiskajos un nacionālajos turnīros Arhivēts 2022. gada 5. novembrī, Wayback Machine vietnē. (dāniski) Olympedia profils (angliski) FILA profils (angliski)