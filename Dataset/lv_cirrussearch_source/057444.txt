Pētera Čaikovska Maskavas Valsts konservatorija (krievu: Московская государственная консерватория им. П. И. Чайковского) — mūzikas augstskola, kas atrodas Krievijas galvaspilsētā Maskavā. Viena no vadošajām mūzikas augstskolām Krievijā un visā pasaulē. Dibināta 1866. gadā. Konservatorijas pastāvēšanas laikā to ir absolvējuši daudzi pasaulē ievērojami mūziķi. Maskavas konservatorijas Lielā zāle ir arī viena no labākajām un populārākajām klasiskās mūzikas koncertzālēm Maskavā, kur notiek arī slavenais Starptautiskais Čaikovska konkurss. Konservatoriju 1866. gadā izveidoja Nikolajs Rubinšteins — ievērojams krievu pianists-virtuozs un diriģents. N. Rubinšteins ieņēma konservatorijas direktora amatu līdz 1881. gadam (papildus viņš strādāja arī par klavierspēles profesoru un audzēkņu simfoniskā orķestra diriģentu), un vēlāk šo amatu ieņēma Sergejs Taņejevs (1885—1889), Vasilijs Safonovs (1889—1905), Mihails Ipoļitovs-Ivanovs (1906—1922). Emīls Gilelss — pianists; Aleksandrs Ziloti — pianists un diriģents; Dmitrijs Kabaļevskis — komponists un pedagogs; Leonīds Kogans — vijolnieks un pedagogs; Ivo Pogoreličs — pianists; Sergejs Rahmaņinovs — pianists un komponists; Svjatoslavs Rihters — pianists; Mstislavs Rostropovičs — čellists; Aleksandrs Skrjabins — pianists un komponists; Eliso Virsaladze — pianiste; Sergejs Taņejevs — komponists, pianists un pedagogs; Arams Hačaturjans — komponists; Georgs Pelēcis — komponists; Alfrēds Šnitke — komponists; Nikolajs Luganskis — pianists; Deniss Macujevs — pianists; Sofija Gubaiduļina — komponiste; Dāvids Oistrahs — vijolnieks; Tatjana Nikolajeva — pianiste, komponiste; Mihails Pļetņovs — pianists, diriģents, komponists; Vladimirs Spivakovs — vijolnieks, diriģents. «Лучшие консерватории России: имени Римского-Корсакова, Чайковского, Гнесиных, Шнитке, Глазунова и других.». Культура.РФ (krievu). Skatīts: 2021-05-26. Vikikrātuvē par šo tēmu ir pieejami multivides faili. Skatīt: Maskavas Valsts konservatorija. Oficiālā tīmekļa vietne Krievijas Lielās enciklopēdijas raksts (krieviski)