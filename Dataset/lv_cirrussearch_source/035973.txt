Brenda Ena Bletina (angļu: Brenda Anne Blethyn, dzimusi 1946. gada 20. februārī Remsgitā, Kentā, Anglijā, Apvienotajā Karalistē) ir angļu teātra, kino un televīzijas aktrise. Pazīstama ar lomu Maika Lī filmā "Noslēpumi un meli" (Secrets & Lies, 1996), par kuru saņēmusi vairākas balvas, tai skaitā, Zelta globusa balvu, BAFTA kino balvu un Kannu kinofestivāla balvu "Labākā aktrise", kā arī tikusi nominēta Amerikas Kinoakadēmijas balvai kā labākā aktrise galvenajā lomā. Otru reizi Amerikas Kinoakadēmijas balvai nominēta par lomu filmā Little Voice (1998) kā labākā aktrise otrā plāna lomā. Kopš 2011. gada filmējas titullomā televīzijas detektīvseriālā "Vera" (2011—). Bletina attēlojusi lomas arī tādās filmās kā "Tur, kur upe tek" (A River Runs Through It, 1992), "Glābjot Greisu" (Saving Grace, 2000), Plots with a View (2002), Beyond the Sea (2004), "Lepnums un aizspriedumi" (2005), "Klubu dzīve" (Clubland, 2007), "Piedošana" (2007). «Brenda Blethyn by Michael Collins». bombmagazine.org. Arhivēts no oriģināla, laiks: 2016. gada 2. jūnijā. Skatīts: 2016. gada 22. oktobrī. Vikikrātuvē par šo tēmu ir pieejami multivides faili. Skatīt: Brenda Bletina. IMDb profils (angliski) Internet Broadway Database profils (angliski) AllMovie profils (angliski)