Guntars Galvanovskis (dzimis 1982. gada 15. maijā Cēsīs) ir latviešu uzņēmējs un politiķis. Bijis Valmieras domes un 10. Saeimas deputāts. G. Galvanovskis dzimis 1982. gada 15. maijā. 2009. gadā pabeidzis Vidzemes Augstskolu, ieguvis bakalaura grādu biznesa vadībā, 2010. gadā ieguvis maģistra grādu šai pašā augstskolā. Ir bijis BK Valmiera valdes priekšsēdētājs laika posmā no 2009. līdz 2018. gadam (trīs gadus bijis kā goda prezidents un sešus gadus, kā kluba prezidents). Viņa vadības laikā BK Valmiera izcīnīja Latvijas Basketbola līgas čempionatitulu 2016. gadā. Šajā pašā sezonā ieguva Baltijas basketbola līgas uzvarētāju titulu. 2014. gadā viņa līdzdibinātais datorspēļu uzņēmums Beetroot Lab saņēma Apple App Store feature statusu ar 2017. gadā radīto spēli Polipong. G. Galvanovskis ir mežsaimniecības uzņēmuma "Dižozols" vienīgais īpašnieks, savukārt viņa dzīvesbiedre bijusī modele Kate Glika ir ar to saistītā uzņēmuma "BONO" lielākā īpašniece. Ar G. Galvanovski saistītie uzņēmumi tikuši vainoti krāpnieciskās darbībās. 2009. gadā ievēlēts Valmieras domē no partijas "Jaunais laiks" saraksta. 2010. gadā kandidējis 10. Saeimas vēlēšanās no apvienības "Vienotība" saraksta Vidzemes reģionā, ticis ievēlēts. 2011. gadā kopā ar partijas biedru Klāvu Olšteinu izstājās no "Jaunā laika" un nolika deputāta mandātu, lai pievienotos jaunizveidotajai Zatlera Reformu partijai (bija starp tās dibinātājiem). Šai laikā bijis arī ārštata padomnieks Ekonomikas ministrijā. 2011. gada oktobrī G. Galvanovskis tika izslēgts no Zatlera Reformu partijas par nesaskaņotu un individuālu kampaņu organizēšanu priekšvēlēšanu laikā un nekandidēja 11. Saeimas ārkārtas vēlēšanās. «Guntars Galvanovskis». Centrālā vēlēšanu komisija. Arhivēts no oriģināla, laiks: 2010. gada 18. oktobrī. Skatīts: 2013.07.01. «Guntars Galvanovskis: Jāpieliek punkts konfliktiem Latvijas basketbolā». Apollo. 2010. gada 15. februārī. Skatīts: 2013. gada 1. jūlijā.[novecojusi saite] Polipong iTunes UR informācijas portāls. «SIA "Dizozols"». UR informācijas portāls. «SIA "BONO"». Policijas lietvedībā nonākušas mežu uzpircēja "Dizozols" iespējamās blēdības nra.lv «Guntars Galvanovskis noliek Saeimas deputāta mandātu un pārtrauc darbību partijā "Jaunais laiks" - papildināts». Valmiera24. 2011. gada 6. jūlijā. Arhivēts no oriģināla, laiks: 2011. gada 10. augustā. Skatīts: 2013. gada 1. jūlijā. «Galvanovskis no ZRP vēlējies izstāties pats, taču izslēgts ātrāk». Delfi. 2011. gada 27. oktobrī. Skatīts: 2013. gada 1. jūlijā. Guntaram Galvanovskim pērn bijušas 50 000 eiro parādsaistības valmiera.pilseta24.lv ZRP par pašdarbību izslēdz Gudoni un Galvanovski tvnet.lv