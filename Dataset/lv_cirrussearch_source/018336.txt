Džons (Ivans) Demjaņuks (angļu: John Demjanjuk, ukraiņu: Иван Николаевич Демьянюк, dzimis 1920. gada 3. aprīlī, miris 2012. gada 17. martā) bija ukraiņu izcelsmes ASV automehāniķis. Apsūdzēts kara noziegumos Otrā pasaules kara laikā. Dzimis nabadzīgu ukraiņu zemnieku ģimenē Dubovi Maharinci sādžā. Otrā pasaules kara laikā 1940. gadā iesaukts Sarkanajā Armijā, 1942. gada maijā Krimā nokļuva vācu gūstā. Sadarbojies ar vācu varas iestādēm. 1952. gadā emigrēja no Vācijas uz ASV, 1958. gadā ieguva ASV pilsonību. 1986. gadā Demjaņuks tika deportēts uz Izraēlu, kur stājās tiesas priekšā aizdomās par to, ka kara laikā strādājis Treblinkas nāves nometnē par apsargu ar iesauku "Ivans Baigais". 1988. gadā notiesāts uz nāvi. Tomēr 1993. gadā Izraēlas Augstākā tiesa atcēla nāves spriedumu, jo izrādījās, ka minētais apsargs bijis pavisam cita persona - Ivans Marčenko. Demjaņuks atgriezās ASV. Tomēr 2001. gadā viņš atkal tika apsūdzēts, šoreiz kā bijušais apsargs Sobiboras, Majdanekas un Floselbirgas nometnēs. 2009. gadā tika deportēts uz Vāciju, kura bija ar mieru uzņemt Demjaņuku. Tā paša gada 30. novembrī Minhenē notika tiesas prāva, kurā 2011. gada 12. maijā Demjaņuks tika notiesāts uz 5 gadiem cietumā. Tā kā viņš mira pirms apelācijas tiesas, spriedums tā arī nav stājies spēkā. Vikikrātuvē par šo tēmu ir pieejami multivides faili. Skatīt: Džons Demjaņuks. Kritisks skatījums uz Demjaņuka gadījumu (angliski)