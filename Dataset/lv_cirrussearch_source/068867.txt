Tati ir irāņu etniskā grupa, kas dzīvo Azerbaidžānā un Krievijā (galvenokārt Dagestānas dienvidos). Tati ir daļa no Kaukāza irāņu izcelsmes pamatiedzīvotājiem un galvenokārt ir šiītu musulmaņi, bet ievērojams skaits ir arī sunnīti. Tati lieto tatu valodu, kas ir dienvidrietumu irāņu valoda. Tatu valoda nedaudz atšķiras no standarta persiešu valodas. Starp tatiem plaši izplatītas arī azerbaidžāņu un krievu valodas. 1886.–1892. gada cariskās Krievijas Kaukāza tatu skaits bija 124 683, no kuriem 118 165 atradās Baku guberņā un 3609 Dagestānas apgabalā. 1926. gada padomju tautas skaitīšanā tika uzskaitīti tikai 28 705 tati, no kuriem 28 443 atradās Azerbaidžānas PSR un 1 237 Dagestānas ASR. 1979. gada padomju tautas skaitīšanā tika saskaitīti 22 441 tatu. Vikikrātuvē par šo tēmu ir pieejami multivides faili. Skatīt: Tati. Krievijas Lielās enciklopēdijas raksts (krieviski)