Disepointmenta ezers (angļu: Lake Disappointment — ‘vilšanās ezers’) ir periodiski izsīkstošs sālsezers Austrālijas rietumos, Rietumaustrālijas štatā, Gibsona tuksneša rietumu malā. Atklāts 1897. gadā. Atklājējs Frenks Hanns (Frank Hann), tuvojoties ezeram, ievēroja, ka strauti plūst uz zemes iekšpusi un cerēja atklāt lielu saldūdens ezeru. Taču par lielu vilšanos viņš atklāja pusizžuvušu sālsezeru. Ap ezeru kāpas, pats ezers atrodas uz smilšakmens gultnes. Vietējie aborigēni no ezera agrāk izvairījās — viņi ticēja, ka zem ezera dzīvo mitoloģiskas būtnes "Ngajurnangalku". Māņticību pārmantojuši arī eiropieši, kas uzskata, ka pat lidot virs ezera nedrīkst — virs ezera notikšot lidmašīnas katastrofa. «Kumpupirntily (story)». Mira Canning Stock Route Project Archive. FORM in partnership with the Center for Digital Archaeology at University of California, Berkeley. 2013. Arhivēts no oriģināla, laiks: 2016. gada 20. decembrī. (angliski)