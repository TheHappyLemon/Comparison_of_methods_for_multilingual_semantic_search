Jozefs Mengele (vācu: Josef Mengele; dzimis 1911. gada 16. martā, miris 1979. gada 7. februārī) bija vācu ārsts. Otrā pasaules kara laikā darbojās Aušvicas koncentrācijas nometnē. Studēja Minhenes Universitātē. Pēc tam uzsāka karjeru kā pētnieks. 1937. gadā pievienojies nacistu partijai, nākamajā gadā — arī Schutzstaffel (SS). Otrā pasaules kara sākumā bijis bataljona ārsts, 1943. gadā ticis pārcelts uz koncentrācijas nometņu dienestu un nozīmēts darbam Aušvicā. Mengele Aušvicā izvēlējās koncentrācijas nometnē esošās personas, kas nosūtāmas uz gāzes kamerām nomirt. Tāpat viņš veica nezinātniskus un bieži vien nāvējošus eksperimentus ar ieslodzītajiem. Pēc kara aizbēdzis uz Dienvidameriku, kur, netiekot notverts, dzīvoja atlikušo dzīvi. Ticis iesaukts par "nāves eņģeli" (Todesengel). Vikikrātuvē par šo tēmu ir pieejami multivides faili. Skatīt: Jozefs Mengele. Encyclopædia Britannica raksts (angliski) Brockhaus Enzyklopädie raksts (vāciski)