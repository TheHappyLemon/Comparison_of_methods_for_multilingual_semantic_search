"Sabiedrība citai politikai" (SCP) bija politiska partija Latvijā, kas tika dibināta 2008. gada 6. septembrī, turpinot sabiedriskas organizācijas "Sabiedrība citai politikai un tiesiskai valstij" darbību. Partija pastāvēja līdz 2011. gada 6. augustā, kad tā apvienojās ar Jaunais laiks un Pilsoniskā savienība, izveidojot partiju Vienotība. Biedru skaits: 820 biedri (2009. gada martā). Partijas valdes priekšsēdētājs bija Aigars Štokenbergs un vēlēta valde: Egons Liepiņš, Aleksejs Loskutovs, Artis Pabriks, Edvards Smiltēns, Edgars Štelmahers, Karina Korna, Gundega Rancāne un Inese Vasiļjeva. Partija darbojās reģionos, nodibinot šādas nodaļas: Partija organizēja darba grupas, kurās iesaistīja nozaru profesionāļus un ekspertus. Aktīvākās bija šādas darba grupas, ietverot svarīgākās un aktuālākās nozares: ārlietu, ekonomikas un finanšu, iekšlietu, izglītības, kultūras, labas pārvaldības, labklājības un veselības aprūpes, vides, transporta un sakaru, tieslietu, lauksaimniecības, aizsardzības, Eiropas lietu. SCP uzskatīja, ka "reģioni ir atbalstāmi un attīstāmi, nododot vairāk funkciju pašvaldībām un paredzot lielākus nodokļu ieņēmumus. Tas dos lielāku pašvaldību neatkarību un patiesu iespēju stimulēt reģionu attīstību. Tas neļaus centrālajai valdībai manipulēt ar reģionu lojalitāti valdošajai koalīcijai, tādejādi nodrošinot vairāk demokrātijas". 2009. gada pašvaldību vēlēšanās SCP saraksti tika iesniegti 35 novados un 9 pilsētās. SCP kandidēja Rīgā, Daugavpilī, Jelgavā, Jēkabpilī, Jūrmalā, Liepājā, Rēzeknē, Valmierā un Ventspilī. SCP kandidēja arī Alūksnes, Amatas, Auces, Burtnieku, Cēsu, Dagdas, Daugavpils, Dobeles, Durbes, Engures, Garkalnes, Grobiņas, Gulbenes, Iecavas, Ikšķiles, Inčukalna, Jelgavas, Kandavas, Kokneses, Krustpils, Kuldīgas, Ķekavas, Limbažu, Madonas, Ogres, Olaines, Ozolnieku, Pārgaujas, Pļaviņu, Rēzeknes, Ropažu, Saldus, Saulkrastu, Talsu un Tukuma novados. Vēlēšanās SCP ieguva mandātus Jūrmalas un Liepājas pilsētas domēs, kā arī Alūksnes, Auces, Burtnieku, Cēsu, Dagdas, Daugavpils, Dobeles, Durbes, Engures, Garkalnes, Grobiņas, Gulbenes, Iecavas, Ikšķiles, Inčukalna, Kandavas, Kokneses, Krustpils, Ķekavas, Limbažu, Madonas, Olaines, Ropažu, Saulkrastu, Talsu un Tukuma novados. 2009. gada Eiropas Parlamenta vēlēšanās SCP ieguva 3,85% vēlētāju atbalstu, kas nebija pietiekams, lai iegūtu mandātu Eiropas Parlamentā. 11. Saeimas vēlēšanās SCP kandīdēja no Vienotības saraksta kopā ar Jauno laiku un Pilsonisko savienību. Vēlēšanās saraksts uzvarēja, iegūstot 33 mandātu vietas. Zvirbulis Ģ. Biedru skaitu audzē lēnām. // Latvijas Avīze. 28.03.2009.[novecojusi saite] «SCP». Arhivēts no oriģināla, laiks: 2010. gada 17. februārī. Skatīts: 2010. gada 6. martā. [1] [2] Partijas oficiālā mājaslapa Partijas mājaslapa Eiropas Parlamenta vēlēšanām