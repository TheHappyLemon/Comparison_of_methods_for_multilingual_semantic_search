Hjargasnūrs (agrāk arī Hirgisnūrs; mongoļu: Хяргас нуур) ir liels beznoteces sālsezers Mongolijas ziemeļrietumos, Uvsnūra aimakā. Vairāku citu ezeru (Haranūrs, Harausnūrs u.c.), Hovdas, Dzavhanas noteces galapunkts. Iespējams, ka šis ir viens no senākajiem ezeriem pasaulē, nepārtraukti pastāv jau no mezozoja otrās puses. Ūdens mineralizācija ir ap 7,5 g/l. Aizsalst no decembra beigām līdz aprīlim. Krasti zemi, tuksnešaini, vietām stepe. Bagāts ar zivīm. Dienvidos ar šauru 5 km garu caurteku savienots ar saldūdens ezeru Airagnūru (143 km²). Ziemeļu daļā ezerā divas smilšu strēles — 11 un 9 km garas. Ziemeļrietumu piekrastē karstie avoti. Agrāko ezera terašu augstums virs tagadējā ezera līmeņa sasniedz līdz pat 100 metriem, kas liecina, ka pagātnē te bijis ievērojami lielāks ezers. 2000. gadā izveidots Hanhuhīūla-Hjargasnūra nacionālais parks. Ezerā viena zivju suga — divu paveidu Altaja osmāns. Viens paveids pārtiek no ūdensaugiem un otrs — no zivīm — paša osmāna. Klīst nostāsti par lielu, noslēpumainu dzīvnieku, kas dzīvo šajā ezerā. Vikikrātuvē par šo tēmu ir pieejami multivides faili. Skatīt: Hjargasnūrs. Apraksts par Hirgisnūra noslēpumainā dzīvnieka meklējumiem, krieviski Arhivēts 2006. gada 5. maijā, Wayback Machine vietnē.