The Buggles bija jaunā viļņa grupa no Londonas, kuras sastāvā bija vokālists un basģitārists Trevors Horns un taustiņinstrumentālists Džefrijs Dauns. The Buggles ir vislabāk pazīstami ar savu 1979. gada debijas singlu Video Killed the Radio Star, kas sasniedza 1. vietu 16 valstu singlu topos. Grupa radās 1977. gadā Londonā. Divus gadus vēlāk duets izdeva savu debijas albumu The Age of Plastic ar Video Killed the Radio Star kā galveno singlu. Singla video bija pirmais, kas tika attēlots kanālā MTV, kad 1981. gada augustā sāka kanāla pārraidi ASV. Pēc albuma izdošanas Horns un Dauns pievienojās progresīvā roka grupai Yes, ierakstot albumu Drama, bet drīz mūziķi pameta grupu. 1981. gadā grupa izlaida otro albumu Adventures in Modern Recording, kura komerciālās neveiksmes dēļ grupa izjuka. Dauns apgalvoja, ka grupas nosaukums atvasināts no The Beatles: "Mēs sākotnēji sevi saucām par Bugs, līdz kāds pajokoja, ka Bugs nekad nebūs tik slaveni kā The Beatles. Tādēļ mēs nosaukumu mainījām uz The Buggles." Trevors Horns rakstīja dziesmu vārdus, iedvesmojoties no zinātniskās fantastikas darbiem. Vairākos Buggles ierakstos Dauns dubulto melodijas, izmantojot akorda piekto pakāpi. Kopš 1998. gada Horns un Dauns pāris reizes ir publiski izpildījuši savas dziesmas. Trevors Horns — vokāls, basģitāra, ģitāra, skaņu efekti Džefrijs Dauns — taustiņinstrumenti, sintezatori, klavieres, bungas, perkusijas, fona vokāls Studijas albumi The Age of Plastic (1980) Adventures in Modern Recording (1981) Scott Plagenhoef. «Belle and Sebastian: Dear Catastrophe Waitress». Pitchfork Media, 2003. gada 5. oktobris. Skatīts: 2016. gada 1. marts. The Buggles Arhivēts 2016. gada 25. jūnijā, Wayback Machine vietnē.. ZTT.com. Accessed on 23 July 2013. The Buggles 'Video Killed The Radio Star', Arhivēts 2017. gada 9. martā, Wayback Machine vietnē. soundonsound.com Happy 35th Birthday, MTV: Here's the First Music Video You Ever Played, billboard.com Chris Welch. Close to the Edge: The Story of Yes (3rd izd.). Omnibus Press, 2003. ISBN 978-0-7119-9509-3. #askYes Geoff Downes' Keyboard Inspirations. yesworld.com. Accessed on 23 July 2013. The Buggles diskogrāfija