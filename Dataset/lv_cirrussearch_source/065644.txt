Mārdadži (latīņu: Silybum) ir augu ģints kurvjziežu dzimtā. Tā ir sastopama Eiropā, Centrālāzijā, Indijā, Makronēzijā un Arābijas pussalā, kā arī Ziemeļamerikā, Dienvidamerikā, Okeānijā un Ķīnā, kur tā ir ieviesusies un naturalizējusies. Ģintī ir klasificētas divas sugas: Silybum eburneum Coss. & Durieu — sastopama Alžīrijā, Marokā, Tunisijā, Spānijā Silybum marianum (L.) Gaertn. — īstais mārdadzis — suga plaši izplatīta lielākajā daļā Eiropas, tostarp Latvijā, Āzijas un Ziemeļāfrikas; naturalizējusies Austrālijā, Jaunzēlandē un Amerikā. Īstais mārdadzis ir visplašāk zināmā mārdadžu suga. Tiek uzskatīts, ka mārdadži palīdz pret aknu slimībām (piemēram, vīrushepatītu), un no augiem iegūto silimarīna ekstraktu izmanto medicīnā. Tiek uzskatīts, ka mārdadži palīdz arī veicināt nieru darbību, regulēt cukura līmeni asinīs, uzturēt kognitīvās funkcijas, uzlabot ādas stāvokli (tostarp samazināt kolagēna sadalīšanos un aizsargāt ādu no UV staru bojājumiem), kā arī uzlabot imunitāti. Visizplatītākā mārdadžu izraisītā blakusparādība ir viegli kuņģa-zarnu trakta traucējumi, kā arī mārdadžiem ir konstatētas caureju veicinošas īpašības. Īstā mārdadža lapu raksts Īstā mārdadža pumpurs «Silybum Adans. | Plants of the World Online | Kew Science». Plants of the World Online (angļu). Skatīts: 2023-02-20. «īstais mārdadzis - Silybum marianum (L.) Gaertn. - Augi - Latvijas daba». www.latvijasdaba.lv. Skatīts: 2023-02-20. Rainone, Francine (2005-10-01). "Milk thistle". American Family Physician 72 (7): 1285–1288. ISSN 0002-838X. PMID 16225032. Redaktors. «6 ieguvumi veselībai, ko sniedz mārdadzis». DabaVielas (en-US), 2022-05-11. Skatīts: 2023-02-20. Greenlee, Heather; Abascal, Kathy; Yarnell, Eric; Ladas, Elena (2007-06). "Clinical Applications of Silybum marianum in Oncology" (en). Integrative Cancer Therapies 6 (2): 158–165. doi:10.1177/1534735407301727. ISSN 1534-7354.