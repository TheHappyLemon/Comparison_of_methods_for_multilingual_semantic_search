Žerārs Ksavjē Marsels Depardjē (franču: Gérard Xavier Marcel Depardieu, izrunā [ʒeʁaʁ dəpaʁdjø]; dzimis 1948. gada 27. decembrī) ir franču aktieris un filmu veidotājs. Depardjē spēlējis lomas vairākās plaši pazīstamās filmās: "Sirano de Beržeraks", "Zaļā karte", Jean de Florette, 1492: Conquest of Paradise, "Asterikss un Obelikss pret Cēzaru", "Asterikss un Obelikss: Misija Kleopatra", "Cilvēks dzelzs maskā", La Vie en Rose, Paris, Je T'Aime, "Aukstās uzkodas" un "Mans tēvs varonis". Viņš saņēmis Goda Leģiona ordeni, ieguvis Cēzara balvu, tāpat arī ieguvis vairākus nozīmīgus apbalvojumus ārpus Eiropas: par lomu filmā "Sirano de Beržeraks" (Cyrano de Bergerac) — Amerikas Kinoakadēmijas balvas nomināciju un par lomu filmā "Zaļā karte" (Green Card) — Zelta globusa balvu. 2012. gada 7. decembrī Depardjē oficiāli reģistrējās kā Beļģijas iedzīvotājs nelielā ciemā netālu no Francijas robežas. Francijas premjerministrs Žans Marks Ero kritizēja viņa soli, vērtējot to kā izvairīsanos maksāt ienākumu nodokli 75% no ienākumiem, kas pārsniedz 1 miljonu eiro (Beļģijā — 50%), kā Francijā bija noteikts sākot ar 2013. gadu. 2012. gada 15. decembrī Depardjē publiski paziņoja, ka atdod savu Francijas pasi un pameta Franciju, protestējot pret 75% nodokli. 2013. gada janvārī viņš saņēma Krievijas pasi no Vladimira Putina. 2015. gadā Ukraina iekļāva Depardjē melnajā sarakstā, aizliedzot viņam ieceļošanu uz pieciem gadiem viņa izteikumu dēļ, kuros aktieris noliedza neatkarīgas Ukrainas pastāvēšanu. Pēc Krievijas 2022. gada iebrukuma Ukrainā Depardjē nosodīja šo iebrukumu. Depardjē arī paziņoja, ka visus ieņēmumus no biļešu pārdošanas uz trim koncertiem Parīzē 2022. gada aprīlī ziedos karā cietušo Ukrainas upuru atbalstam. «Gerard Depardieu: French film star stirs tax row». BBC News. «Depardieu tax exile move 'shabby' - French PM Ayrault». BBC News. «Depardieu 'to give up passport' in tax exile row». BBC News. «Жерар Депардье резко осудил Путина за вторжение в Украину». svoboda.org. Vikikrātuvē par šo tēmu ir pieejami multivides faili. Skatīt: Žerārs Depardjē. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) AllMovie profils (angliski)