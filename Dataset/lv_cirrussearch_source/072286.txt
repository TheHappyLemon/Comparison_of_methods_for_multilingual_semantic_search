Krievijas Federācijas Bruņotie spēki (krievu: Вооружённые силы Российской Федерации) sastāv no 3 bruņoto spēku veidiem: Sauszemes spēkiem, Jūras spēkiem un Gaisa spēkiem, kā arī no 3 patstāvīgām bruņoto spēku vienībām: Kosmiskā karaspēka, Stratēģiskā Raķešu karaspēka un Gaisa desanta spēkiem. Bruņotajiem spēkiem ir karabāzes Sīrijā un vairākās NVS valstīs. Augstākais Virspavēlnieks — Krievijas prezidents (kopš 2012. gada — Vladimirs Putins). Organizatoriski Bruņotos spēkus vada Aizsardzības ministrija (ministrs kopš 2012. gada — Sergejs Šoigu). Sauszemes spēkos ietilpst karaspēka veidi: Motorizēto strēlnieku karaspēks Tanku karaspēks Raķešu karaspēks un artilērija Sauszemes spēku pretgaisa aizsardzības karaspēks Īpašais karaspēks un dienesti Gaisa spēki Tālas darbības rādiusa aviācija Frontes aviācija Armijas aviācija Militārā transporta aviācija Speciālā aviācija Pretgaisa raķešu karaspēks Radiotehniskais karaspēks Zemūdens spēki Virsūdens spēki Jūras aviācija Piekrastes karaspēks 2010. gadā pēc kara ar Gruziju Krievijas Bruņotos spēkus sāka pārformēt bataljona līmeņa taktiskajās kaujas grupās (BTG), kas parasti sastāv no mehanizēto kājnieku bataljona, ko atbalsta pretgaisa aizsardzības spēki, artilērija, inženieri un loģistikas vienības. Kaujas laukā BTG var izvērst pašpietiekamas operācijas apmēram 250 kilometru attālumā. Katru BTG veido apmēram 600—800 virsnieku un kareivju, aptuveni trešā vai ceturtā daļa ir kājnieki. Parasti šādai BTG papildus ir norīkota tanku rota un raķešu artilērijas sistēmas. BTG rīcībā ir apmēram 10 T-72B3, T-80 vai T-90 tanki un 40 BMP-2 vai BMP-3 kājnieku kaujas mašīnas. BTG var būt bruņota ar mīnmetējiem, pašgājējartilēriju, ugunsmetējiem, raķešu artilēriju un pretgaisa aizsardzības sistēmām “Pantsir S-1” vai “Buk”. BTG pievienotas ir arī medicīniskās palīdzības, štāba un apgādes vienības. Oficiāli Krievijas Bruņotajos spēkos ir 170 BTG. Karavīrus atbilstoši dienesta pakāpēm iedala šādās grupās: Krievijas Impērijas armijas dienesta pakāpes Iebrukums Ukrainā: kādus ieročus izmanto Krievija un kā Ukraina pretojas Oskars Kļaviņš, lsm.lv 2022. gada 10. martā Vikikrātuvē par šo tēmu ir pieejami multivides faili. Skatīt: Krievijas Federācijas Bruņotie spēki. Krievijas Lielās enciklopēdijas raksts (krieviski) Krievijas Aizsardzības ministrija (krieviski)