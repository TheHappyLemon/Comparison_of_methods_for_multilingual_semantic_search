Dubnijs ir mākslīgs ķīmiskais elements ar simbolu Db un atomskaitli 105. Tas ir ļoti radioaktīvs. Dubnija stabilākā izotopa — dubnija-268 — pussabrukšanas periods ir 28 stundas, citos avotos 32 stundas, un tas ir visilgāk dzīvojošais transaktinīds. Tiek pieļauts, ka dubnija ķīmiskās īpašības ir līdzīgas tantala ķīmiskajām īpašībām. Stabilākais no dubnija izotopiem ir 268Db, kura pussabrukšanas periods ir 28 stundas, citos avotos 32 stundas. Nākamais stabilākais izotops ir 270Db ar pussabrukšanas periodu 23 stundas. Ir iegūti dubnija izotpi, kuru masas skaitlis ir no 255 līdz 270. Dubna 1968. gadā Dubnā esošajā Apvienotajā kodolpētījumu institūtā strādājošais Geogrijs Froļovs paziņoja, ka ir ieguvis periodiskās tabulas 105. ķīmisko elementu. Viņi amerīcija atomus bombardēja ar neona atomiem. 243 95Am + 22 10Ne → 260 105Db + 51 0n 243 95Am + 22 10Ne → 261 105Db + 41 0n Viņu secinājumi balstījās uz laika sakrišanas mērījumiem attiecībā uz alfas enerģiju. Divus gadus vēlāk, 1970. gada aprīlī, arī amerikāņi no Lorenca Bērklija laboratorijas ziņoja, ka ir ieguvuši šo elementu. Viņi to ieguva bombardējot kaliforniju ar slāpekļa atomiem. 249 98Cf + 15 7N → 260 105Db + 41 0n Bijušajā Padomju Savienībā 105. elementu sauca par nilsboriju (simbols Ns) par godu dāņu fiziķim Nilsam Boram (arī šajā laikā latviski izdotajās grāmatās lietots šis nosaukums); ASV tai laikā šo elementu dēvēja par hāniju (Ha) vācu ķīmiķa Oto Hāna vārdā. 1997. gadā Starptautiskā teorētiskās un praktiskās ķīmijas savienība (IUPAC) oficiāli pieņēma nosaukumu "dubnijs" (no Krievijas pilsētas Dubnas nosaukuma), līdz tam oficiālais nosaukums bija unnilpentijs (Unp). «Isotopes of the Element Dubnium» (angļu). Jefferson Lab. Arhivēts no oriģināla, laiks: 2017. gada 14. Augustsss. Skatīts: 2018. gada 19. augustā. «Discontinued Element Symbols» (angļu). ThoughCo.com. Arhivēts no oriģināla, laiks: 2019. gada 24. jūlijā. Skatīts: 2019. gada 24. jūlijā. B. Rolovs. Par fiziku un fiziķiem. Fizikas terminu skaidrojošā vārdnīca. R. : Zinātne, 1989. Vikikrātuvē par šo tēmu ir pieejami multivides faili. Skatīt: Dubnijs. Encyclopædia Britannica raksts (angliski) Krievijas Lielās enciklopēdijas raksts (krieviski) Ķīmisko elementu periodiskā tabula  