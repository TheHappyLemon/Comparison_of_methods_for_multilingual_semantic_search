Frenks Rasels Kapra (angļu: Frank Russell Capra; dzimis 1897. gada 18. maijā, miris 1991. gada 3. septembrī) bija amerikāņu kinorežisors. 1930. gados viņš bija viens no labākajiem amerikāņu režisoriem, ieguva trīs Amerikas Kinoakadēmijas balvas kā labākais režisors. Viena no viņa zināmākajām filmām ir 1934. gadā izdotā It Happened One Night, kas bija pirmā filma, kura ieguva Kinoakadēmijas balvu visās piecās prestižākajās kategorijās. Tāpat Kapra režisējis tādas filmas kā Mr. Deeds Goes to Town (1936), Lost Horizon (1937), You Can't Take It With You (1938), "Misters Dīds dodas uz pilsētu" (Mr. Deeds Goes to Town; 1936), "Misters Smits brauc uz Vašingtonu" (1939), "Satikt Džonu Do" (Meet John Doe; 1941), "Arsēns un vecas mežģīnes" (1944), "Brīnišķā dzīve" (1946) un State of the Union (1948). 1936. gadā, kad Kapra saņēma savu otro Kinoakadēmijas balvu, viņš bija arī ceremonijas vadītājs. Papildu saņemtajai Kinoakadēmijas balvai par filmu It Happened One Night, saņēma labākā režisora balvu arī par "Misters Dīds dodas uz pilsētu" (1936) un You Can't Take It With You (1938). Bijis Kino mākslas un zinātnes akadēmijas prezidents laika posmā no 1935. līdz 1939. gadam. Vikikrātuvē par šo tēmu ir pieejami multivides faili. Skatīt: Frenks Kapra. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)