Elans Sidnijs Patriks Rikmens (angļu: Alan Sidney Patrick Rickman; dzimis 1946. gada 21. februārī, miris 2016. gada 14. janvārī) bija angļu kino un teātra aktieris un režisors. Vecāki — Bernards Rikmens un Margareta Dorīna Rosa-Bartleta. Pirmo ievērību guvis ar lomu Les Liaisons Dangereuses lugā 1985. gadā, par ko tika nominēts Tony balvai. Plašāku atpazīstamību guvis ar Hansa Grūbera lomu filmā "Cietais rieksts" un Severusa Strupa lomu "Harija Potera" filmu sērijā. 1995. gadā saņēmis Zelta globusa balvu, Emmy balvu un Ekrāna aktieru ģildes balvu par Rasputina tēlojumu televīzijas filmā Rasputin: Dark Servant of Destiny, par lomu 1991. gada filmā "Robins Huds, zagļu princis" (Robin Hood: Prince of Thieves) saņēmis BAFTA kino balvu. Starp populārākajām Rikmena lomām ir arī loma Ziemassvētku filmā "Tāda ir mīlestība" (2003). Savu pēdējo kinolomu nospēlēja 2015. gada britu kara drāmā "Visuredzošā acs". Miris 2016. gada janvārī 69 gadu vecumā no vēža. «Alan Rickman, giant of British film and theatre, dies at 69». The Guardian. Skatīts: 2016. gada 14. janvāris. «Actor Alan Rickman 'dies aged 69'». BBC News. Skatīts: 2016. gada 14. janvāris. Vikikrātuvē par šo tēmu ir pieejami multivides faili. Skatīt: Elans Rikmens. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)