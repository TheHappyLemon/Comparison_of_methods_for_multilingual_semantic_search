Kajsa Vikhofa Lī (norvēģu: Kajsa Vickhoff Lie; dzimusi 1998. gada 20. jūnijā Oslo) ir norvēģu kalnu slēpotāja, 2023. gada Pasaules čempionāta bronzas medaļniece supergigantā. Pasaules kausa sacensībās debitēja 2017. gada 21. janvārī Garmišā-Partenkirhenē 18 gadu vecumā. 2018. gada Pasaules junioru čempionātā Davosā izcīnīja divas zelta medaļas — supergigantā un nobraucienā. Pasaules čempionātā pirmo reizi piedalījās 2019. gadā Orē. Labāko rezultātu sasniedza kombinācijā, ieņemot 7. vietu. Supergigantā ierindojās 13. vietā, bet nobraucienā bija 19. Pirmo reizi vietu uz goda pjedestāla Pasaules kausa posmos izcīnīja 2021. gada 30. janvārī Garmišā-Partenkirhenē, ieņemot 2. vietu supergigantā. 2021. gada Pasaules čempionātā Kortīnā d'Ampeco supergigantā ieguva 5. vietu. 2021. gada 28. februārī supergiganta sacensībās Itālijā piedzīvoja smagu kritienu. Traumas dēļ bija spiesta izlaist vairāk nekā gadu, sacensību apritē atgriezās 2022. gada decembrī. 2023. gada 21. janvārī Kortīnā izcīnīja 2. vietu Pasaules kausa posmā nobraucienā. 2023. gada februārī izcīnīja savu pirmo pasaules čempionāta medaļu — bronzu supergigantā, dalot trešo vietu ar austrieti Kornēliju Hiteri. «Gut-Behrami on a hot streak in Garmisch». skiracing.com (angļu). 2021. gada 30. janvāris. Skatīts: 2023. gada 10. februārī. «Skiing news: Kajsa Vickhoff Lie and Rosina Schneeberger suffer bad leg injuries after horror crashes». eurosport.com (angļu). 2021. gada 1. marts. Skatīts: 2023. gada 10. februārī. «'Winning is really fun': Stuhec back on top in 2nd Cortina downhill». fis-ski.com (angļu). 2023. gada 21. janvāris. Skatīts: 2023. gada 10. februārī. «Joy for Italy again as Bassino shocks by grabbing super-G gold ahead of Shiffrin». fis-ski.com (angļu). 2023. gada 8. februāris. Skatīts: 2023. gada 10. februārī. Vikikrātuvē par šo tēmu ir pieejami multivides faili. Skatīt: Kajsa Vikhofa Lī. Olympedia profils (angliski) FIS profils (kalnu slēpošana) (angliski)