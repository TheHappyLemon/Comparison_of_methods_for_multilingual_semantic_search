Calka (gruzīnu: წალკა, grieķu: Τσάλκα) ir pilsēta Gruzijas dienvidaustrumos, Lejaskartlijas mharē. Municipalitātes centrs. Pilsēta atrodas Hrami upes krastos pie Calkas ūdenskrātuves 120 km no galvaspilsētas Tbilisi. Lielākā daļa pilsētas iedzīvotāju ir gruzīni (82%), grieķi (14%) un azerbaidžāņi (2%). Calkas vietā bijusi Adzani (ეძანი) pilsēta un tā bija Trialeti novada garīgais un kultūras un administratīvais centrs; zināma kopš 6. gadsimta. 19. gadsimta otrajā pusē apvidū apmetās grieķu kolonisti un pārdēvēja pilsētu par Barmaksisu (ბარმაქსის, Παρμακσίζ) pēc dzimtā Parmaksisas ciemata pie Erzurumas. 1932. gadā pārdēvēta tagadējā vārdā. Līdz 1990. gadiem Calkā un Calkas rajonā 90% iedzīvotāju bija grieķi, un tā bija vienīgā vieta Padomju Savienībā, kur grieķi bija absolūtā vairākumā un grieķu valoda tika pasniegta skolā (kā svešvaloda). 1946. gadā uz Hrami upes uzbūvēja hidroelektrostaciju, applūdinot daļu vēsturiskās pilsētas. Netālu esošā Edzanas aiza ir populārs tūrisma objekts. https://www.geostat.ge/en/modules/categories/41/population. წალკის მუნიციპალიტეტი Vikikrātuvē par šo tēmu ir pieejami multivides faili. Skatīt: Calka.