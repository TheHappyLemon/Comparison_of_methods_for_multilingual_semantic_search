Managvas ezers (spāņu: Lago de Managua), arī Šolotlans (Lago Xolotlán) ir ezers Nikaragvā, ap 65 km garš un 25 km plats. Ezera nosaukums cēlies no mankemu indiāņu cilts spāņu nosaukuma Mangue un agua — ‘ūdens’. Savukārt no ezera cēlies Nikaragvas galvaspilsētas Managvas nosaukums. No Managvas ezera uz Nikaragvas ezeru izteka Tipitapas upe. Ezers ir spēcīgi piesārņots, to ar dzīvsudrabu piesārņojusi arī Kodak rūpnīca 1950. gados. Par spīti piesārņojumam ezera krastā vēl joprojām dzīvo cilvēki un ēd ezerā dzīvojošās zivis. Ezera baseina teritorija ir piedzīvojusi krasu vides apstākļu izmaiņu, galvenokārt — deforestāciju. 1998. gadā vētras laikā ūdens līmenis ezerā kāpa par 3 metriem, iznīcinot daudz māju. Vikikrātuvē par šo tēmu ir pieejami multivides faili. Skatīt: Managvas ezers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) LakeNet (angliski)