Antoņina Ņenaševa (dzimusi 1988. gada 17. jūlijā) ir Latvijas politiķe, pedagoģe un izglītības eksperte. Šobrīd — 14. Saeimas deputāte Izglītības, kultūras un zinātnes komisijā un Saeimas Prezidija locekle — Saeimas priekšsēdētāja biedre. Partijas "Progresīvie" valdes locekle un dibinātāja. A. Ņenaševa ir bijusi Rīgas domes deputāte, "Progresīvie" līdzpriekšsēdētāja, sociālo zinību un ekonomikas skolotāja un politoloģijas lektore Rīgas Stradiņa universitātē. Mācījās Rīgas Zolitūdes ģimnāzijā, 2011. gadā apsolvēja Baltijas Starptautisko akadēmiju, iegūstot bakalaura grādu politoloģijā. 2015. gadā ieguva maģistra grādu sociālajā politikā Londonas Ekonomikas un politikas zinātnes skolā. 2018. gadā viņa pievienojās izglītības programmai "Iespējamā misija", kļūstot par sociālo zinību un ekonomikas skolotāju Rīgas 22. vidusskolā. 2021. gadā A. Ņenaševa saņēma Latvijas Sieviešu nevalstisko organizāciju sadarbības tīkla Dzimumu līdztiesības balvu par sabiedrības izpratnes veicināšanu dzimumu līdztiesības jautājumos. 9. un 10. Saeimā A. Ņenaševa strādāja kā "Saskaņas Centra" deputāta Alekseja Holostova palīdze, bet nebija partijas "Saskaņa" biedre. Pildīja ģenerālsekretāres un valdes priekšsēdētājas amatus sabiedriski politiskā jauniešu nevalstiskajā organizācijā — partijas "Saskaņa" jaunatnes organizācijā. 2018. gada Saeimas vēlēšanās A. Ņenaševa kā "Progresīvo" pārstāve nesekmīgi kandidēja ar pirmo kārtas numuru Rīgas vēlēšanu apgabalā. Arī 2019. gada Eiropas Parlamenta vēlēšanās, kur partijas sarakstā kandidēja ar trešo kārtas numuru netika ievēlēta. 2019. gada 14. septembrī kopā ar Edmundu Cepurīti viņu ievēlēja par partijas "Progresīvie" līdzpriekšsēdētāju. Pēc tam turpināja darbu kā partijas līdzpriekšsēdētāja kopā ar Ati Švinku. 2020. gada ārkārtas Rīgas domes vēlēšanās Ņenaševu ievēlēja Rīgas domē no "Attīstībai/Par!" un "Progresīvo" apvienības kopējā saraksta. 2022. gada rudenī Saeimas vēlēšanās A. Ņenaševu ievēlēja par 14. Saeimas deputāti. Pirmajā jaunā parlamenta sēdē viņu ievēlēja Saeimas prezidijā par Saeimas sekretāra biedri. 2023. gada 20. septembrī viņu atsauca no Saeimas sekretāra biedra amata un ievēlēja par Saeimas priekšsēdētāja biedri (samainoties amatiem ar Jāni Grasbergu no Nacionālās apvienības). ««Jauns politiskais spēks cīnīsies par progresīvā nodokļa ieviešanu». Lsm.lv. 2017-2-20. Skatīts: 2023-6-02. «Antoņina Ņenaševa». Puaro.lv (lv-LV). 2022-11-01. Skatīts: 2022-12-20. «Projekti - EAPN Latvia». www.eapn.lv. Skatīts: 2022-05-08. www.DELFI.lv. «Kā ‘Saskaņa’ piekrāpa Ņenaševu». delfi.lv (latviešu), 2018-07-19. Skatīts: 2022-05-08. «Kaspars Briškens: Nākamajai jābūt investīciju valdībai • IR.lv». IR.lv (lv-LV). 2022-09-26. Skatīts: 2022-12-20. «Antoņina Ņenaševa». Iespējamā misija (lv-LV). Arhivēts no oriģināla, laiks: 2022-10-14. Skatīts: 2022-10-14. «Leduslāčiem vieta ziemeļpolā, pingvīniem – dienvidpolā». neatkariga.nra.lv (latviešu). Skatīts: 2022-12-20. «Antoņina Ņenaševa». Lsm.lv. Skatīts: 2019.09.29. «"PROGRESĪVIE" - Eiroparlamenta vēlēšanas / Partiju saraksts». Lsm.lv. Skatīts: 2019.09.29. ««Progresīvos» vadīs Cepurītis un Ņenaševa». Lsm.lv. 2019-9-14. Skatīts: 2023-6-02. «Saeimas priekššedētāja biedra amatā ievēlēta Ņenaševa». Sabiedrība un politika (latviešu). 2023-09-20. Skatīts: 2023-09-20.