Deivids Rasels Stratērns (angļu: David Russell Strathairn, dzimis 1949. gada 26. janvārī) ir amerikāņu aktieris. Savas karjeras laikā saņēmis vairākas balvas, tai skaitā Neatkarīgā gara balvu, Emmy balvu un Volpi Cup, kā arī ticis nominēts Amerikas Kinoakadēmijas balvai, BAFTA kino balvai, Critics' Choice Award, divām Zelta globusa balvām un četrām Ekrāna aktieru ģildes balvām. Kļuvis pazīstams 80. un 90. gados, piedaloties filmās Return of the Secaucus 7 (1980), The Brother from Another Planet (1984), Matewan (1987), Eight Men Out (1988), "Firma" (1991), City of Hope (1991), "Losandželosa konfidenciāli" (1997), "Saimons Birčs" (1998) un Eight Men Out (1999). Ticis nominēts Amerikas Kinoakadēmijas balvai kategorijā "Labākais aktieris" par filmu "Arlabunakti un visu labu" (2005). Spēlējis nozīmīgas lomas arī filmās "Borna ultimāts" (2007) un "Borna mantojums" (2012), kā arī Stīvena Spīlberga filmā "Linkolns" (2012). Ticis nominēts Zelta globusa balvai par televīzijas filmu Temple Grandin (2010) un Satellite Award balvai par filmu "Klejotāju zeme" (2020). Vikikrātuvē par šo tēmu ir pieejami multivides faili. Skatīt: Deivids Stratērns. IMDb profils (angliski) Internet Broadway Database profils (angliski) AllMovie profils (angliski)