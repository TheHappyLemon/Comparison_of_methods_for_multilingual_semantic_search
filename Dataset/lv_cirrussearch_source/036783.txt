Lānss Strols (angļu: Lance Stroll; dzimis 1998. gada 29. oktobrī Monreālā) ir Kanādas autosportists, 2022. gada sezonā piedalās Formula 1 sacensībās, pārstāvot Aston Martin komandu. F1 sacensībās debitēja 2017. gada sezonā Williams komandas sastāvā, kļūstot par pirmo kanādiešu sacīkšu braucēju, kurš piedalās Pirmās formulas autosacīkstēs kopš Žaka Vilnēva profesionālas karjeras beigām. Lānss Strols ir kanādiešu modes industrijas zvaigznes un miljardiera Lorensa Strola (Lawrence Stroll) dēls. 2015. un 2016. gadā Lānss Strols piedalījās Eiropas Formula 3 čempionātā (European Formula 3 Championship), kur 2016. gada sezonā kļuva par pārliecinošu čempionu. Paralēli tam Lānss Strols ir pazīstams arī kā 2014. gada Itālijas Formula 4 čempionāta (Italian Formula 4 Championship) uzvarētājs, kā arī 2015. gada Jaunzēlandes Toyota Racing sēriju (Toyota Racing Series) čempions. 2016. gada novembrī tika oficiāli paziņots, ka Lānss Strols uz 2017. gada sezonu ir noslēdzis līgumu ar Williams komandu, kur pirms gaidāmās sezonas kanādiešu autosportistam tika dota iespēja veikt vairākus privātus testus tādās sacīkšu trasēs kā Silverstonā, Moncā, Špīlbergā, Budapeštā, Barselonā un Abū Dabī. Tāpat savas relatīvās jaunības dēļ tiek paredzēts, ka Lānss Strols kļūs par visu laiku otro jaunāko sacīkšu debitantu Pirmās formulas vēsturē. Savās pirmajās trīs sacensībās pirmajā formulā nefinišēja. Pirmoreiz finišu sasniedza 2017. gada Krievijas Grand Prix, ieņemot 11. vietu. 2017. gada Azerbaidžānas Grand Prix izcīnīja trešo vietu un pirmo reizi kāpa uz goda pjedestāla. Būdams 18 gadus un 239 dienas vecs, viņš kļuva par jaunāko F1 pilotu, kurš izcīnījis pjedestālu savā debijas sezonā un otru jaunāko kopumā pēc Maksa Verstapena, kurš to paveica būdams 12 dienas jaunāks. Savā pirmajā sezonā ieņēma 12. vietu kopvērtējumā, sakrājot 40 punktus. 2018. gada sezona nebija tik sekmīga, tajā ieguva tikai 6 punktus un ieņēma 18. vietu. Pirms 2019. gada sezonas noslēdza līgumu ar Racing Point komandu, kļūstot par Serhio Peresa komandas biedru. 2020. gada sezonā divreiz kāpa uz goda pjedestāla, izcīnot 3. vietas Itālijas un Sahiras Grand Prix. Sezonu noslēdza 11. vietā kopvērtējumā. Pēc 2020. gada sezonas Racing Point, veicot zīmola maiņu, tika reorganizēta par Aston Martin, Strols turpināja startēt arī jaunajā komandā. 2021. gada sezonā ar 34 punktiem ieņēma 13. vietu. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. * - Pašreizējā sezona † - Nefinišēja, bet ieskaitīts klasifikācijā, jo paveica vismaz 90% no distances ‡ - Iegūta puse no punktiem, jo netika veikti 75% sacīkstes. «Williams Confirms Driver Line Up For The 2017 Season». Williams Martini Racing. 2016. gada 3. novembris. Arhivēts no oriģināla, laiks: 2016. gada 3. novembrī. Skatīts: 2016. gada 29. decembris. Sean Gibson. «Who is Lance Stroll, Williams' new wonderkid driver for the 2017 F1 season?». telegraph.co.uk. The Telegraph, 2016. gada 28. decembris. Skatīts: 2017. gada 24. februāris. Juris Grīns. «Strols: "Citiem ir sponsori, man ir tēvs"». sportacentrs.com, 2017. gada 21. februāris. Skatīts: 2017. gada 23. februāris. "Lawrence Stroll Net Worth". Forbes. Aplūkots 29.12.2016. "Championship Standings 2016" Arhivēts 2018. gada 15. septembrī, Wayback Machine vietnē.. European Formula 3 Championship. Aplūkots 29.12.2016. «Azerbaijan stats - Stroll the youngest rookie to reach podium». formula1.com. 2017. gada 17. jūnijā. Skatīts: 2022. gada 1. maijā. «Racing Point officially confirmed Lance Stroll for 2019 Formula One season». snaplap.net. 2018. gada 30. novembrī. Skatīts: 2022. gada 1. maijā. Vikikrātuvē par šo tēmu ir pieejami multivides faili. Skatīt: Lānss Strols. Oficiālā tīmekļa vietne