Džolīna Cai (angļu: Jolin Tsai, izrunā: [tsˈaɪ]), īstajā vārdā Jiliņa Čai (ķīniešu: 蔡依林, piņjiņs: Cài Yī-lín; dzimusi 1980. gada 15. septembrī), ir Ķīnas Republikas (Taivānas) dziedātāja, dziesmu autore, dejotāja un aktrise. Viņa ir ļoti populāra Āzijā, it īpaši ķīniešu vidū. Iesaukta par "Āzijas Madonnu", "Āzijas dejojošo karalieni" un par "C-popa karalieni". Dzimusi un augusi Ķīnas Republikā (Taivānā). Atpazīstamību ieguva 18 gadu vecumā uzvarot MTV rīkotā dziesmu konkursā. Ļoti lieli panākumi bija Džolīnas Cai debijas albumam 1019, ko izdeva 1999. gadā. Līdz šim pārdoti vairāk nekā 25 miljoni ieraksti visā Āzijā, līdz ar to Džolīnas Cai ieraksti ir vieni no pirktākajiem Āzijā. Džolīna Cai ieguvusi dažādus apbalvojumus, piemēram, Golden Melody Awards, MTV Asia Award un MTV Video Music Award. Žurnāls Forbes viņas īpašumu 2014. gadā novērtēja ar aptuveni 2 miljardiem jaunajiem Taivānas dolāriem (aptuveni 60 miljoni eiro). Vikikrātuvē par šo tēmu ir pieejami multivides faili. Skatīt: Džolīna Cai. IMDb profils (angliski)