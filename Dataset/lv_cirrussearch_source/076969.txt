Šis raksts ir par Bulgārijas galvaspilsētu. Par citām jēdziena Sofija nozīmēm skatīt nozīmju atdalīšanas lapu. Sofija (bulgāru: София) ir pilsēta Bulgārijas rietumos Vitošas piekājē. Valsts galvaspilsēta un galvenais politiskais, ekonomiskais un kultūras centrs. Arheoloģija liecina, ka Sofijas vietā jau 8. gadsimtā p.m.ē. bijusi apmetne. 29. gadā romieši ieņēma trāķiešu pilsētu Serdiku (Serdica). Romiešu laikā Serdika bija Dakijas (Dacia) provinces centrs, bet Diokletiāna un Konstantīna I laikā Iekšzemes Dakijas (Dacia Mediterranea) centrs. 342.—343. gadā (iespējams, līdz 344. gadam) Serdikā notika Serdikas koncils. 441. gadā pilsētu nopostīja huņņi. Bizantijas imperators Justiniāns I pilsētu atjaunoja un nosauca par Triadicu. 809. gadā pilsētu ieņēma bulgāri un pārdēvēja to par Sredecu. 1376. gadā to nosauca par Sofiju (grieķu - gudrība). 1382. gadā Sofiju ieņēma osmaņi un tā kļuva par Osmaņu impērijas provinces Rumēlijas centru. 1443. gadā pilsētu nodedzināja poļu un ungāru karaspēks karaļa Vladislava III Varnieša vadībā. 1878. gadā Sofiju ieņēma krievu karaspēks un 1879. gadā tā kļuva par Bulgārijas galvaspilsētu. Otrā pasaules kara laikā pilsētu ieņēma padomju karaspēks. Aleksandra Ņevska katedrāle Vitoška - pilsētas centrālā iela Sofijā dzimuši: Asens Jordanovs (Асен Йорданов; 1896—1967) — aviokonstruktors Galērijs (Galerius Maximianus; ap 240—311) — Romas imperators Ivans Kostovs (Иван Костов; 1949) — politiķis Georgijs Markovs (Георги Марков; 1929—1978) — rakstnieks un disidents Antuaneta Stefanova (Антоанета Стефанова) — šahiste Hristo Šopovs (Христо Шопов; 1964) — aktieris Cvetans Todorovs (Цветан Тодоров; 1939) — filozofs https://www.grao.bg/tna/t41nm-15-03-2024_2.txt. Vikikrātuvē par šo tēmu ir pieejami multivides faili. Skatīt: Sofija. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas raksts (angliski) Austrumeiropas enciklopēdijas raksts (vāciski)