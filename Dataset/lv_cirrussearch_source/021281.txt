Boriss Timofejevs (dzimis 1957. gada 4. septembrī Rīgā) ir bijušais Latvijas šāvējs. 1980. gadā absolvējis Rīgas Politehnisko institūtu. Piedalījies trijās Olimpiskajās spēlēs (1992, 1996, 2000). 1992. gadā Barselonā, kad pēdējoreiz apaļo stendu sacensībās Olimpiskajās spēlēs kopīgi startēja sievietes un vīrieši, Timofejevs kopvērtējumā izcīnīja 11. vietu. Pēc četriem gadiem Atlantā bija viņa veiksmīgākās Olimpiskās spēles: viņš kvalificējās finālsacensībām, kur gan palika pēdējā 6. vietā. 2000. gadā Sidnejā ierindojās 12. vietā (kvalifikācijā nesekmīgi piedalījās pāršaudē par vietu finālā). 1999. gadā izcīnījis uzvaru Pasaules kausa izcīņas finālsacensībās apaļajā stendā. 1985. gadā uzvarējis PSRS kausa izcīņā. Vairākas reizes startējis Pasaules čempionātā un Eiropas čempionātā. Timofejevs ir vairākkārtējs Latvijas (un Latvijas PSR) čempions apaļajā stendā. Pēc sportista karjeras beigām kļuvis par treneri. Latvijas enciklopēdija. 5. sējums. Rīga : Valērija Belokoņa izdevniecība. 2009. 510. lpp. ISBN 978-9934-8068-0-3. Olympedia profils (angliski) LOK profils ISSF profils (angliski) Cilvēku portāls Latvijas portāls Sporta portāls