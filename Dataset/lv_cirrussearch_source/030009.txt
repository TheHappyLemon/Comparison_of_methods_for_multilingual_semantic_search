Frenks Kērtiss "Kērts" Maikls (Frank Curtis "Curt" Michel, dzimis 1934. gada 5. jūnijā, miris 2015. gada 26. februārī) bija ASV astrofiziķis. Bijis NASA astronauts, bet nav lidojis kosmosā. Sākotnēji Kērtiss Maikls strādāja par jaunāko inženieri Firestone Tire and Rubber Company raķešu nodaļā. 1955. gadā Kalifornijas Tehnoloģiju institūtā ieguva bakalaura grādu fizikā. 1955. gadā iestājās Gaisa spēkos. Maikls trenējās lidojumiem Maranas Gaisa spēku bāzē Arizinā, Laredo Gaisa spēku bāzē un Perina Gaisa spēku bāzē Teksasā. Paralēli militārajam dienestam Frenks Maikls Kalifornijas Tehnoloģiju institūtā veica eksperimentālo un teorētisko darbu kodolfizikā. 1962. gadā ieguva doktora grādu. 1963. gadā Maikls pārgāja darbā uz Raisa Universitāti Floridā, kur darbojās kosmosa zinātņu jomā (piemēram, saules vēja mijiedarbība ar Mēness atmosfēru). 1965. gada jūnijā Frenks Kērtiss Maikls tika uzņemts NASA zinātnieku astronautu grupā. Sešu zinātnieku grupa gatavojās lidojumiem Apollo projektā. Maiklu neiekļāva nevienā kosmiskajā misijā, un 1969. gadā viņš atstāja NASA. Frenks Maikls turpināja pētījumus un mācību darbu Raisa Universitātē, kur kļuva par Kosmiskās fizikas un astronomijas departamenta vadītāju. 2001. gadā viņš atstāja darbu Raisa Universitātē. Professor emeritus Curt Michel dies Mike Williams, Rice University, 2015-02-27 Biogrāfija NASA vietnē