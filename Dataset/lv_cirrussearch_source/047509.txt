Vladimirs Etušs (krievu: Владимир Абрамович Этуш, dzimis 1922. gada 6. maijā, miris 2019. gada 9. martā) bija ebreju izcelsmes padomju-krievu aktieris, PSRS Tautas skatuves mākslinieks (1984). Dzimis 1922. gadā Maskavā ebreju ģimenē. Otrā Pasaules kara laikā viņš pieteicās Sarkanajā armijā, mācījās Stavropoles militārajā tulku skolā, 1943. gadā ieguva leitnanta dienesta pakāpi. Pēc kara beigām 1945. gadā sāka strādāt Vahtangova teātrī. Kā kinoaktieris debitēja Mihaila Romma vēsturiskajā filmā "Admirālis Ušakovs". Kļuva pazīstams ar lomām Leonīda Gaidaja komēdijās "Kaukāza gūstekne jeb Šurika jaunie piedzīvojumi" (1968), "Divpadsmit krēsli" (1971) un "Ivans Vasiļjevičs maina profesiju" (1973). «Mūžībā aizgājis aktieris Vladimirs Etušs». Tvnet. Skatīts: 2019. gada 13. marts. «Miris skatītāju iemīļotais krievu aktieris Vladimirs Etušs». Latvijas Avīze. Skatīts: 2019. gada 13. marts. Vikikrātuvē par šo tēmu ir pieejami multivides faili. Skatīt: Vladimirs Etušs. IMDb profils (angliski) AllMovie profils (angliski)