Amirans Kardanovs (grieķu: Αμιράν Καρντάνοφ, (krievu: Амиран Авданович Карданов; dzimis 1976. gada 19. augustā) ir Krievijā dzimis Grieķijas brīvā stila cīkstonis, olimpiskās bronzas medaļas ieguvējs 2000. gada vasaras olimpiskajās spēlēs. Amirans Kardanovs dzimis Ziemeļosetijā. Ar cīņas sportu sāka nodarboties 1987. gadā. Savas starptautiskās sporta karjeras sākumā viņš aizstāvēja Krievijas nacionālās izlases komandas krāsas. 1994. gadā viņa kļuva par pasaules čempionu junioru vidū. 1996. gada olimpisko spēļu priekšvakarā viņš pieņēma Grieķijas aicinājumu pāriet uz viņu komandu. Šāda lēmuma pieņemšana nodrošināja Kardanovam iespēju piedalīties olimpiskajās spēlēs, kamēr Krievijas komandā viņam būtu jāiztur konkurence ar citiem Krievijas cīkstoņiem. Grieķijā viņš kļuva par cīņas kluba "Piresteri", kas ir armijas centrālais sporta klubs, biedru. Zem Grieķijas karoga viņš piedalījās trijās olimpiskajās spēlēs, labāko rezultātu, trešo vietu sasniedzot 2000. gadā Sidnejā. Kardanovs ir piedalījies arī septiņos pasaules un desmit Eiropas čempionātos, pēdējos izcīnot divas sudraba un divas bronzas medaļas. «Amiran Kardanov» (angļu). sports-reference.com. Arhivēts no oriģināla, laiks: 2012-11-10. Skatīts: 2019-02-26. Arhivēts 2020-04-18 Wayback Machine vietnē. A. Kardanova profils iat.uni-leipzig.de mājas lapā.(angliski) Olympedia profils (angliski) FILA profils (angliski) «Карданов Амиран» (krievu). ossetians.com. Skatīts: 2019-02-26. «Амиран Карданов: «Готовлюсь к четвертой Олимпиаде»» (krievu). molsport.ru. 2007-09-11. Skatīts: 2019-02-26.