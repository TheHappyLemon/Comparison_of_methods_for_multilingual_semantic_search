Josefs "Jups" Heinkess (vācu: Josef "Jupp" Heynckes, dzimis 1945. gada 9. maijā) ir bijušais Vācijas futbolists un futbola treneris, spēlējis uzbrucēja pozīcijā, bijis Rietumvācijas futbola izlases dalībnieks. Lielāko daļu savas spēlētāja karjeras pavadījis Borussia Mönchengladbach komandā. Četras reizes kļuvis par Vācijas Bundeslīgas čempionu, bet 1974–75. gada sezonā ieguvis UEFA kausu. Divas sezonas bijis Bundeslīgas labākais vārtu guvējs, bet 1975–76. gada sezonā Eiropas kausa labākais vārtu guvējs. Ar 220 vārtiem, viņš ir ceturtais visu laiku labākais Bundeslīgas vārtu guvējs. Ar Rietumvācijas futbola izlasi uzvarējis 1972. gada Eiropas čempionātā un 1974. gada FIFA Pasaules kausā. 1979. gadā, 34 gadu vecumā kļuvis par Borussia Mönchengladbach galveno treneri. Šajā amatā viņš nostrādāja 8 gadus. 1987. gadā Heinkess kļuva par Bayern Munich treneri. Ar Bayern Munich komandu Heinkess divas reizes ieguva Vācijas Bundeslīgas titulu. Vēlāk bijis Spānijas komandu Athletic Bilbao un Tenerife, kā arī Vācijas kluba Eintracht Frankfurt galvenais treneris. 1997–98. gada sezonu pavadījis Real Madrid komandā. Lai gan komanda La Liga turnīrā finišēja tikai ceturtajā vietā, viņš palīdzēja Real Madrid komandai iegūt pirmo UEFA Čempionu līgas titulu kopš 1966. gada. Vēlāk vadījis Benfica, Athletic Bilbao, FC Schalke 04, Borussia Mönchengladbach un Bayer Leverkusen. 2011. gadā kļuvis atkal par Bayern Munich treneri. Ar Bayern komandu izcīnīja Bundeslīgas titulu, UEFA Čempionu līgas trofeju un Vācijas kausu. 2013. gadā atzīts par FIFA gada treneri. 2013. gada jūnijā Heinkess paziņoja, ka pametīs Bayern komandu. 2017. gada oktobrī Heinkess tika apstiprināts par Bayern Munich galveno treneri līdz 2017–18. gada sezonas beigām, aizvietojot Karlo Ančeloti. Pēc vēlviena Bundeslīgas titula, Heinkess noslēdza savu trenera karjeru. Borussia Mönchengladbach Vācijas Bundeslīga: 1970–71, 1974–75, 1975–76, 1976–77 UEFA kauss: 1974–75 Vācijas kauss: 1972–73 Rietumvācija FIFA Pasaules kauss: 1974 Eiropas čempionāts: 1972 Individuālie sasniegumi Vācijas Bundeslīgas labākais vārtu guvējs: 1973–74, 1974–75 Eiropas kausa labākais vārtu guvējs: 1975–76 UEFA Kausu ieguvēju kausa labākais vārtu guvējs: 1973–74 UEFA kausa labākais vārtu guvējs: 1972–73, 1974–75 Bayern Munich Vācijas Bundeslīga: 1988–89, 1989–90, 2012–13, 2017–18 Vācijas kauss: 2012–13 DFL-Supercup: 1987, 1990, 2012 UEFA Čempionu līga: 2012–13 Real Madrid UEFA Čempionu līga: 1997–98 Supercopa de España: 1997 Schalke 04 UEFA Intertoto kauss: 2003, 2004 Individuālie sasniegumi FIFA gada labākais treneris: 2013 IFFHS labākais klubu treneris: 2013 Eiropas sezonas labākais treneris: 2012–13 Vācijas gada treneris: 2013, 2018 «Jupp Heynckes says he will not manage a club in 2013-14». the Guardian (angļu). 2013-06-04. Skatīts: 2021-09-21. «"Freundschaftsdienst": Heynckes sagt den Bayern zu». kicker (de-DE). Skatīts: 2021-09-21. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)