Soksksarhena (Soccsksargen), arī XII reģions (Region XII), ir viens no Filipīnu reģioniem valsts dienvidos. Aizņem Mindanao salas dienvidus un iekļauj 4 provinces un 1 neatkarīgo pilsētu. Reģiona centrs un lielākā pilsēta ir Heneralsantosa. Oficiāli regiona nosaukumu raksta majuskuļu rakstā SOCCSKSARGEN; tas veidots kā akronīms no tajā ietilpstošo provinču un neatkarīgās pilsētas nosaukumu sākumburtiem: Dienvidkotabato (South Cotabato), Kotabato (Cotabato), Sultankudarata, Sarangani un Heneralsantosa (General Santos). Reģions sākotnēji izveidots 1987. gadā kā Centrālās Mindanao reģions (Central Mindanao), kas iekļāva lielāko daļu Mindanao salas vidusdaļas. Pēc Musulmaņu Mindanao autonomā reģiona izveidošanas 1989. gadā no Centrālās Mindanao tika nodalīta Magindanao, Dienvidlanao un Sultankudaratas provinces. 1998. gadā Sultankudaratu pievienoja atpakaļ Centrālajai Mindanao. 2001. gadā tika izveidots Soksksarhenas reģions, saglabājot XII reģiona indeksu, kurā apvienoja daļas no Centrālās Mindanao un Dienvidmindanao reģioniem. Kotabato provincē joprojām ir natrisināti teritoriālie strīdi — 63 barangajas lokāla plebiscīta rezultātā izteikušas vēlmi pievienoties Bangsamoro reģionam — faktiski šīs barangajas pārvalda Bangsamoro, bet teritoriāli tās joprojām pieskaitītas Soksksarhenas reģionam. Reģions aizņem Mindanao salas centrālo un dienvidu daļu Sulavesi jūras krastā. Ziemeļos robežojas ar Ziemeļmindanao, austrumos — ar Davao reģionu, bet rietumos — ar Bangsamoro. Augstākā virsotne ir Apo 2954 m vjl uz robežas ar Davao reģionu. Piezīmes AUP — augsti urbanizēta pilsēta Neiekļauj neatkarīgo Heneralsantosas pilsētu Iekavās barangaju skaits bez Speciālās ģeogrāfiskās zonas Census of Population (2020). Table B - Population and Annual Growth Rates by Province, City, and Municipality - By Region. Philippine Statistics Authority. «PSGC – Provinces». Philippine Statistics Authority. Skatīts: 2019. gada 9. augusts. Independent cities have been excluded from provincial land area and population figures. «PSGC – Cities». Philippine Statistics Authority. Skatīts: 2019. gada 9. augusts. Vikikrātuvē par šo tēmu ir pieejami multivides faili. Skatīt: Soksksarhena.