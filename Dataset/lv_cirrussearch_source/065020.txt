Džungārijas Vārti (kazahu: Жетісу қақпасы, ķīniešu: 阿拉山口) ir vēsturiski nozīmīga kalnu pāreja vai ieleja starp kalnu grēdām uz Kazahstānas un Ķīnas robežas. Atrodas uz dienvidiem no Alakela ezera starp Džungārijas Alatau kalniem rietumos un Batliktau kalniem austrumos. Džungārijas Vārti ir apmēram 10 kilometrus plats un 50 garš koridors, kas savieno Džungārijas baseinu ar Vidusāzijas stepēm. Pāreja ir vienīgā vieta vairāku tūkstošu kilometru garumā, kuru senatnē bija iespējams ērti, bez kalnu šķērsošanas, izmantot preču un karaspēka kustībai. Pāreju pieminējis Hērodots, pa šejieni gāja Zīda ceļš. Caur Džungārijas Vārtiem Centrālāzijas tautas vairākkārt iebruka Ķīnā, savukārt 12. gadsimtā Čingizhans caur Džungārijas Vārtiem iebruka Centrālāzijā. 20. gadsimta vidū caur pāreju tika izbūvēts dzelzceļš. Vikikrātuvē par šo tēmu ir pieejami multivides faili. Skatīt: Džungārijas Vārti. Encyclopædia Britannica raksts (angliski) Krievijas Lielās enciklopēdijas raksts (krieviski)