Šis raksts ir par pilsētu Krievijā. Par apdzīvotu vietu Līksnas pagastā skatīt rakstu Nahodka (ciems). Nahodka (krievu: Находка) ir pilsēta Piejūras novadā, Krievijas Federācijas pašos dienvidaustrumos. Tajā dzīvo 168,5 tūkstoši iedzīvotāju. Atrodas Klusā okeāna Japāņu jūras Amerikas līča krastā. Lai gan Nahodka atrodas tālāk uz dienvidiem nekā Soči un Krima, klimats šeit ir samērā bargs. Janvāra vidējā temperatūra ir ap —11 °C (kas atbilst temperatūrai Murmanskā, kura atrodas aiz Ziemeļu polārā loka), bet augustā — ap 20 °C. Gada vidējā temperatūra ir ap +5 °C (Sočos +14 °C). Nahodkas klimats ir līdzīgs Vladivostokas klimatam, tomēr šeit ir mazāk miglas vasaras sākumā un tā ir labāk aizsargāta pret vējiem. Nahodkas klimata īpatnība ir tā, ka mērenais jūras klimats šeit ir tikai ļoti šaurā piekrastes joslā. Atliek vēlā pavasarī pārkāpt pāri tuvējiem kalniem vai aizbraukt dažus kilometrus prom no krasta, un var nokļūt jau krasi kontinentālā klimata zonā, kur vasarā ir +30 °C karsts. https://rosstat.gov.ru/storage/mediabank/MZmdFJyI/chisl_%D0%9C%D0%9E_Site_01-01-2021.xlsx; izdevējs: Wayback Machine; pārbaudes datums: 30 augusts 2022. Vikikrātuvē par šo tēmu ir pieejami multivides faili. Skatīt: Nahodka. Encyclopædia Britannica raksts (angliski) Krievijas Lielās enciklopēdijas raksts (krieviski)