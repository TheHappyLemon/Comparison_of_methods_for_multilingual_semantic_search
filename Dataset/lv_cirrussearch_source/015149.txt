"Tērauda vīrs" (angļu: Man of Steel) ir 2013. gada amerikāņu supervaroņu filma, kuras režisors ir Zeks Snaiders. Filma ir par DC Comics tēlu Supermenu. Šajā filmā tiek no jauna radīts "Supermena" stāsts, filmā Supermens cīnās ar ģenerāli Zodu, kas cenšas izveidot jauno Kriptonu uz Zemes. Filmā galvenās lomas atveido Henrijs Kevils (Klārks Kents / Supermens), Eimija Adamsa (Luisa Leina) un Maikls Šenons (ģenerālis Zods). Filmas pirmizrāde notika 2013. gada 14. jūnijā 2D, 3D un IMAX 3D formātos. Latvijā filmas pirmizrāde notika 28. jūnijā. Lai pilnībā "Tērauda vīru" nošķirtu no citām filmām par Supermenu, filmā netiek izmantota Džona Viljamsa sacerētā kompozīcija Superman March. 2013. gada 10. jūnijā tika paziņots, ka filmai būs arī turpinājums. Planēta Kriptons saskaras ar nenovēršamu iznīcināšanu nestabilā kodola dēļ, kas notiek gadiem ilgās Kriptona dabas resursu izmantošanas dēļ. Dumpīgais karavadonis ģenerālis Zods ar saviem sekotājiem gāž valdošo padomi. Zinātnieks Jor-El un viņa sieva Lara nosūta savu jaundzimušo dēlu Kalelu kosmosa kuģī uz Zemi, tāpat tiek ievadīta ģenētiskais kodekss viņa šūnās, lai saglabātu kriptoniešu rasi. Zods vēlāk nogalina Džorelu un viņš ar sekotājiem tiek nosūtīti uz Fantomu zonu. Tomēr nedaudz vēlāk Kriptons eksplodē, tādējādi atbrīvojot viņus. Zīdaini Kal-El kā adoptētu bērnu audzina fermeri Džonatans un Marta Kenti, kas viņu nosauc par Klārku. Klārka kriptoniešu fizioloģija piešķir viņam pārcilvēciskas spējas uz Zemes, kas sākotnēji rada viņā apjukumu, tomēr ar laiku viņš iemācās tās izmantot, lai palīdzētu citiem cilvēkiem. Džonatans Klārkam, kad viņš ir sasniedzis pusaudža vecumu, atklāj, ka viņš ir citplanētietis un iesaka neizmantot savas spējas publiski, baidoties, ka tādējādi sabiedrība varētu viņu noraidīt. Pēc Džonatana nāves pieaugušais Klārks vairākus gadus dzīvo, piekopjot nomadu dzīvesveidu, strādājot dažādus darbus ar viltotu vārdu, vienlaicīgi arī glābjot cilvēkiem dzīvības. Visbeidzot viņš Arktikā atklāj citplanētiešu kuģi, kas ļauj Klārkam sazināties ar saglabāto Džorela apziņu hologrammas veidolā. Daily Planet žurnāliste Luisa Leina, kas tikusi nosūtīta uz Arktiku, lai uzrakstītu rakstu par citplanētiešu kuģa atklāšanu, sekojot Klārkam iekļūst kuģī, kur viņš viņu izglābj, kad Luisa tika ievainota. Daily Planet redaktors un Luisas priekšnieks Perijs Vaits noraida viņas stāstu par "supercilvēku" glābēju, tāpēc viņa atrod Klārku Kanzasā, lai uzrakstītu viņa dzīvesstāstu. Pēc Klārka stāsta noklausīšanās, kur viņš atklāj arī Džonatana nāves apstākļus, Luisa izlemj nepublicēt stāstu. Zods un viņa komanda meklē citas planētas, kur var izveidot kolonijas, un sekojot no Klārka kuģa sūtītajam briesmu signālam viņi atrod Zemi. Zods pieprasa, lai cilvēki nodod Kal-El (Zods uzskata, ka kodekss atrodas pie viņa) viņam, apmaiņā pret mieru. Klārks piekrīt un ASV militāristi nodod viņu un Luisu komandas otrajai galvenajai personai Faorai. Zods vēlāk atklāj, ka viņš plāno Zemi pārvērst jaunajā Kriptonā, iznīcinot visu cilvēci. Kad Klārkam un Luisai ar Jor-El palīdzību izdodas izbēgt no kuģa un Klārkam izdodas uzvarēt Faoru, viņam izdodas pārliecināt militāristu ģenerāli, ka viņš ir sabiedrotais. Zods izvieto pasaules motoru un sāk pārvēršanas procesu Metropolē un virs Indijas okeāna. Klārks, kas tagad tiek saukts par "Supermenu", apstādina pasaules motoru virs Indijas okeāna, kā arī iznīcina kuģi, kas pārvadā Genesis kameru. Militāristi izmanto kuģi, ar kuru Klārks tika atvests uz Zemes, kā pretspēku Zoda kuģim virs Metropoles, tādējādi atgriežot Zoda sabiedrotos Fantomu zonā. Uz Zemes paliek vienīgi Zods, kas sāk cīņu ar Supermenu. Kad Zods, atriebjoties par sakāvi, cenšas nogalināt civiliedzīvotājus, Supermens ir spiests viņu nogalināt. Kādu laiku vēlāk Supermens vēl joprojām cenšas iegūt ASV valdības uzticību, kas cenšas atklāt Supermena slepeno identitāti. Klārks sāk strādāt Daily Planet, lai bez aizdomu radīšanas varētu piekļūt bīstamām situācijām. Henrijs Kevils attēlo Klārku Kentu / Supermenu. Eimija Adamsa attēlo Luisu Leinu. Maikls Šenons attēlo ģenerāli Zodu. Kevins Kostners attēlo Džonatanu Kentu. Daiena Leina attēlo Martu Kentu. Lorenss Fišbērns attēlo Periju Vaitu. Rasels Krovs attēlo Džorelu. Antje Traue attēlo Faoru. Ajelete Zurere attēlo Laru Lorvanu. Harijs Leniks attēlo ģenerāli Stenviku. Kristofers Meloni attēlo pulkvedi Hārdiju. Ričards Šifs attēlo doktoru Emilu Hamiltonu. «Hans Zimmer tapped to score 'Man of Steel'». Showblitz. 2012. gada 18. jūnijs. Arhivēts no oriģināla, laiks: 2013. gada 16. jūnijā. Skatīts: 2012. gada 10. augusts. «Amir Mokri». Internet Encyclopedia of Cinematographers. Arhivēts no oriģināla, laiks: 2017. gada 15. augustā. Skatīts: 2011. gada 30. jūlijs. Edward Davis. «Zack Snyder's Superman Film Man Of Steel Moves To June 14, 2013». indieWire, 2011. gada 21. jūlijs. Arhivēts no oriģināla, laiks: 2011. gada 23. jūlijā. Skatīts: 2011. gada 26. jūlijs. «MAN OF STEEL (12A)». Britu filmu klasifikācijas padome. 2013. gada 21. maijs. Arhivēts no oriģināla, laiks: 2013. gada 21. oktobrī. Skatīts: 2013. gada 21. maijs. Simon Brew. «Man Of Steel runtime confirmed, new promo image». Den of Geek, 2013. gada 15. maijs. Arhivēts no oriģināla, laiks: 2013. gada 21. oktobrī. Skatīts: 2013. gada 6. jūnijs. Dave McNary. «Warner Bros. Sets Bar High for Latest – and Priciest – Incarnation of Superman». Variety, 2013. gada 6. jūnijs. Skatīts: 2013. gada 6. jūnijs. «Man of Steel (2013)». Box Office Mojo. Skatīts: 2013. gada 7. septembris. «Tērauda vīrs». Forumcinemas.lv. Arhivēts no oriģināla, laiks: 2013. gada 25. aprīlī. Skatīts: 2013. gada 11. aprīlī. «Third Batman, New Superman Part of IMAX Deal». Superhero Hype!. 2010. gada 28. aprīlis. Skatīts: 2010. gada 2. decembris. «Man of Steel: An IMAX 3D Experience». IMAX. 2012. gada 9. jūlijs. Arhivēts no oriģināla, laiks: 2012. gada 22. jūnijā. Skatīts: 2012. gada 9. jūlijs. «Notikusi vasaras kino grāveja «Tērauda vīrs» pirmizrāde». Tvnet.lv. Skatīts: 2013. gada 15. jūnijā. «MAN OF STEEL Won't Include John Williams' SUPERMAN Score». Geektyrant.com. 2012. gada 13. augusts. Skatīts: 2013. gada 3. jūnijs. «"Man of Steel" Won't Use John Williams' "Superman" Music». Worstpreviews.com. Arhivēts no oriģināla, laiks: 2017. gada 26. septembrī. Skatīts: 2013. gada 3. jūnijs. Nikki Finke. «‘Man Of Steel’ Sequel Underway With Zack Snyder And David S. Goyer», 2013. gada 10. jūnijs. Skatīts: 2013. gada 10. jūnijs. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)