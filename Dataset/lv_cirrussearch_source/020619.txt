Klemāns Armāns Faljērs (franču: Clément Armand Fallières; dzimis 1841. gada 6. novembrī, miris 1931. gada 22. jūnijā) bija franču politiķis - republikānis, Francijas prezidents no 1906. līdz 1913. gadam. Neilgu laiku 1883. gadā bijis arī valsts premjerministrs. Bijis arī iekšlietu ministrs (1882–1883, 1887), kara ministrs (1882–1883, 1890–1892), ārlietu ministrs (1883), sabiedrisko instrukciju un mākslas ministrs (1883–1885, 1889–1890), tieslietu ministrs (1887–1888), senāta priekšsēdētājs (1899–1906). Pēc izglītības - jurists. Iesākumā darbojās kā ierēdnis, bet politikā no 1876. gada, kad tika ievēlēts par deputātu. 1906. gadā tika ievēlēts par Francijas prezidentu. Amata pienākumu pildīšanas laikā apžēlojis daudzus ieslodzītos, jo bija nāves soda pretinieks. Faljēra vārdā nosaukts Faljēra krasts Antarktīdā. Vikikrātuvē par šo tēmu ir pieejami multivides faili. Skatīt: Armāns Faljērs.