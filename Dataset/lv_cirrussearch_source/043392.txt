Nebīls Maalūls (arābu: نبيل معلول; dzimis 1962. gada 25. jūlijā) ir Tunisijas futbola treneris un bijušais futbolists, spēlējis pussarga pozīcijā, bijis Tunisijas futbola izlases dalībnieks. Profesionāla futbolista karjeru sāka Tunisijas klubā ES Tunis. No 1989. līdz 1991. gadam spēlēja Vācijā, Hannover 96 kluba sastāvā 2. Bundeslīgā. Pēc tam atgriezās ES Tunis. Šī kluba sastāvā sešas reizes ir kļuvis par Tunisijas čempionu (1982, 1985, 1988, 1989, 1993, 1994). Vēlreiz par Tunisijas čempionu kļuva 1996. gadā Club Africain kluba sastāvā. Tunisijas futbola izlasē spēlējis no 1985. līdz 1995. gadam. Kopā izlases rindās aizvadījis 74 spēles un guvis 11 vārtus. N. Maalūls ir piedalījies arī 1988. gada vasaras olimpiskās spēlēs Seulā. Trenera karjeru sāka 1997. gadā klubā Olympique du Kef. 2002. gada kļuva par Rožē Lemēra asistentu Tunisijas izlasē, palīdzot komandai uzvarēt 2004. gada Āfrikas Nāciju kausā. Vēlāk kļuva par Tunisijas olimpiskās izlases treneri. Karjeras turpinājumā strādāja par galveno treneri klubos Club Africain un CA Bizertin, kuros pirms tam bija pats spēlējis. No 2006. līdz 2008. gadam vēreiz bija trenera asistents Tunisijas izlasē. 2010. gada decembrī kļuva par ES Tunis galveno treneri un divreiz aizveda komandu līdz Tunisijas čempionu titulam. 2013. gada februārī kļuva par Tunisijas izlases galveno treneri. Pēc tam, kad izlase nespēja kvalificēties 2014. gada FIFA Pasaules kausam, paziņoja par atkāpšanos no amata. 2014. gadā neilgu laiku strādāja ar Kataras klubu El Jaish. 2014. gada decembrī tika apstiprināts par Kuveitas futbola izlases galveno treneri. Vadīja komandu 2015. gada Āzijas kausā un 2018. gada FIFA Pasaules kausa kvalifikācijā, līdz FIFA apturēja Kuveitas Futbola federācijas darbību. 2017. gada aprīlī vēlreiz kļuva par Tunisijas izlases galveno treneri, pārņemot izlasi PK kvalifikācijas cikla laikā. Maalūla vadībā izlase kvalificējās finālturnīram. «Kuwait appoint Tunisian Maaloul ahead of Asian Cup» (angļu). Reuters. 2014. gada 7. decembrī. Skatīts: 2018. gada 12. jūnijā. «Nabil Maaloul re-appointed as Tunisia coach» (angļu). BBC.com. 2017. gada 28. aprīlī. Skatīts: 2018. gada 12. jūnijā. Vikikrātuvē par šo tēmu ir pieejami multivides faili. Skatīt: Nebīls Maalūls. Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski)