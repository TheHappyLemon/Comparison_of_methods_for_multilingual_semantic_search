Vostočnija kosmodroms (krievu: Космодром «Восточный») ir Krievijas kosmodroms. Tas atrodas Amūras apgabalā, blakus Ciolkovskas pilsētai. Kosmodroma celtniecība sākta 2012. gadā. Pirmais nesējraķetes starts veikts 2016. gadā. Kosmodroms veidots, lai samazinātu Krievijas atkarību no Baikonuras kosmodroma Kazahstānā. Tas atrodas dažu desmitu kilometru attālumā no 2007. gadā likvidētā kosmodroma Svobodnij. Pēc PSRS sabrukšanas tās vistālāk dienvidos atrodošais kosmodroms palika Kazahstānas teritorijā. Pļeseckas kosmodroms atradās pārāk tālu ziemeļos, lai no tā būtu ekonomiski izdevīgi palaist kosmiskos aparātus ekvatoriālās orbītās. 20. gadsimta 90. gadu vidū kosmiskajiem startiem tika pielāgota bijusī raķešu bāze Svobodnij Amūras apgabalā. Tā finansiālu grūtību dēļ netika pienācīgi attīstīta, veikti pieci kosmisko raķešu starti, bet 2007. gadā likvidēta. 2007. gadā Krievijas dienvidu daļā tika izpētītas vairākas vietas jauna kosmodroma būvniecībai. Par piemērotāko izvēlējās Svobodnijai blakus esošā Ugļegorskas slēgtā ciemata teritoriju. 2007. gada 6. novembrī prezidents Vladimirs Putins parakstīja lēmumu par Vostočnija kosmodroma izveidi. 2011. gadā sākta projektēšana un sākti sagatavošanas celtniecības darbi. Pirmais starta komplekss S1 tika būvēts raķetēm Sojuz-2. 2012. gadā izrakta starta kompleksa bedre. 2016. gadā tas bija uzbūvēts, un 25. martā pabeigti kompleksa izmēģinājumi. 2016. gada 28. aprīlī no kosmodroma veiksmīgi veikts pirmais starts, ar nesējraķeti Sojuz-2.1a/Volga palaižot pavadoņus Mihailo Lomonosov, Aist-2D un SamSat-218. Космодром Восточный: как все начиналось... Фадеев А., Новости космонавтики, №10 (357), 2012 Vikikrātuvē par šo tēmu ir pieejami multivides faili. Skatīt: Vostočnija kosmodroms. Brockhaus Enzyklopädie raksts (vāciski) КОСМОДРОМ ВОСТОЧНЫЙ Arhivēts 2016. gada 5. maijā, Wayback Machine vietnē. РОСКОСМОС Что важно знать о космодроме Восточный ТАСС