2021. gada Omloop Het Nieuwsblad bija šosejas riteņbraukšanas viendienas sacensības, kas notika 27. februārī Beļģijā, ar startu Gentē un finišu Ninovē. Tā bija 76. reize, kad notikušas Omloop Het Nieuwsblad sacensības un tās bija otrās sacensības 2021. gada UCI Pasaules tūres kalendārā. Omloop Het Nieuwsblad tradicionāli uzvar braucējs vienatnē vai sprintā no nelielas grupas. Šajā gadā labos laikapstākļos finišā ieradās vairāk nekā 50 braucēju liela grupa. Deceuninck–Quick-Step ievadīja sprintu, tempu nodrošinot arī esošajam Pasaules čempionam Žiljēnam Alafilipam, lai labā pozīcijā nogādāt komandas sprinteri Davidi Ballerīni. Sekojošajā sprintā Ballerīni uzvarēja pārliecinoši. Otro vietu ieņēma šajā gadā profesionāļos debitējušais Džeiks Stjuarts, kurš gar barjerām apsteidza 2012. gada uzvarētāju Sepu Vanmarki, kurš trešais bija arī 2017. un 2018. gadā. Tā kā šīs bija UCI Pasaules tūres sacensības, visas 19 UCI WorldTeam komandas tika ielūgtas un dalība tām bija obligāta. Papildus tika uzaicināta iepriekšējās sezonas spēcīgākā UCI profesionālā komanda — Alpecin–Fenix un vēl piecas UCI profesionālās komandas, veidojot 25 komandu pelotonu. Katrā komandā startēja septiņi braucēji; kopā 175 braucēji, no kuriem finišēja 140. «2021 Race Omloop Het Nieuwsblad». Omloop Het Nieuwsblad. Arhivēts no oriģināla, laiks: 2021. gada 27. februārī. Skatīts: 2021. gada 25. februāris. Stephen Puddicombe. «Davide Ballerini wins Omloop Het Nieuwsblad». CyclingNews, 2021. gada 27. februāris. Skatīts: 2021. gada 27. februāris. «Participants List». Omloop Het Nieuwsblad. Flanders Classics. 2021. gada 24. februāris. Arhivēts no oriģināla, laiks: 2021. gada 24. maijā. Skatīts: 2021. gada 25. februāris. «Omloop Het Nieuwsblad 2021 Startlist». ProCyclingStats. Skatīts: 2021. gada 25. februāris. ProCyclingStats profils Oficiālā tīmekļa vietne ProCyclingStats profils Veidne:2021 UCI World Tour