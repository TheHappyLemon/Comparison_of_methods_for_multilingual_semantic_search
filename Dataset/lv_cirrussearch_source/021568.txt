Džordžs Karlins (angļu: George Carlin; dzimis 1937. gada 12. maijā, miris 2008. gada 22. jūnijā) bija amerikāņu stand up komiķis un aktieris. Karjeras laikā Karlins izdeva 17 komēdijas albumus un 14 HBO speciālizlaidumus, un saņēma piecas Grammy balvas. 2004. gadā Comedy Central Karlinu ierindoja otrajā vietā visu laiku labāko komiķu topā. Karlins savās uzstāšanās atklāti jokoja par jūtīgiem tematiem, kā reliģija, politika un sociālas problēmas. Daudzi mūsdienu komiķi min Džordžu Karlinu kā iedvesmas avotu un stand up komēdijas pionieri. Savu pēdējo HBO speciālizlaidumu It’s Bad for Ya Džordžs Karlins ierakstīja tikai četrus mēnešus pirms savas nāves sirds mazspējas dēļ. Džordžs Karlins karjeru sāka 1950. gadu vidū. 1960. gados Karlins bieži uzstājās ASV komēdijas televīzijas raidījumā The Tonight Show. Šajā laikā Karlina uzstāšanās maniere un izskats bija līdzīgs citiem komiķiem, kad komiķu materiāls bija bez lamu vārdiem, un viņš uzstājās uzvalkā un ar īsiem matiem. Karlins savu stilu kardināli mainīja 1970. gadu sākumā, sākot uzstāties izbalējušos džinsos, T-kreklā un ar atlaistiem, gariem matiem, kas tajā laikā bija ļoti neierasts izskats komiķiem. Šo izmaiņu dēļ Karlinu mūsdienās dēvē par kontrkultūras komiķi. Šajā laikā mainījās arī Karlina joki. Albumā Class Clown Karlins ierakstīja vienu no savām slavenākajām rutīnām Seven Dirty Words (latviešu: Septiņi rupjie vārdi). Šajā rutīnā Karlins nosauc un analizē septiņus vārdus, kurus nedrīkst teikt televīzijā: shit, piss, fuck, cunt, cocksucker, motherfucker un tits. Lai gan pretrunīgais materiāls veicināja Karlina popularitāti, jaunā rutīna pievērsa arī varas iestāžu uzmanību, un 1972. gadā pēc uzstāšanās Milvokī Karlinu apcietināja par piedauzības likumu (angļu: obscenity laws) pārkāpšanu. Nākamajās desmitgadēs Karlins izcēlās ar varas iestāžu un amerikāņu kultūras kritiku savās stand up rutīnās. 1980. gados un 1990. gadu sākumā Karlins izdeva HBO speciālizlaidumu katru otro gadu. Karlins atveidojis lomas filmās "Dogma", "Džejs un Klusais Bobs" un "Bila un Teda neticamie piedzīvojumi", tāpat Karlins ierunājis lomas animācijas filmās "Vāģi" un seriālā Shining Time Station. Karlins turpināja uzstāties un rakstīt jaunu materiālu savam stand up līdz sava mūža galam, un pēdējo HBO speciālizlaidumu un disku It’s Bad For Ya Karlins izdeva četrus mēnešus pirms savas nāves, savukārt pēdējo reizi Karlins uzstājās nedēļu pirms savas nāves Lasvegasā. Džordžs Karlins nomira 2008. gada 22. jūnijā sirds mazspējas dēļ. Problēmas ar sirdi Karlinu mocīja jau kopš 1970. gadu vidus. Pirmo sirdstrieku Karlins piedzīvoja 41 gada vecumā 1978. gadā. Vēlāk Karlins cieta arī no sirds aritmijas. Viņš nomira slimnīcā Santamonikas pilsētā, Kalifornijas štatā 71 gada vecumā. Džordžu Karlinu saskaņā ar paša vēlmēm kremēja un viņa bēres bija privātas. «Reuters (2009) Comedian George Carlin wins posthumous Grammy. Retreived: 29.11.2013». Arhivēts no oriģināla, laiks: 21.12.2013. Skatīts: 27.11.2013. Arhivēts 21.12.2013, Wayback Machine vietnē. Comedy Central, Stand Up Comedy & Comedians. Retreived: 29.11.2013 «Colman, D. (2012) How the Great George Carlin Showed Louis C.K. the Path to Success. OpenCulture.com. Retreived 29.11.2013». Arhivēts no oriģināla, laiks: 20.10.2013. Skatīts: 27.11.2013. USA Today Staff (2008) Stars Remember George Carlin. USA Today. Retreived: 29.11.2013 «Nesteroff, L. K. (2008) The Early George. WFMU's Beware Blog. Retreived: 29.11.2013». Arhivēts no oriģināla, laiks: 16.11.2013. Skatīts: 27.11.2013. «AP (2008) Counterculture Comedian George Carlin Dies at 71. FOX News. Retreived: 29.11.2013». Arhivēts no oriģināla, laiks: 10.01.2014. Skatīts: 27.11.2013. Federal Communications Commission, Transcript of 'Filthy Words'by George Carlin. UMKC School of Law. Retreived: 29.11.2013 «Milwaukee's Finest, Milwaukee Famous Arrests. Atjaunināts: 29.11.2013». Arhivēts no oriģināla, laiks: 21.10.2013. Skatīts: 27.11.2013. Ankeny, J. George Carlin: Biography by Jason Ankeny. Allmusic. Atjaunināts: 29.11.2013 IMDB Database, George Carlin. Atjaunināts 29.11.2013 «The Daily News Wire Service (2008) Private funeral service to be held for George Carlin. Los Angeles Daily News. Atjaunināts: 29.11.2013». Arhivēts no oriģināla, laiks: 30.06.2008. Skatīts: 27.11.2013. «Larson, N. (2008) Profiles in Heart Disease -- George Carlin. Heart and Health Center. Atjaunināts: 29.11.2013». Arhivēts no oriģināla, laiks: 16.01.2011. Skatīts: 27.11.2013. Vikikrātuvē par šo tēmu ir pieejami multivides faili. Skatīt: Džordžs Karlins. IMDb profils (angliski) AllMovie profils (angliski)