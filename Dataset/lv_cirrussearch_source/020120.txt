IMAP jeb Interneta ziņojumu piekļuves protokols (angļu: Internet Message Access Protocol) ir interneta protokols, kas paredzēts piekļuvei elektroniskajam pastam uz servera ar klienta programmas palīdzību. "Ziņojums" (message) šeit ir sinonīms e-pasta vēstulei. Pašreizējā versija, IMAP versija 4 revīzija 1 (IMAP4rev1), ir aprakstīta RFC 3501. IMAP4 un POP3 ir visizplatītākie interneta protokoli e-pasta izguvei, bet IMAP ir plašāka funkcionalitāte. Pamatā visi mūsdienu e-pasta klienti un serveri atbalsta abus protokolus. IMAP ļauj darboties ar vēstuļu kastītēm (mailbox) un vēstulēm tajās gan tiešsaistē uz servera, gan arī bezsaistes (angļu: offline) režīmā, klientam lejuplādējot visas vēstules, un tad klienta pusē tās apstrādājot (kā to dara POP protokols). IMAP4rev1 protokolā ietvertas šādas operācijas: vēstuļu kastu izveidošana, dzēšana, pārsaukšana, jaunu ziņojumu pārbaude, vēstuļu dzēšana, karodziņu stāvokļu maiņa, meklēšanas operācijas pēc dažādiem parametriem. IMAP nav paredzēts vēstuļu izsūtīšanai, tam jāizmanto citi protokoli, piemēram SMTP. Izmantojot POP, klienta programma serverim pieslēdzas īslaicīgi, kamēr tik lejuplādēta jauna vēstule. IMAP ļauj saglabāt seansu neierobežotu laiku, visas darbības ar vēstulēm veicot uz paša servera, nelejuplādējot vēstules saturu. Tas ir īpaši izdevīgi, ja ir zems sakaru kanāla ātrums vai datplūsmas ierobežojumi. POP3 protokols piekļuvi vēstuļu kastei vienlaicīgi ļauj tikai vienam klientam. IMAP tāda ierobežojuma nav; ir mehānisms, kā viens klients var redzēt citu klientu izmaiņas vēstuļu kastē. E-pasta vēstule ir MIME formātā, kuram ir kokveida struktūra, kas sastāv no dažādām daļām. IMAP4 ļauj klientam atsevišķi saņemt kādu no MIME daļas. Piemēram, tas ļauj saņemt vēstules teksta daļu bez pievienotās datnes — lietotājam pašam ir iespēja izlemt, to lejuplādēt vai ne. Ar vēstules karodziņu palīdzību uz servera klients var zināt vēstules stāvokli - vai tā ir lasīta, dzēsta, vai ir atbildēts uz to. POP gadījumā to varēja nodrošināt tikai klienta programma. IMAP4 klienti var izveidot, pārsaukt, dzēst vairākas vēstuļu kastīes (kas lietotājam ir kā mapes) tieši uz servera, kā arī pārvietot vēstules starp kastītēm. IMAP arī nodrošina piekļuvi koplietošanas un publiskajām vēstuļu kastītēm. IMAP ļauj klientiem veikt meklēšanas operācijas pēc dažādiem kritērijiem uz servera, nelejuplādējot katru vēstuli. Pēc pieredzes ar citiem interneta protokoliem, IMAP4 protokolā ir mehānisms, kas ļauj to paplašināt. Salīdzinot POP3, IMAP4 ir ļoti sarežģīts protokols. Neskatoties uz to, IMAP kļūst arvien populārāks. Meklēšanas operāciju laikā var tikt tērēti lieli servera resursi, apstrādājot lielas vēstuļu kastes. Lai nosūtītu vēstuli, pasta klients šo vēstuli sūta divreiz, vienu uz SMPT nogādāšanai adresātam, bet kopiju uz IMAP serveri, lai saglabātu nosūtīto vēstuļu kastē. POP sūta vienreiz, kopija tiek saglabāta tikai pie klienta. IMAP serveris visbiežāk izmanto TCP 143. portu vai 993. (SSL). Katrai vēstulei tiek piešķirts 32 bitu unikāls identifikators — UID (Unique Identifier), kas nedrīkst mainīties seansa laikā, kā arī starp seansiem. Katrs jaunais UID ir lielāks par jebkuru iepriekšējo. Savukārt vēstuļu secības numurs (Message Sequence Number) ir vēstules kārtas numurs vēstuļu kastē, kas var mainīties seansa laikā, ja tiek dzēstas vēstules. Vēstules statusa apskatei paredzēti karodziņi (flag). Tie sākas ar simbolu "\". Daži no karodziņiem: Populārākie IMAP serveri: Binc IMAP — izmanto Maildir formātu; Citadel; Courier Mail Server — izmanto Maildir formātu; Cyrus IMAP server — "melnās kastes" serveris, kas nodrošina piekļuvi ar POP3 un IMAP; Dovecot — slepenais IMAP serveris; FirstClass Server — FirstClass Server; IBM Lotus Domino Server; Kerio MailServer; Mac OS X Server (izmanto Cyrus); MailEnable; Merak Mail Server; MDaemon; Microsoft Exchange Server Open-Xchange UW IMAP — atbalsta dažādus formātus (mbox, mbx, MMDF, tenex, mtx, MH, mx un Usenet); Zimbra. Populārākie IMAP klienti: komandrindas lietotāja saskarnes klienti: UW PINE — viens no pirmajiem IMAP klientiem; Mutt — e-pasta klients daudzos Linux distributīvos; grafiskās lietotāja saskarnes klienti: Apple Mail; The Bat!; Novell Evolution; Forte Agent; KMail; Eudora; Microsoft Outlook Express; Microsoft Outlook Mozilla Thunderbird; Mulberry; Pegasus Mail; Opera Mail; SeaMonkey Mail; izmantojot tīmekļa pārlūkprogrammu: Squirrelmail; RoundCube; IMP. «Latvijas Nacionālais terminoloģijas portāls - IMAP». termini.gov.lv. RFC 350 — IMAP versijas 4 revīzijas 1 apraksts (angliski) IMAP mājaslapa — viss par IMAP protokolu (angliski)