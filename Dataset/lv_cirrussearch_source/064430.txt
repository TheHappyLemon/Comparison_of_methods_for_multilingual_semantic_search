Artemis I jeb Artemis 1 (sākotnēji zināms kā Exploration Mission 1 jeb EM-1) bija ASV kosmosa aģentūras NASA kosmosa kuģa Orion (CM-002) lidojums. Tas tika palaists 2022. gada 16. novembrī bez apkalpes, sešas dienas pavadīja Mēness orbītā un 11. decembrī nolaidās Klusajā okeānā. Artemis I tika palaists 2022. gada 16. novembrī 06:47:44 UTC ar nesējraķeti Space Launch System Block 1 (lidojums Delta 369) no Kenedija Kosmosa centra starta laukuma SLC-39B. 08:46:42 UTC Orion atdalījās no raķetes augšējās pakāpes ICPS trajektorijā uz Mēnesi. Pēc tam no ICPS tika atdalīti 10 CubeSat kosmiskie aparāti: ArgoMoon, BioSentinel, CuSP, EQUULEUS, LunaH-Map, Lunar IceCube, LunIR, Near-Earth Asteroid Scout, OMOTENASHI, Team Miles. 21. novembrī Artemis I veica Mēness pārlidojumu ar ciešāko pietuvošanos 12:44 UTC 130 km attālumā no Zemes pavadoņa virsmas. 25. novembrī 21:52 UTC kosmosa kuģis veica manevru un iegāja tālajā retrogrādajā orbītā, kur pavadīja sešas dienas. 1. decembrī 21:53 UTC Artemis I atstāja Mēness orbītu. 5. decembrī 16:43 UTC kosmosa kuģis veica pēdējo Mēness pārlidojumu un tika novirzīts trajektorijā uz Zemi. 11. decembrī 17:40:30 UTC Artemis I kapsula nolaidās Klusajā okeānā. Lidojuma_ilgums bija 25 dienas 10 stundas 52 minūtes. Exploration Mission 1 infographic The Planetary Society Vikikrātuvē par šo tēmu ir pieejami multivides faili. Skatīt: Artemis I. Artemis I NASA Artemis I ESA Orion (MPCV) Gunter Dirk Krebs