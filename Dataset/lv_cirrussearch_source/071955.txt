Rūdolfs Klauziuss (Rudolf Clausius, dzimis 1822. gada 2. janvārī, miris 1888. gada 24. augustā) bija vācu fiziķis un matemātiķis. Klauziuss pirmais skaidri formulēja otro termodinamikas likumu. 1850. gadā Klauziuss pierādīja, ka nav iespējama spontāna siltuma pāreja no aukstāka ķermeņa uz siltāku ķermeni; 1865. gadā viņš formulēja entropijas jēdzienu. Klauziuss viens no pirmajiem pievērsās jautājumiem par daudzatomu gāzu siltumietilpību un siltumvadāmību. Klauziusa darbi gāzu kinētiskajā teorijā veicināja statistisko priekšstatu attīstību par fizikāliem procesiem. Klauziuss sarakstījis vairākus interesantus darbus par elektrības un magnētisma parādībām. Vikikrātuvē par šo tēmu ir pieejami multivides faili. Skatīt: Rūdolfs Klauziuss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)