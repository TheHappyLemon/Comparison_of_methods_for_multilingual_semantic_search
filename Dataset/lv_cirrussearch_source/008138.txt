Hanss Joass (Hans Joas; dzimis 1948. gada 27. novembrī, Minhenē) ir vācu sociologs un sociālais teorētiķis. Joass ir Maksa Vēbera kultūras un sociālo zinību centra direktors Erfurtes Universitātē, Vācijā, profesors un Sociālās domas komitejas (angļu: Committee on Social Thought) loceklis Čikāgas Universitātē, ASV un darbojas kā līdzstrādnieks Freiburgas kvalifikācijas celšanas institūtā (angļu: Freiburg Institute for Advanced Studies) , Freiburgas Alberta-Ludviga universitātē, Vācijā. Kā profesors un lektors strādājis vairākās universitātēs ASV , Zviedrijā, Vācijā un Austrijā. Joass ir viens no ievērojamākajiem Vācijas sociālajiem zinātniekiem. Viņa pētnieciskā darbība koncentrējas uz vērtību sociālās dimensijas izpēti, īpašu uzmanību pievēršot vērtību izcelsmei un evolūcijai. Joass sarakstījis vairākus darbus par reliģijas socioloģiju un mijiedarbību starp vērtību evolūciju un vardarbības vēsturi 19. un 20. gadsimtā. Savā darbībā pievērsies pragmatiskās pieejas attīstībai sociālajā torijā. Ievērojami darbi saistīti ar rīcības teorijas rekonstrukciju un radošuma jēdziena attīstību. Biogrāfija un nozīmīgāko publikāciju saraksts[novecojusi saite] (angliski) Pilns publikāciju saraksts (PDF dokuments)[novecojusi saite] (vāciski)