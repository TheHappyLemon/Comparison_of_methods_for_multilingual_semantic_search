Oldenburgas dinastija (vācu: Haus Oldenburg) ir sena Eiropas dižciltīgo dinastija, pie tās piederēja Kalmāras ūnijas karaļi Kristiāns I (1448—1481), Juhans II (1497—1501) un Kristiāns II (1513—1523). 16. gadsimtā dzimta sadalījās vairākos atzarosː 1544. gadā atzarojās Šlēsvigas-Holšteinas-Gotorpas dinastija (Zviedrijas karaļi 1751—1818), no tās 1725. gadā Holšteinas-Gotorpas-Romanovu dinastija, kuras pārstāvji līdz 1917. gadam bija Krievijas Impērijas ķeizari; 1564. gadā atzarojās Šlēsvigas-Holšteinas-Zonderburgas dinastija, no tās 1825. gadā Šlēsvigas-Holšteinas-Zonderburgas-Gliksburgas dinastija jeb Gliksburgas dinastija, kuras pārstāvji mūsdienās ir Dānijas karaļi un Norvēģijas karaļi, līdz 1974. gadam bija arī Grieķijas karaļi.