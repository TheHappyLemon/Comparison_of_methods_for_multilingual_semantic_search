"Dvīnis" (angļu: Gemini Man) ir 2019. gada ASV zinātniskās fantastikas spraiga sižeta trillera filma, kuras režisors ir Ans Lī. Filmā galvenās lomas atveido Vills Smits, Mērija Elizabete Vinsteda, Klaivs Ouens un Benedikts Vongs. Filma stāsta par valdības algoto slepkavu, kuru mēģina nogalināt viņa 28 gadus jaunāks klons. Oriģinālo stāstu viens no filmas scenāristiem Dereks Lemeks sarakstīja jau 1997. gadā. Vairāki režisori, kā Tonijs Skots, Kērtiss Hensons un Džo Karnahans, tika saistīti ar filmu, kā arī vairāki aktieri tika izskatīti galvenajai lomai, tai skaitā Harisons Fords, Mels Gibsons un Šons Konerijs. 2016. gadā Skydance Media no Walt Disney Pictures iegādājās tiesības uz scenāriju. Anu Lī kā režisoru apstiprināja 2017. gadā. Filmas "Dvīnis" pirmizrāde notika 2019. gada 1. oktobrī Cīrihes kinofestivālā. ASV un Latvijā filmas pirmizrāde notika 2019. gada 11. oktobrī un to izplatīja Paramount Pictures. Filma saņēma pārsvarā negatīvas kritiķu atsauksmes, galvenokārt kritizējot scenāriju. Tīmekļa vietnē Rotten Tomatoes filmai ir 26% vērtējums. «Gemini Man». Box Office Mojo. Skatīts: 2023. gada 15. jūlijā. Borys Kit. «Meet the Writer of ‘Gemini Man’ (Who Didn’t Actually Write ‘Gemini Man’)». The Hollywood Reporter (en-US), 2019-10-11. Skatīts: 2023-07-15. Borys Kit. «Ang Lee in Talks to Direct Clone Assassin Movie ‘Gemini Man’ (Exclusive)». The Hollywood Reporter (en-US), 2017-04-21. Skatīts: 2023-07-15. «Gemini Man - Rotten Tomatoes». www.rottentomatoes.com (angļu). 2019-10-11. Skatīts: 2023-07-15. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)