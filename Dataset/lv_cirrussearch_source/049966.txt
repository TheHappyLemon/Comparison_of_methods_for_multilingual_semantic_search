Chandrayaan-2 (sanskritā: चंद्रयान 2) ir Indijas Mēness zonde, ar kuru bija plānota nolaišanās uz Mēness virsmas dienvidu pola rajonā un Mēness izpēte no orbītas. Tā sastāvēja no orbitālā aparāta, nolaižamā aparāta Vikram un mobilā aparāta Pragyan. Tās izgatavošanu un palaišanu nodrošināja Indijas kosmosa pētījumu organizācija (ISRO). Chandrayaan-2 tika palaista 2019. gada 22. jūlijā 09:13:12 UTC ar nesējraķeti GSLV Mk III no Satiša Dhavana kosmosa centra Otrā starta laukuma Šriharikotā. 2019. gada 20. augustā 03:32 UTC Chandrayaan-2 iegāja Mēness orbītā. 2. septembrī no Chandrayaan-2 tika atvienots nolaižamais aparāts Vikram. 6. septembrī bija plānota Vikram nosēšanās netālu no Mēness dienvidpola. 20:07 UTC tika sākta nolaišanās no orbītas 30 km augstumā. Dažas minūtes pirms nosēšanās aptuveni 2,1 km augstumā tika zaudēti sakari ar nolaižamo aparātu. Visticamāk tas ietriecās Mēness virsmā. Orbitālais aparāts turpina Mēness apriņķošanu. GSLV MkIII-M1 Successfully Launches Chandrayaan-2 spacecraft ISRO, 2019-07-22 Chandrayaan 2 Arhivēts 2021. gada 24. jūlijā, Wayback Machine vietnē. ISRO