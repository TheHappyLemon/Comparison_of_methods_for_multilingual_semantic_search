Pīts Bests (angļu: Pete Best; dzimis 1941. gada 24. novembrī) ir britu mūziķis, vislabāk pazīstams kā grupas The Beatles pirmais bundzinieks. Besta māte bija izveidojusi klubu, kurā ik pa laikam mēdza uzstāties Bītli, tolaik The Quarrymen. Arī pats Bests tur bieži spēlēja ar savu pirmo grupu The Black Jacks, vēlāk arī Bītlu sastāvā. Bests The Beatles sastāvā nokļuva 1960. gada 12. augustā, dienu pirms grupas izbraukšanas uz Hamburgu. 1962. gada augustā Bests tika atlaists un viņa vietu grupā ieņēma Ringo Stārs. Bests dažreiz tiek dēvēts par "Piekto Bītlu". Vēlāk viņš strādājis arī par ierēdni, pirms izveidojis savu grupu The Pete Best Band. Vairāk kā 45 gadus ir precējies ar Keitiju Bestu, ar kuru viņam ir divas meitas un 4 mazbērni. Vikikrātuvē par šo tēmu ir pieejami multivides faili. Skatīt: Pīts Bests. Encyclopædia Britannica raksts (angliski)