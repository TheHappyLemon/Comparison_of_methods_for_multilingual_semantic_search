Čerņivcu apgabals (ukraiņu: Чернівецька область) ir viens no Ukrainas apgabaliem. Tas robežojas ar Vinnicas apgabalu austrumos, Hmeļnickas un Ternopiļas apgabaliem ziemeļos, Ivanofrankivskas apgabalu ziemeļrietumos, kā arī Rumāniju un Moldovu dienvidos. Kopš viduslaikiem Čerņivcu apgabala teritorija ietilpa Moldovas kņazistes sastāvā. Tās ziemeļu daļu (Bukovinu) 1775. gadā iekaroja Austrija, bet austrumu daļu (Besarābiju) 1812. gadā — Krievijas Impērija. Dienvidu daļa (Hartza) palika Moldovas, no 1881. gada — Rumānijas Karalistes sastāvā. Pēc Pirmā pasaules kara visa Čerņivcu apgabala teritorija atradās Rumānijas sastāvā. Pēc Molotova-Ribentropa pakta noslēgšanas PSRS 1940. gada 28. jūnijā okupēja Čerņivcu apgabala teritoriju kopā ar Besarābiju un 2. augustā iekļāva Ukrainas PSR. Kopš 1991. gada Ukrainas Republikas sastāvā. Līdz 2020. gada administratīvajai reformai apgabalā ietilpa 2 apgabala nozīmes pilsētas - Čerņivci un Novodņistrovska, kā arī 11 rajoni - Hercas rajons, Hlibokas rajons, Hotinas rajons, Keļmencu rajons, Kicmaņas rajons, Novoselicjas rajons, Putilas rajons, Sokirjanu rajons, Storožinecas rajons, Vižnicjas rajons un Zastavnas rajons. Kopš 2020. gada 17. jūlija apgabalā ir trīs rajoni: Čerņivcu rajons, Dņestras rajons un Vižnicjas rajons; bijušās apgabala nozīmes pilsētas iekļautas rajonu sastāvā. Apgabalā ir 11 pilsētas: Čerņivci — 266 550 iedz. Storožineca — 14 197 iedz. Novodņistrovska — 10 920 iedz. Hotina — 9 422 iedz. Sokirjani — 9 192 iedz. Zastavna — 7 898 iedz. Novoselicja — 7 642 iedz. Kicmaņa — 6 340 iedz. Vaškivci — 5 430 iedz. Vižnicja — 4 068 iedz. Herca — 3 078 iedz. Čerņivci Herca Hotina Kicmaņa Novodņistrovska Novoselicja Sokirjani Storožineca Vaškivci Vižnicja Zastavna