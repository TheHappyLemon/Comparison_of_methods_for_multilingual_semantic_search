Vašingtons Ērvings (angļu: Washington Irving; dzimis 1783. gada 3. aprīlī, miris 1859. gada 28. novembrī) bija amerikāņu rakstnieks, vēsturnieks un diplomāts. Rakstījis īsos stāstus, esejas, biogrāfijas. Vislabāk pazīstams ar īsajiem stāstiem "Rips van Vinkls" (Rip Van Winkle, 1819) un "Miega ielejas leģendas" (The Legend of Sleepy Hollow, 1820). Abi stāsti iekļauti The Sketch Book of Geoffrey Crayon, Gent. grāmatā. Sarakstījis tādu vēsturisku personību kā Džordža Vašingtona, Olivera Goldsmita un Muhameda biogrāfijas. No 1842. līdz 1846. gadam bijis ASV vēstnieks Spānijā. Pirmās literārās publikācijas — 1802. gadā. Pēc pārcelšanās uz Angliju guvis starptautisku ievērību ar The Sketch Book of Geoffrey Crayon, Gent. izdošanu 1819.—1820. gadā. Veiksmīgi publicējies arī turpmākajā dzīvē. Astoņus mēnešus pirms savas nāves pabeidzis piecus sējumus lielo Džordža Vašingtona biogrāfiju. Bijis viens no pirmajiem amerikāņu autoriem, kas gūst atzinību Eiropā. Bryan, William Alfred. George Washington in American Literature 1775–1865. New York: Columbia University Press, 1952: 103. Vikikrātuvē par šo tēmu ir pieejami multivides faili. Skatīt: Vašingtons Ērvings. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski)