Pasaules sērija (angļu: World Series) ir Augstākās beisbola līgas (MLB) sezonas izšķirošā spēļu sērija, kurā tiek noskaidrots sezonas čempions. Pasaules sērija notiek kopš 1903. gada, taču divus gadus tā netika izspēlēta: 1904. gadā boikota dēļ un 1994. gadā spēlētāju streika dēļ. Sērijas uzvarētājs savā īpašumā iegūst Komisāra balvu. Sērija tiek aizvadīta līdz kādas komandas 4 uzvarām. Taču četras reizes Pasaules sērijas izspēles turnīrs tika izspēlēts līdz kādas komandas piecām uzvarām (1903, 1919, 1920 un 1921). Amerikas līgas konferences klubs Ņujorkas "Yankees" ir piedalījies 40 no 106 Pasaules sērijas izspēles turnīriem, 27 no tiem svinot uzvaru. "Yankees" izcīnītie 27 tituli ir labākais sasniegums līgas pastāvēšanas vēsturē. Pašreizējie Komisāra balvas īpašnieki ir Hjūstonas "Astros" beisbolisti, kas uzvarēja 2022. gada Pasaules sērijas izspēlē. «World Series by franchise». Baseball-Almanac.com. Arhivēts no oriģināla, laiks: 2011. gada 19. septembrī. Skatīts: 2010. gada 15. decembrī. «List of World Series at Baseball Reference». Baseball Reference.com. Vikikrātuvē par šo tēmu ir pieejami multivides faili. Skatīt: Pasaules sērija. Oficiālā mājaslapa Arhivēts 2010. gada 19. martā, Wayback Machine vietnē. (angliski) Encyclopædia Britannica ieraksts (angliski) Baseball Reference profils (angliski) Vēsture (angliski)