Kristofs Šūberts (vācu: Christoph Schubert; dzimis 1982. gada 5. februārī Minhenē, Vācijā) ir vācu hokejists, aizsargs, Vācijas hokeja izlases dalībnieks. Pašlaik (2019) Šūberts spēlē Vācijas 3. līgas komandā Hamburgas "Crocodiles". Profesionālā spēlētāja karjeru Šūuberts uzsāka 2000. gadā, kad debitēja DEL līgas klubā Minhenes "Barons". Kluba sastāvā aizsargs aizvadīja arī 2001.—02. sezonu, taču tad tika draftēts NHL un pārcēlās uz Ziemeļameriku. No 2002. līdz 2005. gadam Šūberts trīs sezonas aizvadīja AHL klubā Bingemtonas "Senators", taču 2005.—06. sezonā debitēja NHL, 56 spēles aizvadot Otavas "Senators" sastāvā. Otavā Šūberts spēlēja līdz pat 2008.—09. sezonas noslēgumam. 2009.—10. sezonu aizsargs aizvadīja Atlantas "Thrashers" sastāvā, taču tad atgriezās Eiropā. Savu karjeru Šūberts turpināja Zviedrijas Elitsērijas klubā Frölunda HC, taču jau sezonas vidū pārcēlās uz Vācijas hokeja līgas klubu Hamburgas "Freezers". "Freezers" rindās spēlēja līdz pat 2016. gadam, vairākas sezonas pildot arī komandas kapteiņa funkcijas. Vācijas izlases rindās spēlējis 2002. un 2006. gada olimpiskajās spēlēs, kā arī sešos Pasaules čempionātos. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)