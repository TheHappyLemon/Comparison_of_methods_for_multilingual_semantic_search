Erhards Milhs (Erhard Milch, 1892. gada 30. martā, Vilhelmshāfene - 1972. gada 25. janvārī, Vupertāle) - iespējams, ebreju izcelsmes Trešā reiha gaisa kara spēku (Luftwaffe) ģenerālfeldmaršals, Geringa vietnieks. Dzimis 1892. gada 30. martā Vilhelmshāfenē. 1. Pasaules kara laikā bijis kara lidotājs, dienēja arī Vecaucē, kur bija lidotāju skolas komandiera adjutants un Kurta Tuholska tiešais priekšnieks. Pēc kara pilots civilajā aviācijā. 1923. gadā strādāja aviokompānijā "Junkers", laikā no 1926. līdz 1933. gadam finanšu pārvaldes direktors aviokompānijā "Lufthanza". 1933. gadā iecelts par Aviācijas ministrijas valsts sekretāru un gaisa kara spēku bruņojuma departamenta vadītāju. 1938. gadā saņēmis armijas ģenerāļa (general oberst) dienesta pakāpi. 1939. gadā komandēja V gaisa kara floti Norvēģijas kampaņas laikā. 1940. gadā pēc Francijas kapitulācijas Milhs kļuva par vienu no trim Luftwaffe vadītājiem (līdzās Albertam Keselringam un Hugo Šperlem), ar dienesta pakāpi ģenerālfeldmaršals. Gaisa karā ar Lielbritāniju Milhs komandēja III gaisa kara floti. 1941.-1944. gados bija Luftzeugmeister - galvenais aviācijas inspektors. 1942. gadā tika iecelts kopā ar Špēru atbildēja par komunikāciju attīstību valstī. 1947. gadā tiesāts Starptautiskajā kara tribunālā. Milham piesprieda mūža ieslodzījumu. Atbrīvots 1954. gadā, miris 1972. gadā. Viennozīmīgi nav skaidrs, vai Milhs ir bijis ebrejs, vai nav. Angļu vikipēdijā rakstīts: Milch was born in Wilhelmshaven to a Jewish father and a Christian mother, savukārt "Энциклопедия Третьего рейха" u.c. minēts, ka pēc Geringa pavēles tikuši pārrakstīti Milha dokumenti: uzrakstīts, ka viņš bijis tēva ārlaulības bērns pirms tēvs aprecējies ar ebrejieti. Энциклопедия Третьего рейха. Москва, 1996. ISBN 5-320-00069-3 ISBN 5-87214-023-3 Nepareizs ISBN Vikikrātuvē par šo tēmu ir pieejami multivides faili. Skatīt: Erhards Milhs. Brockhaus Enzyklopädie raksts (vāciski)