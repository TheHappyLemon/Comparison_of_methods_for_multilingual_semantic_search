Šajā uzskaitījumā apkopotas visas Portugāles pilsētas. Pilsēta Portugālē (portugāļu valodā: cidade) ir goda apzīmējums apdzīvotajai vietai, kas atbilst vairākiem parametriem, piemēram, minimāls iedzīvotāju skaits, laba infrastruktūra (skolas, medicīnas aprūpe, kultūras un sporta iestādes), vai arī tai ir liela vēsturiska nozīme. 1980. gadā vairākām pilsētām tika piešķirts pilsētas statuss. 2013. gadā Portugālē bija 159 pilsētas. Portugālē pilsētai nav administratīvs iedalījums, tāpēc pilsēta ne vienmēr atbilst pašvaldībai, izņemot pilsētas ar pašvaldībām, piemēram, Lisabona, Portu, Funšala, Amadora, Entrokamentu un Sanžuana da Madeira. Līdz 1910. gadam apdzīvoto vietu par pilsētu pasludināja ar karaļa hartu, kas notika 25 reizes, tā veidojoties pašreizējām Portugāles pilsētām. Portugāles Pirmās Republikas laikā pilsētas statusu piešķīra Portugāles parlaments. Diktatoriskā režīma — Estado Novo — laikā pilsētas tiesības piešķīra ar valdības dekrētu. Pēc Neļķu revolūcijas pilsētas statusu atkal piešķir Parlaments. Astoņas apdzīvotās vietas par pilsētu jau tika uzskatītas Portugāles karalistes laikā (de facto: 1128. gadā). Tās ir Braga, Koimbra, Lamegu, Portu un Viseu, kā arī Evora, Lisabona un Silveša, kuras tika par pilsētām pasludinātas vēlāk. Gvarda ir pirmā pilsēta, kas ieguva pilsētas tiesības (1199. gadā), nesen izveidotajā Portugāles karalistē. Visapdzīvotākās Portugāles pilsētas ir Lisabona, Portu, Braga, Amadora, Vilanova de Gaja, Keluša, Funšala, Koimbra, Setubala, Agualva-Kaseima un Almāda. Šajās kartēs norādīta atrašanās vietas 50 lielākajām Portugāles pilsētām (ņemot vērā iedzīvotāju skaitu). Lisabona Vilanova de Gaja Portu Loriša Braga Matoziņoša Amadora Almāda Gondomara Seišala Gimarainša Odivelaša Koimbra Vilafranka de Šira Vilanova de Famalikauna Leirija Setubala Barsēlusa Vizēu Valongo Viana du Kasteļu Parediša Agualva-Kaseima Vila du Kondi Torišvedraša Barreiru Aveiru Keluša Santutirsu Loule Oliveira du Azemeiša Faru Povoa de Varzina Santarēna Figeira da Foša Felgeiraša Alkobasa Evora Pasuša de Ferreira Amarante Ešpozendi Kaštēlubranku Portimāuna Ovara Pombāla Marku de Kanaveziša Vilareala Pontadelgada Funšala Instituto Nacional de Estatística dados de 2011.