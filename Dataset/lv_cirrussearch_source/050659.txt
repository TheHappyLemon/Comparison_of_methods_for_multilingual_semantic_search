Starptautiskā Bobsleja un skeletona federācija (angļu: International Bobsleigh and Skeleton Federation — IBSF) ir starptautiska sporta organizācija, kas pārvalda bobsleju un skeletonu. Tās galvenā mītne atrodas Šveices pilsētā Lozannā. Federācija tika nodibināta 1923. gada 23. novembrī Parīzē, Francijā. To nodibināja Apvienotās Karalistes, Šveices un Francijas delegāti, klātesot Kanādas un ASV pārstāvjiem. Līdz 2015. gada jūnijam federācijas nosaukums bija Starptautiskā Bobsleja un tobogana federācija (franču: Fédération Internationale de Bobsleigh et de Tobogganing — FIBT). Kopš 2010. gada tās prezidents ir bijušais itāliešu bobslejists Ivo Ferriāni. IBSF organizē sacensības šādās disciplīnās: vīriešu bobsleja divnieki, bobsleja četrinieki, sieviešu bobsleja divnieki, vīriešu skeletons, sieviešu skeletons, monobobs, paraskeletons un parabobslejs. «IBSF History». ibsf.org (angļu). Arhivēts no oriģināla, laiks: 2019. gada 18. oktobrī. Skatīts: 2019. gada 19. oktobrī. «A new name at 92: FIBT now officially known as IBSF». ibsf.org (angļu). 2015. gada 2. jūnijā. Arhivēts no oriģināla, laiks: 2019. gada 19. oktobrī. Skatīts: 2019. gada 19. oktobrī. «Executive Committee». ibsf.org (angļu). Arhivēts no oriģināla, laiks: 2019. gada 18. oktobrī. Skatīts: 2019. gada 19. oktobrī. Oficiālā tīmekļa vietne (angliski) (vāciski) Oficiālais Youtube kanāls