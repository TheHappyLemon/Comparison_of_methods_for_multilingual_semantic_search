Lemberta glečers (angļu: Lambert Glacier) ir lielākais šļūdonis Antarktīdā un pasaulē. Tā garums ir ap 400 km, platums ap 100 km un ledus straumes dziļums līdz 2500 m. Sākas Polārajā plato ap 2000 m augstumā un novada uz okeānu ledu no 902 000 km² — ap 8% no kontinenta ledus vairoga. Noplūst okeānā uz Eimerija šelfa ledāju austrumos no Prinča Čārlza kalniem. Šļūdonis veidojas galvenajai ledus straumei uzņemot mazākus šļūdoņu, lielākā daļa no kuriem pietek no rietumiem. Ievērojamākie ir: Fišera glečers; Gīsena glečers; Kolinsa glečers; Melora glečers. Glečeru 1952. gadā pēc operācijas Highjump materiāliem apzināja amerikāņu ģeogrāfs Džons Rosko (John H. Roscoe) un nosauca to par Beikera trešo glečeru pēc aerofotografēšanu veikušās ekipāžas komandiera uzvārda. 1956. gadā Austrālijas Antarktisko nosaukumu komiteja piešķīra šļūdonim Austrālijas valsts kartogrāfijas dienesta vadītāja Brūsa Lemberta (Bruce P. Lambert) vārdu. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 411. lpp. «Late quaternary ice-surface fluctuations of the Lambert Glacier». Arhivēts no oriģināla, laiks: 2016. gada 5. martā. Skatīts: 2010. gada 28. jūlijā. Tulloch, Coral (2003). Antarctica: Heart of the World. Sydney: ABC Books. pp. 11. ISBN 0-7333-0912-7. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Lemberta glečers Vikikrātuvē par šo tēmu ir pieejami multivides faili. Skatīt: Lemberta glečers.