Jimmy Eat World ir alternatīvā roka grupa no ASV, Mesas pilsētas Arizonas štatā. Grupas nosaukums ir saistīts ar vienu no grupas dalībniekiem, taču ne Džimu Edkinsu, bet gan Tomu Lintonu. Viņa divi jaunākie brāļi - Džims un Eds - bērnībā bieži ķīvējās. Tādēļ Džimam, kurš parasti izrādījās pārāks, jo bija stiprāks un resnāks, par atriebību astoņgadīgais Eds uzzīmēja attēlu, kurā viņš savu brāli attēloja ēdam pasauli. Zīmējuma paraksts bija Jimmy Eat World, kas ir gramatiski nepareizs (tulk. - Džimijs ēst pasauli). Šo bildi un uzrakstu ieraudzījis, Toms Lintons piedāvāja saviem draugiem pēc tās nosaukt arī savu mūzikas grupu. Grupas pirmais albums "Jimmy Eat World" tika izdots 1994. gadā tikai 2000 eksemplāros, jo to finansēja paši grupas dalībnieki. 1995. gadā viņus atklāja kāds mūzikas producents, kā rezultātā tika parakstīts līgums ar Capitol Records ierakstu kompāniju. Ar šīs kompānijas atbalstu izdotais albums "Static Prevails" gan grupas vārdu neiznesa ārpus kontinenta, tomēr nodrošināja pietiekoši lielus panākumus kā arī koncertturnejas ASV. 1999. gadā albums "Clarity" tika izdots tikai ASV tirgum, tomēr Jimmy Eat World mūziķi par saviem līdzekļiem iepirka lielu daudzumu albumu un noorganizēja to nosūtīšanu uz Eiropu, kur tie tika salīdzinoši efektīvi arī pārdoti. 2001. gadā tika izdots albums "Bleed American", taču grupa bija spiesta to pārdēvēt par "Jimmy Eat World" pēc 11. septembra teroristu uzbrukumiem. Tā paša nosaukuma dziesma tika pārdēvēta par "Salt Sweat Sugar". 1994: Jimmy Eat World 1996: Static Prevails 1999: Clarity 2000: Singles 2001: Bleed American, vēlāk Jimmy Eat World 2004: Futures 2007: Chase This Light 1998: Jimmy Eat World 2001: Salt Sweat Sugar 2002: Good To Go 2004: Firestarter 2005: Stay On My Side Tonight 1999: Lucky Denver Mint 1999: Blister 2001: Bleed American 2001: The Middle 2001: Last Christmas / Firestarter 2004: Pain 2005: Work / Drugs Or Me 2007: Big Casino 2007: Always Be 2002: DVD EP 2005: Believe in What You Want