Kubaņas Tautas Republika (ukraiņu: Кубаньска народна республіка) bija īslaicīgi pastāvējusi valsts, ko pēc Krievijas Impērijas sabrukuma izveidoja bijušā Kubaņas apgabala un Kubaņas kazaku karaspēka teritorijā. 1917. gadā konflikts Kubaņas reģionā saasinājās ne tikai starp boļševikiem un baltās kustības pārstāvjiem. Bija arī trešais spēks — kubaņas kazaki, autonomijas atbalstītāji. Viens no prominentākajiem autonomistu pārstāvjiem bija Mikola Rjabovils. 1918. gada 28. janvārī Mikolas Rjabovila vadītā Kubaņas apgabala Rada pasludināja Kubaņu Tautas Republiku kā daļu no topošās Krievijas Federatīvās Republikas. Taču jau 1918. gada 16. februārī Kubaņa tika pasludināta par pilnīgi neatkarīgu valsti. Dažas dienas pēc Kubanas Republikas proklamēšanas (16. februārī) Radas deputātu sanāksmē pieņēma rezolūciju par Kubaņas pievienošanos Ukrainas Tautas Republikai uz federāliem noteikumiem. Apvienošanās nenotika Sarkanās armijas ofensīvas dēļ. 1919. gadā Mikolu Rjabovilu nogalināja Donas Republikā. 1920. gada 3. martā Sarkanā armija uzsāka Kubaņas—Novorosijskas operāciju. Brīvprātīgo korpuss, Donas un Kubaņas armijas sāka atkāpšanos. 17. martā Sarkanā armija ienāca Jekaterinodarā, Kubaņas armija tika iespiesta pie Gruzijas robežas un maijā sākumā kapitulēja, bet Kubaņas Tautas Republika tika likvidēta. Михайлович, Сивков Сергей (2013). "К вопросу о трансформации казачьей государственности на Кубани в 1917-1920 гг.". Научный вестник Южного института менеджмента (3): 101–105. ISSN 2305-3100. «Кубанская народная республика. Как Кубань в 1917 году чуть не стала независимой и не вошла в состав Украины». Юга.ру (krievu). Skatīts: 2023-01-19.