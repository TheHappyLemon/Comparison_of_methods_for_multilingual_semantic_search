Tomass Railijs Māršals (angļu: Thomas Riley Marshall; dzimis 1854. gada 14. martā, miris 1925. gada 1. jūnijā) bija amerikāņu jurists un politiķis, 28. ASV viceprezidents, pārstāvēja Demokrātisko partiju. Viņš ir labi pazīstams ar savu asprātību un humora izjūtu. Laikā no 1909. līdz 1913. gadam viņš bija Indiānas štata gubernators. Viņa popularitāte kā gubernatoram palīdzēja T. Māršalam uzvarēt 1912. gada prezidenta vēlēšanās kā viceprezidentam kopā ar Vudro Vilsonu, kurš kandidēja uz prezidenta amatu. ASV viceprezidenta amatā viņš aizvadīja astoņus gadus (divus termiņus). Pēc tam Indianapolisā atvēra savu jurista praksi, šajā laikā T. Māršals sarakstīja vairākas grāmatas. Viņš mira 1925. gada 1. jūnijā no sirdslēkmes. Vikikrātuvē par šo tēmu ir pieejami multivides faili. Skatīt: Tomass Māršals. Encyclopædia Britannica raksts (angliski) Biogrāfija (angliski)