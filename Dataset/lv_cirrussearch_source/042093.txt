Sultāne Aiše Hafsa (mirusi 1534. gadā) bija Sultāna Selima Bargā sieva un pirmā Osmaņu Impērijas Sultāne māte (Valide Sultan) — kā māte Suleimanam Lieliskajam. Laikā starp dēla kāpšanu tronī un savu nāvi, Hafsa bija viena no visietekmīgākajām personām Osmaņu Impērijā. Tradicionālais ir uzskats, ka Sultāne Hafsa bija Krimas tatāru hana Meñli I Giraja (1445–1515) meita, balstoties uz septiņpadsmitā gadsimta rietumu autoru stāstiem, bet tas tika apstrīdēts par labu kristiešu verdzenes izcelsmei, kuras pamatā ir Osmaņu dokumentālie pierādījumi. Vairāki vēsturnieki tomēr ievēro tradicionālo uzskatu. Rešats Kasaba Selima I un Hafsas laulību min kā "pēdējo laulību starp Osmaņu sultānu un kaimiņos esošās musulmaņu karaliskās ģimenes locekli". Esins Atīls tomēr norāda, ka, lai gan daži vēsturnieki apgalvo, ka viņa bija Giraja meita, citi minēja, ka Krimas princese vārdā "Aiše" bija vēl viena no Selima I sievām un ka "Hafsa" varētu verdzene. Iļja Zajcevs apgalvo, ka "Aiše (Meñli -Giraja I meita)" vispirms apprecējās ar Kefes gubernatoru Princi Mehmedu un vēlāk viņa apprecējās ar viņa brāli Selimu I; līdz ar to viņas laulība ar Osmaņu dinastiju bija viens no diviem atzīmētajiem laulības gadījumiem starp girajiem un osmaņiem (otrs bija Selima I meitas laulība ar Sādetu Giraju). Dzīvojusi Manisas pilsētā Turcijas rietumos kopā ar savu dēlu Suleimanu, kurš laika posmā no 1513. līdz 1520. gadam pārvaldīja apkārtējo reģionu (pilsēta darbojās kā viena no tradicionālajām osmaņu kroņprincu rezidencēm). Tur viņa uzsāka Mesir Festival — vietējo tradīciju, kas turpinās vēl mūsdienās. Hafsa lika uzbūvēt pilsētā kompleksu, kurā ietilpa mošeja,kas tagad pazīstama kā Sultāna mošeja, skola, koledža un nabadzīgo patversme. 1520. gadā, kad Suleimans kāpa tronī, Hafsa kļuva par pirmo Osmaņu impērijas sievieti, kurai bija tituls "sultāne", aizstājot titulu "hatuna". Tas atspoguļoja Osmaņu suverēnās varas koncepciju kā "ģimenes prerogatīvu". Līdz ar to tituls Māte Hatuna (valdošā Osmaņu sultāna mātes tituls pirms 16. gadsimta) pārvērtās par Sultāni Māti, padarot Hafsu par pirmo Sultāni māti Osmaņu impērijas vēsturē. Šis periods atzīmēja Sultānes mātes statusa un varas palielināšanos. Sava dēla valdīšanas laikā, viņa bija visietekmīgākā sieviete Osmāņu Impērijā. Hafsa nomira 1534. gada 19. martā. Viņa ir apglabāta mouzolejā, kas atrodas blakus Selima Bargā mošejai. Mauzolejs lielā mērā tika iznīcināts 1884. gada zemestrīcē, 1900. gados (desmitgadē) sāktie rekonstrukcijas darbi tika pārtraukti, un viņas kaps šodien ir daudz vienkāršāks nekā sākotnēji uzceltais.