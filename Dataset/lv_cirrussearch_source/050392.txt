Aizjūras departamenti (franču: départements d'outre-mer), kas vienlaikus ir arī Aizjūras reģioni (franču: régions d'outre-mer) ir Francijas teritoriālās kopienas, kas ir iekļautas Francijas Republikā tāpat kā metropoliskie departamenti un reģioni. Katrs no departamentiem veido viena departamenta reģionu, respektīvi, aizjūras reģionu, saskaņā ar 2003. gada konstitucionālajām izmaiņām. Pastāv pieci aizjūras departamenti/reģioni: Gvadelupa (971) Martinika (972) Franču Gviāna (973) Reinjona (974) Majota (976) Visi pieci aizjūras departamenti ir agrākās Francijas kolonijas, kas saglabājušas gandrīz nepārtrauktu piederību Francijai kopš to izveides 17. gadsimta vidū. Aizjūras departamentu statuss tām tika piešķirts 1946. gada 19. martā.