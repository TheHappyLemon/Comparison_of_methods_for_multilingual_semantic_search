Hadžars (arābu: جِبَال ٱلْحَجَر) ir 700 kilometrus gara un 100 kilometrus plata kalnu grēda Arābijas pussalas dienvidaustrumos Omānas ziemeļos un AAE austrumos. Starp Hadžaru un Omānas līci apmēram 100 kilometru platumā atrodas Omānas auglīgākais reģions. Kalni apmērām pa vidu iedalās Rietumhadžarā un Austrumhadžarā. Tos atdala Sumaīlas vādi (ieleja). Caur to izbūvēts galvenais ceļš, kas savieno Omānas līča līdzenumu ar valsts tuksnešaino iekšieni. Centrālajā daļā atrodas 3018 metrus augstais Šamss, kas ir Omānas augstākais kalns. Kalni ir diezgan mazapdzīvoti, bieži tie ir stāvi kanjoni, gandrīz bez veģetācijas. Veģerācija sastopama ielejās (vādi), pa kurām sezonāli plūst upes. Hadžarā mīt apdraudētie Arābijas tāri (Arabitragus jayakari), manīts kritiski apdraudētais Arābijas leopards (Panthera pardus nimr). Šābas vādi Arābijas tārs Vikikrātuvē par šo tēmu ir pieejami multivides faili. Skatīt: Hadžars. Encyclopædia Britannica raksts (angliski) Krievijas Lielās enciklopēdijas raksts (krieviski)