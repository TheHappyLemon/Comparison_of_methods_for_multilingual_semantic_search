Andrejs Rastorgujevs (dzimis 1988. gada 27. maijā Alūksnē) ir latviešu biatlonists. 2024. gada Pasaules čempionāta sudraba medaļas ieguvējs, divkārtējs Eiropas čempions, triju olimpisko spēļu dalībnieks. Karjeras sākumā bijis viens no ātrākajiem slēpotājiem starp pasaules labākajiem biatlonistiem, savukārt pēdējos gados izceļas ar precīzu šaušanu, kas kopā ar labu ātrumu distancē ļāvis nostiprināties pasaules biatlona elitē. Sācis nodarboties ar sportu 4 gadu vecumā, savukārt biatlonā trenējas kopš 10 gadu vecuma. Iepriekš Andrejs ir trenējies arī džudo un sporta dejās. Mācījies Alūksnes vidusskolā, vēlāk LSPA. 2012. gadā apprecējies. 2015. gadā Andreja un Jolantas Rastorgujevas ģimenē piedzima meita. Pirmais treneris — Sergejs Sverčkovs, pašlaik trenējas pie Intara Berkuļa. Pasaules kausā biatlonā debitējis 2009.—2010. sezonā, jau kopš pirmajiem posmiem parasti apsteidzot vairākus pieredzējušākos komandas biedrus (pašā pirmajā distancē, 10 km sprintā, Estešundā finišēja augstajā 47. vietā, tomēr tika diskvalificēts par nepareizu iebraukšanu finiša koridorā). Taču vairākos posmos Andrejs nestartēja. Savās pirmajās ziemas olimpiskajās spēlēs 2010. gadā Vankūverā viņš izcīnīja 50. vietu sprintā, 58. vietu iedzīšanā un kopā ar Latvijas izlasi — pēdējo 19. vietu stafetē. Tās bija viņa pirmās Olimpiskās spēles. 2011. gada Eiropas čempionātā viņš ieņēma 4. vietu 20 km individuālajā distancē. 2012.—2013. gada sezonas trešajā posmā Pokļukā A. Rastorgujevs izcīnīja 10. vietu iedzīšanā, kas tobrīd bija viņa augstākais sasniegums Pasaules kausa posmos. Tādu pašu sasniegumu atkārtoja 2013. gada februārī Pasaules kausa posmā Holmenkollenā sprinta distancē, sprintam sekojošajā iedzīšanas distancē finišējot 13. vietā, A. Rastorgujevs pirmo reizi karjerā kvalificējās masu startam Pasaules kausa posmā. Sezonas noslēdzošajā posmā Sočos 20 km individuālajā distancē izcīnīja 4. vietu, kas ir sportista augstākais sasniegums Pasaules kausa posmos. 2013.—2014. gada sezonas ceturtajā Pasaules kausa izcīņas posmā Oberhofā pēc ieņemtās 28. vietas sprintā A. Rastorgujevs izcīnīja 4. vietu iedzīšanā, atkārtojot savu karjeras labāko sasniegumu. 2014. gada Eiropas čempionātā A. Rastorgujevs izcīnīja zelta medaļu 20 km distancē, vēlāk izcīnīja arī bronzu sprintā. 2014. gada ziemas olimpiskajās spēlēs Sočos A. Rastorgujevs bija tuvu labākajiem jau pirmajā distancē — 10 km sprintā, kur ieņēma 17. vietu ar vienu kļūdu šaušanā. Vēl labāk viņam veicās otrajā distancē — 12,5 km iedzīšanā, kur ar vienu kļūdu četrās šautuvēs A. Rastorgujevam izdevās ievērojami uzlabot pēc sprinta iegūto pozīciju un pacelties uz 9. vietu. 20 km klasikā viņš ar trim kļūdām šaušanā ieņēma 33. vietu, savukārt masu startā ar trim kļūdām šaušanā izcīnīja 14. vietu. Pirmajā Pasaules kausa posmā pēc Olimpiskajām spēlēm izcīnīja 9. vietu sprintā, kas tobrīd bija sportista karjeras rekords sprintā. Sezonas priekšpēdējā posmā Kontiolahti izcīnīja 6. vietu iedzīšanā pēc 41. vietas sprintā, savukārt pēdējā posmā Holmenkollenā viņš ieņēma 5. vietu sprinta distancē, kas ir augstākais rezultāts, kādu viņš ieguvis šajā programmas veidā. Holmenkollenas posma masu startā (sezonas pēdējā Pasaules kausa sacīkstē) viņš izcīnīja 7. vietu, daļu distances bija arī līderis, taču uzvarošo pozīciju zaudēja pēdējā šautuvē. Sezonas kopvērtējumā A. Rastorgujevs ierindojās 16. vietā (masu starta kopvērtējumā pat 7. vietā), kļūstot par trešo Latvijas biatlonistu, kas sezonas kopvērtējumā ir ierindojies pirmajā divdesmitniekā pēc Ilmāra Briča un Oļega Maļuhina. 2014.—2015. gada sezonā Andreja Rastorgujeva augstākais sasniegums bija pēdējā posmā Hantimansijskā, Krievijā, izcīnītā 4. vieta sprintā, kad no 3. vietas viņu šķīra 0,3 sekundes. Vēl ieņēmis 5. vietu sprintā Rūpoldingā, 6. vietu Oberhofā notikušajā sprintā un masu startā. Pasaules čempionātā viņš startēja neveiksmīgi, augstāko vietu ieņemot iedzīšanā (25.). 2017. gada martā, 2016.—2017. gada pasaules kausa sezonas pēdējā posmā Holmenkollenē, A. Rastorgujevs izcīnīja otro vietu 15 km distancē ar masu startu, kas bija pirmā reize sportista karjerā, kad viņam izdevās sasniegt godalgotu vietu kādā no pasaules kausa posmiem. Otro reizi pirmajā trijniekā pasaules kausa posmā iekļuva 2018. gada martā Kontiolahti, kad bija otrais 10 km sprintā. 2019. gada Pasaules čempionātā A. Rastorgujevs pēc 14. vietas sprintā spēja pacelties uz 6. vietu iedzīšanas distancē, kas ir augstākais sasniegums sportista karjerā Pasaules čempionātos un viens no augstākajiem Latvijas biatlona vēsturē. 2021. gada Eiropas čempionātā uzvarēja 20 km individuālajā distancē. 2021. gada martā A. Rastorgujevs saņēma pagaidu diskvalifikāciju, jo bija pārkāpis dopinga kontroļu noteikumus: 12 mēnešu laikā viņš trīs reizes nebija sasniedzams dopinga pārbaudēm. Neņemot vērā iebildumus par tehnisku neprecizitāti adreses reģistrēšanā pēdējā pārkāpumā, septembrī Sporta Arbitrāžas tiesa lēma piespriest A. Rastorgujevam 18 mēnešu diskvalifikāciju, anulējot rezultātus, kas sasniegti kopš 2020. gada 1. jūlija. Pēc diskvalifikācijas sacensību apritē A. Rastorgujevs atgriezās 2022. gada decembrī un jau pirmajā sacīkstē Hohfilcenē izcīnīja 5. vietu sprintā. Janvārī vēlreiz spēja iekļūt pirmajā desmitniekā, ieņemot 7. vietu klasiskā biatlona distancē Pasaules kausa posmā Rūpoldingā. 2023. gada Eiropas čempionātā Lencerheidē divreiz ieguva 4. vietu: sprintā un iedzīšanā. 2023. gada Pasaules čempionātā Oberhofā trīs reizes iekļuva labāko desmitniekā, ieņemot 7. vietu sprintā, 9. vietu iedzīšanā un finišējot 5. vietā distancē ar kopēju startu. Tā paša gada 5. martā Pasaules kausa posmā Nove Mesto kopā ar Baibu Bendiku izcīnīja trešo vietu 1+1 jauktajā stafetē. Tas Latvijai bija pirmais goda pjedestāls jebkurā no stafešu veidiem Pasaules kausa posmos. 2024. gada Pasaules čempionātā Nove Mesto 20 km individuālajā distancē sasniedza savu karjeras tobrīd labāko rezultātu pasaules čempionātos — 4. vietu. Sacensību pēdējā dienā izcīnīja sudraba medaļu distancē ar kopēju startu, tas ir lielākais sasniegums Latvijas biatlona vēsturē. Dainis Caune. Latvija Vankūverā. Latvijas Olimpiskā komiteja, 2010. 33. lpp. ISBN 978-9984-4903-3-5. Dainis Caune. «Rastorgujeva biatlona solfedžo». Sporto.lv. Arhivēts no oriģināla, laiks: 2016. gada 15. aprīlī. Skatīts: 2015. gada 7. martā. Arhivēts 2016. gada 15. aprīlī, Wayback Machine vietnē. Sportisti Kerčs, Vasiļevskis un Rastorgujevs iegūst augstāko izglītību. Apsveicam! «Rastorgujevs pirms pasaules čempionāta sagaidījis ģimenes pieaugumu». Diena.lv. Skatīts: 2015. gada 7. martā. Dāvis Dedumets. «Bricis 34., Rastorgujevam laba debija, ja nediskvalifcētu (labots)». Par Sportu. Arhivēts no oriģināla, laiks: 2012. gada 27. februārī. Skatīts: 2014. gada 15. martā. Edmunds Novickis. «Ekstrēmā sniegputenī Bricim 14. vieta, zelts - Francijai un Žejam». sportacentrs.com, 2010. gada 14. februāris. Skatīts: 2010. gada 8. decembris. Edmunds Novickis. «Ferijam zelts, Bricim 32. vieta». sportacentrs.com, 2010. gada 16. februāris. Skatīts: 2010. gada 8. decembris. Edmunds Novickis. «Stafetes čempione - Norvēģija, Latvija atkal pēdējā». sportacentrs.com, 2010. gada 26. februāris. Skatīts: 2010. gada 8. decembris. Andrejs Siliņš. «Rastorgujevs Eiropas čempionātā uzreiz aiz goda pjedestāla». Sportacentrs.com. Skatīts: 2012. gada 13. janvārī. «Rastorgujevam karjeras labākais sasniegums - 10. vieta». Sportacentrs.com. 2012. gada 15. decembrī. Skatīts: 2012. gada 15. decembrī. «Rastorgujevs ieņem 13. vietu un pirmo reizi kvalificējas masu startam». Sportacentrs.com. Skatīts: 2013. gada 3. martā. «Rastorgujevam Sočos karjeras rekords - 4. vieta klasikā». Sportacentrs.com. Skatīts: 2013. gada 8. martā. «Rastorgujevs fenomenāls - uzlidojums no 28. uz 4. vietu». Sportacentrs.com. 2014. gada 4. janvārī. Skatīts: 2014. gada 5. janvārī. «Rastorgujevs kļūst par Eiropas čempionu 20 km distancē». Sportacentrs.com. 2014. gada 30. janvārī. Skatīts: 2014. gada 30. janvārī. «Rastorgujevs Eiropas čempionātā zeltam pievieno bronzu sprintā». Sportacentrs.com. 2014. gada 1. februārī. Skatīts: 2014. gada 1. februārī. «Rastorgujevs šauj perfekti un paliek 0,3 sekundes aiz pjedestāla». Sportacentrs. 2015. gada 19. martā. Skatīts: 2015. gada 19. martā. «Rastorgujevs otro reizi karjerā triumfē Eiropas čempionāta klasikā». Sportacentrs.com (latviešu). 2021-01-27. Skatīts: 2021-01-28. sportazinas.com. «Latvijas vadošais biatlonists Rastorgujevs saņēmis pagaidu diskvalifikāciju». «Biatlonistu Rastorgujevu par dopinga pārkāpumu atstādina uz 18 mēnešiem». www.lsm.lv (latviešu). Skatīts: 2021-09-20. «Biatlonists Rastorgujevs atgriežas ar nekļūdīgu šaušanu un 5.vietu Pasaules kausa sprintā». www.lsm.lv (latviešu). Skatīts: 2023-01-12. «Rastorgujevs ar labu šaušanu sasniedz 7.vietu Pasaules kausa posma distancē». lsm.lv. 2023. gada 11. janvāris. Skatīts: 2023. gada 7. martā. «Rastorgujevs iedzīšanā finišē 20 sekundes aiz EČ goda pjedestāla». sportacentrs.com. 2023. gada 28. janvāris. Skatīts: 2023. gada 7. martā. «Latvijas biatlonā vēsturiski panākumi – Rastorgujevs un Bendika izcīna bronzu jauktajā pāru stafetē Pasaules kausa posmā». lsm.lv. 2023. gada 5. maijs. Skatīts: 2023. gada 7. martā. «Rastorgujevam karjeras labākais rezultāts pasaules čempionātā». sportacentrs.com. 2024. gada 14. februāris. Skatīts: 2024. gada 14. februārī. «Rastorgujevs pārraksta Latvijas biatlona vēsturi, izcīnot sudraba medaļu pasaules čempionātā». lsm.lv. 2024. gada 18. februāris. Skatīts: 2024. gada 18. februārī. Vikikrātuvē par šo tēmu ir pieejami multivides faili. Skatīt: Andrejs Rastorgujevs. Olympedia profils (angliski) LOK profils The Sport.org profils (angliski) Latvijas vieglatlēta(-es) profils IBU profils (angliski) biathlon.com.ua profils (ukrainiski) LOV profils