Stojna Vangelovska (maķedoniešu: Стојна Вангеловска; dzimusi 1964. gada 5. februārī) ir bijusī Dienvidslāvijas, pēc tam Maķedonijas basketboliste, 1988. gada vasaras olimpisko spēļu sudraba medaļas ieguvēja. Pirmoreiz Dienvidslāvijas olimpiskās komandas sastāvā Stojna Vangelovska iekļuva 1984. gadā. Olimpiskajās spēlēs Stojna kļuva par savas valsts visjaunāko basketbolisti. Losandželosā piecās spēlēs Dienvidslāvijas basketbolistēm izdevās izcīnīt tikai vienu uzvaru, ieņemot pēdējo vietu priekšsacīkšu turnīrā, kas notika pēc apļa sistēmas. Pēc priekšsacīkstēm par medaļām cīnījās tikai četras labākās komandas, līdz ar to tajās iegūtā sestā vieta palika galīgā vieta Dienvidslāvijas sieviešu komandai. Pēc olimpiskajām spēlēm, kas nenesa panākumus, Vangelovska turpināja spēlēt savā valstī, kā rezultātā līdz nākamajām olimpiskajām spēlēm Seulā viņa izvirzījās par valstsvienības kapteini. 1988. gada vasaras olimpisko spēļu sieviešu basketbola turnīrs notika divās kārtās, pirmajā kārtā visas astoņās komandas tika sadalītas divās grupās, no kurām pirmās divas vietas devās iekļuva pusfinālā, bet pēdējās divas piedalījās kvalifikācijā par 5. līdz 8. vietu. Dienvidslāvijas basketbolistes pieveica Čehoslovākiju un Ķīnu, zaudēja ASV komandai un ieguva savā grupā otro vietu. Pusfinālā uzveicot Austrālijas valstsvienību ar viena punkta starpību, Dienvidslāvija sasniedza finālu, kur atkal zaudēja amerikāņu basketbolistēm. Stojna Vangelovska ar savu komandu kļuva par spēļu sudraba medaļnieci. Pēc tam Stojna vairākas reizes tika atzīta par labāko spēlētāju pasaules un Eiropas čempionātos un, pēc savas sporta karjeras beigšanas, kļuva par Maķedonijas Olimpiskās komitejas viceprezidenti, Direktoru padomes locekli, kā arī Maķedonijas Olimpiskās komitejas Milžu (Slavenību) kluba (maķedoniešu: Клуб на великаните на Македонскиот Олимписки Комитет) locekli . «Bio Stojna Vangelovska» (maķedoniešu). mok.org.mk. Arhivēts no oriģināla, laiks: 2019-04-25. Skatīts: 2020-03-25. «Yugoslavia Basketball at the 1984 Los Angeles Summer Games» (angļu). Olympics at Sports-Reference.com. Arhivēts no oriģināla, laiks: 2018-07-15. Skatīts: 2020-03-25. «Basketball at the 1984 Los Angeles Summer Games: Women's Basketball Round-Robin» (angļu). Olympics at Sports-Reference.com. Arhivēts no oriģināla, laiks: 2019-04-25. Skatīts: 2020-03-25. «Basketball at the 1988 Seoul Summer Games: Women's Basketball Group A» (angļu). Olympics at Sports-Reference.com. Arhivēts no oriģināla, laiks: 2019-03-28. Skatīts: 2020-03-25. «Basketball at the 1988 Seoul Summer Games: Women's Basketball Semi-Finals» (angļu). Olympics at Sports-Reference.com. Arhivēts no oriģināla, laiks: 2019-03-28. Skatīts: 2020-03-25. «Basketball at the 1988 Seoul Summer Games: Women's Basketball Final Round» (angļu). Olympics at Sports-Reference.com. Arhivēts no oriģināla, laiks: 2019-03-28. Skatīts: 2020-03-25. Olympedia profils (angliski) Basketball Reference spēlētāja(-s) profils (angliski) FIBA ARCHIVE profils (angliski)