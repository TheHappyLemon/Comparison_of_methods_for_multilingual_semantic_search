Ryanair lidojums 4978 bija starptautisks pasažieru lidojums 2021. gada 23. maijā no Atēnu starptautiskās lidostas uz Viļņas starptautisko lidostu. Lidmašīnai tuvojoties Lietuvas gaisa telpai, tika ziņots, ka tajā atrodoties spridzeklis, tāpēc lidmašīnu pārtvēra baltkrievu reaktīvais iznīcinātājs MiG-29, kurš to novirzīja uz Minskas Nacionālo lidostu. Lidmašīnai nosēžoties Minskas Nacionālajā lidostā, vienu no tās pasažieriem — baltkrievu opozicionāru un žurnālistu Ramanu Prataseviču — apcietināja Baltkrievijas kriminālpolicija. Ar gandrīz deviņarpus stundu ilgu nokavēšanos plkst. 21.27 lidmašīna beidzot sasniedza savu sākotnējo galamērķi — Viļņas starptautisko lidostu. Simone Brunner. «Niemand soll sich sicher fühlen» (vācu). Die Zeit, 2021-05-24. Arhivēts no oriģināla, laiks: 2021-05-24. Skatīts: 2021-05-24. «'Ryanair' reiss, kas tika novirzīts uz Minsku, vakarā ir piezemējies Lietuvā». Delfi. 2021. gada 23. maijs. Skatīts: 2021. gada 23. maijā.