Akonītskābe (cis-1,2,3-propēntrikarbonskābe, HOOC−CH=C(COOH)−CH2−СООН) ir vienkāršākā nepiesātinātā trīsvērtīgā karbonskābe. Akonītskābe kristalizējas no ūdens kā bezkrāsaini adatveida vai plāksnīšveida kristāli. Akonītskābes sāļus un esterus sauc par akonitātiem. Akonītskābe atklāta gundegu dzimtas kurpīšu ģints augos, no tā cēlies akonītskābes nosaukums (latīņu: aconitum — kurpīte). Akonītskābes jons (akonitāts) ir bioķīmiskā trikarbonskābju cikla sastāvdaļa. Var iegūt, uzmanīgi karsējot citronskābi.