Šis raksts ir par dzelzceļa staciju. Par citām jēdziena Baloži nozīmēm skatīt nozīmju atdalīšanas lapu. Baloži ir dzelzceļa pieturas punkts līnijā Rīga—Jelgava, kas atrodas Olaines novada Olaines pagastā blakus Stūnīšu ciemam. Baložu pietura atrodas ap 4 km attālumā no Baložu pilsētas. Pieturā pietur elektrovilcieni maršrutā Rīga—Jelgava. Baloži ir A biļešu zonas gala stacija. Pieturas punktā biļešu kase ir slēgta. Sākumā pietura saukta par Rolbušas platformu. Pirmā pasaules kara laikā no tās izbūvēts sazarots šaursliežu dzelzceļš Daugavas virzienā, kurš drīz nojaukts. Vēlāk stacija saukta arī par Dzeņiem. Padomju laikā šeit bija stacija ar blakus ceļiem un strupceļu kravu operācijām. 20. gadsimta 50. gados no stacijas bijis šaursliežu dzelzceļš uz Baložu kūdras fabriku (nojaukts 70. gados). Šī kūdras dzelzceļa tālāks posms aiz fabrikas Medema purva virzienā saglabājies kā Baložu kūdras muzejdzelzceļš. Tagadējā silikātķieģeļu stacijas ēka būvēta 1961. gadā (mūsdienās izmantota kā dzīvojamā ēka). 2003. gadā stacija pārbūvēta par pieturas punktu un tās sliežu ceļi nojaukti. Saglabājies perons pie bijušā pirmā ceļa, kā arī stacijas ūdenstornis ar dēļu apšuvumu un stacijas ieejas luksofors no Torņakalna puses. Baložu stacijas ēka 2013. gadā Sliežu ceļi Rīgas virzienā Sliežu ceļi Jelgavas virzienā Baložu pieturas uzgaidāmā nojume Baložu pieturas uzgaidāmā nojume Baložu stacijas ēka un pasažieru nojume Skats Rīgas virzienā Skats Jelgavas virzienā Baložu stacijas bijušā pirmā ceļa atrašanās vieta Saimniecības ēka un ūdenstornis Baložu stacijas ēka Baložu stacijas fotogrāfijas (krieviski) Baložu stacijas ēka 1924. gadā T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 44. lpp. ISBN 978-9984-38-698-0 «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31.