"Filomena" (angļu: Philomena) ir 2013. gada Francijas, Apvienotās Karalistes un ASV komēdijdrāmas filma, kuras režisors ir Stīvens Frīrss. Filmā galvenās lomas atveido Džūdija Denča un Stīvs Kūgens. Filma balstīta uz patiesu stāstu par Filomenas Lī 50 gadus ilgo dēla meklēšanu un žurnālista Mārtina Siksmita palīdzību viņai. Filmas "Filomena" pirmizrāde notika 2013. gada 31. augustā Venēcijas kinofestivālā, kur tā saņēma balvu par labāko scenāriju. Filma guva lielu skatītāju un kritiķu atzinību un nominācijas Amerikas Kinoakadēmijas balvai kategorijās "Labākā filma", "Labākā aktrise galvenajā lomā" (Denča), "Labākais adaptētais scenārijs" un "Labākā oriģinālmūzika". Filmu nominēja arī četrām BAFTA kino balvām un trīs Zelta globusa balvām. Tīmekļa vietnē Rotten Tomatoes filmai ir 90% vērtējums. «Philomena». Box Office Mojo. Skatīts: 2023. gada 21. jūlijā. «Venice film festival 2013: the full line-up». The Guardian (en-GB). 2013-07-25. ISSN 0261-3077. Skatīts: 2023-07-21. «Philomena - Rotten Tomatoes». www.rottentomatoes.com (angļu). 2013-11-22. Skatīts: 2023-07-21. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)