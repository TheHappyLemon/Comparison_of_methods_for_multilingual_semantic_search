SolidWorks ir 3D mehāniskā CAD (angļu: Computer-aided design) programma, kas strādā uz Microsoft Windows operētājsistēmas. To izveidoja programmēšanas uzņēmums Dassault Systèmes. Pašlaik SolidWorks izmanto vairāk nekā 1,87 miljoni inženieru un dizaineru vairāk nekā 165 000 uzņēmumos visā pasaulē. SolidWorks Corporation dibināja 1993. gada decembrī. Viņu pirmais produkts, SolidWorks 95, tika izlaists 1995. gadā. SolidWorks programmā tiek modelēti cieti ķermeņi, izmantojot parametriskas pazīmes detaļu un montāžas radīšanai. Parametri attiecas uz robežnosacījumiem, kurus nosaka detaļas vai montāžas forma un ģeometriskās sakarības. Robežnosacījumi var būt algebriski (piemēram, līnijas garums vai riņķa diametrs) vai ģeometriski (piemēram, pieskare, paralēls, koncentrisks, horizontāls, vertikāls). Algebriskie robežnosacījumi var tikt saistīti savā starpā. Dizaina nolūks apraksta, kā detaļai vajadzētu reaģēt uz izmaiņām. Piemēram, jūs vēlaties, lai urbums visu laiku sākas no cilindra augšējās virsmas un ir cilindra centrā, neatkarīgi no tā augstuma vai citiem izmēriem. SolidWorks atļauj norādīt, ka urbums ir cilindra augšējās virsmas pazīme un ka urbuma centrs sakrīt ar cilindra centru, tādējādi, mainot cilindra ģeometriskos izmērus, urbums vienmēr paliks jums vēlamajā vietā. Detaļa tiek veidota no dažādām pazīmēm. Uz formu balstītās pazīmes parasti sākas ar 2D vai 3D skici. Tālāk skice tiek ekstrūdēta vai izgriezta, lai pievienotu vai aizvāktu materiālu no detaļas. Vēl ir arī uz operācijām balstītās pazīmes, kas netiek balstītas uz skicēm. Tas iekļauj tādas pazīmes kā stūru noapaļošana (fillet), fāzītes izveidošana (chamfer), iekšējā materiāla izņemšana (shells) un citas, pievienojot tās kādai noteiktai detaļas virsmai. Modeļa veidošana SolidWorks vidē parasti sākas ar 2D vai 3D skici Part režīmā. Skice sastāv no dažādām ģeometriskām formām, piemēram, punktiem, līnijām, lokiem, liektām līnijām. Skicei tiek pievienoti lielumi, lai definētu tās izmēru un atrašanos. Skices elementu attiecības vienam pret otru tiek izmantotas, lai definētu tādas īpašības kā pieskare, paralēls, perpendikulārs, koncentrisks un citas. Skices izmēri var tikt kontrolēti neatkarīgi vai arī attiecībā pret kādu citu izmēru, piemēram, var uzlikt nosacījumu, kad, cilindra augstumam mainoties 2 reizes, tā diametrs arī palielinās 2 reizes. Montāžas vidē skices attiecībām analogs termins ir salāgojumu attiecības (Mates). Salāgojumi definē attiecības tādas kā paralēls vai koncentrisks starp dažādām detaļām. SolidWorks atļauj arī attīstītāku salāgojumu pievienošanu, piemēram, motors (gear), kustības sekošana pa izcilni (cam followers), skrūvējamas virsmas (screw) un citi. SolidWorks programmā var veidot arī rasējumus, kuri tiek radīti no uzmodelētajām detaļām vai montāžas. Rasējuma skati tiek automātiski izveidoti no modeļa, un piezīmes, izmēri un pielaides var tik viegli pievienoti rasējumam. Rasēšanas režīms iekļauj dažādus papīra izmērus un standartus (ANSI, ISO, GOST un citus). Parasti, veidojot montāžu, tiek izmantota „no apakšas uz augšu” (bottom-up) modelēšanas tehnika. Tajā vispirms visas detaļas ir izveidotas režīmā Part un saglabātas failu veidā, tad visas detaļas apvieno montāžas vidē Assembly. Tomēr, ja ir vajadzība veidot nākamo detaļu, balstoties un iepriekšējo konstrukciju, tad ir iespējams veikt montāžas projektēšanu „no augšas uz apakšu” (top-down). Top Down metodes princips ir detaļu veidošana no montāžas Assembly vides un tad katru detaļu saglabā atsevišķā failā. Nepieciešamās darbības: Assembly > Insert Components > New Part > Edit Part. Kad detaļa ir pabeigta, tad atslēdz Edit Component. Veidojot atsperes animāciju, ir svarīgi, lai atspere mainītu savu garumu un formu, tas ir, atsperi saspiežot, tā paliktu platāka un izstiepjot — šaurāka. SolidWorks Standard SolidWorks Professional SolidWorks Premium, kurā ir iekļauti arī tādi analīzes rīki kā SolidWorks Routing, SolidWorks Simulation un SolidWorks Motion. SolidWorks Education Edition ir izveidots tieši inženierijas studentu vajadzībām. SolidWorks Simulation parāda, kā modelis uzvedīsies reālos darbības apstākļos. SolidWorks Motion nodrošina kustību simulāciju, lai pārbaudītu, vai modelis funkcionē atbilstoši prasībām. SolidWorks Flow Simulation parāda iekšēju un ārēju plūsmas simulāciju, kā arī temperatūras sadalījuma analīzi. SolidWorks Simulation Premium SolidWorks Sustainability parāda apkārtējās vides ietekmi uz modeli, kamēr tas tiek veidots. SolidWorks Fact Sheet, July 30, 2012 «SW 2012 help». Arhivēts no oriģināla, laiks: 2013. gada 9. aprīlī. Skatīts: 2012. gada 16. decembrī. Atsperes animēšanas paraugs Video YouTube Oficiālā tīmekļa vietne