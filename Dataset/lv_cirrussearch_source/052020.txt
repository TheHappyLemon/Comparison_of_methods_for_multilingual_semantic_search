Šis raksts ir par fiziķi. Par citām jēdziena Čemberlens nozīmēm skatīt nozīmju atdalīšanas lapu. Ouens Čemberlens (Owen Chamberlain, 1920. gada 10. jūnijs — 2006. gada 28. februāris) bija ASV fiziķis. Kopā ar savu kolēģi Emīlio Segrē 1959. gadā ieguva Nobela prēmiju fizikā par antiprotona atklāšanu. Dzimis Sanfrancisko, vidusskolu apmeklējis Filadelfijā. Studējis fiziku Dartmutas koledžā un Kalifornijas Universitātē, Bērkli. 1942. gadā iesaistījās Manhetenas projektā gan Bērklijā, gan Losalamosas Nacionālajā laboratorijā. Pēc kara studēja doktorantūrā Čikāgas Universitātē pie Enriko Fermi. 1948. gadā atgriezās Bērklijā, kur pētot protonu izkliedi, guva apstiprinājumu antiprotona eksistencei. Bija politiski aktīvs, protestēja pret Vjetnamas karu, pret Andreja Saharova arestu, par kodolbruņošanās iesaldēšanu. 1985. gadā saslima ar Pārkinsona slimību. Miris Bērklijā 85 gadu vecumā. «The Nobel Prize in Physics 1959». Nobel Foundation. Vikikrātuvē par šo tēmu ir pieejami multivides faili. Skatīt: Ouens Čemberlens. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Ouena Čemberlena biogrāfija Nobela prēmijas mājaslapā (angliski)