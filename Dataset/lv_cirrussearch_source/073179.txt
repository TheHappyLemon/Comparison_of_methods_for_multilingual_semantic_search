Šis raksts ir par sengrieķu mitoloģiju. Par citām jēdziena Jo nozīmēm skatīt nozīmju atdalīšanas lapu. Jo (grieķu: Ίώ) sengrieķu mitoloģijā ir nimfa, Argosas upes dieva Īnaha (pēc citiem avotiem - Argolīdas valdnieka) meita, kas bijusi tik skaista, ka viņā iemīlējies pats Zevs. Zeva greizsirdīgā sieva Hēra pārvērtusi Jo par govi un likusi viņu apsargāt simtacim Argusam. Zevs nosūtījis Hermeju atbrīvot Jo. Hermejs iemidzinājis Argusu, stāstot tam pasakas, un nocirtis viņam galvu. Tomēr atriebīgā Hēra nav likusi mierā atbrīvoto Jo un uzsūtījusi tai niknu sirseni, kas dzenājis govs izskatā esošo nimfu, līdz viņa nonākusi Ēģiptē, kur lūgusi Zevu, lai viņš pārvērstu Jo atpakaļ par sievieti. Zevs uzklausījis lūgšanas un atdevis viņas izskatu. Vēlāk Jo piedzimis dēls Epafs, kas kļuvis par Ēģiptes valdnieku. J. Parandovskis. Mitoloģija. Rīga, "Zinātne", 1976, 170.-171. lpp. Vikikrātuvē par šo tēmu ir pieejami multivides faili. Skatīt: Jo. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Hederiha mitoloģijas enciklopēdijas raksts (vāciski) Enciklopēdijas Krugosvet raksts (krieviski)