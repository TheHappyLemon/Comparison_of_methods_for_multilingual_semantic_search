Trafalgaras kauja bija jūras kauja starp Lielbritānijas Karaliskajiem Jūras spēkiem un Francijas un Spānijas jūras spēkiem 1805. gada 21. oktobrī Napoleona karu laikā. Kauja notika pie Trafalgaras zemesraga netālu no Spānijas krasta. Britu eskadra sakāva Kadisas ostā bloķēto franču un spāņu eskadru, kas centās izlauzties Vidusjūrā. Britus (27 līnijkuģi) vadīja viceadmirālis Horācijs Nelsons, savukārt spāņus (15 līnijkuģi) un francūžus (18 līnijkuģi) — franču viceadmirālis Pjērs Šarls Vilnēvs. Spāņi un francūži zaudēja 22 kuģus un 3243 cilvēkus, savukārt briti — nevienu kuģi un 458 cilvēkus, tomēr kaujā tika nāvīgi ievainots britu komandieris Nelsons. Britu uzvara sekmēja šīs valsts nostiprināšanos par jūras lielvalsti. Vairākās Nāciju Sadraudzības valstīs mūsdienās kaujas notikšanas dienā tiek atzīmēta Trafalgaras diena. Fregates un burinieki nav iekļauti norādītajā kuģu skaitā, jo tie nav piemēroti līnijas kaujas ierindai. Viceadmirālis Horācijs Nelsons, Lemjela Frānsisa Abbota glezna Viceadmirālis Katberts Kolingvuds Pjērs-Šarls Vilnēvs, franču admirālis Federiko Gravina, spāņu admirālis Vikikrātuvē par šo tēmu ir pieejami multivides faili. Skatīt: Trafalgaras kauja. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) BBC ieraksts Трафальгарское сражение/Кирилл Назаренко и Егор Яковлев (krieviski) Adkin 2007, 524. lpp Adkins 2004, 190. lpp.