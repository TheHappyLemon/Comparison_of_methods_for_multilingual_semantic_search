Belinda, arī Urāns XIV, ir Urāna pavadonis. Tas ir desmitais pavadonis pēc kārtas, skaitot no Urāna. Pavadonis tika atklāts 1986. gada 13. janvārī, Voyager programmas zinātniekiem izpētot starpplanētu zondes „Voyager 2” attēlus. Tam tika piešķirts pagaidu apzīmējums S/1986 U5. Starptautiskā Astronomijas savienība pavadonim vēlāk piešķīra nosaukumu Belinda. Belinda ir tēls Aleksandra Poupa poēmā „The Rape of the Lock”. Belindas diametrs ir apmēram 90 ± 16 km. Pavadonis ietilpst Porcijas grupā (nosaukta Porcijas vārdā). Tajā vēl atrodas Bjanka, Kresīda, Dezdemona, Džuljeta, Rozalinda, Kupidons, Porcija un Perita. Visiem šiem pavadoņiem ir līdzīgas orbītas un fotometriskās īpašības. Belinda ir mazizpētīts pavadonis. „Voyager 2” attēlos tas izskatās kā garens objekts, kura ass vērsta uz Urānu. Pavadoņa garuma pret platumu attiecība ir 0,5 ± 0,1 (stipri izstiepts). Belindas virsma izskatās pelēka. The Orbits of the Inner Uranian Satellites From Hubble Space Telescope and Voyager 2 Observations Voyager’s Eleventh Discovery of a Satellite of Uranus and Photometry and the First Size Measurements of Nine Satellites Planetary Satellite Physical Parameters Uranian System Circular No. 4164 Erich Karkoschka, Comprehensive Photometry of the Rings and 16 Satellites of Uranus with the Hubble Space Telescope Belinda