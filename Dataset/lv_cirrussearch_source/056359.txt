Uļjana Ņigmatuļina (krievu: Ульяна Николаевна Нигматуллина; dzimusi Kaiševa (Кайшева) 1994. gada 8. martā) ir Krievijas biatloniste. Ar biatlonu sāka nodarboties 2004. gadā desmit gadu vecumā. Piedalījās 2012. gada ziemas jaunatnes olimpiskajās spēles Insbrukā, kur izcīnīja trīs medaļas — bronzu sprintā, zeltu iedzīšanā un sudraba medaļu jauktajā biatlona un distanču slēpošanas stafetē. 2013. gada Pasaules čempionātā jauniešiem izcīnīja četras zelta medaļas. 2014. gadā startēja jau junioru konkurencē, iegūstot divas godalgas. Individuālajā distancē ieņēma trešo vietu, bet stafetes komandas sastāvā bija otrajā vietā. 2015. gada Pasaules čempionātā junioriem Raubičos vēlreiz izcīnīja sudraba medaļu stafetē. Izcīnījusi arī vairākas godalgas Eiropas čempionātos junioriem. Pasaules kausa sacensībās debitēja 2015. gada 18. decembrī Pokļukā ar 62. vietu sprintā. 2017. gada janvārī Oberhofā ieņēma 27. vietu sprintā, izcīnot savus pirmos punktus PK ieskaitē. Piedalījās 2018. gada ziemas olimpiskajās spēlēs Phjončhanā, startējot kā Olimpisko sportistu no Krievijas pārstāve. Labāko rezultātu individuāli sasniedza 15 km distancē, ieņemot 24. vietu. Jauktajā stafetē komanda finišēja 9. vietā. Pasaules čempionātā pirmo reizi piedalījās 2019. gadā Estešundā. Startēja tikai 15 km individuālajā distancē (60. vieta) un stafetē (5. vieta). 2021. gada 10. janvārī PK posmā Oberhofā Krievijas komandas sastāvā uzvarēja jauktajā stafetē. Tā paša gada 24. janvārī Antholcā uzvarēja arī sieviešu stafetē, veicot pēdējo posmu. 2022. gada ziemas olimpiskajās spēlēs Pekinā izcīnīja bronzas medaļu jauktajā stafetē un sudrabu sieviešu stafetē, pārstāvot Krievijas Olimpiskās komitejas komandu. «Eduard Latypov Anchors Russia to Mixed Relay Triumph». biathlonworld.com (angļu). 2021. gada 10. janvārī. Skatīts: 2021. gada 12. martā. «Uliana Kaisheva Anchors Russia to Antholz Women’s Relay Win». biathlonworld.com (angļu). 2021. gada 24. janvārī. Skatīts: 2021. gada 12. martā. Vikikrātuvē par šo tēmu ir pieejami multivides faili. Skatīt: Uļjana Ņigmatuļina. Olympedia profils (angliski) IBU profils (angliski) biathlon.com.ua profils (ukrainiski)