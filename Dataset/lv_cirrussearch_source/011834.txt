Rijāda (arābu: الرياض, ar-Riyāḍ) ir pilsēta Saūda Arābijas centrālajā daļā. Valsts galvaspilsēta un galvenais politiskais un ekonomiskais centrs. Pilsētā dzīvo apmēram 20% no valsts iedzīvotājiem, un tā attīstās ļoti strauji - 1970. gadā tajā bija 350 000 iedzīvotāju, 2006. gadā - 4,3 miljoni. Pilsētas nosaukums arābu valodā nozīmē "dārzs", jo no seniem laikiem pilsētas apkārtnē, atšķirībā no citiem rajoniem, bija sastopams ūdens. Mūsdienu pilsētas vajdzībām ūdens tiek piegādāts pa cauruļvadiem no Persijas līča ūdens atsāļošanas rūpnīcām. Papildus pieci dambji akumulē lietusūdeni un pilsētā izveidoti 96 ūdens urbumi. Pilsēta sadalīta 17 municipalitātēs. Ekonomiskais centrs ir Olaja (Olaya) pilsētas ziemeļos. Pirms islāma laikiem apmetnes nosaukums bija Hadžara (Hajar). Apmetne bija slavena ar datelēm un augļudārziem. 18. gadsimta beigās Rijāda ietilpa Pirmajā Saūdu valstī, kuras galvaspilsēta bija Dirija (Diriyah) netālu no Rijādas. 1818. gadā Diriju nopostīja osmaņi un galvaspilsētu pārcēla uz Rijādu. 1903. gadā Rijādu ieņēma Ibn Saūds. 1932. gadā radās mūsdienu Saūda Arābija ar Rijādu kā galvaspilsētu. Tomēr līdz pat 1982. gadam valsts diplomātiskā galvaspilsēta bija Džida. Rijādā dzimuši: Karalis Abdula (عبد الله بن عبد العزيز آل سعود, Abdullah bin Abdul Aziz al-Saud) (1924-2015) - karalis Karalis Fahds (فهد بن عبد العزيز , Fahd ibn Abd al-Aziz) (1921 vai 1923-2005) - karalis Karalis Feisals (فيصل بن عبدالعزيز آل سعود, Faisal bin Abdelaziz Al Saud) (1903 vai 1906-1975) - karalis Osama bin Ladens (أسامة بن لادن, Usāma ibn Muhammad ibn Awad ibn Lādin) (1957-2011) - terorists Ibn Saūds (عبدالعزيز آل سعود, Abd al-Azīz Āl Saūd) (1880-1953) - karalis Vikikrātuvē par šo tēmu ir pieejami multivides faili. Skatīt: Rijāda. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)