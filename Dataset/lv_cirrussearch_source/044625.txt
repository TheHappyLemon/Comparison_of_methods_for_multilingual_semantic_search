Ma Juņs (ķīniešu: 马云, piņjiņs: Mǎ Yún, dzimis 1964. gada 10. septembrī), plašāk zināms kā Džeks Ma (angļu: Jack Ma), ir biznesa magnāts, naudas ieguldītājs un filantrops no Ķīnas. Viņš ir multinacionālā tehnoloģiju uzņēmuma Alibaba Group līdzdibinātājs. Džeks Ma ir viens no bagātākajiem cilvēkiem Ķīnā, kā arī pasaulē. Pirmais kontinentālās Ķīnas uzņēmējs, kas tika parādīts uz žurnāla Forbes vāka. 2018. gada septembrī viņa bagātība tika vērtēta 36,6 miljardu ASV dolāru vērtībā. Pirms uzņēmuma Alibaba izveidošanas Ma Juņs bija angļu valodas skolotājs. Juņs Ma dzimis Hangdžou, Džedzjanas provincē, mūziķu ģimenē, kas nāca no Shengxian apgabala. Agrā bērnībā nolēma apgūt angļu valodu un regulāri brauca ar velosipēdu uz tuvējo viesnīcu, kur runāja ar ārzemniekiem. Lai uzlabotu savas runas prasmes, viņš darbojās kā bezmaksas gids pa pilsētu tūristiem. Viņš kļuva par vēstuļu draugu ar vienu no tiem ārzemniekiem, kurš iesauca viņu par Džeku, jo draugam bija grūti izrunāt tā ķīniešu vārdu. Vēlāk jaunībā, Ma Juņam bija grūti apmeklēt koledžu. Ma Juņs divas reizes neizturēja iestājeksāmenu Hangdžou skolotāju koledžā, jo viņa vājā vieta bija matemātika. Ķīniešu iestājeksāmenus, ko kārtoja katru gadu, Ma Juņs nokārtojis tikai pēc trešā mēģinājuma. Ma apmeklēja Hangdžou skolotāju institūtu un 1988. gadā absolvēja mākslas bakalaura grādu angļu valodā. Mācoties skolā, Ma bija skolēnu padomes vadītājs. Pēc absolvēšanas, viņš kļuva par angļu valodas un starptautiskās tirdzniecības pasniedzēju Hangdžou Dianzi universitātē. Viņš arī apgalvo, ka desmit reizes pieteicies Hārvardas Biznesa skolā un katru reizi saņēmis atteikumu. «Jack Ma». Forbes. Skatīts: 2018. gada 9. augustā. Vikikrātuvē par šo tēmu ir pieejami multivides faili. Skatīt: Džeks Ma.