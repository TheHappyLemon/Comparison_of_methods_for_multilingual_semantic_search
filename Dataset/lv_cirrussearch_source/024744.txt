Jēkabpils lidlauks (ICAO: EVKA) ir pamests militārais lidlauks Krustpils pagastā netālu no Jēkabpils pilsētas ziemeļaustrumu robežas. Lidlaukā ir saglabājušies apmēram 2000 metri no kādreiz 2500 m garā un 40 m platā skrejceļa. Līdz Latvijas okupācijai lidlauks funkcionēja kā Latvijas Aviācijas pulka Krustpils lidlauks. Ap 1935. gadu uzcēla jaunu dzelzsbetona angāru un divstāvu kazarmas, pirms 1939. gada tika plānots atklāt Valsts gaisa satiksmes līniju Rīga - Krustpils - Daugavpils, kas tomēr netika realizēts. Pēc Latvijas okupācijas 1940. gadā te no Rumbulas lidlauka pārdislocēja Latvijas aviācijas pulka "Gladiator" kaujas lidmašīnas. Otrā pasaules kara laikā Jēkabpils lidlaukā bāzējās Luftwaffes 1. flotes (Luftflotte 1) bumbvedēji. Krustpils, no 1962. gada Jēkabpils lidlauku Aukstā kara laikā izmantoja kā vienu no militārajiem lidlaukiem pie PSRS ziemeļrietumu robežas. Līdz 1992. gadam Jēkabpils lidlaukā bāzējās padomju gaisa spēku 886. Speciālais Izlūklidmašīnu Aviācijas Pulks (886-й Сталинградский Краснознаменный отдельный разведывательный авиационный полк, 886-й ОРАП) ar divām aviācijas eskadriļām, kas izmantoja IL-28R (ИЛ-28Р), Jak-27R (Як-27Р), Mig-15 ( МиГ-15), tad Jak-28PP (Як-28ПП), beidzot Su-17M4R (Су-17М4Р) un Su-24MR (Су-24МР) kaujas lidmašīnas. Pēc Latvijas neatkarības atjaunošanas un Krievijas armijas izvešanas Jēkabpils lidlauks 547,8 hektāru platībā nokļuva Latvijas Republikas Aizsardzības ministrijas pārraudzībā, kas to bez jebkādām saistībām nodeva Jēkabpils rajona padomes īpašumā. 1993.-1999. gadā darbojās AS "Jēkabpils lidosta". 2000. gadā lidostas zemi iekļāva valsts brīvo zemju fondā. Ēkas un komunikācijas, tajā skaitā munīcijas noliktavas, komandpunktu, tehniskās un saimnieciskās būves privatizēja SIA Reka, izņemot 500 skrejceļa plāksnes, ko sadalīja rajona pašvaldībām. 2004. gadā vienā no lidlauka angāriem policija atklāja lielu nelegālo tabakas izstrādājumu noliktavu ar aptuveni 1 250 000 cigarešu paciņām. Ap 2008. gadu lidlauka teritorija uzbūvēja asfaltbetona rūpnīcu, kazarmu ēkās darbojas kokapstrādes firma. 2013. gadā bija saglabājušies 7 vai 8 izdemolēti lieli kara lidmašīnu angāri vairāk kā desmit mazāku angāru. Pēc MyAirfields datiem, aktīvisti ir sākuši lidlauka atjaunošanas darbus - uzlabots segums rietumu galā, uzkrāsoti navigācijas ceļa krāsojumi, izvietotas vēja zeķes utt. 1986. gada 27. martā PSRS gaisa spēku 886.ORAP lidmašīna Su-17M4 tuvojās Jēkabpils aviācijas bāzei. Tuvošanās laikā pilots zaudēja telpisko orientāciju un lidmašīna ietriecās zemē. Pilots gāja bojā. Air field Jēkabpils Arhivēts 2016. gada 15. martā, Wayback Machine vietnē. Abandoned & Little-Known Airfields: Latvia, region: Zemgale MyAirfields.com Jēkabpils (07/25)[novecojusi saite] «Forgotten airfields europe - Jēkabpils». www.forgottenairfields.com. Skatīts: 2022-02-02. «Diplomdarbs "Aviācijas attīstība Latvijā"». Arhivēts no oriģināla, laiks: 2010. gada 11. martā. Skatīts: 2014. gada 3. jūlijā. JĒKABPILS LIDOSTA, Akciju sabiedrība Jēkabpils lidlauka noslēpumi Daiga Kalniņa, NRA, 2004. gada 26. jūlijā «Jēkabpils lidlauks 2013. gadā». Arhivēts no oriģināla, laiks: 2014. gada 11. decembrī. Skatīts: 2014. gada 30. jūnijā. «Jēkabpils lidlauks». diggers.lv. Skatīts: 2022-02-02. «MyAirfields - Jēkabpils». myairfields.com. Skatīts: 2022-02-02. «aviation-safety.net raksts par negadījumu». Jekabpilsflight.lv Abandoned & Little-Known Airfields