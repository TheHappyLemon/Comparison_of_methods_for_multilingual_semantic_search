Alisa Gaļļamova (arī Alisa Gaļļamova-Ivančuka; tatāru: Алисә Михаил кызы Галләмова, Alisä Mixail qızı Ğällämova; krievu: Алиса Михайловна Галлямова; dzimusi 1972. gada 18. janvārī, Kazaņā, Krievijā) ir tatāru tautības Krievijas starptautiskā lielmeistare šahā (WGM 1998). No 1992. līdz 1996. gadam pārstāvējusi Ukrainu, jo laikā no 1993. līdz 2000. gadam bijusi precējusies ar Ukrainas lielmeistaru Vasiliju Ivančuku. 1998. gadā izcīnījusi Pasaules junioru čempiones titulu U20 vecuma grupā, bet pēc gada šādā pat čempionātā bijusi trešā. 1990. gadā debitējusi Pasaules čempionāta izcīņas ciklā. Starpzonu turnīrā Azovā dalījusi 1. vietu, pēc tam pretendentu turnīrā Boržomi ieņēmusi 3. vietu. Pēc gada piedzīvojusi neveiksmi starpzonu turnīrā, paliekot 9. vietā. 1993. gadā Džakartas starpzonu turnīrā bijusi otrā. 1994. gadā pretendentu turnīrā Tilburgā palikusi 4. vietā. Nākamais Pasaules čempiones izcīņas cikls bijis veiksmīgāks. Pēc 4. vietas starpzonu turnīrā Kišiņevā 1995. gadā sekojusi uzvara pretendentu turnīrā Groningenā 1997. gadā. Tomēr tiesības spēlēt maču par Pasaules čempiones nosaukumu ar Žužu Polgāru palika neizmantotas, jo pēdējā atteicās aizstāvēt savu titulu. Vēlāk FIDE sarīko maču par Pasaules čempiones nosaukumu starp Gaļļamovu un Ķīnas šahisti Sje Dzjuņa, kas beidzās ar ķīnietes uzvaru - 8½:6½. Turpmākajos gados Gaļļamova regulāri piedalās Pasaules čempionātos šahā sievietēm, kas notiek pēc izslēgšanas sistēmas. 2006. gadā Jekaterinburgā viņai atkal izdodas nokļūt līdz finālam, tomēr pēc zaudējuma ķīnietei Sjui Juihua ar ½:2½ atkal ir jāsamierinās ar Pasaules vicečempiones lauriem. 2015. gadā Sočos Gaļļamova 3. raundā zaudēja Indijas šahistei Humpi Koneru ar 0:2. 1997. gadā kļuvusi par Krievijas čempioni šahā. 2002. gadā izcīnījusi bronzas medaļu Eiropas sieviešu šaha čempionātā Bulgārijas pilsētā Varnā. 2009. gadā atkārtoti ieguvusi Krievijas čempiones titulu, bet gadu vēlāk trešo reizi uzvarējusi savas valsts čempionātā. 2017. gada aprīlī Rīgā izcīnījusi 3. vietu Eiropas individuālajā šaha čempionātā sievietēm. 2018. gada septembrī Čeļabinskas apgabala Satkas pilsētā ieņēmusi 7. vietu Krievijas sieviešu šaha čempionāta superfinālā. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Gulishanu Nahbajevu, 2. kārtā uzvarējusi Aleksandru Gorjačkinu, bet 3. kārtā zaudējusi Lei Tindzje. 2020. gada decembrī Maskavā dalījusi 7.-8. vietu Krievijas sieviešu šaha čempionāta superfinālā. 2021. gada oktobrī Ufā ieņēmusi 7. vietu Krievijas sieviešu šaha čempionāta superfinālā. 2022. gada septembrī Čeboksaros dalījusi 4.-6. vietu Krievijas sieviešu šaha čempionāta superfinālā. PSRS, Ukrainas un Krievijas izlašu sastāvā ir piedalījusies dažādās komandu sacensībās. Pasaules šaha olimpiādēs ir iegūtas 7 medaļas: zelts Krievijas izlases sastāvā (2010), sudrabs PSRS izlases sastāvā (1990), sudrabs Ukrainas izlases sastāvā (1992), 2 bronzas Krievijas izlases sastāvā (1996, 2000), kā arī individuāli 4 sudraba medaļas (1990, 1992, 2000). 2013. gadā Krievijas izlases sastāvā Gaļļamova ir izcīnījusi bronzas medaļu. 1992. gadā kopā ar Ukrainas izlasi Gaļļamova ir uzvarējusi Eiropas komandu čempionātā šahā, bet kopā ar Krievijas izlasi izcīnījusi vēl 2 bronzas medaļas (2003, 2005). 1993. gadā par panākumiem turnīros FIDE Alisai Gaļļamovai piešķīrusi starptautiskā vīriešu meistara nosaukumu (IM). 1990 Azov Interzonal Tournament 1990 Borzomi Candidates Tournament «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2013. gada 10. jūlijā. 1993 Jakarta Interzonal Tournament 1994 Tilburg Candidates Tournament 1995 Kishinev Interzonal Tournament «1997 Groningen Candidates Tournament». Arhivēts no oriģināla, laiks: 2020. gada 3. jūlijā. Skatīts: 2013. gada 10. jūlijā. Grischuk und Galliamova russische Meister 2009 Galliamova nach Stichkampf russische Meisterin «Gruzijas šahiste Dzagnidze kļūst par Rīgā notikušā Eiropas čempionāta uzvarētāju (22.04.2017)». Arhivēts no oriģināla, laiks: 05.08.2020. Skatīts: 24.04.2017. «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. Women’s World Championship 2018 Суперфинал чемпионата России. Москва Суперфинал чемпионата России. Уфа Суперфинал чемпионата России. Чебоксары. 2022 Alisa Gaļļamova šahista profils vietnē fide.com Alisa Gaļļamova šahista profils vietnē chessgames.com Alisa Gaļļamova šahista profils vietnē 365chess.com Alisa Gaļļamova šahista profils vietnē chesstempo.com Alisa Gaļļamova šahista profils vietnē olimpbase.org (Pasaules šaha olimpiādes) Alisa Gaļļamova šahista profils vietnē olimpbase.org (Pasaules komandu šaha čempionāti) Alisa Gaļļamova šahista profils vietnē olimpbase.org (Eiropas komandu šaha čempionāti)