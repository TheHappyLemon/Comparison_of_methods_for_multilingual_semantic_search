Šis raksts ir par basketbolistu. Par citu personu ar šādu uzvārdu skatīt rakstu Kalniņš. Juris Kalniņš (dzimis 1938. gada 8. martā Rīgā, miris 2010. gada 9. februārī) bija latviešu basketbolists, spēlējis uzbrūkošā aizsarga un vieglā uzbrucēja pozīcijās. Latvijas Basketbola savienības goda biedrs. Absolvējis Rīgas Industriālo politehnikumu. 1956. gadā kļuva par PSRS čempionu, 1962. gadā tika izcīnīta otrā vieta, savukārt 1961. gadā — trešā vieta. Trīs reizes izcīnīja uzvaru Eiropas čempionvienību kausa izcīņā (1958, 1959, 1960). 53 spēles aizvadījis Latvijas PSR izlasē. Laikā no 1962. līdz 1964. gadam spēlējis PSRS izlasē. Tās sastāvā izcīnījis sudraba medaļu 1964. gada vasaras olimpiskajās spēlēs Tokijā, zelta medaļu 1963. gada Eiropas čempionātā un bronzas medaļu 1963. gada Pasaules čempionātā. 1997. gadā kļuvis par Pasaules veterānu čempionu. 1998. gadā ticis apbalvots ar Triju Zvaigžņu ordeņa 1. pakāpes Goda zīmi. Miris 2010. gada 9. februārī. Latvijas enciklopēdija. 3. sējums. Rīga : Valērija Belokoņa izdevniecība. 2005. 280. lpp. ISBN 9984-9482-3-4. Guntis Keisels. Latvijas basketbola vēsture. Jumava, 1998. 301. lpp. ISBN 9984-05-187-0. «Mūžībā aizgājusi basketbola leģenda Juris Kalniņš». Sportacentrs.com. Skatīts: 2012. gada 16. februārī. «Mūžībā aizgājis basketbola veterāns Juris Kalniņš». Diena..lv. Skatīts: 2012. gada 16. februārī. «Miris basketbola veterāns Juris Kalniņš». Kasjauns.lv. Arhivēts no oriģināla, laiks: 2016. gada 4. martā. Skatīts: 2012. gada 16. februārī. Olympedia profils (angliski) LOK profils Basketball Reference spēlētāja(-s) profils (angliski) FIBA ARCHIVE profils (angliski) Spartaka Jurīša Sportlande