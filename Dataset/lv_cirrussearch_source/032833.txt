JP Makedonski Železnici – Skopje C.O. (ЈП Македонски железници-Скопје) jeb Makedonski Železnici (MŽ) bija Maķedonijas dzelzceļa uzņēmums. 2007. gadā sadalīts atsevišķos transporta un infrastruktūras uzņēmumos. Makedonski Železnici pārziņā bija 925 km dzelzceļa līniju ar standarta (Eiropas) sliežu ceļa platumu 1435 mm. 315 km sliežu ceļa bija elektrificēts. Pirmā dzelzceļa līnija mūsdienu Ziemeļmaķedonijas teritorijā starp Skopji un Salonikiem atklāta 1873. gadā, Osmaņu impērijas laikā. No 1920. gadiem dzelzceļa sistēma Jugoslovenske železnice (JŽ) bija vienota visā Dienvidslāvijas teritorijā. 1945. gadā izveidots valsts dzelzceļa direktorāts Skopjē. Pēc Dienvidslāvijas sabrukuma un Maķedonijas neatkarības iegūšanas, 1991. gadā uz JŽ Skopjes nodaļas bāzes izveidots uzņēmums Македонски железници-Скопје. 1995. gadā tas reorganizēts par publisku uzņēmumu JP Makedonski Železnici - Skopje C.O.. Maķedonijai vēloties iestāties Eiropas Savienībā, bija jāizpilda direktīva 91/440, kas paredz dzelzceļa transporta pakalpojumu atdalīšanu no ceļu infrastruktūras. 2007. gadā Makedonski Železnici sadalīts divos uzņēmumos: Makedonski Železnici Transport AD – Skopje (Македонски железници Транспорт АД – Скопје), kas turpmāk nodarbojās ar pasažieru un kravu pārvadājumiem; JP za železnička infrastruktura Makedonski Železnici Transport – Skopje (ЈП за железничка инфраструктура Македонски железници – Скопје), kas turpmāk veica dzelzceļa infrastruktūras attīstības un uzturēšanas darbus. Skopjes dzelzceļa stacija Rīgas vagonbūves rūpnīcā būvētais elektrovilciens MŽ 412 Elektrolokomotīve MŽ 441 un dīzeļvilciens MŽ 712 Introduction Makedonski Zeleznici Arhivēts 2016. gada 7. jūlijā, Wayback Machine vietnē. Fabian Vendrig Makedonski Železnici Transport AD – Skopje JP za železnička infrastruktura Makedonski Železnici Transport – Skopje