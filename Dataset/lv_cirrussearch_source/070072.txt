Kabanatuana (filipīniešu: Lungsod ng Cabanatuan, angļu: City of Cabanatuan, iloku: Siudad ti Cabanatuan, pampangu: Ciudad ning Cabanatuan) ir pilsēta Filipīnās, Centrālās Lusonas reģiona Nuevaesihas provinces lielākā pilsēta un divreiz bijusi tās galvaspilsēta; tās faktiskais ekonomiskais, izglītības un transporta centrs. Atrodas Lusonas salas vidusdaļā Pampangas upes krastos. Lielākā daļa iedzīvotāju ir tagali. Kabanatuana dibināta 1750. gadā kā Gapanas apkaime (barrio). Pēc Nuevaesihas provinces dibināšanas 1780. gadā kļuva par patstāvīgu municipalitāti. Neilgi pēc Nuevaesihas provinces dibināšanas uz Kabanatuanu no Baleras tika pārcelta provinces galvaspilsēta. 1850. gadā provinces galvaspilsēta tika pārcelta uz Sanisidoro provinces dienvidos. 1917. gadā Kabantuanai tika atgriezts galvaspilsētas statuss un 1950. gadā piešķirts administratīvais pilsētas statuss. 1965. gadā provinces galvaspilsēta formāli tika pārcelta uz 15 km uz austrumiem esošo Palajanu, bet liela daļa administratīvo iestāžu joprojām paliek Kabanatuanā. 1998. un 2012. gadā Kabanatuanai ar prezidenta rīkojumu tika piešķirts neatkarīgas augsti urbanizētas pilsētas statuss, bet to neatbalstīja iedzīvotāju plebiscītā. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Kabanatuana. Encyclopædia Britannica raksts (angliski) Krievijas Lielās enciklopēdijas raksts (krieviski)