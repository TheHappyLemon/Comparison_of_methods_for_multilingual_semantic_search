"Oza zemes burvis" (angļu: The Wizard of Oz) ir 1939. gada ASV muzikālā fantāzijas filma, kuras režisors ir Viktors Flemings. Filmas sižets veidots pēc Laimena Frenka Bauma grāmatas "Brīnumainais burvis no Oza zemes". Filma ir par Dorotiju Geilu, kas nokļuvusi Oza zemē un meklē ceļu uz mājām. Filmā galvenās lomas attēlo Džūdija Gārlenda, Frenks Morgans, Rejs Bolgers, Bērts Lārs, Džeks Heilijs, Bilija Bērka un citi. Filmu nominēja sešām Amerikas Kinoakadēmijas balvām, tai skaitā labākās filmas nominācijā, kurā tā piekāpās filmai "Vējiem līdzi", kuras režisors arī ir Viktors Flemings. Tomēr filma ieguva divas Kinoakadēmijas balvas — par labāko oriģinālmūziku tika apbalvots filmas mūzikas autors Herberts Stothārts, bet par labāko dziesmu balvu saņēma dziesmas Over the Rainbow autori Herolds Ārlens (mūzika) un Jips Hārburgs (teksts). "Oza zemes burvis" ir kļuvis par vienu no visu laiku populārākajām filmām. To bieži iekļauj dažādu visu laiku labāko filmu topu augšgalos. Amerikas Kinoinstitūts šo filmu nosaucis par visu laiku labāko fantāzijas žanra filmu. «AFI's 10 Top 10». American Film Institute. 2008-06-17. Vikikrātuvē par šo tēmu ir pieejami multivides faili. Skatīt: Oza zemes burvis. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)