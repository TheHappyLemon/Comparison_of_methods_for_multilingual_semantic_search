Zviads Izoria (gruzīnu: ზვიად იზორია; dzimis 1984. gada 6. janvārī Honi) ir Gruzijas starptautiskais lielmeistars šahā (2002), kas kopš 2013. gada pārstāv ASV. Trīs reizes uzvarējis Eiropas jauniešu šaha čempionātos: 2000. gadā U16 vecuma grupā un 2001. gadā U18 un U20 vecuma grupās. 2001. gadā izcīnījis bronzas medaļu Pasaules junioru šaha čempionātā U18 vecuma grupā. 2003. gadā dalījis pirmo vietu starptautiskos šaha turnīros Hogevēnā (Nīderlande, kopā ar Ernesto Inarkijevu) un Izmirā. 2004. gadā Filadelfijā uzvarējis šaha turnīrā Liberty Bell Open. 2005. gadā Mineapolisā izcīnījis uzvaru starptautiskajā šaha turnīrā HB Global Chess Challenge, apsteidzot Iļju Smirinu, Gatu Kamski, Aleksandru Beļavski un Jānu Elvestu. 2006. gadā Turcijā ierindojies 5. vietā Eiropas individuālajā šaha čempionātā. 2007. gadā Konektikutā kopā ar Gatu Kamski dalījis pirmo vietu starptautiskajā šaha turnīrā Foxwoods Open. Pārstāvējis Gruzijas komandu Pasaules šaha olimpiādēs, kurās piedalījies 3 reizes (2002-2004, 2008). 2019. gadā pārstāvējis ASV komandu Pasaules komandu šaha čempionātā. Par panākumiem turnīros FIDE 2000. gadā Izoria piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. FIDE Transfers in 2013 36th Liberty Bell Open 2004 Zviad Izoria gewinnt HB Global Chess Challenge 7th European Individual Chess Champioship 2006 Foxwoods Open 2007 OlimpBase :: Men's Chess Olympiads :: Zviad Izoria Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)