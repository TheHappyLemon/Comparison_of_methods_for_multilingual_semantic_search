Fane Psata (grieķu: Φανή Ψαθά; dzimusi 1976. gada 2. februārī) ir bijusī grieķu brīvā stila cīkstone, 2004. gada vasaras olimpisko spēļu dalīnbiece, Eiropas čempionātu medaļniece. Ar cīņas sportu Psata sāka nodarboties 1992. gadā. Sacensībās viņa pārstāvēja Psahnas cīņas klubu (Eiboja). 28 gadus vecumā, kā rīkotājvalsts Grieķijas izlases dalībniece svarā kategorijā līdz 48 kg, Psata kvalificējās 2004. gada vasaras olimpiskajām spēlēs Atēnās. Olimpiādē Psathai vispirms bija jācīnās priekšsacīkšu grupā, kur vispirms viņa četrdesmit sekunžu laikā pieveica tunisieti Fantila Luati. Nākamajā mačā viņa ar 3:5 zaudēja Lidijai Karamčakovai no Tadžikistānas un pēc tam ar 10 punktu starpību zaudēja ukrainietei Irinai Merleni. Psata priekšsacīkšu grupā ieņēma trešo vietu, fināla cīņām neklasificējās un kopvērtējumā finišēja desmitajā vietā. 2005. gada Vidusjūras spēlēs Almerijā, Spānijā, Psata pārvarēja savu olimpisko neveiksmi un izcīnīja zelta medaļu, finālā pieveicot francūzieti Annu Delunču. Togad Eiropas čempionātā viņa ieguva bronzas medaļu, cīņā par to uzvarot ukrainieti Ludmilu Balušku. 2006. gadā viņa izcīnīja Eiropas čempionāta sudraba medaļu, no trešās vietas pakāpjoties uz otro Ukrainas cīkstones Marijas Stadņikas diskvalifikācijas dēļ pēc pozitīvā dopinga testa. Testā tika atrasts aizliegtā furosemīda pēdas un viņai tika atņemts čempiones tituls. Pēc sportistes karjeras beigšanas Psata strādā par sporta instruktoru maziem bērniem. Με 18 παλαιστές στο ολυμπιακό ταπί της Αθήνας [18 wrestlers in the Olympic mat for Athens] (grieķu). To Vima. 2002. gada 24. marts. Skatīts: 2014. gada 13. jūnijs. Gary Abbott. «Olympic Games preview at 48 kg/105.5 lbs. in women's freestyle». USA Wrestling (angļu) (The Mat), 2004. gada 14. jūlijs. Arhivēts no oriģināla, laiks: 2014. gada 28. jūlijs. Skatīts: 2013. gada 29. septembris. «Indian grapplers miss medals but earn Olympic berths». The Hindu (angļu). 2003. gada 17. septembris. Arhivēts no oriģināla, laiks: 2016. gada 11. augusts. Skatīts: 2014. gada 10. augusts. «Wrestling: Women's Freestyle 48kg». Athens 2004 (angļu). BBC Sport. 2004. gada 15. augusts. Skatīts: 2013. gada 30. septembris. «Χρυσή» η Φανή Ψαθά στους Μεσογειακούς ["Gold" for Fani Psatha at the Mediterranean Games] (grieķu). Kathimerini. 2005. gada 1. jūlijs. Skatīts: 2014. gada 10. augusts. «Положительная допинг-проба украинки Марии Стадник принесла России еще одно золото чемпионата Европы по борьбе-2006 // Федерація спортивної боротьби Росії, 01.06.2006». Arhivēts no oriģināla, laiks: 2016. gada 10. aprīlis. Skatīts: 2015. gada 4. septembris. (krieviski) Olympedia profils (angliski) FILA profils (angliski)