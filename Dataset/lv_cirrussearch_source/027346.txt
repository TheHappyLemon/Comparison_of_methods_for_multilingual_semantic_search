Dečīna (čehu: Děčín) ir pilsēta Čehijas ziemeļos. Izvietojusies pie Ploučnices upes ietekas Labā Ūstu apgabalā pie Vācijas robežas, Dečīnas apriņķa centrs. Sastāv no divām vēsturiskām daļām: vecās Dečīnas Labas upes labajā krastā un 1942. gadā pievienotās Bodenbahas, upes kreisajā krastā. Vēstures avotos Dečīna kā Tečene (vācu: Tetschen) pirmoreiz minēta 1256. gadā, bet jau 9. gadsimtā upes kreisajā krastā Pšemislu dinastijas Bohēmijas hercogs uzbūvēja pili, ko pēc kārtējiem plūdiem 1059. gadā pārcēla uz upes labo krastu. Karalis Otokārs II pēc vācu ieceļotāju uzaicināšanas 13. gadsimtā padarīja Tečeni par apkārtnes administratīvo centru. Pilsēta bija pārsvarā vāciska līdz 1945. gadam, kad visi Sudetu apgabala vācieši tika padzīti no Čehijas. No 1942. līdz 1945. gadam pilsētas nosaukums bija Tečene-Bodenbaha (Tetschen—Bodenbach). Dečīna bija viena no tām Čehijas ziemeļu pilsētām, kas stipri cieta 2002. gada augusta plūdos, kad ūdens līmenis pacēlās par 12 metriem. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 162. lpp. Děčín slaví 725 let od první písemné zmínky Vikikrātuvē par šo tēmu ir pieejami multivides faili. Skatīt: Dečīna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)