Staņislavs Gaļimovs (krievu: Станислав Раисович Галимов; dzimis 1988. gada 12. februārī) ir krievu hokejists. Pašlaik (2020) Gaļimovs spēlē Kontinentālās hokeja līgas vienībā Rīgas "Dinamo". Pēc vairākām Čeļabinskas "Traktor" sistēmā aizvadītām sezonām, 2006. gada vasarā hokejists pievienojās Kazaņas "Ak Bars", paša kluba sastāvā debitējot Krievijas Superlīgā vien 2007.—08. gada sezonā. Jau nākamajā sezonā Gaļimovs bija komandas pamatvārtsargs, tās sastāvā izcīnot Gagarina kausu, bet 2009.—10. gada sezonā, komandai atkārtojot panākumu, pamatvārtsarga lomu ieņēma jau Petri Vehanens. Arī nākamās divas sezonas Gaļimovs aizvadīja "Ak Bars" sistēmā, 2011.—12. gada sezonā KHL aizvadot vien divas spēles, bet pārējo laiku spēlējot Krievijas Augstākās līgas klubā Almetjevskas "Neftyanik". 2012.—13. un 2013.—14. gada sezonas aizvadīja Mitišču "Atlant" rindās. 2014. gada maijā noslēdza divu gadu līgumu ar Maskavas CSKA. 2015.—16. gada sezonas otrajā pusē tika aizmainīts uz Kazaņas "Ak Bars". Vēlāk spēlējis Ņižņijnovgorodas "Torpedo", Magņitogorskas "Metallurg" un Čeļabinskas "Traktor". 2020. gadā pievienojās Rīgas "Dinamo". Dinamo Rīga. «Vārtsargs Staņislavs Gaļimovs pārstāvēs DINAMO RĪGA». Hokeja kluba Dinamo Rīga oficiālā mājaslapa (latviešu). Arhivēts no oriģināla, laiks: 2020-11-27. Skatīts: 2020-08-06. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)