Šis raksts ir par dzelzceļa staciju. Par citām jēdziena Dobele nozīmēm skatīt nozīmju atdalīšanas lapu. Dobele ir dzelzceļa stacija līnijā Jelgava—Liepāja. Tā atrodas Dobeles pilsētā. Dobelē pietur pasažieru vilciens Rīga—Liepāja virzienā uz Liepāju piektdienās un svētdienās, bet virzienā uz Rīgu — sestdienās un svētdienās. Darbdienu rītos no Dobeles uz Rīgu kursē ekspresvilciens (vakaros no Rīgas uz Dobeli). Dobeles stacijā tiek veiktas kravas operācijas, tai ir pievedceļi uz "Dobeles dzirnavnieku", "Elagro" un citiem uzņēmumiem. Dobele ir viena no nedaudzajām dzelzceļa stacijām Latvijā, kuras pārmijas nav aprīkotas ar elektrocentralizāciju (elektrocentralizācijas gadījumā pārmijas pārbīda stacijas dežurants no vadības pults). Stacijā biļešu kase ir slēgta. Dobeles stacija atklāta reizē ar Liepājas dzelzceļa līnijas atklāšanu 1927. gada 15. augustā. Stacijas ēka uzbūvēta 1929. gadā (arhitekts Pēteris Feders, 1868—1936). Zināms, ka ēku mūrējis Miķelis Krūmiņš.[nepieciešama atsauce] Saglabājies arī ķieģeļu ūdenstornis. Līdz 2015. gada 31. maijam pasažieru vilciens Rīga—Liepāja Dobelē pieturēja virzienā uz Liepāju piektdienās un svētdienās, bet virzienā uz Rīgu — pirmdienās un sestdienās, kopš 2019.gada 8.decembra un pašlaik (2019), tas virzienā uz Liepāju pietur piektdienās un svētdienās, bet virzienā uz Rīgu — sestdienās un svētdienās. 2015. gadā tika izteikts priekšlikums ieviest jaunu dīzeļvilcienu maršrutu Rīga—Dobele—Rīga un no 1. jūnija šādi reisi arī norīkoti. Dobeles stacijas ēka no Stacijas ielas puses Preču vagons Dobeles stacijā Sliežu izvērsums Jelgavas virzienā Dobeles stacijas ēka Piemiņas plāksne pie Dobeles stacijas ēkas Vilcienu saraksts Dobeles stacijā Vilcienu saraksta izmaiņas «Jauns maršruts Rīga-Dobele-Rīga». Arhivēts no oriģināla, laiks: 2015. gada 29. maijā. Skatīts: 2015. gada 31. maijā. «Biļešu kasu darba laiki». vivi.lv (latviešu). Skatīts: 2024-02-05. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 153. lpp. ISBN 978-9984-38-698-0 Apstiprina jaunu vilcienu reisu izveidošanu starp Liepāju un Rīgu Diskutē par vilciena reisa Rīga-Dobele nepieciešamību Liepājas dīzeļvilciens Dobeles stacijā 03.06.2012 YouTube Dobeles dzelzceļa stacija 1941. gadā Vēsturiskā un mūsdienīgā Dobeles stacija YouTube