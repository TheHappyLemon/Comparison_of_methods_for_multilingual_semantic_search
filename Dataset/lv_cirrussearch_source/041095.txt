Samvels Ter-Sahakjans (armēņu: Սամվել Տեր-Սահակյան; dzimis 1993. gada 19. septembrī Vanadzorā) ir Armēnijas starptautiskais lielmeistars šahā (2009). Vairākkārt pārstāvējis Armēniju Eiropas un pasaules jauniešu šaha čempionātos, kuros izcīnījis astoņas medaļas: trīs zelta (2003. gadā Eiropas jauniešu šaha čempionātā U10 vecuma grupā, 2009. gadā Eiropas jauniešu šaha čempionātā U18 vecuma grupā, 2011. gadā Pasaules jauniešu šaha čempionātā U18 vecuma grupā), četras sudraba (2004. gadā Eiropas jauniešu šaha čempionātā U12 vecuma grupā, 2008. gadā Eiropas jauniešu šaha čempionātā U16 vecuma grupā, 2010. gadā Eiropas jauniešu šaha čempionātā U18 vecuma grupā, 2010. gadā Pasaules jauniešu šaha čempionātā U18 vecuma grupā) un bronzas (2005. gadā Pasaules jauniešu šaha čempionātā U12 vecuma grupā). Pārstāvējis Armēnijas komandu Pasaules jauniešu U16 šaha olimpiādēs (2008, 2009), kurās 2009. gadā izcīnījis bronzas medaļu komandu vērtējumā. 2008. gadā Armēnijas šaha čempionātā kļuvis par bronzas medaļas ieguvēju. 2011. gadā šajā turnīrā bijis otrais, bet gadu vēlāk ierindojies trešajā vietā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Erevānā (2007), Karena Asrjana memoriālā Džermukā (2009), Maskavas šaha festivāla turnīrā Moscow-Open 2015 F (2015). 2021. gada novembrī Rīgā ierindojies 37. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 15. vietā "FIDE Grand Swiss" turnīrā. Pārstāvējis Armēnijas komandu Pasaules šaha olimpiādē un 2022. gadā izcīnījis sudraba medaļu komandu vērtējumā. 2023. gadā Budvā Armēnijas izlases sastāvā izcīnījis 3. vietu Eiropas komandu šaha čempionātā. Par panākumiem turnīros FIDE 2009. gadā Ter-Sahakjanam piešķīrusi starptautiskā lielmeistara (GM) nosaukumu. OlimpBase :: World Youth U16 Chess Olympiads :: Samvel Ter-Sahakyan 68th Armenian Championship 2008 Moscow-Open 2015 F 2021 FIDE Chess.com Grand Swiss 2023 FIDE Grand Swiss 44th Olympiad Chennai 2022 Open European Team Chess Championship 2023 - Open 79th FIDE Congress, 16-26 November 2008, Dresden, GER Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)