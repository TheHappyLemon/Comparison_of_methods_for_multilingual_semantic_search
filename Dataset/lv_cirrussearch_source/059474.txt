Velsas princis (angl. Prince of Wales, vels. Tywysog Cymru) ir troņmantnieka tituls Anglijas Karalistē, bet pēc 1707. gada Apvienotajā karalistē. Sākotnēji tas bija Velsas monarha tituls (burt. "tywysog" nozīmē "vadonis", "valdnieks"). Kā vēsta leģenda, 13. gadsimta beigās karalis Edvards I, daļēji pakļāvis Velsu, sasaucis uz pārrunām velsiešu aristokrātus un piedāvājis pārtraukt karu, ja tie atzīs sevi par Anglijas troņa vasaļiem. Tie piekrituši ar noteikumu, ka par Velsas princi kļūs Velsas zemē dzimušais, kurš ne vārda neprot angliski (tai laikā, protams, franciski). Pēc vienošanās noslēgšanas Edvards I ienesis zālē savu tikko kā netālajā Karnarvonas pilī piedzimušo dēlu Edvardu, pasludinot viņu par Velsas princi: "a prince born in Wales, who did not speak a word of English". Tituls netiek automātiski mantots, bet katru reizi to piešķir. Parasti titulu saņem monarha vecākais dēls, taču divas reizes tas ir piešķirts mazdēliem (nākamajiem Ričardam II un Džordžam III). Divas reizes pēc Velsas prinču nāves tituls piešķirts to jaunākajiem brāļiem (Henrijam VIII un Čārlzam I). Bez tam Velsas princim pienākas Česteras grāfa tituls (Earl of Chester). Ja Velsas princis ir monarha dēls, tam pienākas vēl papildus Kornvelas hercoga tituls (Duke of Cornwall), Skotijas Rotsejas hercoga tituls (Duke of Rothesay) un virkne otršķirīgāku titulu. The Prince of Wales (official website) Monarchy Wales - leading campaign organisation The Prince's Official Canadian Visit (2001) Arhivēts 2010. gada 23. oktobrī, Wayback Machine vietnē. "Saskatchewan Honours Future King" (2001) The Straight Dope: How can I become Prince of Wales? Arhivēts 2008. gada 29. augustā, Wayback Machine vietnē. The Royal Family Tree of Europe Arhivēts 2021. gada 12. februārī, Wayback Machine vietnē. Portrait of The Prince of Wales by David Griffiths Painting & Patronage