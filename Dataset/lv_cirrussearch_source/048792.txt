Gruzija piedalījās 2004. gada vasaras olimpiskajās spēlēs, kas notika Grieķijas galvaspilsētā Atēnās no 2004. gada 13. līdz 29. augustam. Šī bija trešā reize, kad Gruzija piedalījās vasaras olimpiskajās spēlēs, kopš Padomju Savienības sabrukuma. Gruzijas olimpisko komandu 2004. gada vasaras olimpiskajās spēlēs veidoja 32 sportisti (26 vīrieši un 6 sievietes), kuri startēja 9 olimpiskajos sporta veidos. Visvairāk sportistu, 12 sportisti, no Gruzijas startēja cīņas sportā. Gruzijas komandas sastāvā bija četri bronzas medaļnieki no iepriekšējām, 2000. gada Sidnejas spēlēm: svarcēlājs Giorgijs Asanidze un cīkstoņi Akaki Čačua, Eldars Kurtanidze un Muhrans Vahtangadze. Citi pazīstamākie sportisti bija sporta šāvēja, 3 olimpisko medaļu īpašniece, Nino Salukvadze un džudists, pasaules čempions Zurabs Zviadauri. Gruzija šajās vasaras olimpiskajās spēlēs izcīnīja 4 olimpiskās medaļas (2 zelta un 2 sudraba medaļas), tādējādi ierindojoties 32. vietā pēc iegūto medaļu kopskaita. Šīs bija pirmās zelta un sudraba medaļas Gruzijai olimpiskajās spēlēs. Divas no šīm četrām medaļām tika izcīnītas džudo, bet pa vienai medaļai cīņas sportā un svarcelšanā. Zelta medaļas izcīnīja džudists Zurabs Zviadauri un svarcēlājs Giorgijs Asanidze, bet sudraba medaļas džudists Nestors Hergiani un cīkstonis Ramazs Nozadze. Gruzijas karognesējs olimpisko spēļu atklāšanas ceremonijā bija svarcēlājs Zurabs Zviadauri, bet spēļu noslēguma ceremonijā valsts karogu nesa svarcēlājs Giorgijs Asanidze. Skatīt arī: 2004. gada vasaras olimpisko spēļu medaļu tabula un 2004. gada vasaras olimpisko spēļu medaļnieki Giorgijs Asanidze ( Svarcelšana) Akaki Čačua ( Cīņas sports) Iraklijs Čočua ( Cīņas sports) Iverijs Džikurauli ( Džudo) Iļja Giorgadze ( Vingrošana) Mirians Giorgadze ( Cīņas sports) Lasha Gudžedžiani ( Džudo) Nestors Hergiani ( Džudo) Zurabs Homasuridze ( Peldēšana) Dāvids Ilariani ( Vieglatlētika) Nikoloss Izorija ( Bokss) Arsens Kasabijevs ( Svarcelšana) Dāvids Kevhišvili ( Džudo) Konstantīns Kupatadze ( Bokss) Eldars Kurtanidze ( Cīņas sports) Manučars Kvirkvelija ( Cīņas sports) Grigols Mamrikišvili ( Džudo) Dāvids Margošvili ( Džudo) Revazs Mindorašvili ( Cīņas sports) Aleks Modebadze ( Cīņas sports) Ramazs Nozadze ( Cīņas sports) Dāvids Pogosiāns ( Cīņas sports) Gela Sagirašvili ( Cīņas sports) Otars Tušišvili ( Cīņas sports) Muhrans Vahtangadze ( Cīņas sports) Zurabs Zviadauri ( Džudo) Jūlija Dubina ( Vieglatlētika) Kristīne Esebua ( Loka šaušana) Rusudana Hoperija ( Vingrošana) Hatuna Narimanidze ( Loka šaušana) Mariama Kevhišvili ( Vieglatlētika) Nino Salukvadze ( Šaušana) «2004 Athens: Flag Bearers for the Opening Ceremony». Olympics. 2004. gada 13. augusts. Skatīts: 2013. gada 11. septembris. Georgia at the 2004 Athina Summer Games[novecojusi saite]