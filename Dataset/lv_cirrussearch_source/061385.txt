2019. gada Nacionālās basketbola izslēgšanas spēles bija turnīrs pēc 2018.—2019. gada NBA regulārās sezonas beigām. Izslēgšanas spēles 2019. gadā sākās 13.aprīlī un noslēdzās 13. jūnijā. Par 2018.-2019. gada NBA sezonas čempioniem kļuva Toronto "Raptors" komanda. Milvoki "Bucks" bija veiksmīgākā komanda regulārajā sezonā, kopumā uzvarot 60 mačus no 82 regulārās sezonas spēlēm. Rodiona Kuruca pārstāvētā Bruklinas "Nets" komanda pēc četru gadu pārtraukuma atkal kvalificējās izslēgšanas spēlēm. R. Kurucs izslēgšanas spēļu sērijā pret Filadelfijas "76ers" komandu vidēji guva 6,3 punktus spēlē un izcīnīja piecas atlēkušās bumbas. Austrumu konferences finālā savā starpā tikās Toronto "Raptors" un Milvoki "Bucks" komandas. Savukārt, Rietumu konferences finālā tikās Goldensteitas "Warriors" un Portlendas "Trail Blazers" klubi. Finālsērijā savā starpā sacentās Goldensteitas "Warriors" un Toronto "Raptors" vienības, kur ar rezultātu 4-2 finālsērijā uzvarēja Toronto "Raptors". Par finālsērijas vērtīgāko spēlētāju tika atzīts Kavai Lenards, kurš vidēji spēlē guva 26,6 punktus. Kavai Lenards pievienojās Karīmam Abdulam Džabaram un Lebronam Džeimsam kā vienīgie spēlētāji, kas uzvarējuši finālsērijas vērtīgākā spēlētāja titulu ar vairāk nekā vienu komandu. 2018. gada sezonas čempioni bija Goldensteitas "Warriors", kuri titulu ieguva arī 2017. gadā. «This Date in NBA History (June 13): Toronto Raptors win Game 6, clinch first title in franchise history in 2019 and more». www.sportingnews.com (angļu). Skatīts: 2022-04-22. «Arhivēta kopija». Arhivēts no oriģināla, laiks: 2022. gada 22. aprīlī. Skatīts: 2022. gada 22. aprīlī. Associated Press. «Nets back in NBA playoffs after beating Pacers». Sports Illustrated (en-us). Skatīts: 2022-04-25. «Rodions Kurucs Stats». ESPN (angļu). Skatīts: 2022-04-25. «2019 NBA Playoffs Bracket - ESPN». ESPN.com. Skatīts: 2022-04-22. «NBA Awards - Finals MVP - National Basketball Association - ESPN». ESPN.com. Skatīts: 2022-04-25. «Kawhi Leonard joins elite company in winning Finals MVP». www.nba.com (angļu). Skatīts: 2022-04-25. «Warriors Capture Second-Straight NBA Championship». Golden State Warriors (angļu). Skatīts: 2022-04-28.