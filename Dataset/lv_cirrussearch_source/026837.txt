Tjerras del Fuego, Antarktikas un Dienvidatlantijas salu province (spāņu: Provincia de Tierra del Fuego, Antártida e Islas del Atlántico Sur) ir viena no Argentīnas 23 provincēm. Tā ir vienīgā no Argentīnas provincēm, kas neatrodas Dienvidamerikas kontinentālajā daļā, bet aizņem Ugunszemes arhipelāga austrumu daļu. Oficiāli provincei tiek pieskaitītas arī Argentīnas pretenzijas Atlantijas okeānā un Antarktikā — Malvinu salas, Dienvidsendviču salas, Dienviddžordžija un Argentīnas Antarktika. Provinci no Dienvidamerikas atdala Magelāna šaurums. Robežojas ar Čīles Magaljanesas reģionu rietumos. Provinci apskalo Atlantijas okeāns. Lielākā pilsēta un administratīvais centrs ir Ušvaja. Tjerras del Fuego provinces kopējā platība ir 21 263 km², pēc 2022. gada datiem provincē dzīvo 190 641 iedzīvotāji. Tā ir otrā mazākā province Argentīnā pēc platības un arī pēc iedzīvotāju skaita. Province ir sīkāk sadalīta četros departamentos. Vikikrātuvē par šo tēmu ir pieejami multivides faili. Skatīt: Tjerra del Fuego. Encyclopædia Britannica raksts (angliski)