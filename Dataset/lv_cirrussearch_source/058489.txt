Koordinātas: 43°38′48″N 79°23′25″W﻿ / ﻿43.64667°N 79.39028°W﻿ / 43.64667; -79.39028 Toronto Starptautiskais kinofestivāls, saīsināti TIFF, bieži stilizēts kā tiff, ir viens no lielākajiem publiski apmeklētajiem kinofestivāliem pasaulē, kas katru gadu piesaista vairāk nekā 480 000 cilvēku. Kopš tā dibināšanas 1976. gadā TIFF ir kļuvis par pastāvīgu filmu kultūras galamērķi, kas darbojas ārpus TIFF Bell Lightbox, kas atrodas Toronto centrā. TIFF misija ir "caur kino izmainīt cilvēku pasaules redzējumu". Visu gadu TIFF Bell Lightbox piedāvā seansus, lekcijas, diskusijas, festivālus, seminārus, nozares atbalstu un iespēju satikt filmu veidotājus no Kanādas un visas pasaules. 2016. gadā Toronto kinofestivāla norises vietās uz 28 ekrāniem tika demonstrētas 397 filmas no 83 valstīm, un tika uzņemti aptuveni 480 000 apmeklētāju, no kuriem vairāk nekā 5 000 bija nozares profesionāļi. TIFF sākas ceturtdienas vakarā pēc Darba svētkiem (pirmā septembra pirmdiena Kanādā) un ilgst vienpadsmit dienas. TIFF, kas dibināts 1976. gadā, mūsdienās ir viens no lielākajiem un prestižākajiem šāda veida notikumiem pasaulē. 1998. gadā žurnāls Variety atzina, ka TIFF "ar augsta līmeņa filmām, zvaigznēm un tirgus aktivitāti" piekāpjas tikai Kannu kinofestivālam. Festivāla Tautas izvēles balva, kuras pamatā ir skatītāju balsojums, ir kļuvusi par veiksmes rādītāju kino balvu sezonā, īpaši Amerikas Kinoakadēmijas balvai. Iepriekšējie šīs balvas saņēmēji ir filmas, kas saņēmušas Kinoakadēmijas balvas, piemēram, "Dzīve ir skaista" (1998), "Amerikāņu skaistums" (1999), "Tīģeris un drakons" (2000), "Graustu miljonārs" (2008), "Karaļa runa" (2010), "12 gadi verdzībā" (2013), "La La Land: Kalifornijas sapņi" (2016), "Trīs paziņojumi pie Ebingas Misūri štatā" (2017), "Zaļā grāmata" (2018), "Trusis Džodžo" (2019) un "Klejotāju zeme" (2020). 2023. gada Toronto Starptautiskais kinofestivāls norisinājās no 7. līdz 17. septembrim. «About TIFF». TIFF (angļu). Skatīts: 2019-07-30. «2016 TORONTO INTERNATIONAL FILM FESTIVAL FACT SHEET». «Toronto 2013: Why the festival matters». BBC News. 2013. gada 4. septembris. Skatīts: 2013. gada 5. septembris. "'The Swimmers' chosen as Toronto International Film Festival opening night gala film" Arhivēts October 14, 2022, Wayback Machine vietnē.. The Globe and Mail, July 27, 2022. Vikikrātuvē par šo tēmu ir pieejami multivides faili. Skatīt: Toronto Starptautiskais kinofestivāls. Encyclopædia Britannica raksts (angliski) Oficiālā tīmekļa vietne IMDb profils