Dijon Football Côte-d'Or, zināms arī kā Dijon FCO, DFCO vai vienkārši Dijon, ir Francijas futbola klubs no Dižonas. Klubs ir dibināts 1998. gadā, pašlaik spēlē Francijas 1. līgā. Mājas spēles aizvada Gastona Žerāra stadionā, kurā ir 15 995 skatītāju vietas. Klubs tika nodibināts 1998. gada 29. aprīlī, apvienojoties diviem pilsētas klubiem — Cercle Football Dijonnais un Dijon FC. 1999.–2000. gada sezonā uzvarēja Francijas amatieru čempionātā (Francijas futbola 4. līmenis) un tika paaugstināts uz Francijas Nacionālo līgu. 2003.–2004. gada sezonā iekļuva Francijas kausa izcīņas pusfinālā, kā arī ieguva 3. vietu Nacionālajā līgā un tika paaugstināts uz 2. līgu. Tajā pašā gadā kļuva par profesionālu klubu. 2010.–2011. gada sezonā komanda izcīnīja 3. vietu Francijas futbola 2. līgā un pirmoreiz kluba vēsturē iekļuva Francijas futbola augstākajā līmenī — 1. līgā (Ligue 1). Klubam neizdevās nostiprināties elites divīzijā, tas ierindojās tikai 19. vietā un bija spiests atstāt Ligue 1. 2016. gadā klubam izdevās atkal izcīnīt ceļazīmi uz Francijas 1. līgu. Sastāvs atjaunots 2020. gada 13. augustā. Francijas 2. līga Vicečempioni (1): 2015–16 Francijas amatieru čempionāts Čempioni (1): 1999–2000 «Stade Gaston Gérard» (angļu). thefootballstadiums.com. Skatīts: 2016. gada 17. jūlijā. «Historique» (franču). dfco.fr. Arhivēts no oriģināla, laiks: 2016. gada 2. jūlijā. Skatīts: 2016. gada 17. jūlijā. Vikikrātuvē par šo tēmu ir pieejami multivides faili. Skatīt: Dijon FCO. Soccerbase komandas profils (angliski) Transfermarkt komandas profils (angliski) Kluba oficiālā vietne (franciski)