Dua Lipa, izrunā kā Dua Ļipa (albāņu: Dua Lipa; dzimusi 1995. gada 22. augustā) ir Lielbritānijas albāņu izcelsmes dziedātāja, dziesmu autore un modele. Dzimusi Londonā, viņas vecāki (albāņi) 1990. gados pameta Kosovu. Viņas muzikālā karjera sākās 14 gadu vecumā, kad sāka YouTube publicēt citu mākslinieku dziesmu kaverversijas. 2015. gadā izdeva debijas singlu. 2017. gada janvārī ieguva European Border Breakers Award. Tā paša gada jūnijā tika izdots debijas studijas albums. Divi albuma singli iekļuva Apvienotās Karalistes singlu desmitniekā, viens — 1. vietā (New Rules). 2018. gada februārī ieguva Brit balvu kā labākā sieviešu solomāksliniece. Mark Savage. «Dua Lipa: A pop star in waiting». BBC News, 2016. gada 9. februāris. Skatīts: 2016. gada 7. maijs. Paul Lester. «Shake it up: the future female pop stars of 2016». The Guardian, 2016. gada 1. janvāris. Skatīts: 2016. gada 7. maijs. Emmanuel Legrand. «Dua Lipa scoops Public Choice Award at the EBBAs», 2017. gada 12. janvāris. Skatīts: 2017. gada 13. janvāris. Vikikrātuvē par šo tēmu ir pieejami multivides faili. Skatīt: Dua Lipa. Oficiālā tīmekļa vietne