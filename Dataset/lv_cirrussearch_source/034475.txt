Emma Džeina Pūlija (angļu: Emma Jane Pooley; dzimusi 1982. gada 3. oktobrī) ir angļu sportiste. Iepriekš profesionāli nodarbojusies ar riteņbraukšanu, specializējoties individuālajā braucienā un kalnainās sacensībās. Šobrīd pievērsusies garo distanču skriešanai, duatlonam un triatlonam, šobrīd profesionāla triatloniste, divkārtēja pasaules čempione garo distanču duatlonā. 2008. gada olimpiskajās spēlēs Pūlija ieguva sudraba medaļu individuālajā braucienā, šajā disciplīnā kļuva par pasaules čempioni 2010. gadā. Pūlija uzvarējusi sešās UCI Pasaules kausa viendienas sacensībās, kā arī vairākās daudzdienu sacensībās, ieskaitot desmit dienas garo Tour de l'Aude. Trīs reizes uzvarējusi Lielbritānijas čempionātā individuālajā braucienā un vienu reizi (2010. gadā) arī grupas braucienā. Pēc 2014. gada Nāciju Sadraudzības spēlēm Pūlija paziņoja par aiziešanu no profesionālās riteņbraukšanas, lai koncentrētos triatlonam, duatlonam un garo distanču skriešanai. Pirms tam 2013. gadā Pūlija uzvarēja Lozannas maratonā un Swissman triatlonā. 2015. gada 16. decembrī Pūlija paziņoja par īslaicīgu atgriešanos riteņbraukšanā, lai kvalificētos Lielbritānijas izlasei 2016. gada olimpiskajām spēlēm Riodežaneiro, paužot viedokli, ka neierasti kalnainā individuālā brauciena trase ir viņai piemērota. 2016. gada jūnijā Pūlija parakstīja līgumu ar savu bijušo komandu Lotto—Soudal Ladies, lai startētu 2016. gada Giro Rosa sacensībās. «Athletes: Emma Pooley». london2012.com. Arhivēts no oriģināla, laiks: 2013. gada 28. janvārī. Skatīts: 2016. gada 8. jūlijā. «Emma Pooley». Cycling Website. Arhivēts no oriģināla, laiks: 2008. gada 20. oktobrī. Skatīts: 2008. gada 30. maijā. Pooley announces return for Rio from bbc.co.uk/sport http://www.cyclingnews.com/news/pooley-signs-with-lotto-soudal-ladies/ Vikikrātuvē par šo tēmu ir pieejami multivides faili. Skatīt: Emma Pūlija. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) IAAF profils (angliski) Oficiālā tīmekļa vietne Twitter profils