Vorens Vudro "Vudijs" Hoburgs (Warren Woodrow "Woody" Hoburg; dzimis 1985. gada 16. septembrī) ir NASA astronauts, inženieris, doktors. Vorens Hoburgs piedzima 1985. gada 16. septembrī Pensilvānijas štata Pitsburgā Džima un Pegijas Hoburgu ģimenē. 2008. gadā Masačūsetsas Tehnoloģiju institūtā Vorens Hoburgs ieguva zinātņu bakalaura grādu aeronautikā un astronautikā. 2011. gadā viņš Kalifornijas Universitātē (Bērkli) ieguva zinātņu maģistra grādu elektrotehnikā un datorzinātnēs, kam sekoja doktora grāds 2013. gadā No 2013. līdz 2014. gadam Hoburgs strādāja Boeing komerciālo lidmašīnu nodaļā, izstrādājot programmatūru kompozītmateriālu ražošanai. No 2014. gada augusta viņš bija Masačūsetsas Tehnoloģiju institūta pasniedzējs, lasīja lekcijas par lidojumu dinamiku un gaisa kuģu inženieriju, kā arī vadīja pētnieku grupu, kas izstrādāja Python pakotni GPRit ģeometriskajai programmēšanai. 2017. gadā Vorens Hoburgs pieteicās NASA astronautu kandidātu konkursam. 7. jūnijā viņu uzņēma 22. astronautu vienībā. 2020. gada 10. janvārī Hoburgam tika piešķirta astronauta kvalifikācija. 9. decembrī viņu iekļāva Artemis Team grupā, kas gatavojās lidojumiem uz Mēnesi. 2021. gada 16. decembrī NASA paziņoja, ka Hoburgs ir iekļauts kosmosa kuģa SpaceX Crew-6 pamatapkalpē. Vorena Hoburga pirmais kosmiskais lidojums sākās 2023. gada 2. martā, esot kosmosa kuģa SpaceX Crew-6 pilotam, dodoties uz Starptautisko kosmosa staciju. Viņš bija 68. un 69. lidojuma inženieris. Uz Zemes Hoburgs atgriezās 4. augustā ar Crew-6. Kosmisko lidojumu kopsavilkums: Iziešanas atklātā kosmosā: Warren Hoburg (Ph.D.) NASA Astronaut NASA (angliski) Уоррен Вудро «Вуди» Хобург astronaut.ru, (krieviski)