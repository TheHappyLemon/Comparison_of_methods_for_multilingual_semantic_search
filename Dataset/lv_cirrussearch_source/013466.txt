Bruno Habārovs (dzimis 1939. gada 30. aprīlī Rīgā, miris 1994. gada 29. augustā Rīgā), arī Brunis Habārovs, bija Latvijas un PSRS paukotājs, treneris, sporta instruktors. Izglītību ieguvis LVFKI. 1959. gadā izcīnījis uzvaru Pasaules čempionātā paukošanā ar špagu, pēc diviem gadiem izcīnīja arī zeltu komandu cīņā PSRS komandas sastāvā. Tāpat izcīnījis vairākas sudraba un bronzas godalgas Pasaules čempionātos. Bija PSRS Nopelniem bagātais sporta meistars. 1959. gadā B. Habārovs ticis atzīts par Latvijas populārāko sportistu. Piedalījies divās Olimpiskajās spēlēs (1960, 1964). 1960. gadā Romā viņš izcīnīja divas bronzas (individuālās un komandu sacensības). Pēc četriem gadiem Tokijā viņš neguva tik lielus panākumus, komandu sacensībās izcīnot dalītu 7. vietu un individuālajā turnīrā izstājās jau otrajā kārtā. Ivars Ošiņš. Latvijas olimpiskais zelts, sudrabs, bronza. Lauku avīze, 2008. 184.—187. lpp. ISBN 978-9984-827-07-0. «LOK profils». Olimpiade.lv. Arhivēts no oriģināla, laiks: 2012. gada 23. maijā. Skatīts: 2012. gada 27. aprīlī. Vikikrātuvē par šo tēmu ir pieejami multivides faili. Skatīt: Bruno Habārovs. Olympedia profils (angliski) LOK profils