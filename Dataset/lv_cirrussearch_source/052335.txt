Gvadalete (spāņu: Río Guadalete) ir 172 kilometrus gara upe Spānijas dienvidos Andalūzijā. Sākas Sjerras de Grasalemas kalnos. Tek rietumu - dienvidrietumu virzienā. Ietek Atlantijas okeāna Kadisas licī uz ziemeļiem no Kadisas. Upes krastos atrodas Viljamartina un Arkosa de la Frontera. Iespējams, pie Gvadaletes upes 711. gadā notika Gvadaletes kauja, kurā iebrukusī Umajādu kalifāta armija sakāva vestgotus, uzsākot Pireneju pussalas iekarošanu. Vikikrātuvē par šo tēmu ir pieejami multivides faili. Skatīt: Gvadalete.