Amerīcijs ir ķīmiskais elements ar simbolu Am un atomskaitli 95. Tas ir aktinīdu saimes elements. Amerīcijs ir sudrabbalts, radioaktīvs metāls. To iegūst, bombardējot plutoniju ar neitroniem. Amerīciju lieto par radiācijas avotu dūmu detektoros. Savienojumos amerīcijam visvairāk mēdz būt oksidēšanas pakāpes +3 un +4 (mazāk izplatīta). Amerīciju 1944. gada rudenī ieguva Kalifornijas Universitātes amerikāņu zinātnieki Glens T. Sīborgs (Glenn T. Seaborg), Leons O. Morgans (Leon O. Morgan), Ralfs A. Džeimss (Ralph A. James) un Alberts Giorso (Albert Ghiorso). Viņi ieguva izotopu amerīciju–141, ar neitroniem apstarojot plutoniju.  94239Pu →(n,γ)  94240Pu →(n,γ)  94241Pu →14.35 yrβ−  95241Am ( →432.2 yrα  93237Np){\displaystyle \mathrm {^{239}_{\ 94}Pu\ {\xrightarrow {(n,\gamma )}}\ _{\ 94}^{240}Pu\ {\xrightarrow {(n,\gamma )}}\ _{\ 94}^{241}Pu\ {\xrightarrow[{14.35\ yr}]{\beta ^{-}}}\ _{\ 95}^{241}Am\ \left(\ {\xrightarrow[{432.2\ yr}]{\alpha }}\ _{\ 93}^{237}Np\right)} } Kalifornijas zinātnieku atklājums tika paturēts noslēpumā, un atklātībā tas tika paziņots 1945. gada novembrī. Amerīcija nosaukums ir saistīts ar Ameriku. Lantanīdu saimē tieši paralēli tam atrodas eiropijs, kas ieguva nosaukumu no Eiropas. Amerīcijs dabā nav sastopams. Tas ir mākslīgi iegūts ķīmiskais elements. Amerīcijam ir 18 izotopi, no kuriem stabilākie ir Am-243 un Am-241 ar pussabrukšanas periodiem attiecīgi 7370 un 432,2 gadi. Citu izotpu masas skaitlis ir no 230 līdz 249. Amerīcijs ir smags, sudrabbalts un ļoti mīksts metāls, kas ir sastopams divu veidu modifikācijās. Amerīcija atommasa ir [243] g/mol, tā blīvums ir aptuveni 12 000 kg/m3. Amerīcija kušanas temperatūra ir 1176 °C, savukārt viršanas temperatūra ir 2607 °C. Standarta elektrodpotenciāls (Am/Am+3) ir –2,320 V. Ķīmiskās īpašības ir līdzīgas plutonija īpašībām. Ir zināmi divi amerīcija oksīdi: amerīcija(III) oksīds (Am2O3) un amerīcija(IV) oksīds (AmO2). Praktiski izmanto galvenokārt tikai amerīcija(IV) oksīdu. «Isotopes of the Element Americium» (angliski). Jefferson Lab. Skatīts: 2014. gada 21. maijā. Vikikrātuvē par šo tēmu ir pieejami multivides faili. Skatīt: Amerīcijs. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ķīmisko elementu periodiskā tabula  