Pedofilija ir seksuāla novirze, kas izpaužas kā dzimumtieksme pret personām pirmspubertātes vecumā vai agrīnajos pusaudžu gados. Personas, kam piemīt pedofilija, tiek dēvētas par pedofiliem. Pedofili parasti tiek definēti kā 16 vai vairāk gadus vecas personas, kas izjūt dzimumtieksmi pret nepilngadīgām personām vai bērniem, kas ir vismaz piecus vai vairāk gadus jaunāki par personu, kam piemīt šī dzimumtieksme. Pedofiliju, tāpat kā daudzas citas seksuālas novirzes, mēdz uzskatīt arī par garīgu slimību. Tā ir iekļauta Starptautiskajā slimību klasifikatorā (ICD) un Diagnostikas un statistikas rokasgrāmatā (DSM). Izplatīta parādība sabiedrībā ir pedofilijas jaukšana ar bērnu seksuālo izmantošanu. Ne visi cilvēki, kas veic seksuālu vardarbību pret bērniem, ir pedofili. Tāpat ne visi pedofili izmanto bērnus savām seksuālajām vēlmēm. Pedofilijas kriminalizēšana Rietumu pasaulē ir sākta tikai pēdējo gadsimtu un gadu desmitu laikā ar tendenci aizvien vairāk palielināt pieļaujamo vecumu, kad tiek izdarītas seksuālās attiecības. Galvenie lietiskie pierādījumi, lai personu notiesātu par pedofiliju, ir dzimumtieksmes apmierināšanas akts, kā arī nepilngadīgu personu seksuāla rakstura materiālu glabāšana un izplatīšana. Dažādās pasaules vietās pret pedofiliju izturas dažādi un ne vienmēr tā tiek uzskatīta par noziegumu vai slimību, it sevišķi gadījumos, ja dzimumtieksme ir apmierināta pret personām vēlīnas pubertātes vecumā. Pirmās seksuālās aktivitātes ar citu personu (tai skaitā pieaugušo) atļaušanas vecums un laulību izdarīšanas vecums dažādās pasaules valstīs Infantofilija — dzimumtieksme pret zīdaiņiem. Hebefilija — dzimumtieksme pret personām vecumā no 11—14 gadiem. Efebofilija — dzimumtieksme pret personām vecumā no 15—19 gadiem. Pedovestītisms — seksuālais uzbudinājums no ģērbšanās bērnu drēbēs. Teleiofilija — dzimumtieksme pret pieaugušajiem. Pederastija — homoseksuālu dzimumaktu veikšana ar 12—18 gadus veciem puišiem. World Health Organization, International Statistical Classification of Diseases and Related Health Problems: ICD-10 Section F65.4: Paedophilia. (angliski) Diagnostic and Statistical Manual of Mental Disorders DSM-IV TR (Text Revision). Arlington, VA, USA : American Psychiatric Publishing, Inc. 2000-06. 943. lpp. ISBN 978-0890420249. doi:10.1176/appi.books.9780890423349. (angliski) Paul H. Blaney, Theodore Millon. Oxford Textbook of Psychopathology (Oxford Series in Clinical Psychology) (2nd izd.). Oxford University Press, USA, 2009. 528. lpp. ISBN 0-19-537421-5. Some cases of child molestation, especially those involving incest, are committed in the absence of any identifiable deviant erotic age preference. (angliski) Edwards, M. (1997) "Treatment for Paedophiles; Treatment for Sex Offenders". Paedophile Policy and Prevention, Australian Institute of Criminology Research and Public Policy Series (12), 74-75. (angliski) "Child molester or paedophile? Sociolegal versus psychopathological classification of sexual offenders against children". Journal of Sexual Aggression 14 (1): 33–43. 2008. doi:10.1080/13552600802133860. (angliski) Seto MC (2009). "Pedophilia". Annual Review of Clinical Psychology 5: 391–407. doi:10.1146/annurev.clinpsy.032408.153618. PMID 19327034. (angliski) Legislation of INTERPOL member states on sexual offences against children Arhivēts 2009. gada 3. oktobrī, at the Portuguese Web Archive, interpol.int. Atjaunots 2011. gada 8. jūnijā. (angliski) Kas ir pedofilija un pedohistērija Arhivēts 2011. gada 19. augustā, Wayback Machine vietnē. (latviski)