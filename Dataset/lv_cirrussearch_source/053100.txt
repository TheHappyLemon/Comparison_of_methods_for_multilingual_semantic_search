Juka Tammi (somu: Jukka Tammi; dzimis 1962. gada 10. aprīlī) ir bijušais somu hokejists, vārtsargs, Somijas hokeja izlases dalībnieks. Karjeras laikā 15 sezonas aizvadījis SM līgas vienībā Tamperes "Ilves", 1985. gadā kļūstot par Somijas čempionu. Izlases sastāvā izcīnījis trīs olimpiskās medaļas un divas pasaules čempionātu medaļas. Junioru vecumā Tammi spēlēja Tamperes "Ilves" sistēmā. 1980.—81. gada sezonā tika pieteikts trim spēlēm pieaugušo komandas rindās, taču laukumā nevienā no tām nedevās. Nākamajā sezonā Tammi debitēja "Ilves" rindās un jau 1982.—83. gada sezonā kļuva par tās pamatvārtsargu, sezonas izskaņā iegūstot līgas labākā debitanta balvu. 1989. un 1990. gadā Tammi tika iekļauts līgas simboliskajā izlasē, 1990. gadā tiekot atzīts par visas līgas labāko vārtsargu. "Ilves" sastāvā Tmami spēlēja līdz pat 1994.—95. gada sezonai, pēc kuras pievienojās TuTo Hockey. Karjeras izskaņā, no 1996. līdz 1999. gadam, spēlēja Vācijas hokeja līgas komandā Frankfurtes "Lions". Olympedia profils (angliski) Internet Hockey Database profils (angliski) Eurohockey profils (angliski)