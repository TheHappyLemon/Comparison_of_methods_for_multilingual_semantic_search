Šis raksts ir par Filipīnu administratīvo reģionu. Par pussalu skatīt rakstu Zamboangas pussala. Zamboangas Pussala (filipīniešu: Tangway ng Zamboanga, angļu: Zamboanga Peninsula, sebuāņu: Lawis sa Zamboanga, čavakano: Peninsula de Zamboanga), arī IX reģions (Region IX), ir viens no Filipīnu reģioniem valsts dienvidos. Aizņem lielāko daļu Zamboangas pussalas Mindanao salas rietumos un iekļauj 3 provinces, 1 neatkarīgo pilsētu un 1 patstāvīgu iekļauto pilsētu. Reģiona centrs ir Pagadiana, bet lielākā pilsēta — Zamboanga. Reģions sākotnēji izveidots 1972. gadā kā Rietummindanao reģions (Western Mindanao), kas iekļāva Zamboangas pussalas un Sulu arhipelāga provinces. 1975. gadā reģionu sadalīja divos subreģionos — IX-A reģionā, kas iekļāva Sulu arhipelāga provinces Basilanu, Sulu un Tavitavi, kā arī IX-B reģionā, kas iekļāva Ziemeļzamboangas un Dienvidzamboangas provinces un Zamboangas neatkarīgo pilsētu. 1989. gadā IX-A reģiona provinces iekļāvās Musulmaņu Mindanao autonomajā reģionā, bet IX-B reģionu reorganizēja par Zamboangas Pussalas reģionu, tajā iekļaujot arī Basilanas provinces Isabelas pilsētu, kas plebiscītā nobalsoja pret iekļaušanos MMAR. 2001. gadā no Dienvidzamboangas provinces tika nodalīta Zamboanga Sibugaja. 2004. gadā reģiona centrs oficiāli tika pārcelts no Zamboangas uz Pagadianu. Aizņem lielāko daļu Zamboangas pussalas Mindanao salas rietumos starp Boholas jūru ziemeļos, Sulu jūru rietumos un Sulavesi jūras Moro līci dienvidos. Austrumos robežojas ar Ziemeļmindanao, bet dienvidrietumos Isabelas pilsēta Basilanas salā robežojas ar Bangsamoro autonomo reģionu. Augstākā virsotne ir aprimis vulkāns Pinukiss 1532 m vjl. Piezīmes AUP — augsti urbanizēta pilsēta Administratīvi ietilpst Bangsamoro reģiona Basilanas provincē, bet pieder Zamboangas Pussalas reģionam Census of Population (2020). Table B - Population and Annual Growth Rates by Province, City, and Municipality - By Region. Philippine Statistics Authority. «PSGC – Provinces». Philippine Statistics Authority. Skatīts: 2019. gada 9. augusts. Independent cities have been excluded from provincial land area and population figures. «PSGC – Cities». Philippine Statistics Authority. Skatīts: 2019. gada 9. augusts. Vikikrātuvē par šo tēmu ir pieejami multivides faili. Skatīt: Zamboangas Pussala. Encyclopædia Britannica raksts (angliski)