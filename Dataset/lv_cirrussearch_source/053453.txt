Kurts Dērijs (vācu: Kurt Doerry; dzimis 1874. gada 24. septembrī; miris 1947. gada 4. janvārī) bija vācu vieglatlēts, 1896. gada Atēnu un 1900. gada Parīzes olimpisko spēļu dalībnieks. Vairākkārtējs Vācijas čempions dažādās sprinta distancēs. 1896. gada olimpiskajās spēlēs Atēnās Dērijs startēja trijās vieglatlētikas skriešanas disciplīnās — 100 metru, 400 metru skrējienā un 110 metru barjerskrējienā. Visās šajās disciplīnās viņš nebija starp diviem labākajiem priekšskrējiena dalībniekiem un fināla kārtām nekvalificējās. 1900. gada olimpiskajās spēlēs Parīzē viņš startēja 100 metru skriešanas disciplīnā. Šajā disciplīnā viņš no sava priekšskrējiena kā otrs labākais skrējējs kvalificējās pusfinālam, taču pēc pusfināla skrējienā viņš nefinišēja un izstājās no turpmākās cīņas. Q — kvalifikācija nākamajai skrējiena kārtai 1896. gadā Dērijs izcīnīja čempiona titulu Vācijas čempionātos 100 un 200 metru skriešanā, un 1899. gadā čempiona titulu izcīnīja 200 un 400 metru skriešanas disciplīnās. Papildus vieglatlētikai viņš bija arī labs daiļslidotājs, riteņbraucējs un tenisists, kā arī starptautisks hokejists un boksa tiesnesis. 1909. gadā Dērijs bija Vācijas Hokeja federācijas (Deutscher Hockey-Bund) dibinātājs un līdz 1914. gadam bija tās pirmais prezidents. Dērijs bija arī žurnālists un autors, vairākus gadus strādāja žurnālā Sport Im Bild un līdz Otrajam pasaules karam bija galvenais redaktors. Viņš ir sarakstījis vairākas grāmatas par vieglatlētikas tēmu. Kurt Doerry Olympedia.org «100 years of athletics in Berlin - (Exhibition)». rainer-doerry.de. Skatīts: 2017. gada 18. aprīlis. «Kurt Doerry Olympic Results». sports-reference.com. Arhivēts no oriģināla, laiks: 2020-04-17. Skatīts: 2012-10-04. Arhivēts 2020-04-17 Wayback Machine vietnē. «History DHB». hockey.de. Skatīts: 2017. gada 18. aprīlis. Kurts Dērijs (SOK profils) (angliski) Kurts Dērijs (Olympedia profils) (angliski) Kurts Dērijs (Sports Reference profils) (angliski)