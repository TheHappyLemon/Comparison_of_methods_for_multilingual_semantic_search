Aļina Stremousa (moldāvu: Alina Stremous, krievu: Алина Стремоус; dzimusi 1995. gada 11. jūlijā Volgogradas apgabalā, Krievijā) ir Moldovas biatloniste. Startējot jauniešu un junioru sacensībās, pārstāvēja Krieviju. Kopš 2020. gada aprīļa pārstāv Moldovu. Ar distanču slēpošanu sāka nodarboties Volgogradā, pēc tam pārcēlās uz Sanktpēterburgu. Nespējot iekļūt Krievijas otrajā izlasē, 2020. gada aprīlī A. Stremousa kļuva par Moldovas pārstāvi. 2022. gada Eiropas čempionātā Vācijā viņa kļuva par uzvarētāju sprinta distancē, kā arī izcīnīja sudaraba medaļu 15 km individuālajā distancē. Piedalījās 2022. gada ziemas olimpiskajās spēlēs Pekinā, 7,5 km sprinta distancē viņa ieņēma 10. vietu, kas bija labākais sasniegums Moldovai šajās olimpiskajās spēlēs. Veiksmīgi startēja arī iedzīšanā, kur sasniedza finišu 16. vietā. A. Stremousa bija Moldovas delegācijas karognesēja olimpiādes noslēguma ceremonijā. 2024. gada Eiropas čempionātā Slovākijā izcīnīja sudraba medaļu 15 km individuālajā distancē. «Beijing-2022 Closing Ceremony Flag-Bearers». www.olympics.com/. International Olympic Committee (IOC). 2022. gada 20. februāris. Skatīts: 2022. gada 20. februāris. «Sabule un Sanita Buliņa pirmajā piecdesmitniekā Eiropas čempionāta klasikā». sportacentrs.com. 2024. gada 24. janvāris. Skatīts: 2024. gada 30. janvārī. Vikikrātuvē par šo tēmu ir pieejami multivides faili. Skatīt: Aļina Stremousa. Olympedia profils (angliski) IBU profils (angliski) biathlon.com.ua profils (ukrainiski)