Jānošs Huņadi (ungāru: Hunyadi János, rumāņu: Ioan de Hunedoara); dzimis ap 1406. gadu, miris 1456. gada 11. augustā) bija Transilvānijas ungāru militārais un politiskais līderis. Vadīja Balkānu cīņu pret Osmaņu impēriju 15. gadsimtā. Ieviesa moderno husītu stila kaujas taktiku un izmantoja karaspēkā zemniekus. 1441. gadā tika iecelts par Transilvānijas vojevodu. Piedzīvoja sakāvi Varnas kaujā 1444. gada 10. novembrī un Otrajā Kosovas kaujā no 1448. gada 17. līdz 20. oktobrim pret Muradu II. Triumfāli sakāva turkus Belgradas aplenkuma laikā 1456. gada 4./22. jūlijā. Drīz pēc tam mira epidēmijas laikā. Jānošs Huņadi aktīvi piedalījās Ungārijas iekšpolitikā Ladislava Postuma pusē. Tika iecelts par Ungārijas reģentu. Lielā mērā tēva autoritātes dēļ Jānoša dēls Māķāšs Huņadi 1458. gadā tika ievēlēts par Ungārijas karali. Vikikrātuvē par šo tēmu ir pieejami multivides faili. Skatīt: Jānošs Huņadi.