Šausmu filma (jeb sarunvalodā šausmene; angļu: horror film, horror movie) ir mākslas filmas žanrs. Pie šausmu filmām pieskaitāmas tās filmas, kas mēģina nobiedēt skatītāju, radīt satraukuma un šausmu sajūtas, veidot saspringtu šausmu atmosfēru un mokošas nākamo šausmu gaidas — tā saukto "saspensa" efektu (angļu: suspense — 'neziņa'). Slešers (no angļu: slash — 'cirtiens') ir šausmu filmu apakšžanrs (dažreiz tiek saukts par "pusaudžu šausmu filmām"), kam raksturīga slepkavas-psihopāta (dažreiz tas valkā masku) esamība, kurš izseko un pa vienam nogalina vairākus upurus-pusaudžus. Pirmā filma, kas kaut kādā mērā bija veltīta cilvēkēdājiem, ir 1963. gada filma Blood Feast. Šis savdabīgais apakšžanrs atdalījās no cita apakšžanra — filmām par zombijiem. Vienas no populārākajām filmām par kanibālismu ir filmu sērija par Hanibālu Lekteru — "Jēru klusēšana", "Sarkanais pūķis", "Hanibāls: sākums" (Hannibal Rising). Nozīmīga ir arī filma Ravenous (1999). Pirmā filma, kas bija veltīta vilkačiem, bija mēmā filma "Vilkacis" (Werewolf, 1913). Pēc tās sekoja vēl dažas mēmās filmas par vilkačiem. Pirmā filma ar skaņu bija vācu filma Le Loup Garou. 1935. gadā studija Universal Pictures izlaida filmu Werewolf of London, bet 1941. gadā filmu The Wolf Man. Šīs filmas iezīmēja daudzus stereotipus turpmākajiem kinematogrāfijas vilkačiem. Ļoti populārs šausmu filmas apakšžanrs ir filmas par vampīriem. Šajās filmās pret cilvēkiem vēršas nemirstīgas būtnes, kuriem nepieciešamas svešas asinis. Šausmu filmu apakšžanrs, kur ļaunuma un šausmu iemiesojums ir augšāmcēlušies miroņi jeb zombiji. Dažādās filmās zombiji ir attēloti dažādi, no tik tikko kustošiem un trūdošiem līdz būtnēm, kas pārspēj cilvēku fiziskās dotības. Ir arī filmas, kurās zombiji ir labie un pozitīvie tēli, bet tāds zombiju paveids vairāk ir raksturīgs komēdijām. Pirmās gotiskās filmas (jeb "šausmu filmas") uzņēma vācu kinorežisors F. V. Murnavs. Izcilas gotiskās filmas ir uzņēmuši Frānsiss Fords Kopola ("Drakula", 1992), Verners Hercogs ("Nosferatu – nakts fantoms", 1979) un citi. Vikikrātuvē par šo tēmu ir pieejami multivides faili. Skatīt: Šausmu filma. Encyclopædia Britannica raksts (angliski) Šausmu filmu sadaļa IMDb mājaslapā Arhivēts 2010. gada 21. janvārī, Wayback Machine vietnē. Ķīniešu šausmu filmas Britu šausmu filmas