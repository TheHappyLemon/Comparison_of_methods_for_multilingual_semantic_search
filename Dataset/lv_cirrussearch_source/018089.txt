Deniss Ivanovs (dzimis 1984. gada 11. janvārī Liepājā) ir bijušais Latvijas futbolists, centra aizsargs. Savu karjeru Deniss Ivanovs sāka savas dzimtās pilsētas komandas "Liepājas Metalurgs" sastāvā 2001. gadā, kurā spēlēja līdz 2009. gadam. Pēdējās sezonās Ivanovs bija komandas kapteinis. 2009. gada augustā viņš pārcēlās uz Amsterdamas "Ajax" sadarbības komandu Dienvidāfrikā Keiptaunas "Ajax", ar kuru parakstīja līgumu uz trīs gadiem. "Ajax" sastāvā Deniss Ivanovs aizvadīja vienu sezonu, bet 2010. gada jūlijā viņš noslēdza divu gadu līgumu ar Turcijas Superlīgas komandu "Sivasspor". 2011. jūlija sākumā pievienojās Azerbaidžānas klubam FC Baku. Latvijas izlasē Ivanovs debitēja 2005. gada 24. decembrī pārbaudes spēlē pret Taizemes izlasi 21 gada vecumā. Izlases pamatsastāvā viņš nostiprinājās 2007. gadā. Savus pirmos vārtus izlasē Ivanovs guva 2008. gada 26. martā pret Andoru. 2010. gada 19. jūnijā Baltijas kausa izcīņas mačā pret Igaunijas izlasi Deniss Ivanovs pirmoreiz spēli sāka kā Latvijas izlases kapteinis. 2017. gadā ar komandu FK Liepāja/MOGO ieguva Latvijas kausu futbolā. 2020. gadā noslēdzis savu karjeru. Toms Mālmeisters. «Ivanovs parakstījis līgumu ar Keiptaunas "Ajax"». sportacentrs.com, 26.08.2009.. Jānis Pārums. «Ivanovam divu gadu līgums ar "Sivasspor"». sportacentrs.com, 16.07.2010.. Miķelis Osis. «Ivanovs pievienojas Verpakovskim un Starkovam "Baku"». sportacentrs.com, 03.07.2011..[novecojusi saite] «Igaunija - Latvija». LFF. 19.06.2010. Arhivēts no oriģināla, laiks: 2010. gada 24. jūnijā. Skatīts: 2010. gada 19. jūlijā. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)