Laionels Berimors (angļu: Lionel Barrymore; dzimis 1878. gada 28. aprīlī, miris 1954. gada 15. novembrī) bija amerikāņu skatuves un ekrāna aktieris, kā arī kinorežisors. Saņēmis Amerikas Kinoakadēmijas balvu kategorijā "Labākais aktieris galvenajā lomā" par lomu filmā "Brīva dvēsele" (A Free Soul, 1931). Vislabāk pazīstams ar antagonista Mistera Potera lomu Frenka Kapras Ziemassvētku filmā "Brīnišķā dzīve" (1946). Par filmu Madame X (1929) nominēts Kinoakadēmijas balvai kategorijā "Labākais režisors". Atveidojis lomas arī tādās filmās kā Grand Hotel (1932), "Vakariņas astoņos" (Dinner at Eight, 1933), Mark of the Vampire (1935), "Kamēliju dāma" (Camille, 1936), Captains Courageous (1937), "To nevar sev paņemt līdzi" (You Can't Take It with You, 1938), Duel in the Sun (1946) un "Kīlargo" (1948). Laionela jaunākā māsa Ētele un brālis Džons Berimors arī bija aktieri. Vikikrātuvē par šo tēmu ir pieejami multivides faili. Skatīt: Laionels Berimors. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)