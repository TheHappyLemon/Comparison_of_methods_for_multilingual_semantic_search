Holmogori (krievu: Холмого́ры) ir bijusī pilsēta Krievijā, Ziemeļdvinas kreisajā krastā, tagad Arhangeļskas apgabala ciems aptuveni 75 km uz dienvidaustrumiem no apgabala galvaspilsētas Arhangeļskas. Sādžā pie Holmogoriem dzimis krievu zinātnieks Mihails Lomonosovs. Rakstos pieminēta 1137. gadā, no 14. līdz 15. gadsimtam bija Novgorodas Republikas sastāvā, 15. gadsimtā to pakļāva Maskavas lielkņaziste. No 15. līdz 17. gadsimtam Holmogori bija liela tirdzniecības osta un cietoksnis. No 1744. līdz 1756. gadam Holmogori bija gāztā Krievijas ķeizara Ivana VI (1740–1764) ģimenes trimdas vieta, šeit mira viņa māte bijusī reģente Anna Leopoldovna (1718–1746) un viņa tēvs Braunšveigas-Volfenbiteles hercogs Antons Ulrihs (1714–1774). Tikai 1780. gadā ķeizariene Katrīna II atļāva viņu bērniem ar kuģi doties uz Dāniju. 1784. gadā Holmogori ieguva pilsētas tiesības. Pēc Arhangelogorodas dibināšanas zaudēja savu starptautiskās tirdzniecības pilsētas nozīmi, bet 1923. gadā zaudēja pilsētas tiesības. Vikikrātuvē par šo tēmu ir pieejami multivides faili. Skatīt: Holmogori. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)