Klēra Elizabete Foja (angļu: Claire Elizabeth Foy; dzimusi 1984. gada 16. aprīlī) ir britu aktrise. Foja savu pirmo lomu ieguva 2008. gadā britu seriālā Being Human (2008). Vēlāk uzstājusies Karaliskajā Nacionālajā teātrī Londonā. Savu filmu debiju Foja piedzīvoja 2011. gadā filmā "Raganas laiks" (Season of the Witch, 2011). Vēlāk piedalījusies seriālos The Promise (2011), Crossbones (2014) un Wolf Hall (2015). Starptautisku atpazīstamību Foja sev piesaistīja par karalienes Elizabetes II lomu Netflix seriālā "Kronis" (2016–2017, 2020). 2018. gadā arī ieguvusi Emmy balvu. Vēlāk piedalījusies filmā "Neprāts caur telefona kameru" (2018). Par lomu filmā "Pirmais cilvēks uz Mēness" (2018), saņēmusi BAFTA kino balvas nomināciju. Vikikrātuvē par šo tēmu ir pieejami multivides faili. Skatīt: Klēra Foja. IMDb profils (angliski) AllMovie profils (angliski) Box Office Mojo profils (angliski)