Minstere (vācu: Münster) ir pilsēta Ziemeļreinas-Vestfālenes federālajā zemē Vācijas rietumos. Vestfālenes novada vēsturiskais centrs. Pilsētā atrodas Minsteres Universitāte (WWU) un nanotehnoloģiju izpētes centrs CeNTech. No 1957. līdz 1998. gadam Minsterē atradās Minsteres latviešu ģimnāzija. Pilsētu 793. gadā dibinājis Kārlis Lielais un gadsimtiem tā bijusi arhibīskapijas centrs. Viduslaikos Minstere bija Hanzas savienības locekle. Reformācijas laikā 1534. gadā anabaptisti sagrāba varu pilsētā un noturēja to 18 mēnešus, nodibinot mantu kopību un daudzsievību. 1648. gadā Minsterē tika parakstīts Vestfālenes miera līgums, kas izbeidza Trīsdesmitgadu karu. 1780. gadā tika nodibināta Minsteres Universitāte. 1802. gadā Minsteri ieņēma prūšu karaspēks, pievienoja to Prūsijas valstij un tā kļuva par Prūsijas Vesfāles provinces galvaspilsētu. Minsterē dzimuši: Vilhelms Emanuels fon Ketelers (Wilhelm Emmanuel von Ketteler, 1811—1877), politiķis Heinrihs Brīnings (Heinrich Brüning, 1885—1970), politiķis Kurts Geršteins (Kurt Gerstein, 1905—1945), holokausta liecinieks Ginters Jauhs (Günther Jauch, 1956), TV darbinieks Ute Lempera (Ute Lemper, 1963), mūziķe Tanita Tikarama (Tanita Tikaram, 1969), mūziķe Fabians Vegmans (Fabian Wegmann, 1980), riteņbraucējs Vikikrātuvē par šo tēmu ir pieejami multivides faili. Skatīt: Minstere. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) 2022. gada Vācijas pašvaldību reģistrs; pārbaudes datums: 7 oktobris 2023.