"Krīds: Rokija mantojums" (angļu: Creed) ir 2015. gada ASV sporta drāmas filma. Filmas režisors un scenārija līdzautors ir Raiens Kūglers. Šis ir atvasinājums un sikvels "Rokija" filmu sērijai. Maikls B. Džordans atveido Adonisu Džonsonu Krīdu, Apollo dēlu, bet Silvestrs Stallone — Rokiju Balboa. Filmā filmējās arī Tesa Tompsone, Filiša Rašāda, Antonijs Beleu un Greiems Maktavišs. Šī ir otrā filma pēc "Frūtveilas stacija", kur Džordans sadarbojas ar Kūgleru, kā arī Vudu Harisu, ar kuru viņš kopā piedalījās seriālā The Wire. Adoniss Krīds nekad nav pazinis savu tēvu — leģendāro smagsvara čempionu boksā Apollo Krīdu, kurš nomira vēl pirms dēla dzimšanas, turklāt Adoniss ir ārlaulības bērns. Taču Apollo atraitne zēnam ir kļuvusi par gādīgu pamāti, devusi tam izglītību. Tomēr bokss ir viņam asinīs. Adoniss pamet labi apmaksātu darbu un dodas uz Filadelfiju, kur uzmeklē Rokiju Balboa un lūdz kļūt par viņa treneri. Rokijs, kurš ir kļuvis pavisam vecs un zaudējis visus savus tuviniekus, nevēlas būt saistīts ar boksu, tomēr viņš Adonisā saskata to pašu apņēmību, kāda savulaik piemita viņa sīvākajam pretiniekam un vēlāk labākajam draugam - Apollo. Rokijs piekrīt trenēt jauno sportistu, lai gan viņu pašu sagaida smaga cīņa ar, iespējams, nopietnāko pretinieku viņa dzīvē. No sākuma nolemts slēpt no sabiedrības, ka Adoniss ir Apollo dēls, bet vēlāk tas kļūst zināms. Adonisam paveras iespēja piedalīties mačā par pasaules čempiona titulu pret pašreizējo čempionu, tomēr — ar nosacījumu, ka jaunais puisis pieņems uzvārdu Krīds. Adoniss pēc ilgākas apdomāšanās piekrīt. Uzsākot cīņu katastrofāli neveiksmīgi, turpinājumā Adoniss saņemas un lieliski aizvada cīņu pret pasaules čempionu. Pēdējā raundā Adoniss pat nosūta pretinieku nokdaunā, taču pie tiesneša sauktā "9!" čempions tomēr pieceļas. Tāpat kā savulaik Rokija cīņā pret Apollo, arī šoreiz uzvara tiek piešķirta tikai pēc punktiem, pašreizējais čempions aizstāv titulu. Pašreizējais čempions, kas līdz šim uz Adonisu skatījās augstprātīgi, pasaka Adonisam, ka viņš ir lielisks bokseris, kuram pieder nākotne boksā un ne velti viņš paņēmis sava leģendārā tēva uzvārdu. Filma beidzas ar to, ka Adoniss un Rokijs izkāpj no mašīnas un abi dodas uz "Rokija kāpnēm" Filadelfijā. Jau vecais un slimais Rokijs ar grūtībām tiek līdz augšai pa kāpnēm, kur jaunībā ir aizvadījis savus treniņus. Rokijs pasaka Adonisam, ka no turienes var ieraudzīt visu savu dzīvi. «Creed». Warner Bros. Skatīts: 2016. gada 4. februāris. «CREED (12A)». Britu filmu klasifikācijas padome. 2015. gada 20. novembris. Skatīts: 2015. gada 20. novembris. FilmL.A. «2015 Feature Film Study», 2016. gada 15. jūnijs. Arhivēts no oriģināla, laiks: 2016. gada 4. jūlijā. Skatīts: 2016. gada 16. jūnijs. Arhivēts 2016. gada 4. jūlijā, at Archive.is «Creed (2015)». Box Office Mojo. Skatīts: 2016. gada 23. marts. Scott Mendelson. «Box Office: 'Creed' Rocks Record-Breaking $1.4M Tuesday, Pixar's 'The Good Dinosaur' Snags $1.3M». Forbes, 2015. gada 25. novembris. Skatīts: 2015. gada 29. novembris. Katey Rich. «Creed: The Oscar Contender We Should Have Seen Comingf». Vanity Fair, 2015. gada 18. novembris. Skatīts: 2015. gada 29. novembris. Josh Terry. «REVIEW: 'Creed': half-Rocky sequel, half-Rocky spinoff». The Washington Times, 2015. gada 25. novembris. Skatīts: 2015. gada 29. novembris. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)