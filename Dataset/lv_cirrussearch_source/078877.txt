Valkas pilsētas teātra pirmsākumi meklējami 1871. gada 10. maijā, kad pirmo reizi Valkā latviešu valodā tika izspēlēta izrāde. Teātra attīstībā lielu ieguldījumu deva Jāņa Cimzes Vidzemes skolotāju semināra audzēkņi. Kopš tā laika teātra dzīve šajā mazajā Ziemeļvidzemes, Tālavas novada pilsētiņā nav pārtrūkusi nevienu gadu. Valkas pilsētas teātris ir projektu teātris, viens no Latvijas pilsētu amatierteātriem. Teātra finansējumu veido dažādu kultūras fondu atbalsts un sponsoru līdzekļi. Šobrīd Valkas pilsētas teātrim ir divi stacionāri spēles laukumi: Lielā zāle ar 400 skatītāju vietām un Kamerzāle — 30 skatītājiem. 1982. gadā par Valkas pilsētas teātra māksliniecisko vadītāju kļuva režisors Aivars Ikšelis, turpinot teātra izaugsmi radošās individualitātes virzienā. 1998. gadā tika izveidots jauns aktieru ansamblis. 2009. gadā teātra trupā iesaistījās pirmie profesionālie aktieri, kas beiguši Krievijas teātru augstskolas. Šodien teātra trupā ir 13 aktieri un tehniskais personāls. Valkas pilsētas teātra iestudētās izrādes ir atzinīgi novērtētas Starptautiskajos teātru festivālos Latvijā, Bulgārijā, Vācijā, Lietuvā, Austrijā, Igaunijā, Krievijā, Gruzijā, Venecuēlā un Izraēlā. Teātra radošā trupa vienmēr ir iesaistījusies starptautiskajos projektos Latvijā, Igaunijā, Lietuvā, Austrālijā, Krievijā, Izraēlā un arī citās Eiropas valstīs. 1. starptautiskais teātru festivāls „Tālvils” Valkā notika 1996. gadā, tam sekojošie festivāli 1998., 2001., 2003., 2005., 2006., 2007., 2009. gadā. Valkas pilsētas teātrī režisors Aivars Ikšelis ir iestudējis šādas izrādes: diplomdarbs, absolvējot Jāzepa Vītola Latvijas Mūzikas akadēmiju Valkas pilsētas teātra mājaslapa