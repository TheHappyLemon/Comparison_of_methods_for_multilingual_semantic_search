Rojas pagasts ir viena no Talsu novada administratīvajām teritorijām Rīgas līča krastā. Robežojas ar sava novada Mērsraga, Kolkas, Dundagas, Lubes, Vandzenes un Ārlavas pagastiem. Lielākās apdzīvotās vietas ir Roja (pagasta centrs), Rude, Kaltene, Melnsils, Ģipka, Valgalciems. 1945. gadā Lubezeres pagastā izveidoja Rojupes ciema padomi. 1950. gadā Rojupes ciemam pievienoja daļu Jaunciema ciema un Jūrmalas ciema, 1954. gadā - lielāko daļu Lubezeres ciema, 1963. gadā - daļu Kaļķu ciema. 1969. gadā Rojupes ciemā esošajai Rojai piešķīra pilsētciemata statusu, bet ciemu pievienoja Rojai kā lauku teritoriju. 1991. gadā Rojai atņēma pilsētciemata statusu un kopā ar lauku teritoriju reorganizēja par pagastu. 2008. gadā Rojas pagasts apvienojās ar Mērsraga pagastu un izveidoja Rojas novadu. 2011. gadā Mērsraga pagasts atdalījās no Rojas novada un novadā vairs nebija teritoriālā iedalījuma. Pēc 2021. gada administratīvi teritoriālās reformas Rojas novads likvidēts, pagasts iekļauts Talsu novada sastāvā. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. «Iedzīvotāju skaits Latvijas pašvaldībās pēc nacionālā sastāva 2022. gadā». Skatīts: 25.01.2023.