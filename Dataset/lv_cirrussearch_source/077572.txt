Šis raksts ir par brūno lāču pasugu. Par Zemes mākslīgo pavadoni skatīt rakstu Mazaalai (pavadonis). Gobi lācis (Ursus arctos gobiensis), (mongoļu: Мазаалай) ir viena no brūnā lāča pasugām. Lai gan starp zinātniekiem notiek diskusijas par to, vai Gobi lācis ir brūnā lāča pasuga vai atsevišķa suga, oficiāli tas tiek klasificēts kā pasuga. Gobi lācis dzīvo Gobi tuksnesī, Mongolijā. Mūsdienās tā izdzīvošana ir ļoti kritiska, jo Gobi lāču populācijā mūsdienās ir ap 30 īpatņiem. Gobi lācis ir ietverts Mongolijas Sarkanajā grāmatā. Zinātnieki uzskata, ka Gobi lācis ir apdzīvojis Gobi tuksneša teritoriju laikos, kad klimats šeit bija maigāks. Mūsdienās lāčus parasti var sastapt Gobi tuksneša rietumu daļā; kalnos un akmeņainajā tuksneša daļā, kāda ūdens baseina tuvumā, pie ezeriņa vai avota. Gobi lāci var redzēt ļoti reti, tā kā tas izvairās no cilvēkiem. Tā uzbūve ir spēcīga, ar izteiktu skausta kumpu. Gobi lāčiem ir garākas kājas kā citiem lāčiem, toties kažoka matojums īsāks. Kažoks zeltaini brūnā krāsā. Barojas ar krūmu lapām, dažādu augu saknēm, kukaiņiem un ķirzakām. «The Gobi Bear Expedition in Mongolia - Ursus Arctos Gobiensis». Arhivēts no oriģināla, laiks: 2009. gada 18. jūnijā. Skatīts: 2009. gada 1. augustā. Teksts " Jeep Tour in the Mongolian Gobi Desert in October 2007 " ignorēts «Gobi bear - Ursus arctos gobiensis - Information - ARKive». Arhivēts no oriģināla, laiks: 2009. gada 18. augustā. Skatīts: 2009. gada 1. augustā. Arhivēts 2009. gada 18. augustā, Wayback Machine vietnē.