Aļina Talaja (baltkrievu: Аліна Генадзеўна Талай; dzimusi 1989. gada 14. maijā) ir baltkrievu vieglatlēte, startē 100 m barjerskrējiena distancē. Guvusi panākumus jauniešu vecumā, ir Eiropas U-23 čempione (2011). 2015. gada pasaules čempionātā izcīnījusi bronzas medaļu, Eiropas čempionātā ir izcīnījusi uzvaru 2012. gadā un sudraba medaļu 2016. gadā. Divas reizes startējusi olimpiskajās spēlēs (2012, 2016), labākais sasniegums ir 13. vieta pusfinālā 2012. gadā. Ir divkārtējā Eiropas čempione telpās 60 m/b distancē. Talaja ir valsts rekordiste trīs distancēs: 50 m/b, 60 m/b un 100 m/b. Vikikrātuvē par šo tēmu ir pieejami multivides faili. Skatīt: Aļina Talaja. Olympedia profils (angliski) Munzüger Sport profils (vāciski) IAAF profils (angliski) IAAF Dimanta līgas profils (angliski)