2021. gada Pasaules čempionāts hokejā (angļu: 2021 IIHF World Championship) bija 85. Pasaules čempionāts, kas notika no 2021. gada 21. maija līdz 6. jūnijam Latvijas galvaspilsētā Rīgā. Arēna Rīga un tai blakus esošais Olimpiskais sporta centrs bija čempionāta spēļu norises arēnas. Otro reizi čempionāta vēsturē tas notika Latvijā. Tajā piedalījās 15 valstu hokeja komandas un Krievijas Olimpiskās komitejas (KOK) izlase, jo Krievijas sportistiem dopinga skandālu dēļ nav atļauts pārstāvēt savu valsti visās augstākā līmeņa sacensībās. Sākotnēji Latvija bija plānojusi čempionātu rīkot kopā ar Baltkrievijas galvaspilsētu Minsku, taču A grupas un izslēgšanas spēles tika pārceltas no Minskas (dēļ diktatora Aleksandra Lukašenko izvērstās agresijas pret demokrātiju Baltkrievijā) un viss čempionāts notika Rīgā. COVID-19 pandēmijas dēļ čempionāts galvenokārt notika bez klātienes skatītājiem, taču no 2021. gada 1. jūnija spēles bija iespējams skatīties arī klātienē. Tā kā nenotika 2021. gada pasaules čempionāts hokejā 1. divīzijā, tad no elites divīzijas pēc šī čempionāta neizkrita neviena komanda. Čempionāta grupu turnīra, kā arī izslēgšanas spēles notika Latvijas galvaspilsētā Rīgā divās spēļu arēnāsː Arēnā Rīga, kas bija arī viena no 2006. gada čempionāta norises vietām (notika B grupas spēles, 2 ceturtdaļfināli, abi pusfināli, kā arī spēles par medaļām), un Olimpiskajā sporta centrā, kura futbola zālē speciāli čempionātam tika ierīkots ledus laukums (notika A grupas spēles un 2 ceturtdaļfināli). Olimpiskais sporta centrs bija arī čempionāta mediju centra atrašanās vieta. Sākotnēji Minskas arēnā, Baltkrievijā bija paredzēts rīkot A grupas, kā arī izslēgšanas spēles. Uz 2021. gada Pasaules čempionāta rīkošanu sākotnēji bija 3 kandidātvalstis — Baltkrievija, Latvija un Somija. Sākumā galvenais pretendents rīkošanai bija Somijas pilsētu Helsinku un Tamperes pieteikums, bet vēlāk, kad Latvijas un Baltkrievijas galvaspilsētu Rīgas un Minskas pieteikumi apvienojās cīņai par rīkošanu, to piedāvājums 2017. gada 19. maijā Starptautiskās Hokeja federācijas (IIHF) preses konferencē Ķelnē, Vācijā 2017. gada čempionāta laikā tika noteikts par uzvarētāju, apsteidzot Helsinkus un Tamperi tikai par 3 punktiem, Somijas pieteikumam iegūstot 52 punktus, kamēr Baltkrievijas un Latvijas — 55. Somija vēlāk tika noteikta kā 2022. gada čempionāta norises vieta. Abās pilsētās jau iepriekš bija noticis čempionāts hokejā, Rīgā — 2006. gada Pasaules čempionāts hokejā, bet Minskā — 2014. gada Pasaules čempionāts hokejā. Kopā ar rīkotājvietu izvēlēšanos tika noteikts arī tas, ka, lai optimizētu biļešu tirdzniecību, Somijas hokeja izlase spēles noteikti aizvadītu Rīgā, bet Krievijas izlase — Minskā. Tā nepieciešamības gadījumā tiktu mainīts komandu sadalījums grupās. 2021. gada 18. janvārī Baltkrievijai oficiāli tika atņemtas Pasaules čempionāta rīkošanas tiesības, pamatojot to ar drošības iemesliem, kas saistīti ar Baltkrievijas valdības represijām pret protestiem pēc 2020. gada prezidenta vēlēšanām, kā arī ar politiskiem aicinājumiem IIHF nerīkot čempionātu Baltkrievijā no vairākām politiskajām grupām, politiķiem un starptautiskajām organizācijām, kā, piemēram, no Eiropas Parlamenta un Latvijas valdības. Baltkrievijas sportistu brīvās apvienības pārstāve Jeļena Ļevčanka arī aicināja uz čempionāta nerīkošanu valstī. Arī vairākas kompānijas, kā, piemēram, Škoda un Nivea, bija gatavas atteikties no čempionāta sponsorēšanas, ja tas tiktu rīkots Baltkrievijā. Pēc rīkošanas aizlieguma Baltkrievijai paziņošanas IIHF pauda pārliecību, ka vismaz puse spēļu varētu notikt Rīgā, kamēr pārējās varētu tikt pārceltas uz Herningu Dānijā vai Bratislavu Slovākijā — attiecīgi 2018. un 2019. gada Pasaules čempionāta rīkotājpilsētām. Tikmēr pēc Saeimas deputāta Mārtiņa Bondara ierosinājuma Rēzeknes dome izrādīja gatavību rīkot daļu čempionāta Olimpiskā centra Rēzekne ledus hallē. Arī Lietuvas valdība bija piedāvājusi iespēju kopā rīkot čempionātu, taču no šīs iespējas IIHF atteicās. Oficiālais variants, lai Latvija varētu rīkot visas čempionāta spēles, bija pagaidu ledus laukuma un skatītāju vietu izveide Olimpiskajā sporta centrā, rīkošanas izmaksas dalot ar IIHF. 2021. gada 2. februārī IIHF oficiāli paziņoja, ka visas čempionāta spēles notiks Rīgā un ka Arēnā Rīga, kas kopā ar Minskas arēnu bija sākotnēji plānotā čempionāta norises vieta, notiktu B apakšgrupas spēles, kā arī divi ceturtdaļfināli, abi pusfināli un fināls (kopā 34 spēles), kamēr otra norises vieta būtu arēnai blakus esošā Olimpiskā sporta centra futbola zāle, kur tiktu izveidota pagaidu ledus arēna ar 6000 skatītāju vietām un kur notiktu spēles A apakšgrupai un pārējie divi ceturtdaļfināli (kopā 28 spēles). Treniņiem tiek izmantota jaunā halle pie Daugavas stadiona. Hokejisti tiek izmitināti vienā viesnīcā (Radisson Blu Hotel Latvija), un ap abām arēnām ir izveidots cilvēku "burbulis" čempionātā iesaistītajiem. Dienu pirms čempionāta sākuma, 2021. gada 20. maijā, Latvijas Saeima nolēma atļaut pret COVID-19 vakcinētajiem un slimību pārslimojušajiem klātienē skatīties čempionāta spēles, liekot valsts valdībai noteikt attiecīgus noteikumus, kas to atļautu lai gan šādu soli infektologi un veselības ministrs Daniels Pavļuts nosodīja. 2021. gada 27. maijā Latvijas valdība nolēma, ka čempionāta spēles drīkstēs skatīties arī klātienē, bet tikai tiem, kas ir pabeiguši pilnu vakcinācijas pret COVID-19 kursu vai arī slimību ir pārslimojuši, norādot apliecinājuma sertifikātu un personu apliecinošu dokumentu, kā arī personalizēta ieejas biļete. Papildus tika noteikts, ka maksimālais skatītāju skaits Arēnā Rīga būtu 2660, bet Olimpiskajā sporta centrā — 1058 cilvēku, kuriem visu spēles laiku būs jālieto sejas maska. 2021. gada 29. maijā tika paziņotas čempionāta spēļu apmeklēšanas cenas, ko noteica IIHF, kas arī saņems visus biļešu ienākumus, papildus paziņojot to, ka uz spēlēm skatītāji ārpus Latvijas varēs ierasties tikai no valstīm, kurās 14 dienu kumulatīvais saslimstības rādītājs ir zem 50. Viens no nosacījumiem, lai Rīga varētu rīkot pasaules čempionātu hokejā bija standartiem atbilstošas treniņu halles izveide. Tika nolemts, ka šādas halles izbūve notiktu blakus Daugavas stadionam esošās ledus halles vietā, kur sākotnēji bija plānots izveidot vieglatlētikas manēžu. Daugavas stadiona ledus hallē tika paredzēts izbūvēt divus ledus laukumus treniņiem ar 600 skatītāju sēdvietām. 2018. gadā sākās halles būvprojekta izstrāde, taču projekts ieilga, jo radās problēmas ar piemērota halles būvnieka atrašanu, būvdarbiem sākoties tikai 2020. gada 5. maijā. Pēc ilgstošas noteikto halles nodošanas ekspluatācijā un darbu pabeigšanas termiņu neievērošanas tika izskatīta iespēja kā treniņu vietu pārveidot uz Volvo sporta centru, tur sākot darbus pie ledus slīpēšanas un citu priekšdarbu veikšanas. Tomēr 2021. gada 14. maijā, tikai nedēļu pirms čempionāta sākuma, Daugavas stadiona ledus halle tika nodota ekspluatācijā. 2021. gada 24. maijā, sekojot Ryanair lidojuma 4978 incidentam, Brīvības bulvārī, pie Radisson Blu Hotel Latvija, kur ir apmetušās visas čempionāta komandas, vietā, kur izkārti visi čempionāta komandu karogi, Rīgas mērs Mārtiņš Staķis kopā ar Latvijas Ārlietu ministru Edgaru Rinkēviču Baltkrievijas valsts karogu nomainīja ar vēsturisko baltsarkanbalto karogu, ko izmanto arī valsts opozīcijas grupas, kas protestē pret Aļaksandra Lukašenkas režīmu, nomaiņu pamatojot ar to, ka ir nepieņemami šī režīma simbolizējošo karogu izvietot Rīgas pilsētvidē. Šādu soli publiski atbalstīja arī valsts prezidents Egils Levits. Karoga nomaiņa radīja diplomātisko krīzi starp Latviju un Baltkrieviju, abām valstīm izraidot vēstniecību darbiniekus, būtībā iesaldējot abu valstu attiecības. IIHF prezidents Renē Fāzels paziņoja, ka uzskata karogu nomaiņu par nepieņemamu, nosakot, ka, ja oficiālais karogs netiks atlikts atpakaļ, federācija uz pilsētā esošajiem mastiem nevēlas redzēt savus un oficiālos čempionāta karogus, norādot, ka tā ir apolitiska sporta organizācija. Rīgas mērs Staķis nolēma vēsturisko karogu atstāt, paziņojot, ka pilsēta noņems IIHF karogus no mastiem, aizvietojot tos ar Rīgas karogiem. 2021. gada 28. maijā Baltkrievija uzsāka kriminālo izmeklēšanu pret Staķi un Rinkēviču par nacionālā naida kurināšanu. Rīgas dome nolēma karogu stendos Krievijas karogu aizstāt ar KOK karogu. Tā kā COVID-19 pandēmijas dēļ nebija zināms, vai čempionāta nacionālās priekšsacīkstes varēs sākties pirms 2020. gada septembra, IIHF nolēma čempionāta sākumu pārcelt no 2021. gada 7. maija uz 21. maiju. Tas nozīmē, ka čempionāts beigsies 6. jūnijā, kas būs pirmā reize, kad pasaules čempionāts hokejā notiek arī jūnijā. 2017. gadā kopā ar kopīgo Latvijas un Baltkrievijas rīkošanas pieteikumu čempionātam tika arī izvēlēts tā sauklis "Kaislība. Bez Robežām" (angļu: Passion. No Borders, krievu: Страсть. Без границ), kas atspoguļoja abu sākotnēji paredzēto rīkotājvalstu draudzīgās savstarpējās attiecības. Tika uzsvērts uz to, ka viena no valstīm ir Eiropas Savienības dalībvalsts, bet otra nav, kā arī ka no kosmosa abu valstu robežas nav skaidri redzamas un, lai gan abas valstis ir salīdzinoši mazas, tās ir spējušais vairākus gadus saglabāt augstas pozīcijas IIHF hokeju komandu rangā, kā arī ka abās valstīs ir liels hokeja līdzjutēju skaits. Pēc rīkotājtiesību atņemšanas Baltkrievijai čempionāta saukli saglabāja. 2020. gada 24. februārī preses konferencē Minskā, Baltkrievijā tika paziņots, ka čempionāta talismans būs ezis Spaikijs (angļu: Spiky), kas tika izvēlēts pēc konkursa, kas notika gan Baltkrievijā, gan Latvijā. Konkursā piedalījās vairāk nekā 100 talismanu skiču pieteikumi, un uzvarētājs tika izvēlēts gan ar žūrijas, kas sastāvēja no abās valstīs sabiedrībā zināmiem cilvēkiem, čempionāta organizatoriem un sportistiem, gan arī ar hokeja fanu palīdzību. Talismana skices autors bija Jānis Burmeisters no Latvijas, kamēr tā vizuālo tēlu uzlaboja baltkrievu aģentūra DAB.Agency. Pēc rīkotājtiesību atņemšanas Baltkrievijai čempionāta talismans tika saglabāts. 2021. gada 21. aprīlī, tieši mēnesi pirms čempionāta sākuma, Latvijas Televīzijas raidījumā "Rīta Panorāma" tika pirmatskaņota oficiālā čempionāta dziesma For Glory and Joy ("Slavai un priekam"), kuras autori un izpildītāji ir grupa Astro'n'out. Tajā pašā dienā tika izlaista dziesma kopā ar tās videoklipu. Pasaules čempionātā piedalās 15 valstu komandas un KOK hokeja izlaseː Atceltajam 2020. gada Pasaules čempionātam komandas tika sadalītas pa grupām atbilstoši vietām 2020. gada IIHF rangā pēc 2019. gada Pasaules čempionāta (izlašu vietas šajā rangā norādītas iekavās). Šis sadalījums tika saglabāts 2021. gada čempionātam. Visas spēles notika Rīgā, Latvijā. A grupas spēles notika Olimpiskajā sporta centrā, bet B grupas — Arēnā Rīga. Komandu sadalījums tika paziņots 2020. gada 20. maijā. Pamatraksts: 2021. gada Pasaules čempionāta hokejā izlašu sastāvi Katras izlases sastāvā ir 15 līdz 25 laukuma spēlētāji un 2 līdz 3 vārtsargi. Spēļu norises grafiku IIHF publiskoja 2021. gada 5. februārī. Avots: IIHF (E) Nevar kvalificēties; (Q) Kvalificējas norādītajai fāzei. Avots: IIHF (E) Nevar kvalificēties; (H) Mājinieki; (Q) Kvalificējas norādītajai fāzei. Avots: (H) Mājinieki. 2021. gada 7. aprīlī IIHF paziņoja čempionāta tiesnešu sastāvu, kas sastāv no 18 tiesnešiem un 18 līnijtiesnešiem no 14 dažādām valstīm. COVID-19 pandēmijas radīto ierobežojumu dēļ tiesneši tika sadalīti grupās pa 6 (3 tiesneši un 3 līnijtiesneši), kuri visu čempionāta laiku strādā kopā. Pēc 2020. gada 7. decembrī Starptautiskās sporta arbitrāžas lēmuma saistībā ar dopinga sankcijām Krievijas sportistiem un komandām ir aizliegts startēt Olimpiskajās spēlēs vai pasaules čempionātos, izmantojot valsts karogu vai himnu līdz 2022. gada 16. decembrim, tiem startējot kā "neitrālajiem sportistiem". IIHF sacensībās Krievijas sportisti startē ar Krievijas Olimpiskās komitejas (KOK) nosaukumu Kvalificējās arī kā turnīra rīkotāji vai iepriekš paredzētā rīkotājvalsts COVID-19 pandēmijas radīto ierobežojumu dēļ, līdz 1. jūnijam, spēles notika bez skatītājiem Rīgas dome tomēr nolemj 'pa kluso' nomainīt Krievijas karogu PČ stendos delfi.lv 24.05.2021 «Rīgai uztic sarīkot visas pasaules hokeja čempionāta spēles». Lsm.lv (LSM). 2021. gada 2. februārī. Skatīts: 2021. gada 2. februārī. Martin Merk. «Three countries run for 2021» (angļu). IIHF, 2017. gada 25. aprīlī. Arhivēts no oriģināla, laiks: 2017. gada 29. martā. Skatīts: 2021. gada 26. aprīlī. «Kummola paljastaa: MM-kisat lähes varmasti Suomeen 2021» (somu). MTV. 2015. gada 20. oktobrī. Arhivēts no oriģināla, laiks: 2015. gada 24. oktobrī. Skatīts: 2021. gada 2. februārī. Martin Merk. «To Minsk & Riga in 2021!» (angļu). IIHF, 2017. gada 19. maijā. Arhivēts no oriģināla, laiks: 2017. gada 19. maijā. Skatīts: 2021. gada 26. aprīlī. «Rīga un Minska rīkos 2021. gada pasaules hokeja čempionātu». DELFI. 2017. gada 19. maijā. Skatīts: 2017. gada 19. maijā. «Pasaules čempionātā hokejā Kanāda, visticamāk, spēlēs Rīgā, bet Krievija - Minskā». Lsm.lv (LSM). 2021. gada 12. maijā. Skatīts: 2021. gada 2. februārī. «Minskai atņemtas pasaules čempionāta hokejā rīkotāju tiesības». DELFI. 2021. gada 18. janvārī. Skatīts: 2021. gada 18. janvārī. Jonathan Crane. «Ice Hockey: Belarus must meet 'specific requirements' to host World Championship» (angļu). Deutsche Welle, 2021. gada 14. janvārī. Skatīts: 2021. gada 2. februārī. Viola von Cramon. «EU Parliament’s letter on BELARUS to the IIHF». violavoncramon.eu (angļu), 2021. gada 23. decembrī. Arhivēts no oriģināla, laiks: 2021. gada 27. janvārī. Skatīts: 2021. gada 2. februārī. «Latvija IIHF aicinās pasaules čempionātu no Baltkrievijas pārcelt uz citu valsti». tvnet.lv. 2020. gada 2. septembrī. Skatīts: 2021. gada 2. februārī. Philip Barker. «Leuchanka joins calls for IIHF to strip Belarus of World Championship co-hosting rights» (angļu). Inside the Games, 2020. gada 18. decembrī. Skatīts: 2021. gada 2. februārī. Gundars Galkins. «Baltkrievijas sportistu pārstāve lūdz Starptautisko Hokeja federāciju nesponsorēt Lukašenko režīmu». Lsm.lv (LSM), 2021. gada 28. janvārī. Skatīts: 2021. gada 2. februārī. Ludmila Glazunova. ««Škoda» atteiksies no hokeja čempionāta sponsorēšanas, ja tas tiks rīkots Baltkrievijā». Lsm.lv (LSM), 2021. gada 16. janvārī. Skatīts: 2021. gada 2. februārī. «'Nivea' atteikusies sponsorēt pasaules čempionātu hokejā Baltkrievijā». DELFI. 2021. gada 15. janvārī. Skatīts: 2021. gada 2. februārī. «Medijs: Fāzels rosina PČ hokejā pārcelt no Latvijas uz Slovākiju». DELFI. 2021. gada 26. janvārī. Skatīts: 2021. gada 2. februārī. «Kalvītis: Lēmums par pasaules čempionātu hokejā varētu būt līdz 10 dienu laikā». Lsm.lv (LSM). 2021. gada 2. februārī. Skatīts: 2021. gada 2. februārī. «Rēzeknes dome pauž gatavību uzņemt pasaules čempionātu hokejā». DELFI. 2021. gada 27. janvārī. Skatīts: 2021. gada 2. februārī. «Lietuva piedāvā kopā ar Latviju rīkot pasaules čempionātu hokejā». DELFI. 2021. gada 19. janvārī. Skatīts: 2021. gada 2. februārī. Gundars Galkins. «Starptautiskās Hokeja federācijas prezidents: Lietuva nepretendēs rīkot pasaules čempionātu». Lsm.lv (LSM), 2021. gada 21. janvārī. Skatīts: 2021. gada 2. februārī. Raimonds Gekišs. «Latvija gatava rīkot visu pasaules čempionātu, ja izmaksas dala ar Starptautisko hokeja federāciju». Lsm.lv (LSM), 2021. gada 24. janvārī. Skatīts: 2021. gada 2. februārī. «ARENA RIGA» (angļu). IIHF. 2020. gada 29. jūnijā. Skatīts: 2021. gada 6. martā. «OLYMPIC SPORTS CENTRE» (angļu). IIHF. 2021. gada 9. februārī. Skatīts: 2021. gada 6. martā. Kārlis Miksons, Dāvids Freidenfelds. «Pasaules hokeja čempionātā Rīgā paredz četru līmeņu drošības burbuļus». Lsm.lv (LSM), 2021. gada 18. martā. Skatīts: 2021. gada 18. martā. «Latvija viena pati rīkos 2021. gada pasaules čempionātu hokejā». Jauns.lv. 2021. gada 2. februārī. Skatīts: 2021. gada 3. februārī. «Rīga rīkos visu 2021. gada pasaules hokeja čempionātu». DELFI. 2021. gada 2. februārī. Skatīts: 2021. gada 2. februārī. Adam Steiss. «Latvia confirmed as Worlds host» (angļu). IIHF, 2021. gada 2. februārī. Skatīts: 2021. gada 2. februārī. «Saeima liek valdībai atļaut Covid-19 vakcinētajiem un pārslimojušajiem klātienē baudīt hokeju». skaties.lv. 2021. gada 20. maijā. Skatīts: 2021. gada 29. maijā. Madara Līcīte, Karīna Rubene, Kristaps Feldmanis. «Saeima liek valdībai atļaut Covid-19 vakcinētajiem un pārslimojušajiem klātienē baudīt hokeju». Lsm.lv (LSM), 2021. gada 20. maijā. Skatīts: 2021. gada 29. maijā. «Skatītāji pasaules čempionātu hokejā klātienē varēs vērot no 1. jūnija». skaties.lv. 2021. gada 27. maijā. Skatīts: 2021. gada 29. maijā. «Skatītāji pasaules čempionātu hokejā klātienē varēs vērot no 1. jūnija». Jauns.lv. 2021. gada 27. maijā. Skatīts: 2021. gada 29. maijā. «No 1. jūnija skatītāji klātienē varēs vērot Pasaules čempionātu hokejā». Latvijas Republikas Izglītības un zinātnes ministrija. 2021. gada 27. maijā. Skatīts: 2021. gada 29. maijā. «Rosina skatītājiem PČ hokejā klātienē ļaut skatīties no 1. jūnija». sportazinas.com. 2021. gada 27. maijā. Skatīts: 2021. gada 29. maijā. «Kalvītis: Starptautiskā hokeja federācija noteiks čempionāta biļešu cenas un saņems naudu». Lsm.lv (LSM). 2021. gada 28. maijā. Skatīts: 2021. gada 29. maijā. Karīna Rubene. «Hokeja čempionāta rīkotāji paziņo biļešu cenas; ārzemniekus gaida tikai no «baltā saraksta» valstīm». Lsm.lv (LSM), 2021. gada 29. maijā. Skatīts: 2021. gada 29. maijā. «Uz hokeja pasaules čempionātu drīkstēs ierasties arī ārzemju līdzjutēji, bet ne visu valstu». Jauns.lv. 2021. gada 29. maijā. Skatīts: 2021. gada 29. maijā. «Rīgā sāk «Daugavas» stadiona attīstības otro kārtu, taps arī ledus halle». Lsm.lv (LSM). 2018. gada 10. oktobrī. Skatīts: 2021. gada 28. maijā. Matīss Timofejevs. «Hokeja čempionāta dēļ pagaidām atstāj vieglatlētus bez jaunām mājām». Lsm.lv (LSM), 2019. gada 29. janvārī. Skatīts: 2021. gada 28. maijā. Mārtiņš Kļavenieks. ««Daugavas» ledus halle top gausi, bažas par gatavību pasaules hokeja čempionātam». Lsm.lv (LSM), 2019. gada 22. augustā. Skatīts: 2021. gada 28. maijā. Ģirts Zvirbulis. «Būvnieku nesaskaņas raisa bažas par «Daugavas» stadiona hokeja halles laicīgu tapšanu». Lsm.lv (LSM), 2020. gada 8. jūlijā. Skatīts: 2021. gada 28. maijā. «Sāk būvēt Daugavas stadiona ledus halli, kas nepieciešama 2021. gada PČ hokejā». tvnet.lv. 2020. gada 5. maijā. Skatīts: 2021. gada 28. maijā. Māris Bergs, Māris Timofejevs. «Rīgā top ledus laukumi hokeja čempionātam, spriedze saglabājas par «Daugavas» halli». Lsm.lv (LSM), 2021. gada 22. aprīlī. Skatīts: 2021. gada 28. maijā. ««Daugavas» stadiona ledus halles nodošanu ekspluatācijā pārceļ uz nākamo nedēļu». Lsm.lv (LSM). 2021. gada 30. aprīlī. Skatīts: 2021. gada 28. maijā. «Vēlreiz atliek «Daugavas» stadiona ledus halles nodošanu ekspluatācijā». Lsm.lv (LSM). 2021. gada 7. maijā. Skatīts: 2021. gada 28. maijā. Māris Bergs. «VUGD konstatē nepilnības Daugavas stadiona ledus halles drošības prasībās». Lsm.lv (LSM), 2021. gada 8. maijā. Skatīts: 2021. gada 28. maijā. Mārtiņš Kļavenieks. ««Daugavā» kavēto darbu dēļ hokeja čempionāta komandu treniņiem gatavos «Volvo» halli». Lsm.lv (LSM), 2021. gada 11. maijā. Skatīts: 2021. gada 28. maijā. «PČ treniņu laukumu likstas: 'Volvo' halli sāk pielāgot komandu vajadzībām». DELFI. 2021. gada 11. maijā. Skatīts: 2021. gada 28. maijā. «'Daugavas' stadiona ledus halle nodota ekspluatācijā». DELFI. 2021. gada 16. maijā. Skatīts: 2021. gada 28. maijā. «"Daugavas stadiona" ledus halle beidzot ir nodota ekspluatācijā». Apollo.lv. 2021. gada 15. maijā. Skatīts: 2021. gada 28. maijā. Vita Anstrate. «Hokeja čempionāta karogu rindā pie viesnīcas Baltkrievijas oficiālo karogu aizstāj ar vēsturisko». Lsm.lv (LSM), 2021. gada 24. maijā. Skatīts: 2021. gada 28. maijā. «Levits: Baltkrievijas karoga nomaiņa ir adekvāta politiskā reakcija». DELFI. 2021. gada 25. maijā. Skatīts: 2021. gada 28. maijā. Toms Pastors. «VIDEO. Latvijas vēstnieks Baltkrievijā: diplomātiskās attiecības pašlaik ir iesaldētas». Lsm.lv (LSM), 2021. gada 27. maijā. Skatīts: 2021. gada 28. maijā. «ĀM: Latvijas vēstnieks Baltkrievijā un diplomāti no vēstniecības Minskā atgriezušies Latvijā». DELFI. 2021. gada 27. maijā. Skatīts: 2021. gada 28. maijā. «Baltkrievija liek izbraukt no valsts Latvijas vēstniekam un diplomātiem, Latvija atbild ar identisku rīcību». Jauns.lv. 2021. gada 24. maijā. Skatīts: 2021. gada 28. maijā. Gints Amoliņš. «Starptautiskās Hokeja federācijas prezidents: Karogu samainīšana ir nepieņemama». Lsm.lv (LSM), 2021. gada 25. maijā. Skatīts: 2021. gada 28. maijā. «Fāzels nevēlas Rīgas ielās redzēt IIHF karogus līdzās Baltkrievijas opozīcijas karogam». DELFI. 2021. gada 25. maijā. Skatīts: 2021. gada 28. maijā. Edgars Kupčs. «Pēc Baltkrievijas karoga samainīšanas Rīgā noņem Starptautiskās Hokeja federācijas karogu». Lsm.lv (LSM), 2021. gada 25. maijā. Skatīts: 2021. gada 28. maijā. «Rīga noņems IIHF un hokeja PČ oficiālos karogus, uzsver Staķis». DELFI. 2021. gada 25. maijā. Skatīts: 2021. gada 28. maijā. «Baltkrievija ierosina krimināllietu par nacionālā naida kurināšanu pret Staķi un Rinkēviču». Apollo.lv. 2021. gada 28. maijā. Skatīts: 2021. gada 28. maijā. «Baltkrievija ierosinājusi krimināllietu pret Staķi un Rinkēviču». tvnet.lv. 2021. gada 28. maijā. Skatīts: 2021. gada 28. maijā. Klaus Zaugg. «Die nächste Hockey-WM beginnt so spät wie nie – die Schweiz spielt in Minsk». Watson (vācu), 2020. gada 12. maijā. Skatīts: 2021. gada 26. aprīlī. «Hokejové MS se příští rok uskuteční na přelomu května a června». Sport.cz (čehu). 2020. gada 22. jūnijā. Skatīts: 2021. gada 26. aprīlī. «LATVIJA UN BALTKRIEVIJA PIETEIKUŠĀS KOPĪGI RĪKOT 2021. GADA PASAULES ČEMPIONĀTU HOKEJĀ + FOTO». LHF. 2017. gada 19. janvārī. Skatīts: 2021. gada 28. maijā. Martin Merk. «Laipni aicināti uz Minsku un Rīgu!». IIHF, 2020. gada 22. jūnijā. Skatīts: 2021. gada 26. aprīlī. «Zināmi konkrēti datumi, kad notiks PČ hokejā Rīgā un Minskā». sportazinas.com. 2020. gada 22. jūnijā. Skatīts: 2021. gada 28. maijā. «Izvēlēts 2021. gada pasaules hokeja čempionāta oficiālais talismans». DELFI. 2020. gada 24. februārī. Skatīts: 2021. gada 27. maijā. «Foto: Kurš 'uzkurinās' līdzjutējus - novērtē PČ hokejā Rīgā talismana kandidātus». DELFI. 2020. gada 14. janvārī. Skatīts: 2021. gada 27. maijā. «2021. GADA PASAULES ČEMPIONĀTA TALISMANS - EZIS SPAIKIJS». LHF. 2020. gada 24. februārī. Skatīts: 2021. gada 27. maijā. «Krievijas Olimpiskās komitejas komanda čempionātu atklāj ar dramatisku uzvaru; Vācija sagrauj Itāliju». Apollo.lv. 2021. gada 21. maijā. Skatīts: 2021. gada 28. maijā. «Grupa 'Astro'n'out' radījusi himnu Pasaules čempionātam hokejā». DELFI. 2021. gada 14. aprīlī. Skatīts: 2021. gada 26. aprīlī. «VIDEO: Slavai un priekam – Pasaules hokeja čempionāta oficiālās dziesmas pirmatskaņojums». Lsm.lv (LSM). 2021. gada 21. aprīlī. Skatīts: 2021. gada 26. aprīlī. Martin Merk. «Welcome to Minsk & Riga in 2021» (angļu). IIHF, 2020. gada 22. jūnijā. Skatīts: 2021. gada 2. februārī. «Krievijas hokejistiem pasaules čempionātā Rīgā atskaņos starptautiskās federācijas himnu». Lsm.lv (LSM). 2021. gada 16. martā. Skatīts: 2021. gada 26. aprīlī. Laurel Wamsley, Merrit Kennedy. «Russia Gets Its Doping Ban Reduced But Will Miss Next 2 Olympics» (angļu). NPR, 2020. gada 17. decembrī. Skatīts: 2021. gada 20. maijā. Martin Merk. «New jersey for Russians» (angļu). IIHF, 2021. gada 2. maijā. Skatīts: 2021. gada 20. maijā. Martin Merk. «Groups for Minsk & Riga 2021» (angļu). IIHF, 2020. gada 20. maijā. Skatīts: 2021. gada 6. martā. «PLAYER ENTRY» (angļu). IIHF. Skatīts: 2021. gada 21. maijā. Martin Merk. «Latvia opens Worlds vs. Canada» (angļu). IIHF, 2021. gada 5. februārī. Skatīts: 2021. gada 6. martā. Martin Merk. «Paziņoti PČ tiesneši». IIHF, 2021. gada 7. aprīlī. Skatīts: 2021. gada 22. aprīlī. Vikikrātuvē par šo tēmu ir pieejami multivides faili. Skatīt: 2021. gada Pasaules čempionāts hokejā. Oficiālā tīmekļa vietne Facebook profils Instagram profils Twitter profils