Ņūporta (angļu: Newport) jeb Kāsnevīza (velsiešu: Casnewydd) ir pilsēta Apvienotajā Karalistē, Velsas dienvidaustrumos. Tā atrodas 18 km uz austrumiem no Velsas administratīvā centra Kārdifas. 2011. gadā Ņūportā dzīvoja 146 tūkstoši iedzīvotāju. Pēc iedzīvotāju skaita tā ir trešā lielākā pilsēta Velsā un septītā lielākā apvienotā pārvalde. Ņūporta ir bijusi osta kopš viduslaikiem, kad normāņi tur uzbūvēja pili. Pilsētas statusu tā ieguva 2002. gadā. Vikikrātuvē par šo tēmu ir pieejami multivides faili. Skatīt: Ņūporta. Encyclopædia Britannica raksts (angliski) Krievijas Lielās enciklopēdijas raksts (krieviski)