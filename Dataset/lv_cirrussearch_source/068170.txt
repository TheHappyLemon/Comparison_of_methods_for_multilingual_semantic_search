Postal 2 ir 2003. gada šaujamspēle no pirmās personas skatpunkta, kuru izstrādāja videospēļu studija Running with Scissors un to publicēja Whiptail Interactive. Tas ir turpinājums 1997. gada spēlei Postal un tika izlaista operētājsistēmai Microsoft Windows 2003. gada aprīlī, macOS 2004. gada aprīlī un Linux 2005. gada aprīlī. Postal 2, kā arī sērijas iepriekšējā spēle, ir ieguvusi apšaubāmu slavu ar augsto vardarbības līmeni, stereotipiem un melno humoru. Atšķirībā no pirmās daļas, Postal 2 tiek spēlēta no pirmās personas perspektīvas, nevis izometriski. Spēle ir pirmā sērijā, kurā ir atvērta pasaule. Postal 2 notiek izdomātā Paradaizas pilsētā Arizonas štatā, un tā seko "Postal Čaļa" dzīvei, kuram visas spēles nedēļas laikā jāveic ikdienišķi uzdevumi, un spēlētājam izlemjot, cik vardarbīgi vai pasīvi viņš reaģēs uz dažādām situācijām. Spēlētājs pārvietojas Paradaizas ietvaros, lai veiktu savus uzdevumus. Spēle pēc tās izlaišanas saņēma neviennozīmīgu kritiķu vērtējumu, bet tā ir ieguvusi kulta popularitāti savu fanātu grupā. Tā ir saņēmusi vairākus papildinājumus, un 2003. gada decembrī tika izlaists papildinājums ar nosaukumu Postal 2: Share the Pain, kurā ir iespējams spēlēt ar vairākiem spēlētājiem. Postal 2 tiek pastāvīgi atjaunināts, un 2015. gada aprīlī tika izlaists jauns papildinājums ar nosaukumu Paradise Lost, kas bija veidots ar domu kompensēt bēdīgi slaveno un izgāzušos Postal 3. Jaunzēlandē spēle par vardarbību tika aizliegta. Tony Smith. «New Zealand censor pulls Postal 2». www.theregister.com (angļu). Skatīts: 2023-07-22. Vikikrātuvē par šo tēmu ir pieejami multivides faili. Skatīt: Postal 2.