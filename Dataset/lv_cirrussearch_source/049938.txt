Teniss 1908. gada vasaras olimpiskajās spēlēs Londonā norisinājās no 6. līdz 11. maijam iekštelpu sacensībās un no 6. jūlija līdz 11. jūlijam ārpus telpus sacensībās. Atšķirībā no iepriekšējām olimpiskajām spēlēm šajās tas pirmo reizi notika iekštelpās. Tenisā tika atjaunotas sieviešu vienspēļu sacensības. Kopumā tenisa turnīrā sacensības notika 6 disciplīnās: 3 iekštelpās un 3 ārpus telpām. Iekštelpās un ārtelpās norisinājās sacensības vīriešiem vienspēlēs un dubultspēlēs un sievietēm vienspēlēs. Iekštelpu sacensības norisinājās Visanglijas lauka tenisa un kroketa klubā, bet ārpus telpām sacensības norisinājās Karalienes klubā zāles seguma kortos. Šī bija pirmā reize, kad ārtelpu sacensības notika zāles seguma kortos. Kopumā sacensībās startēja 50 tenisisti, 40 vīrieši un 10 sievietes no 10 dažādām valstīm. Lielāko daļu no medaļām, 15 medaļas, izcīnīja Lielbritānijas pārstāvji, kā arī medaļas izcīnīja Vācijas (1 sudraba medaļa) un Zviedrijas (2 bronzas medaļas) pārstāvji. Vācijai un Zviedrijai šīs bija pirmās medaļas tenisa turnīrā. Iekštelpu tenisa spēlētājs Artūrs Gors no Lielbritānijas bija vienīgais tenisists, kurš šajās spēlēs tenisā izcīnīja divas zelta medaļas. Savukārt brits Redžinalds Dohertijs šajās spēlēs izcīnīja savu trešo zelta medaļu, kura kopsummā bija ceturtā olimpiskā medaļa. Džozija Ričijs bija vienīgais tenisists, kurš izcīnīja medaļas gan ārpustelpu, gan iekštempu sacensībās. 1904. gada vasaras olimpisko spēļu tenisa turnīrā bija pārstāvētas 10 valstis. Piecas no tām, Austrija, Dienvidāfrika, Kanāda, Nīderlande un Zviedrija, pirmo reizi tika pārstāvētas tenisa turnīrā olimpiskajās spēlēs. Iekavās norādīts sportistu skaits no attiecīgās valsts.  Austrija (AUT) (3)  Bohēmija (BOH) (4)  Dienvidāfrika (RSA) (3)  Francija (FRA) (1)  Kanāda (CAN) (3)  Lielbritānija (GBR) (22)  Nīderlande (NED) (2)  Ungārija (HUN) (3)  Vācija (GER) (5)  Zviedrija (SWE) (4) Olimpiskajā turnīrā startēja 50 tenisisti, 40 vīrieši un 10 sievietes.  Herberts Barets (GBR)  Morics fon Bisings (GER)  Volmārs Bostrēms (SWE)  Čārlzs Brauns (CAN)  Čārlzs Diksons (GBR)  Redžinalds Dohertijs (GBR)  Lionels Eskombs (GBR)  Oto Frichaims (GER)  Dž. F. Fulkess (CAN)  Viktors Gaunlets (RSA)  Artūrs Gors (GBR)  Bohuslavs Hikšs (BOH)  Džordžs Hiljards (GBR)  Vilberforss Īvss (GBR)  Džordžs Karidija (GBR)  Klements Kazalē (GBR)  Rolfs Kinzls (AUT)  Haralds Kitsons (RSA)  Valters Kravlijs (GBR)  Oskars Kroicers (GER)  Deže Laubers (HUN)  Kristiāns van Lenneps (NED)  Roelofs van Lenneps (NED)  Jozefs Micovskis (BOH)  Džeimss Pārkss (GBR)  Kenets Pauels (GBR)  Roberts Pauels (CAN)  Fēlikss Pipess (AUT)  Frīdrihs Vilhelms Rāhe (GER)  Džons Ričardsons (RSA)  Džozija Ričijs (GBR)  Gunnars Setervals (SWE)  Džordžs Simonds (GBR)  Dāvids Sliva (BOH)  Heinrihs Šomburgks (GER)  Ede Tēts (HUN)  Artūrs Zborzils (AUT)  Jenē Zigmondi (HUN)  Ladislavs Žemla (BOH)  Moriss Žermo (FRA)  Marta Adlerstrāhle (SWE)  Penelope Būtbija (GBR)  Doroteja Čambersa (GBR)  Alise Grīna (GBR)  Gledisa Īsleika-Smita (GBR)  Mildreda Kolsa (GBR)  Agnese Mortona (GBR)  Violeta Pinkneja (GBR)  Elza Vallebberga (SWE)  Rūta Vinča (GBR) «Tennis at the 1908 London Summer Games». sports-reference.com. Arhivēts no oriģināla, laiks: 2011-09-21. Skatīts: 2014-01-29. Starptautiskā Olimpiskā komitejas rezultātu datubāze Teniss 1908. gada vasaras olimpiskajās spēlēs (SR/Olympic Sports)