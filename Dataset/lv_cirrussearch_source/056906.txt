Aida Garifullina (tatāru: Аида Эмил кызы Гарифуллина, krievu: Аида Эмилевна Гарифуллина, dzimusi 1987. gada 30. septembrī) ir tatāru tautības Krievijas un Austrijas operdziedātāja (soprāns). Viņa ir Vīnes Valsts operas soliste. Aida Garifullina piedzima Kazaņā Volgas tatāru ģimenē. Tēvs Emils Garifullins vēlāk kļuva par uzņēmēju. Māte Laila Garifullina bija kora diriģente, vēlāk kļuva par Sofijas Gubaiduļinas Mūsdienu mūzikas centra direktori. Māte Aidu jau no agras bērnības virzīja mūzikas jomā. 18. gadu vecumā 2005. gadā Aida Garifulina, saņemot Kazaņas mēra grantu mācībām Vācijā, iestājās mūzikas augstskolā Nirnbergā akadēmiskā vokāla klasē. 2007. gadā viņa turpināja vokālo meistarību Vīnes Mūzikas un izpildmākslas universitātē. 2009. gadā Vīnes Universitāte iestudēja Mocarta operu "Tā rīkojas visas sievietes", kur Garifullina debitēja Despinas lomā. 2010. gadā viņa uzvarēja pirmajā starptautiskajā Muslima Magomajeva vokālistu konkursā Maskavā. 2012. gadā Garifullina dziedāja Krievu nama atklāšanā XXX Vasaras Olimpiskajās spēlēs Londonā. Šeit viņa iepazinās ar Marijas teātra Sanktpēterburgā māksliniecisko direktoru Valeriju Gergijevu. 2013. gada janvārī viņa uzstājās uz Marijas teātra skatuves Suzannu lomā Mocarta operā "Figaro kāzas". Vēlāk viņa bija papildināja savu repertuāru. Garifullina 2013. gada augustā ieguva pirmo vietu Plasido Domingo operdziedātāju konkursā Operalia. Pēc tam viņa kopā ar Plasido Domingo uzstājās koncertā Pekinā. 16. oktobrī Garifulinai tika piešķirts "Tatarstānas Republikas nopelniem bagātā skatuves mākslinieka" tituls. 2014. gadā Aida Garifullina kļuva par Vīnes Valsts operas solisti. 2017. gada novembrī viņa ieguva Austrijas pilsonību. Vikikrātuvē par šo tēmu ir pieejami multivides faili. Skatīt: Aida Garifullina. Aidas Garifullinas oficiālā vietne Arhivēts 2021. gada 23. aprīlī, Wayback Machine vietnē.