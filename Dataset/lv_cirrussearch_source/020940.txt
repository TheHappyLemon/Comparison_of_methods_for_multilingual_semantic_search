Aina Renda (angļu: Ayn Rand; dzimusi 1905. gada 2. februārī [v.s. 20. janvārī], mirusi 1982. gada 6. martā) bija Krievijā dzimusi ebreju izcelsmes ASV rakstniece un filozofe. Visplašāk pazīstama kā romānu "Avots" (The Fountainhead, 1943) un "Atlants iztaisnoja plecus" (Atlas Shrugged, 1957) autore. Izveidojusi objektīvisma virzienu filozofijā. Nākamā rakstniece dzimusi Sanktpēterburgā kā Alise Rozenbauma (krievu: Али́са Розенба́ум). Augstāko izglītību ieguvusi Petrogradas Valsts universitātē sociālās pedagoģijas specialitātē. 1925. gadā izbrauca mācīties uz ASV, kur palika uz pastāvīgu dzīvi, 1931. gadā iegūstot ASV pilsonību. Ainas Rendas mēģinājumi rakstīt kinoscenārijus īpaši sekmīgi nebija, tomēr lielus panākumus guva viņas 1943. gadā izdotais romāns "Avots". 1957. gadā tika izdots viņas apjomīgais antiutopiskais romāns "Atlants iztaisnoja plecus". Vēlāk Renda pievērsās filozofijai, izveidoja objektīvisma virzienu, kas pretstatīja saprātīgo individuālismu kolektīvismam. 1960. un 1970. gados Renda popularizēja objektīvisma filozofiju savos dokumentālajos darbos un organizēja studentu diskusijas tādās universitātēs kā Jeila Universitāte, Prinstonas Universitāte, Kolumbijas Universitāte, Hārvarda Universitāte un Masačūsetsas Tehnoloģiju institūts. Mirusi 1982. gadā. Vikikrātuvē par šo tēmu ir pieejami multivides faili. Skatīt: Aina Renda. Encyclopædia Britannica raksts (angliski) Brockhaus Enzyklopädie raksts (vāciski) Ebreju sieviešu enciklopēdijas raksts (angliski) Stanfordas Filozofijas enciklopēdijas raksts (angliski) Filozofijas interneta enciklopēdijas raksts (angliski) Zinātniskās fantastikas enciklopēdijas raksts (angliski) Ainas Rendas institūts (angliski) IMDb profils (angliski) Internet Broadway Database profils (angliski) AllMovie profils (angliski)