Jūrikas šaurums (angļu: Eureka Sound) ir jūras šaurums Kanādas Arktiskajā arhipelāgā starp Elsmīra salu austrumos un Aksela Heiberga salu rietumos. Savieno Norvīdžena līci dienvidos ar Nansena šaurumu ziemeļos. Šauruma vidusdaļā atrodas Stūras sala. Šauruma ziemeļaustrumu daļā Slidres fjorda krastā atrodas Jūrikas pētniecības stacija. Šaurumam nosaukumu piešķira Oto Sverdrupa ekspedīcija ar Fram, kas to atklāja 1901. gada pavasarī un pierādīja, ka Aksela Heiberga sala nav Elsmīra salas daļa, bet patstāvīga sala (no sengrieķu: εὕρηκα — ‘es to atradu!’). The Columbia Gazetteer of North America. 2000. Eureka Sound Otto Sverdrup: New Land. Four Years in the Arctic Regions