Symbian Ltd. bija Apvienotās Karalistes uzņēmums, kas nodarbojās ar viedtālruņu operētājsistēmas Symbian izstrādi. Dibināts 1998. gadā. 2008. gadā to iegādājies Nokia; pēc vairākiem gadiem darbi pie operētājsistēmas attīstīšanas nodoti Accenture, bet vēlāk pārtraukti. Symbian Ltd. 1998. gada 24. jūnijā dibināja viedtālruņu izstrādātāji: Zviedrijas uzņēmums Ericsson (kopš 2001. gada Sony Ericsson), Somijas Nokia, ASV Motorola un Apvienotās Karalistes Psion. Šajā uzņēmumā Psion ieguva 31 % kapitāldaļu, iekļaujot savu Software nodaļu, kuras izstrādātā operētājsistēma EPOC kļuva par Symbian OS pamatu. 1999. gada 25. maijā kopuzņēmumam pievienojās Japānas elektronikas ražotājs Matsushita Communication Industrial (tagad zināms kā Panasonic). 2002. gada 23. aprīlī Vācijas uzņēmums Siemens iegādājās 5 % Symbian kapitāldaļu. 2003. gada 17. februārī Dienvidkorejas uzņēmums Samsung Electronics iegādājās 5 % Symbian kapitāldaļu. 2003. gada septembrī Motorola savas Symbian daļas pārdeva Nokia un Psion. 2004. gada februārī Psion par 137 miljoniem EUR savas Symbian daļas pārdeva Nokia. Nokia ar 63,3 % kļuva par Symbian lielāko kapitāldaļu turētāju. 2008. gada 24. jūnijā Nokia paziņoja, ka iegādājies visas Symbian Ltd. kapitāldaļas par 264 miljoniem eiro. Tajā pašā dienā dibināta organizācija Symbian Foundation, lai turpmāk Symbian attīstītu kā atvērtā koda platformu.Nokia uzņēmuma pirkšanu pabeidza 2008. gada 2. decembrī. 2009. gadā Nokia uzņēmumam Accenture pārdeva Symbian apkalpošanas nodaļu. 2011. gada 11. februārī Nokia ar Microsoft noslēdza vienošanās par to, ka tās operētājsistēma Windows Phone kļūs par Nokia viedtālruņu primāro sistēmu.Symbian OS tika atstāts mazjaudīgām ierīcēm. Symbian operētājsistēmas attīstīšana kā ārpakalpojums nodots Accenture. Symbian (operētājsistēma) «Symbian joint venture expands with Matsushita as new Shareholder». Arhivēts no oriģināla, laiks: 2012. gada 25. jūnijā. Skatīts: 2013. gada 5. martā. «Siemens joins Symbian in €23m deal». Arhivēts no oriģināla, laiks: 2016. gada 5. martā. Skatīts: 2013. gada 5. martā. Samsung becomes Symbian shareholder[novecojusi saite] Nokia and Psion start procedures to enable transfer of Symbian shares from Motorola[novecojusi saite] Nokia to be major Symbian shareholder; buys out Psion «Nokia to acquire Symbian Limited to enable evolution of the leading open mobile platform». Arhivēts no oriģināla, laiks: 2013. gada 17. jūnijā. Skatīts: 2013. gada 5. martā. «Mobile leaders to unify the Symbian software platform and set the future of mobile free». Arhivēts no oriģināla, laiks: 2012. gada 25. martā. Skatīts: 2013. gada 5. martā. «Nokia acquires Symbian Limited». Arhivēts no oriģināla, laiks: 2011. gada 4. aprīlī. Skatīts: 2011. gada 30. jūnijā. «Accenture to buy Symbian services unit from Nokia». Arhivēts no oriģināla, laiks: 2012. gada 14. novembrī. Skatīts: 2013. gada 5. martā. «Nokia announces strategic partnership with Microsoft, will use WP7 as primary OS». TechIt.in. Arhivēts no oriģināla, laiks: 2013. gada 2. maijā. Skatīts: 2013. gada 5. martā. «Nokia and Accenture finalize Symbian software development and support services outsourcing agreement». Arhivēts no oriģināla, laiks: 2011. gada 29. jūnijā. Skatīts: 2011. gada 30. jūnijā.