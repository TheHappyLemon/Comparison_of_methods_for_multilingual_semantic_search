Ouena aizsardzība ir šaha atklātne, kas sākas ar gājieniem: 1. e2-e4 b7-b6. To klasificē pie pusatklātām atklātnēm ar Šaha atklātņu enciklopēdijas kodu B00. Ouena aizsardzībai vārda devējs bija britu garīdznieks un spēcīgs amatieru šahists Džons Ouens (1827—1901), kurš 19. gadsimta vidū veiksmīgi izmantoja gājienu 1. ... b7-b6 daudzās partijās. Ievērojamākā no tām bija uzvara par tā laika spēcīgāko šahistu Polu Morfiju. Atklātni spēlējuši vairāki citi 19. gadsimta spēcīgākie šahisti: Džozefs Blekbērns, Johanness Cukertorts, Lūiss Paulsens un citi. Liels šīs atklātnes atbalstītājs 20. gadsimta otrajā pusē bija britu lielmeistars Entonijs Mailss, kurš starp 1971. gadu un viņa pāragro nāvi 2001. gadā spēlēja ap 60 turnīra partijas ar šo uzbūvi. No pašreizējiem šaha profesionāļiem Ouena aizsardzību izmanto Francijas lielmeistars Kristiāns Bauers, kurš pazīstams ar savu noslieci uz netradicionālām atklātnēm. Ouena aizsardzībā melnie cenšas izdarīt spiedienu pret bandinieku e4. Daudzos variantos svarīga loma ir tematiskam uzrāvienam f7-f5. 2. d2-d4 2...Lc8-b7 3. Lf1-d3 3...Zg8-f6 3...e7-e6 Greko mats Ir saglabājusies 1619. gadā spēlēta partija, kurā itāļu šahists Džoakīno Greko savu pretinieku, kas Ouena aizsardzībā pielaiž vairākas kļūdas, mato jau 8. gājienā. Šo matu vēlāk šaha literatūrā sāka dēvēt par Greko matu. Greko — nezināms 1. e2-e4 b7-b6 2. d2-d4 Lc8-b7 3. Lf1-d3 f7-f5? 4. e4xf5 Lb7xg2 5. Dd1-h5+ g7-g6 6. f5xg6 Zg8-f6?? (Labāk 6. ... Lf8-g7, lai gan arī tad baltie saglabā lielu pārsvaru. 7. g6xh7+! Zf6xh5 8. Ld3-g6# (Skat. diagrammu). Partija Morfijs — Ouens, Londona 1858. Ouena aizsardzības varianti un partijas Partijas, kurās spēlēta Ouena aizsardzība Marcin Maciaga, Flexible System of Defensive Play for Black — 1...b6 Elastīga aizsardzības sistēma melnajiem — 1. ... b6.