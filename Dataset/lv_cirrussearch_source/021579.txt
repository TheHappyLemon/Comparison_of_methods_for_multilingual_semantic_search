Eufemiano Fuentess (spāņu: Eufemiano Fuentes; dzimis 1955. gadā) ir spāņu sporta ārsts, kurš plašāk zināms ar savu saistību ar Operación Puerto dopinga lietu. Fuentess jaunībā nodarbojies ar sportu. Pēc tam viņš kļuva par komandas ārstu Spānijas riteņbraukšanas komandās Team ONCE, Amaya un Kelme. Bijušais Kelme braucējs Hesuss Manzano apsūdzēja Fuentesu par saistību ar dopinga lietošanu komandā. 2005. gadā Fuentess pameta darbu Kelme komandā, nostrādājis tur 16 mēnešus. Viņš paziņoja, ka pamet darbu ar profesionāliem riteņbraucējiem, kā galvenos iemeslus minot veselības stāvokli un ģimenes apstākļus, kā arī vēlmi pētīt retinoblastomas vēzi Instituto del Cáncer de Canarias organizācijā. Fuentesu kopā ar četrām citām personām 2006. gada 22. maijā arestēja Spānijas Civilā gvarde. Kopā ar viņu aizturēti tika Liberty Seguros menedžeris Manolo Saiss, Madrides analītiskās laboratorijas hematologs Hosē Luiss Merino, profesionāls kalnu riteņbraucējs Alverto Leons un Hosē Ignasio Labarta, kurš tobrīd bija sporta direktora asistents Comunidad Valenciana komandā. Fuentesa klīnikā Madridē tika atrasti 186 iepakojumi ar asinīm, kuri piederēja profesionāliem sportistiem un bija apzīmēti ar kodētiem nosaukumiem, kā arī EPO, steroīdi un augšanas hormons. Skandālā tika iesaistīti plaši zināmi šosejas riteņbraucēji, to skaitā bijušie Tour de France favorīti Jans Ulrihs, Ivans Baso, Fransisko Mansebo, Mikēle Skarponi, Tailers Hamiltons, Hosē Enrike Gutjeress Katalunja, Roberto Erass, Dario Pjeri un liela daļa no Comunitat Valenciana un bijušās Liberty Seguros komandas. Arī Alverto Kontadors bija aizdomās turēto sarakstā, bet vēlāk Spānijas tiesa un UCI viņu attaisnoja. Fuentess atkārtoti noliedza aizliegtu darbību veikšanu un apgalvoja, ka nav sadarbojies tikai ar riteņbraucējiem, bet arī citu sporta veidu pārstāvjiem kā futbolistiem un tenisistiem. Tomēr 2010. gada decembrī viņš izteicās "Ja es runātu, Spānijas futbola izlasei tiktu atņemts 2010. gada Pasaules kauss". 2010. gadā Fuentess bija iesaistīts vēl vienā dopinga skandālā, kad Spānijas policija viņu arestēja Operación Galgo laikā. 9. decembrī, vairāku vienlaicīgu reidu laikā, piecās provincēs Spānijas policija konfiscēja lielu daudzumu anabolisko steroīdu, hormonu un EPO, kā arī laboratorijas ekipējumu asins pārliešanai. Saskaņā ar laikrakstu Público, Eufemiano Fuentess un viņa māsa Jolanda bija šīs organizētās shēmas vadītāji. Arestēta tika arī vieglatlēte Marta Domingesa, kura tika atbrīvota pret drošības naudu pēc tam, kad tika apsūdzēta dopinga tirgošanā un izplatīšanā, un Alverto Leons, kura ledusskapī tika atrasti vairāki iepakojumi ar asinīm. Leons vēlāk tika atrasts miris, veicot pašnāvību. 2013. gada janvārī notika Operacion Puerto tiesa un Fuentess piedāvāja atklāt visu sportistu vārdus, kuriem viņš palīdzēja dopinga lietošanā. Tiesnese Hulija Santamarija teica viņam, ka nav obligāti nosaukt citus sportistus, atskaitot apsūdzētos riteņbraucējus. Fuentess apgalvoja, ka viņš citu sporta veidu pārstāvjiem piegādāja dopingu un izteicās: “Es varētu identificēt visus [asins] paraugus. Ja jūs man iedotu sarakstu, es varētu pateikt, kurš atbilst kuram kodam uz [asins] iepakojumiem.” Tā kā Spānijā nepastāvēja antidopinga likumi, Fuentesu tiesāja par "sabiedrības veselības apdaruējumu". Viņa aizstāvība pastāvēja uz to, ka asins pārliešana notika droši un sportistiem bija veselīga. Šo veidokli asi apstrīdēja, īpaši viņa bijušie klienti un riteņbraucēji Hesuss Manzano un Jergs Jakše, kuri apgalvoja, ka asins pārliešana notika bīstamos apstākļos un apdraudēja veselību. «Eufemiano Fuentes quits». Cyclingnews.com. February 2005. Arhivēts no oriģināla, laiks: 2012-07-23. Skatīts: 2008-03-27. Atsaucē izmantots novecojis parametrs |month= «Saiz arrested on doping charges». cyclingnews.com. May 2006. Skatīts: 2008-03-27. Atsaucē izmantots novecojis parametrs |month= Robert-Jan Friele, Mark Misérus. «Thomas Dekker was klant bij Spaanse dopingarts Fuentes». de Volkskrant (Dutch), 2013. gada 23. janvāris. Skatīts: 2013. gada 23. janvāris. «Eufemiano Fuentes breaks off silence». Arhivēts no oriģināla, laiks: 2008-02-22. Skatīts: 2008-03-27. «Fuentes: " Si je parle, on retire la Coupe du monde à l'Espagne "» (French). sudpresse.be. 2010-12-13. Arhivēts no oriģināla, laiks: 2010-12-15. Skatīts: 2010-12-14. Key Suspect in Doping Probe Found Dead The wall street journal, January 11, 2011 Jacquelin Magnay. «Spanish doctor Eufemiano Fuentes told he does not have reveal athletes he treated in doping inquiry». The Telegraph (Telegraph Media Group Limited), 2013. gada 30. janvāris. Skatīts: 2013. gada 31. janvāris. Fiona Govan. «Eufemiano Fuentes accused of 'endangering public health' in Madrid court following 2006 Operation Puerto scandal». The Telegraph (Telegraph Media Group Limited), 2013. gada 28. janvāris. Skatīts: 2013. gada 15. februāris. Peter Cossins. «Fuentes: we gave transfusions for health reasons». Cyclingnews (Future Publishing Limited), 2013. gada 29. janvāris. Skatīts: 2013. gada 15. februāris. Iain Rogers. «Jaksche casts doubt on Fuentes defense in Puerto trial». Yahoo! Sports. Thomson Reuters, 2013. gada 11. februāris. Arhivēts no oriģināla, laiks: 2013. gada 24. februārī. Skatīts: 2013. gada 15. februāris.