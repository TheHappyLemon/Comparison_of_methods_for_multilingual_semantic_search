Oļegs Romaņišins (ukraiņu: Олег Михайлович Романишин; dzimis 1952. gada 10. janvārī, Ļvivā) ir Ukrainas starptautiskais lielmeistars šahā (1976). Ļvivas šaha skolas audzēknis. 1973. gadā uzvarējis Eiropas šaha junioru čempionātā. FIDE viņam 1973. gadā piešķīrusi starptautiskā meistara (IM), bet 1976. gadā - starptautiskā lielmeistara (GM) nosaukumu. Vairākkārt piedalījies PSRS šaha čempionātu finālos. Labākie rezultāti - 1974. gadā dalīta 5.-7. vieta, 1975. gadā dalīta 2.-5. vieta, 1980.-1981. gadā dalīta 3.-5. vieta, 1981. gadā izcīnīta 3. vieta. Vairāku starptautisko šaha turnīru uzvarētājs, tajā skaitā 1977. gadā Ļeņingradā dalījis pirmo vietu ar Mihailu Tālu, un divas reizes uzvarējis Akibas Rubinšteina memoriālos Polaņicazdrojā - 1980. gadā un 1992. gadā. PSRS un Ukrainas izlases sastāvā sekmīgi piedalījies dažādās šaha komandu sacensībās: Pasaules šaha olimpiādēs piedalījies 6 reizes (1978, 1992-2000). Komandu kopvērtējumā izcīnījis 2 sudraba (1978, 1996) un 2 bronzas (1998, 2000) medaļas. Pasaules komandu šaha čempionātos piedalījies 3 reizes (1993-2001). Komandu kopvērtējumā izcīnījis zelta (2001) un sudraba (1993) medaļas, bet individuāli - sudraba (2001) medaļu. Eiropas komandu šaha čempionātos piedalījies 6 reizes (1977-1983, 1992, 1999-2001). Komandu kopvērtējumā izcīnījis 3 zelta (1977, 1980, 1983) un sudraba (1992) medaļu. Individuālā vērtējumā izcīnījis 3 zelta (1977, 1980, 1983) medaļas. Pasaules studentu komandu šaha čempionātos piedalījies 3 reizes (1974, 1976, 1977) un visas reizes izcīnījis zelta medaļas gan komandu, gan individuālajā vērtējumā. 1979. un 1981. gadā Ukrainas izlases sastāvā uzvarējis PSRS komandu čempionātos. Divas reizes uzvarējis PSRS komandu kausos - 1978. gadā sporta biedrības "Avangard" un 1982. gadā sporta biedrības "Trud" sastāvos. Vairākkārt piedalījies arī Pasaules šaha čempiona nosaukuma izcīņas ciklos. 1979. gadā starpzonu turnīrā Rīgā kopā ar Florinu Georgiu dalījis 5.-6. vietu, un abiem pietrūcis tikai puspunkts, lai iekļūtu pretendentu skaitā. 1993. gadā Groningenā Profesionālās šaha asociācijas rīkotajā kvalifikācijas turnīrā iekļuvis pretendentu skaitā. 1994. gadā Ņujorkā pretendentu maču ceturtdaļfinālā zaudējis Indijas lielmeistaram Višvanatanam Anandam ar 2:5 (+0, -3, =4). Pazīstams arī kā atklātņu teorētiķis. Romaņišina vārdā ir nosaukts variants Nimcoviča aizsardzībā: 1. d4 Zf6 2. c4 e6 3. Zc3 Lb4 4. g3. USSR Championship (1974) 43 Championship of USSR Erevan 28.11-22.12.1975 48 Championship of USSR Vilnius 25.12.1980-21.1.1981 49 Championship of USSR Frunze 26.11-22.12.1981 October Revolution 60th Anniversary (1977) «XVIII Memoriał Akiby Rubinsteina Polanica Zdrój 1980». Arhivēts no oriģināla, laiks: 2016. gada 5. martā. Skatīts: 2015. gada 25. septembrī. «XXIX Memoriał Akiby Rubinsteina Polanica Zdrój 1992». Arhivēts no oriģināla, laiks: 2016. gada 5. martā. Skatīts: 2015. gada 25. septembrī. 1979 Riga Interzonal Tournament 1993 Groningen PCA Qualifying Tournament 1994-95 PCA Candidates Matches Oļegs Romaņišins šahista profils vietnē fide.com Oļegs Romaņišins šahista profils vietnē chessgames.com Oļegs Romaņišins šahista profils vietnē 365chess.com Oļegs Romaņišins šahista profils vietnē chesstempo.com Oļegs Romaņišins šahista profils vietnē olimpbase.org (Pasaules šaha olimpiādes) Oļegs Romaņišins šahista profils vietnē olimpbase.org (Pasaules komandu šaha čempionāti) Oļegs Romaņišins šahista profils vietnē olimpbase.org (Eiropas komandu šaha čempionāti) Oļegs Romaņišins šahista profils vietnē olimpbase.org (Pasaules studentu komandu šaha čempionāti) Oļegs Romaņišins šahista profils vietnē olimpbase.org (PSRS komandu čempionāti) Oļegs Romaņišins šahista profils vietnē olimpbase.org (PSRS komandu kausi)