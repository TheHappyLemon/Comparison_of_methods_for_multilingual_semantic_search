Atēnu Atenagors (grieķu: Ἀθηναγόρας ὁ Ἀθηναῖος, dzimis ap 133. gadu, miris ap 190. gadu) bija gieķiski rakstošs kristiešu apoloģēts. Ziņas par dzīvi neskaidras. Pirms pievēršanās kristietībai esot bijis filozofs - platonietis. Dzīves lielāko daļu pavadījis Atēnās. Saglabājies Atenagora darbs "Vēstniecība (Apoloģija) par kristiešiem" (177. gads, Πρεσβεία περί χριστιανών), kuru adresējis Markam Aurēlijam un kurā atspēkojis pārmetumus kristiešiem bezdievībā, asinsgrākā un bērnu kanibālismā. Vēl viens Atenagora darbs ir pārdomas "Par mirušo augšāmcelšanos".