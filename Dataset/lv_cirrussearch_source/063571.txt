Nordkaps (norvēģu: Nordkapp, ziemeļsāmu: Davvenjárga) ir prominents zemesrags Norvēģijas ziemeļos. Zemesragu veido 307 m augsta klints Mēgerejas salas ziemeļos un tas bieži tiek minēts kā Eiropas galējais ziemeļu punkts. Faktiski kontinentālās Eiropas galējais ziemeļu punkts ir 70 km uz austrumiem esošais Nordkins, bet Eiropas salu galējais ziemeļu punkts ir Fligeli rags Franča Jozefa Zemē. Nordkaps nav pat Mēgerejas galējais ziemeļu punkts — 4 km uz rietumiem esošais Knivšeludens stiepjas vēl 1450 m tālāk uz ziemeļiem. Neskatoties uz to, Nordkaps ir populārs tūrisma galamērķis, kā arī no Nordkapa uz ziemeļiem tiek vilkta līnija, kas atdala Norvēģu jūru rietumos no Barenca jūras austrumos. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 514. lpp. "Limits of Oceans and Seas, 3rd edition" Vikikrātuvē par šo tēmu ir pieejami multivides faili. Skatīt: Nordkaps.