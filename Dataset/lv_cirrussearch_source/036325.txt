Polar Satellite Launch Vehicle (PSLV) ir Indijas nesējraķešu grupa. To izstrādājusi un apkalpo Indijas Kosmosa pētījumu organizācija. Raķetes pirmais lidojums notika 1993. gadā, un to joprojām izmanto. PSLV paredzēta pavadoņu ievadīšanai solārsinhronā orbītā, bet var arī pacelt kravas ģeostacionārā pārejas orbītā. PSLV sastāv no četrām pakāpēm. Pirmā pakāpe ir ar cietās degvielas dzinēju S139. Pirmajai pakāpei (atkarībā no konfigurācijas) var būt pievienoti seši cietās degvielas starta paātrinātāji. Otro pakāpi darbina šķidrās degvielas dzinējs Vikas, degvielai izmantojot nesimetrisko dimetilhidrazīnu un oksidētājam — slāpekļa tetroksīdu. Trešajā pakāpē izmantots cietās degvielas dzinējs HPS3. Trešo pakāpi darbina divi šķidrās degvielas dzinēji L-2-5, tos baro monometilhidrazīns un slāpekļa oksīdu maisījums. Raķetei ir trīs varianti: PSLV-G, PSLV-CA un PSLV-XL: PSLV-G ir standarta versija, kas 622 km augstā solārsinhronā orbītā var nogādāt 1678 kg kravu. PSLV-CA ir vieglā versija. CA nozīmē Core Alone (" viens pats kodols"). Tai nav starta paātrinātāju, ceturtajā pakāpē degviela ir par 400 kg mazāk nekā standarta versijā. PSLV-CA 622 km augstā solārsinhronā orbītā var nogādāt 1100 kg kravu. Versijas pirmais starts notika 2007. gadā. PSLV-XL ir smagā versija. Tai ir seši starta paātrinātāji, lielāki nekā standarta versijā. PSLV-XL 600 km augstā solārsinhronā orbītā var nogādāt 1750 kg kravu. Versijas pirmais starts notika 2008. gadā. PSLV-DL — versija ar diviem starta paātrinātājiem. Pirmais starts notika 2019. gada 24. janvārī. PSLV-QL — versija ar četriem starta paātrinātājiem. Pirmais starts notika 2019. gada 1. aprīlī. Plānotas vai izstrādē esošas versijas: PSLV-3S — trīs pakāpju (izņemta otrā pakāpe) raķete bez starta paātrinātājiem. Tā spētu pacelt 550 kg zemā orbītā. PSLV-HP — četru pakāpju raķete ar uzlabotu otro pakāpi. Tā solārsinhronā orbītā spētu pacelt 2000 kg. 1 2 3 4 5 6 7 '93 1995 2000 2005 2010 2015 2020   PSLV-G   PSLV-CA   PSLV-XL   PSLV-DL   PSLV-QL Polar Satellite Launch Vehicle (PSLV), India aerospace-technology.com POLAR SATELLITE LAUNCH VEHICLE Arhivēts 2016. gada 22. decembrī, Wayback Machine vietnē. ISRO PSLV Günter Dirk Krebs