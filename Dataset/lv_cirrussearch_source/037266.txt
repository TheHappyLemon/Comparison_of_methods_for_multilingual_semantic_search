Pauls Lists (angļu: Paul List; 1887. gada 9. septembris Odesa — 1954. gads) bija ebreju izcelsmes šahists, kas ir pārstāvējis Krieviju, Vāciju, Lietuvu un Lielbritāniju. 1908. gadā uzvarējis Odesas šaha turnīrā. 1910. gadā Odesas pilsētas šaha čempionātā izcīnījis 3. vietu (uzvarējis Boriss Verlinskis). 1910. gadā pārcēlies uz Viļņu, kur nospēlējis neizšķirti ar Grigoriju Levenfišu (+4, −4, =1). 1911. gadā Sanktpēterburgā Viskrievijas amatieru turnīrā dalījis 15.-16. vietu (uzvarējis Stepans Levitskis). 1912. gadā Viskrievijas amatieru turnīrā dalījis ceturto vietu ar Iļju Rabinoviču (uzvarējis Karels Hromādka). Krievijas pilsoņu kara laikā emigrējis uz Vāciju. 1927. gadā izcīnījis 3. vietu Magdeburgas šaha turnīrā. 1928. gadā bijis 5. vietā Berlīnes šaha turnīrā. 1930. gadā Frankfurtē starptautiskā šaha turnīrā dalījis 3.-4. vietu (uzvarēja Ārons Nimcovičs). Pēc nacistu nākšanas pie varas 1933. gadā emigrējis no Vācijas. 1937. gada oktobrī uzvarējis četru šahistu divu apļu turnīrā Rīgā, apsteidzot Teodoru Bergu un Frici Apšenieku. Pēc tam kādu laiku uzturējies Lietuvā, kur ieguvis Lietuvas pilsonību un pārstāvējis Lietuvas izlasi starpvalstu mačos ar Latviju. 1938. gadā pārcēlies uz dzīvi Anglijā, kur nodarbojies ar mākslas priekšmetu tirdzniecību. Piedalījies arī vietējos šaha turnīros. 1938. gadā ieņēmis 3. vietu Plimutas šaha turnīrā. 1939. gadā bijis 2. vietā Birmingemas šaha turnīrā, bet 1940. gadā Londonas šaha turnīrā dalījis 1.-2. vietu ar Hariju Golombeku. Pēc Otrā pasaules kara piedalījies vienīgi 1946. gada Zāndamas (Nīderlande) starptautiskajā šaha turnīrā, kurā ierindojies 5. vietā (uzvarējis Makss Eive). RUS-chB Vilnius 1912 Frankfurt (1930) Zaanstreek (1946) Šahista profils chessgames.com mājaslapā (angliski) Šahista profils 365chess.com mājaslapā (angliski)