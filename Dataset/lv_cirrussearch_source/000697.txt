Raita ieleja (angļu: Wright Valley) ir centrālā un pēc platības lielākā no trim galvenajām Antarktīdas Viktorijas Zemes Sausajām ielejām. Izvietojusies Transantarktīdas kalnos Makmerdo šauruma rietumu krastā. Ieleja ir 60 km gara un vidēji 8 km plata un atrodas starp Olimpesa un Asgardas grēdām. Ieleju no abiem galiem norobežo Raita augšējais un apakšējais glečeri. Pa ieleju rietumu - austrumu virzienā tek Antarktīdas garākā upe Oniksa, kā arī atrodas pasaulē sāļākā ūdenstilpe Dona Huana dīķis. Raita ielejā ir arktiskā tuksneša klimats ar ziemas (no aprīļa līdz oktobrim) temperatūru līdz pat -70 °C un vasaras (novembris - marts) temperatūru līdz +15,0 °C (Vandas stacija 1974. gadā). Ielejā ļoti niecīgs nokrišņu daudzums un tā kopā ar pārējām Sausajām ielejām tiek uzskatīta par vienu no sausākajām vietām uz Zemes. Nosaukta par godu Britu antarktiskās ekspedīcijas (1910-1913) dalībniekam fiziķim Čārlzam Raitam (Charles Wright). Antarctica Detail