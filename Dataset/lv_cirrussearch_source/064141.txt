Gregs Metjū Berhalters (angļu: Gregg Matthew Berhalter; dzimis 1973. gada 1. augustā) ir ASV futbola treneris un bijušais futbolists. Spēlējis aizsarga pozīcijā. Kopš 2023. gada otro reizi ir ASV futbola izlases galvenais treneris. 1994. gadā pievienojās Nīderlandes klubam Zwolle. Vēlāk pārstāvēja arī citus klubus Nīderlandē — Sparta Rotterdam un Cambuur. Karjeru turpināja Anglijā Pirmās divīzijas klubā Crystal Palace. 2002. gadā pārgāja uz Vācijas klubu Energie Cottbus. Aizvadīja vienu sezonu Bundeslīgā, bet komanda izkrita, un Berhalters turpināja to pārstāvēt 2. Bundeslīgā. No 2006. līdz 2009. gadam pārstāvēja citu Vācijas klubu 1860 Munich. Karjeru noslēdza Losandželosas "Galaxy" komandā MLS līgā. Divas reizes uzvarēja regulārajā sezonā un 2011. gadā izcīnīja MLS kausu. 2011. gada oktobrī paziņoja par karjeras beigām. ASV U-20 komandas sastāvā piedalījās 1993. gada FIFA U-20 Pasaules čempionātā. ASV izlasē debitēja 1994. gada 15. oktobrī pret Saūda Arābiju. 2002. gada FIFA Pasaules kausā bija komandas sākumsastāvā astotdaļfināla un ceturtdaļfināla spēlēs. Tika iekļauts arī 2006. gada FIFA Pasaules kausa pieteikumā, taču laukumā neizgāja. Izlases sastāvā bija 1995. gada Copa América turnīrā un 1998. gada CONCACAF Zelta kausā. Divreiz piedalījies FIFA Konfederāciju kausā (1999, 2003). Izlasē aizvadījis 44 spēles. Pirmā trenera pieredze tika gūta kā asistentam Losandželosas "Galaxy" paralēli spēlētāja karjerai. 2011. gada decembrī Berhalters kļuva par Zviedrijas kluba Hammarby IF galveno treneri. No 2013. līdz 2018. gadam vadīja MLS komandu Kolumbusas "Crew". 2018. gada decembrī tika apstiprināts par ASV futbola izlases galveno treneri. Aizveda komandu līdz čempionu titulam 2021. gada CONCACAF Zelta kausā. Berhaltera vadībā izlase kvalificējās 2022. gada FIFA Pasaules kausa finālturnīram. 2023. gada 16. jūnijā U.S. Soccer paziņoja, ka Berhalters atgriezīsies ASV izlases galvenā trenera amatā līdz 2026. gada FIFA Pasaules kausa turnīram. Sporta direktors Mets Krokers minēja Berhaltera "vīziju, kā arī pieredzi un izaugsmes domāšanu laukumā un ārpus tā, lai virzītu komandu uz priekšu", ASV gatavojoties 2026. gada Pasaules kausa rīkošanai kopā ar Meksiku un Kanādu. Losandželosas "Galaxy" MLS kauss: 2011 MLS regulārā sezona (Supporters' Shield): 2010, 2011 MLS Rietumu konference: 2009, 2011 ASV izlase CONCACAF Nāciju līga: 2019—20 CONCACAF Zelta kauss: 2021 «LA's Berhalter announces retirement after lengthy career». mlssoccer.com (angļu). 2011. gada 13. oktobrī. Skatīts: 2022. gada 3. novembrī. «Gregg Berhalter Named Head Coach of U.S. Men's National Team». ussoccer.com (angļu). 2018. gada 2. decembrī. Skatīts: 2022. gada 3. novembrī. https://www.ussoccer.com/stories/2023/06/gregg-berhalter-chosen-to-lead-us-mens-national-team-to-2026-fifa-world-cup Vikikrātuvē par šo tēmu ir pieejami multivides faili. Skatīt: Gregs Berhalters. Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) MLS profils (angliski) FBref spēlētāja profils (angliski)