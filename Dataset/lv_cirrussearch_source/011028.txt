Atropīns (C17H23NO3) ir dabīgs tropāna grupas alkaloīds, kas tiek iegūts no beladonnas, dzeloņainā velnābola, mandragoras un vairākiem citiem nakteņu dzimtas augiem. Atropīns tiek klasificēts kā antiholīnerģiska viela, tam ir vairāki nozīmīgi medicīniski pielietojumi. Atropīnu lieto kā pretindi pēc saindēšanās ar fosfororganiskiem savienojumiem, to lieto oftalmoloģijā (lai paplašinātu acu zīlītes) un injicē bradikardijas gadījumā (lai paātrinātu sirdsdarbību). Atropīns ir iekļauts Pasaules Veselības organizācijas pamatmedikamentu sarakstā. «WHO Model List of Essential Medicines» (PDF). World Health Organization. 2005. gada marts. Arhivēts no oriģināla, laiks: 2007-02-12. Skatīts: 2006-03-12.