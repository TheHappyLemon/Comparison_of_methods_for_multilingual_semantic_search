Šarlotas "Hornets" (angļu: Charlotte Hornets) ir profesionāls ASV basketbola klubs, kas ir bāzēts Šarlotā, Ziemeļkarolīnas štatā, ASV. Klubs spēlē Nacionālās basketbola asociācijas Austrumu konferences Dienvidaustrumu divīzijā. Tas tika dibināts 2004. gadā un kopš dibināšanas brīža spēlē NBA. Pastāvēšanas vēsturē "Hornets" nav izcīnījusi nevienu NBA čempionu titulu. Mājas spēles komanda aizvada Spectrum Center arēnā. Šarlotas "Hornets" (pašreizējais Ņūorleānas "Pelicans") pārceļoties uz Ņūorleānu 2002.—2003. gada sezonā, pilsētas vadība un NBA pārstāvji vienojās pilsētā izveidot jaunu NBA komandu, kas piedalītos turnīrā, sākot ar 2004.—2005. gada sezonu. Pieteicās vairāki potenciālie īpašnieki, tai skaitā grupa, ko vadīja Bostonas "Celtics" savulaik slavenais basketbolists Larijs Bērds. Galu galā šajā cīņā uzvarēja miljardieris Roberts Džonsons, kas tādējādi kļuva par vienu no retajiem melnādainajiem ASV sporta komandu īpašniekiem. Komanda spēlē NBA Austrumu konferences Dienvidaustrumu divīzijā kopā ar Maiami "Heat", Orlando "Magic", Atlantas "Hawks" un Vašingtonas "Wizards". "Bobcats" paplašināšanās drafts notika otrdien, 2004. gada 22. jūnijā, kurā komandu papildināja gan pieredzējuši spēlētāji, kā Predrags Drobņaks, gan jauni spēlētāji, piemēram, Terons Smits. Komanda arī veica darījumu ar Losandželosas "Clippers", lai iegūtu otrās izvēles tiesības 2004. gada NBA draftā, kur izvēlējās Emeku Okaforu, 2005. gada NBA gada debitantu. Savu pirmo spēli 2004. gada 4. novembrī, kurā "Bobcats" tikās ar Vašingtonas "Wizards", komanda zaudēja ar 103:96. Pirmo uzvaru pastāvēšanas vēsturē komanda izcīnīja pār Orlando "Magic" ar 111:100 tā paša gada 6. novembrī. 23. novembrī ar 91:89 uzvarot Detroitas "Pistons", "Bobcats" kļuva par pirmo jaunpienācēju kopš 1971. gada, kas savā debijas sezonā uzvarējusi tābrīža NBA čempionvienību. 2014. gadā komanda tika pārsaukta par Šarlotas "Hornets". Čempioni: 0 Konferences čempioni: 0 Divīzijas čempioni: 0 Associated Press. «Jordan tipped as possible buyer». ESPN, 2009. gada 23. maijs. Skatīts: 2009. gada 30. jūnijs. Associated Press. «MJ to buy controlling stake in Bobcats». ESPN, 2010. gada 27. februāris. Skatīts: 2010. gada 27. februāris. Mary Foster. «Owners approve Hornet's move to New Orleans». USA Today, 2002. gada 10. maijs. Skatīts: 2009. gada 30. jūnijs. Kluba oficiālā mājaslapa (angliski) Basketball-Reference profils Arhivēts 2010. gada 21. novembrī, Wayback Machine vietnē. (angliski)