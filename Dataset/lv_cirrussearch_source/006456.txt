Šis raksts ir par tautu Ziemeļeiropā. Par citām jēdziena Somi nozīmēm skatīt nozīmju atdalīšanas lapu. Somi (somu: suomalaiset) ir viena no Eiropas nācijām, kas runā somu valodā, Somijas pamatiedzīvotāji. Mūsdienās somu skaits tiek lēsts ap 8 miljoniem, no kuriem gandrīz 5 miljoni dzīvo Somijā. Relatīvi lielas somu diasporas mīt arī Amerikas Savienotajās Valstīs, Zviedrijā un Kanādā. Rakstībā izmanto latīņu alfabētu, pēc ticības galvenokārt luterāņi. Somu tauta veidojusies no somugru valodās runājošām Ķemmes-bedrīšu keramikas kultūras ciltīm. Aptuveni 3200 gadu p.m.ē. no tagadējās Baltijas valstu teritorijas Somijas dienvidu daļā ieradās indoeiropiešu valodās runājošās Auklas keramikas kultūras iedzīvotāji, kas pakāpeniski saplūda ar somugru valodās runājošo iedzīvotāju vairākumu. Tiem saplūstot izveidojās Kiukainenas kultūra, kas pastāvēja līdz apmēram 1500. gadam p.m.ē. Tomēr mūsdienu somu valodā saglabājušies daudzi baltismi. Somu senči līdz 17. gadsimtam pārtautoja sāmus un daļēji sajaucās ar šajās zemēs mītošajiem karēļiem. Pēc Somijas krusta kariem viņus pakļāva zviedri, kas stipri ietekmēja somu nācijas tapšanu 19. gadsimtā. Vikikrātuvē par šo tēmu ir pieejami multivides faili. Skatīt: Somi. Krievijas Lielās enciklopēdijas raksts (krieviski) Finnish Colony of Penedo, Brazil FTDNA Finland Geographic DNA Project The Finnish Heritage Museum of Fairport Harbor, Ohio