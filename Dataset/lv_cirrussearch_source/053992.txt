Dorians Laurenss Finijs-Smits (angļu: Dorian Lawrence Finney-Smith; dzimis 1993. gada 4. maijā Portsmutā) ir amerikāņu basketbolists, spēlē vieglā uzbrucēja pozīcijā. 2023. gadā pārstāv Nacionālās basketbola asociācijas (NBA) klubu Bruklinas "Nets", bet visu iepriekšējo karjeru spēlējis Dalasas "Mavericks". Pēc labas vidusskolu basketbola karjeras D. Finijs-Smits nokļuva Virdžīnijas Tehniskās Universitātes basketbola komandā, bet pēc tam pārcēlās uz Floridas Universitātes leģendāro studentu komandu "Gators". Atbilstoši NCAA noteikumiem, vienu sezonu viņš bija spiests izlaist. D. Finijs-Smits netika izvēlēts 2016. gada NBA draftā, taču viņš noslēdza līgumu ar Dalasas "Mavericks" un pievienojās komandai 2016. gada NBA Vasaras līgā, bet pēc tam saglabāja vietu komandā arī treniņnometnē un sekojošajā NBA sezonā. Jau kopš pirmās sezonas kļuva par pastāvīgu rotācijas spēlētāju, aizvadot vairāk nekā 20 minūtes laukumā vidēji spēlē. 2019. gada jūlijā "Mavericks" noslēdza ar spēlētāju jaunu līgumu, kas paredzēja 12 miljonu dolāru atalgojumu trīs gadu laikā. 2019.—2020. gada NBA sezonā viņš nostiprinājās komandas starta pieciniekā. 2020. gada 8. augusta spēlē pret Milvoki "Bucks" D. Finijs-Smits iemeta 27 punktus, kas bija spēlētāja karjeras rekords. 2022. gada februārī klubs un spēlētājs vienojās par jaunu līgumu, kas paredz 52 miljonu dolāru atlīdzību 4 gadu laikā. 2022. gada 30. martā uzvarā pār Klīvlendas "Cavaliers" (120—112) D. Finijs-Smits iemeta 28 punktus, kas kļuva par spēlētāja karjeras rekordu. 2023. gada februārī D. Finijs-Smits īsi pirms maiņu termiņa beigām tika aizmainīts uz Bruklinas "Nets" maiņā, kuras galvenais dalībnieks bija Kairijs Ērvings, kurš kopā ar Markīfu Morisu devās uz "Mavericks", bet pretējā virzienā arī Spensers Dinvidī un trīs nākotnes drafta izvēles. Jeff Borzello. «Source: Virginia Tech's Dorian Finney-Smith to transfer to Florida». CBSSports.com, 2012. gada 14. jūnijs. Arhivēts no oriģināla, laiks: 2017. gada 16. janvārī. Skatīts: 2016. gada 10. jūlijs. Sports Illustrated. «Dorian Finney-Smith Officially Signs New Mavs Contract; Mom Can Quit Working». «Mavs trade for Kyrie». The Official Home of the Dallas Mavericks (en-US). 2023-02-06. Skatīts: 2023-03-21. Vikikrātuvē par šo tēmu ir pieejami multivides faili. Skatīt: Dorians Finijs-Smits. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)