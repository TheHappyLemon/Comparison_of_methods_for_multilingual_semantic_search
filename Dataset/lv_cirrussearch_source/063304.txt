Jezuītu misijas La Santisima Trinidada de Parana un Hesusa de Tavarankve (spāņu: Misiones Jesuíticas de La Santísima Trinidad de Paraná y Jesús de Tavarangue) ir divu 17. gadsimta jezuītu misiju jeb redukciju (La Santisima Trinidadas de Parana un Hesusas de Tavarankve) drupas, kas atrodas Paragvajas dienvidos. 1993. gadā tās tika iekļautas UNESCO Pasaules mantojuma sarakstā. Līdzīgi objekti 1984. gadā tika iekļauti UNESCO objektā Gvaranu jezuītu misijas, kas atrodas Argentīnas un Brazīlijas teritorijā. Jezuītu misijas gvaranu vidū Laplatas baseinā darbojās 17. — 18. gadsimtā. Misiju mērķis bija pievērst pamatiedzīvotājus kristietībai, mazāk cenšoties ietekmēt to tradicionālo dzīvesveidu. Misijas ekonomiski un politiski nostiprinājās, iegūstot zināmu autonomiju Spānijas un Portugāles impērijās. Ekonomiskā un politiskā neatkarība, kā arī veiksmīga pretošanās vergu tirdzniecībai bija viens no iemesliem jezuītu padzīšanai 18. gadsimta vidū. La Santisima Trinidada de Parana La Santisima Trinidada de Parana Hesusa de Tavarankve Hesusa de Tavarankve Vikikrātuvē par šo tēmu ir pieejami multivides faili. Skatīt: Jezuītu misijas La Santisima Trinidada de Parana un Hesusa de Tavarankve.