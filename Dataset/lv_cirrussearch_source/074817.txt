France Football ir futbola tematikai veltīts žurnāls, ko izdod Francijā. Tas iznāk reizi divas nedēļās un satur aktuālāko informāciju par futbolu visā pasaulē. Tas ir viens no respektablākajiem sporta izdevumiem Eiropā, galvenokārt fotogrāfisko ziņojumu un precīzās statistikas par Čempionu līgas spēlēm dēļ. Plaši tiek apskatītas arī nozīmīgākās Eiropas līgas. Pirmais žurnāla numurs tika publicēts 1946. gadā. Pamatraksts: Zelta bumba Zelta bumba (franču: Ballon d'Or), zināms arī kā Eiropas Gada futbolista apbalvojums, ir nozīmīgākā no balvām, ko pasniedz France Football. Šī balva tiek pasniegta kopš 1956. reizi gadā un tās saņēmēju izvēlas žurnālistu žūrija. Pirmo balvu saņēma Stenlijs Metjūss un pēdējais saņēmējs ir Krištianu Ronaldu, kuru par labāko atzina 77 no 96 balsojušajiem.