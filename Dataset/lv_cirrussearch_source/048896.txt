Astes kauls (latīņu: os coccygis) ir mugurkaula pēdējais segments. Tas veidojas no 4 - 5 rudimentāriem skriemeļu ķermeņiem, kas saauguši kopā vienā kaulā. Astes kauls savienojas ar krustu kaulu, veidojot krustu un astes kaula simfīzi (symphysis sacrococcygea). Starp abiem kauliem ir skrimšļa disks, kuram vidū ir spraugveida dobums ar šķidrumu. Šo savienojumu, no priekšas, muguras un sāniem, nostiprina krustu un astes kaula saites (ligamenta sacrococcygeae). Sievietēm astes kauls ir platāks un mazāk izliekts nekā vīriešiem. Mugurkauls.