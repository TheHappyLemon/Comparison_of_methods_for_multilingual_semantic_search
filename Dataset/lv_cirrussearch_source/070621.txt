Bangsamoro autonomais reģions musulmaņu Mindanao vai BARMM (filipīniešu: Rehiyong Awtonomo ng Bangsamoro sa Muslim Mindanao, angļu: Bangsamoro Autonomous Region in Muslim Mindanao, magindanaju: Dairat nu Bangsamoro sa Muslim Mindanao a pegkamalan i ginawa) ir viens no Filipīnu reģioniem valsts dienvidos, vienīgais autonomais reģions valstī. Iekļauj 5 provinces un 1 neatkarīgo pilsētu. Reģiona faktiskais centrs un lielākā pilsēta ir Kotabato, bet formāli administratīvais centrs ir Paranga. Reģiona nosaukums veidots no malajiešu valodas bangsa — ‘nācija’ un musulmaņu etnosu kopējā apzīmējuma «moro». Atšķirībā no pārējās valsts, kas ir prezidentiāla republika, Bansamoro tiek ieviesta parlamentāra sistēma ar ceremoniālu reģiona galvu valī, ko nozīmē parlaments un izpildvaru galvenā ministra vadībā. Reģions dibināts 2019. gada 25. janvārī, aizvietojot no 1989. līdz 2019. gadam šajā pašā teritorijā pastāvējušo Musulmaņu Mindanao autonomo reģionu (MMAR). Bansamoro reģiona izveidošana bija rezultāts vairāku gadu ilgajām pārrunām starp Filipīnu valdību un Moro islāmisko atbrīvošanās fronti (MILF), kuru neapmierināja MMAR pilnvaru apjoms iekšējai pašpārvaldei. Sarunu rezultātā 2014. gadā tika noslēgts Visaptverošais nolīgums par Bangsamoro. Sarunu turpinājumā Filipīnu Kongress izstrādāja un retificēja reģiona pamatdokumentu Bangsamoro pamatlikumu (Bangsamoro Organic Law), kas parakstīts 2018. gada 26. jūlijā. Pēc likuma izsludināšanas tika sarīkots divdaļīgs plebiscīts — viens MMAR iedzīvotājiem par reģiona likvidēšanu un BARMM izveidošanu un otrs tika sarīkots pierobežas provinču pašvaldībās ar pārsvarā musulmaņu iedzīvotājiem par pievienošanos BARMM. Otra plebiscīta rezultātā 63 barangajas Kotabato provincē izteikušas vēlmi pievienoties Bangsamoro reģionam — faktiski šīs barangajas pašlaik (2024) pārvalda Bangsamoro, bet teritoriāli tās joprojām pieskaitītas Soksksarhenas reģiona Kotabato provincei. Reģions ģeogrāfiski dalās divās daļās — reģiona centrs Kotabato un trīs provinces atrodas Mindanao salā Sulavesi jūras Moro līča austrumu piekrastē, bet vēl trīs provinces atrodas Sulu arhipelāga salās. Robežojas Magindanao salā ar Ziemeļmindanao ziemeļos un ziemeļaustrumos un ar Soksksarhenu dienvidos un dienvidaustrumos. Basilanas salā robežojas ar Zamboangas Pussalai piederošo Isabelas pilsētu. Piezīmes NIP — neatkarīga iekļautā pilsēta Neiekļauj Isabelas pilsētu Neiekļauj Kotabato pilsētu Kotabato provinces daļa (2024) Census of Population (2020). Table B - Population and Annual Growth Rates by Province, City, and Municipality - By Region. Philippine Statistics Authority. «PSGC – Provinces». Philippine Statistics Authority. Skatīts: 2019. gada 9. augusts. Independent cities have been excluded from provincial land area and population figures. «PSGC – Cities». Philippine Statistics Authority. Skatīts: 2019. gada 9. augusts. Bangsamoro provincēm: «Bangsamoro Development Plan Integrative Report, Chapter 10». Bangsamoro Development Agency. 2015. Arhivēts no oriģināla, laiks: 2016. gada 4. marts. Skatīts: 2015. gada 5. septembris. Note that the land area of Cotabato City has been subtracted from Maguindanao.