Šis raksts ir par seriālu. Par tēlu skatīt rakstu Mailija Stjuarta. "Hanna Montana" (angļu: Hannah Montana) bija amerikāņu TV seriāls. Tas pirmoreiz tika raidīts Disney Channel televīzijas kanālā 2006. gada 24. martā, kā arī sestdienu rītos to pārraidīja ACB televīzijas kanāls. Latvijā seriālu pārraidīja televīzijas kanāls TV3. Seriālam iznāca četras sezonas ar 98 sērijām un seriāla filmēšana pēc tam tika pārtraukta. Pēdējā sērija tika pārraidīta 2011. gada 16. janvārī. Seriāla vadošā dziesma ir Hannas Montanas izpildītā The Best of Both Worlds. Seriāla sižeta pamatā ir dubultu dzīvi dzīvojošas meitenes dzīve: dienā viņa ir parasta meitene Mailija Stjuarta (tēlo Mailija Sairusa), taču vakaros viņa kļūst par pasaulē plaši pazīstamu popdziedātāju Hannu Montanu (arī attēlo M. Sairusa). Par viņas identitāti zin tikai ģimene un tuvākie draugi, taču seriāla ceturtās sezonas sērijā I'll Always Remember You viņa to atklāj arī visai pasaulei. Mailijas Stjuartas tēvu tēlo Mailijas Sairusas tēvs īstajā dzīvē Billijs Rejs Sairuss. 2009. gada 10. aprīlī iznāca uz seriālu balstīta filma "Hanna Montana". Seriāla oficiālā mājaslapa (angliski) IMDb profils (angliski) TV.com profils (angliski) Metacritic profils (angliski)