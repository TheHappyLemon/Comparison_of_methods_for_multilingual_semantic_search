Šis raksts ir par hokejistu. Par citām jēdziena Aleksandrs Popovs nozīmēm skatīt nozīmju atdalīšanas lapu. Aleksandrs Popovs (krievu: Александр Попов; dzimis 1980. gada 31. augustā) ir krievu hokejists, kreisās malas uzbrucējs. Pašlaik (2017) Popovs spēlē Kontinentālās hokeja līgas kluba Maskavas CSKA sastāvā. Savu profesionālā spēlētāja karjeru Popovs uzsāka 1998.—99. sezonā, kad debitēja Krievijas Superlīgas kluba Omskas "Avangard" sastāvā. Jau aiznākamajā sezonā Popovs komandas sastāvā bija nostiprinājies. 2003.—04. sezonā "Avangard" rindās Popovs izcīnīja Krievijas čempiona hokejā titulu. Līdz šim rezultatīvākā sezona Popova karjerā bijusi 2014.—15. gada sezona, kurā 55 spēlēs uzbrucēja kontā bija 43 rezultativitātes punkti. 2014. gadā spēlēja arī KHL Zvaigžņu spēlē. Pēc 18 "Avangard" sastāvā aizvadītām sezonām, 2016. gada vasarā Popovs noslēdza divu gadu līgumu ar Maskavas CSKA. Krievijas izlases rindās jau kopš 2004. gada piedalījies dažādos pārbaudes turnīros, taču nevienā oficiālā turnīrā vēl nav piedalījies. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)