Luiss Svaress Miramontess (spāņu: Luis Suárez Miramontes, dzimis 1935. gada 2. maijā, miris 2023. gada 9. jūlijā) bija spāņu futbolists un futbola treneris, spēlēja pussarga pozīcijā, Spānijas futbola izlases dalībnieks. Savas karjeras laikā pārstāvējis Spānijas komandas Deportivo de La Coruña, CD Condal un Barcelona, kā arī Itālijas komandas Internazionale un Sampdoria. Svaress tiek uzskatīts par vienu no visu laiku labākajiem spāņu futbolistiem. 1960. gadā viņš kļuva par pirmo un pagaidām vienīgo Spānijā dzimušo futbolistu, kurš saņēmis Zelta bumbas balvu. Ar Barcelona komandu divreiz uzvarējis La Liga turnīrā, bet ar Internazionale komandu trīsreiz uzvarējis Itālijas A sērijā. Divreiz kļuvis arī par Eiropas kausa ieguvēju. Spānijas futbola izlasi pārstāvējis no 1957. līdz 1972. gadam, kopumā 32 mačos gūstot 14 vārtus. Ar izlasi uzvarējis 1964. gada Eiropas čempionātā. Piedalījies arī 1962. un 1966. gada FIFA Pasaules kausā. Pēc spēlētāja karjeras beigām kļuvis par treneri. Trenējis komandas gan Itālijā, gan Spānijā. No 1988. līdz 1991. gadam bijis Spānijas izlases galvenais treneris, vadot komandu 1990. gada FIFA Pasaules kausā. Barcelona La Liga: 1958—59, 1959—60 Spānijas kauss: 1957, 1958—59 Starppilsētu gadatirgus kauss: 1955—58, 1958—60 Internazionale Itālijas A sērija: 1962—63, 1964—65, 1965—66 Eiropas kauss: 1963—64, 1964—65 Starpkontinentālais kauss: 1964, 1965 Spānija Eiropas čempionāts: 1964 Individuālie sasniegumi Zelta bumba: 1960 Sky Sport. «È morto Luisito Suarez, stella della Grande Inter». sport.sky.it (itāļu), 2023-07-09. Skatīts: 2023-07-09. «Luis Suárez». www.fcbarcelona.cat (katalāņu). Skatīts: 2022-09-30. Munzüger Sport profils (vāciski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)