Izteicējs jeb predikāts (latīņu: praedicatum) ir teikuma loceklis, kas nosauc teikuma priekšmeta izteiktā nojēguma darbību vai arī pazīmi, tādējādi vai nu apstiprinot, vai arī noliedzot tās piemitību. Tas ir viens no trim teikuma virslocekļiem (kopā ar teikuma priekšmetu un galveno locekli). Izteicējs teikumā atbild uz jautājumu ko dara?, kāds ir?, kas ir?. Tam teikumā piemīt savstarpējais saistījums ar teikuma priekšmetu. Izteicēju var izteikt ar dažādām vārdšķirām, parasti tas ir darbības vārds (verbāls izteicējs), bet var būt arī īpašības vārds (nomināls izteicējs), lietvārds (nomināls izteicējs), apstākļa vārds (adverbiāls izteicējs) vai arī nedalāms vārdu savienojums (tā saucamais paplašinātais izteicējs). Brigita Ceplīte, Laimdots Ceplītis. Latviešu valodas praktiskā gramatika (pārstrādāts izd.). Zvaigzne ABC, 1997. 134.—135. lpp. ISBN 9984-04-641-9. AIlab ieraksts