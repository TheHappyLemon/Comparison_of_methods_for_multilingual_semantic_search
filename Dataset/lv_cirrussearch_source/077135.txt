Petrozavodska (krievu: Петрозаво́дск — 'Pētera rūpnīca'; karēļu: Petroskoi; vepsu: Petroskoi, arī Zavod, somu: Petroskoi) ir Karēlijas Republikas galvaspilsēta Krievijas Federācijā. Petrozavodska atrodas Oņegas ezera rietumu krastā, gar to izstiepjoties 21,7 km garumā. Tā atrodas pie federālā autoceļa R21 "Kola" 415 km uz ziemeļaustrumiem no Sanktpēterburgas, 718 km uz ziemeļaustrumiem no Helsinkiem un 925 km uz ziemeļiem no Maskavas. Petrozavodskas teritoriju šķērso vairākas nelielas upes, ir daži ezeri. Pilsēta dibināta 1703. gadā, kad Aleksandrs Menšikovs Pētera I uzdevumā šeit nodibināja ieroču rūpnīcu. Pēc Pētera I nāves rūpnīca panīka un 1734. gadā tika slēgta. 1773. gadā Katrīna Lielā šeit atkal nodibināja ieroču rūpnīcu. 1777. gadā apdzīvotajai vietai piešķīra pilsētas tiesības. Turpinājuma kara laikā no 1941. līdz 1944. gadam pilsētu bija ieņēmis Somijas karaspēks. 1977. gadā šeit tika novērots Petrozavodskas fenomens. Etniski Petrozavdskas iedzīvotāji ir krievi (86,7 %) un karēļi (4,0 %). Petrozavodska ir biatlonista Vladimira Dračova (Владимир Петрович Драчёв, 1966), futbolista Alekseja Kozlova (Алексей Анатольевич Козлов, 1986) un Baltkrievijas biatlonista Vadima Sašurina (Вадим Леонидович Сашурин, 1970) dzimtā pilsēta. Varkaus, Somija Joensū, Somija Ūmeo, Zviedrija Mo i Rana, Norvēģija Tībingene, Vācija Neibrandenburga, Vācija Neišterlica, Vācija Dulūta, ASV Bresta, Baltkrievija Larošela, Francija http://www.gks.ru/free_doc/doc_2017/bul_dr/mun_obr2017.rar. Vikikrātuvē par šo tēmu ir pieejami multivides faili. Skatīt: Petrozavodska. Encyclopædia Britannica raksts (angliski) Krievijas Lielās enciklopēdijas raksts (krieviski) Petrozavodskas mājaslapa Arhivēts 2020. gada 12. oktobrī, Wayback Machine vietnē.