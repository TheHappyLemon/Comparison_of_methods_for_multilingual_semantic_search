Serdžo Matarella (itāļu: Sergio Mattarella, izrunā: [ˈsɛrdʒo mattaˈrɛlla]; dzimis 1941. gada 23. jūlijā) ir itāliešu politiķis, tiesnesis, pašreizējais Itālijas prezidents. 1983. gadā ticis ievēlēts Itālijas parlamentā, pārvēlēts parlamentā arī nākamajās sešās vēlēšanās. Bijis aizsardzības, izglītības, parlamenta lietu ministrs dažādās valdībās. 2011. gadā tika ievēlēts par Konstitucionālās tiesas tiesnesi. 2015. gada 31. janvārī Matarella ievēlēts Itālijas prezidenta amatā. Viņš stājās amatā 2015. gada 3. februārī, amatā nomainīja Džordžo Napolitāno. 2017. gada 28. decembrī atlaida 2013. gadā ievēlēto Itālijas parlamentu. 2022. gada 29. janvārī Matarella tika ievēlēts par prezidentu uz otro termiņu. «Itālijai jauns prezidents - Konstitucionālās tiesas tiesnesis Serdžio Matarella». Delfi.lv. Skatīts: 2015. gada 31. janvārī. «Italy dissolves parliament for March election». BBC News. 2017. gada 28. decembrī. Skatīts: 2018. gada 3. janvārī. «Italy re-elects President Mattarella, government unity bruised». swissinfo.ch. Arhivēts no oriģināla, laiks: 2022. gada 30. janvārī. Skatīts: 2022. gada 30. janvārī. Vikikrātuvē par šo tēmu ir pieejami multivides faili. Skatīt: Serdžo Matarella. Brockhaus Enzyklopädie raksts (vāciski) Krievijas Lielās enciklopēdijas raksts (krieviski)