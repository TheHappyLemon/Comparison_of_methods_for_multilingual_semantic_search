Džordžs Būls (angļu: George Boole; dzimis 1815. gada 2. novembrī, miris 1864. gada 8. decembrī) bija angļu matemātiķis, filozofs un loģiķis. 1849. gadā, nebūdams akadēmiski izglītots (viņu mācīja tēvs, vēl bija ieguvis pamatskolas izglītību), kļuva par matemātikas profesoru Korkas Karalienes koledžā Īrijā. Izveidojis loģikas algebru 1847. gada grāmatā "Loģikas matemātiskā analīze" (The Mathematical Analysis of Logic) un pilnveidojis to turpmākajos darbos. Nodibinājis matemātisko loģiku. Viņa vārdā tikusi nosaukta Būla algebra, Būla funkcija un Būla mainīgais. Nodarbojies arī ar varbūtību teoriju. Latvijas padomju enciklopēdija. 2. sējums. Rīga : Galvenā enciklopēdiju redakcija. 192. lpp. Vikikrātuvē par šo tēmu ir pieejami multivides faili. Skatīt: Džordžs Būls. Encyclopædia Britannica ieraksts (angliski)