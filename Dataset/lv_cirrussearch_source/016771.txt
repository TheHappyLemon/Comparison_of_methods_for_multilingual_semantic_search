Loriciferi (Loricifera) ir jūras bezmugurkaulnieku tips, kas tika izdalīts un aprakstīts 1983. gadā. Šī tipa pirmo sugu Nanaloricus mysticus aprakstīja dāņu zoologs Reinharts Kristensens. Pieaugušo īpatņu garums ir līdz 250 μm. Dažu sugu higginsa kāpuri var sasniegt 800 μm. Ķermenis tiek iedalīts rumpī un snuķī (introvertā). Rumpis klāts ar kutikulu — loriku, kas sastāv no atsevišķām plāksnītēm. Introverts tiek iedalīts mutes konusā, kas ir bruņots ar asmeņiem, vidusdaļu ar gariem piedēkļiem un kakla daļu. Asinsrites un endokrīnās sistēmas nav. Loriciferi ir divdzimumu dzīvnieki. No loriciferu oliņām izšķiļas tā sauktie higginsa kāpuri. Pēc pašreizējiem uzskatiem loriciferus iedala Scalidophora grupā, kuru raksturo tādi morfoloģiskie elementi, kā introverts un skalīdas. Pie šīs grupas tiek pieskaitīti arī priāpuli un kinorinhi. Loriciferi dzīvo dažādos dziļumos - no piekrastes zonas līdz 7 km. dziļumam. Starp loriciferiem ir atklātas sugas, kas pastāvīgi dzīvo anaerobos apstākļos. Šāda unikāla īpatnība pašlaik nav atklāta pie citām dzīvnieku grupām. Loriciferu tips iekļauj sevī vienu kārtu ar divām dzimtām. Pagaidām ir aprakstītas 25 loriciferu sugas, taču no savāktā materiāla varētu aprakstīt ap 100 jaunām sugām. tips: Loriciferi (Loricifera) kārta: Nanaloricida Kristensen, 1983 dzimta: Nanaloricidae Kristensen, 1983 ģints: Armorloricus Armorloricus davidi Kristensen & Gad, 2004 Armorloricus elegans Kristensen & Gad, 2004 Armorloricus kristenseni Heiner, 2004 ģints: Australoricus Australoricus oculatus Heiner, Boesgaard & Kristensen, 2009 ģints: Nanaloricus Nanaloricus khaitatus Todaro & Kristensen, 1998 Nanaloricus mysticus Kristensen, 1983 ģints: Phoeniciloricus Phoeniciloricus simplidigitatus Gad, 2004 ģints: Spinoloricus Spinoloricus turbatio Heiner et Neuhaus, 2007 dzimta: Pliciloricidae Higgins and Kristensen, 1986 ģints: Pliciloricus Pliciloricus cavernicola Pliciloricus corvus Gad, 2005 Pliciloricus dubius Higgins & Kristensen, 1986 Pliciloricus enigmaticus Higgins & Kristensen, 1986 Pliciloricus gracilis Higgins & Kristensen, 1986 Pliciloricus hadalis Kristensen & Shirayama 1988 Pliciloricus leocaudatus Heiner & Kristensen, 2005 Pliciloricus orphanus Higgins & Kristensen, 1986 Pliciloricus pedicularis Gad 2005 Pliciloricus profundus Higgins & Kristensen, 1986 Pliciloricus senicirrus Gad, 2005 Pliciloricus shukeri Heiner & Kristensen, 2005 ģints: Rugiloricus Rugiloricus carolinensis Higgins & Kristensen, 1986 Rugiloricus cauliculus Higgins & Kristensen, 1986 Rugiloricus ornatus Higgins & Kristensen, 1986 Rugiloricus polaris Gad and Arbizu, 2005 ģints: Titaniloricus Titaniloricus inexpectatovus Gad, 2005