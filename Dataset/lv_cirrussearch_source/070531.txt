Akims Mihailovičs Tamirofs (angļu: Akim Mikhailovich Tamiroff; dzimis Hovakims Tamirjantss (armēņu: Հովակիմ Թամիրյանց) 1899. gada 29. oktobrī, miris 1972. gada 17. septembrī) bija amerikāņu-armēņu kino, televīzijas un skatuves aktieris. Viens no zināmākajiem otrā plāna aktieriem Holivudas zelta laikmetā. Tamirofs savā 37 gadus ilgajā karjerā piedalījās vismaz 80 filmās. Par lomām filmās The General Died at Dawn (1936) un "Kam skanēs zvans" (For Whom the Bell Tolls, 1943) Tamirofu nominēja Amerikas Kinoakadēmijas balvai kategorijā "Labākais aktieris otrā plāna lomā". Par lomu filmā "Kam skanēs zvans" saņēmis Zelta globusa balvu kategorijā "Labākais otrā plāna aktieris". Orsons Velss, viņa draugs, kura filmās viņš arī bieži piedalījās, nodēvēja Tamirofu par "vislieliskāko no visiem ekrāna aktieriem". Atveidojis lomas arī tādās filmās kā Union Pacific (1939), The Great McGinty (1940), Five Graves to Cairo (1943), The Miracle of Morgan's Creek (1944), "Misters Arkadins" (1955), "Anastasija" (Anastasia, 1956), "Ļaunuma pieskāriens" (1958), "Oušena banda" (Ocean's 11, 1960), "Process" (1962), Topkapi (1964) un "Alfavila" (1965). «Akim Tamiroff, Actor, Is Dead; Had Screen Career of 35 Years». The New York Times (en-US). 1972-09-19. ISSN 0362-4331. Skatīts: 2023-12-30. «This Hour has Seven Days: Chuvalo, Welles, and the Klan». CBC Archives. 1965-10-24. Arhivēts no oriģināla, laiks: 2017-11-04. Skatīts: 2023-12-30. Vikikrātuvē par šo tēmu ir pieejami multivides faili. Skatīt: Akims Tamirofs. IMDb profils (angliski) Internet Broadway Database profils (angliski) AllMovie profils (angliski)