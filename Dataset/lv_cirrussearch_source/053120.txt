Zofka Kvedere (slovēņu: Zofka Kveder, dzimusi 1878. gada 22. aprīlī, mirusi 1926. gada 21. novembrī) bija slovēņu rakstniece, tulkotāja un žurnāliste, Slovēnijas un Horvātijas feminisma kustības dalībniece. Dzimusi Ļubļanā, lielāko daļu bērnības aizvadīja Lejassavas laukos, vēlāk sāka apmeklēt dzimtās pilsētas klostera skolu. 1897. gadā atrada darbu Ļubļanā. 1899. gadā pārcēlās uz Triesti un pēc tam uz Berni, kur iestājās universitātē, kuru finanšu trūkuma dēļ bija jāpamet. Devās uz Minheni, pēc tam uz Prāgu, kur publicēja savu pirmo īso stāstu grāmatu Misterij žene ("Sievietes noslēpumi"). Prāgā viņa satika arī savu topošo vīru Vladimiru Jelovšeku, horvātu medicīnas studentu, kopā ar kuru viņa 1906. gadā pārcēlās uz Zagrebu. 1912. gadā abi šķīrās, bet jau 1913. gadā viņa apprecējās ar horvātu politiķi Juraju Demetroviču. Slovēņu literatūrā tiek vērtēts tā laika jauno rakstnieku atbalsts no viņas puses. Būdama Prāgā drukāta žurnāla Domači prijatelj redaktore, palīdzēja tādiem rakstniekiem kā Prežihovs Vorancs un France Bevks. Vēl viņa tulkoja slovēņu autoru Janko Kersnika un Ivana Cankara darbus vācu, horvātu un čehu valodās. 1926. gada 21. novembrī izdarīja pašnāvību vīra krāpšanas dēļ. Misterij žene, īso stāstu krājums (1900) Odsevi, īso stāstu krājums (1902) Iz naših krajev, īso stāstu krājums (1903) Iskre, īso stāstu krājums (1905) Njeno življenje, romāns (1914 un 1918) Vladka in Mitka, (1927) Vladka, Mitka in Mirica, (1928) Hanka, novel (1917. gadā horvātu valodā un 1938. gadā slovēņu valodā) Veliki in mali ljudje, (1960) Ljubezen, (1901) Amerikanci, (1908) Unuk Kraljevića Marka (1922) Arditi na otoku Krku, (1923) Francisca de Haan, Krasimira Daskalova, Anna Loutfi: Biographical dictionary of women's movements and feminisms in Central, Eastern, and South Eastern Europe: 19th and 20th centuries, Central European University Press, 2006, pp. 282–284 «Zofka Kveder, Slovenian writer, journalist, editor, feminist, 1878–1926». Women Writer's Network. Skatīts: 2020. gada 16. maijs. Helga Glušič, Sto Slovenskih Pripovednikov (Ljubljana: Prešernova družba, 1996) ISBN 961-6186-21-3 Vikikrātuvē par šo tēmu ir pieejami multivides faili. Skatīt: Zofka Kvedere.