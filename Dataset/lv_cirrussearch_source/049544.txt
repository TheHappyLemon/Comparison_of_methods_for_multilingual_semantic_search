Brazīlijas sieviešu futbola izlase ir nacionālā sieviešu futbola komanda, kas pārstāv Brazīliju starptautiskās futbola sacensībās. Izlasi pārvalda Brazīlijas Futbola konfederācija. Brazīlijas izlase ir piedalījusies visos FIFA Pasaules kausa sievietēm finālturnīros. Labākais rezultāts tika sasniegts 2007. gadā — 2. vieta. 1999. gada Pasaules kausā Brazīlijas futbolistes izcīnīja 3. vietu. Vasaras olimpiskajās spēlēs izlase ir spēlējusi septiņas reizes. 2004. un 2008. gadā izcīnīja sudraba medaļas. Brazīlija ir titulētākā Dienvidamerikas sieviešu futbola izlase, tā ir astoņas reizes uzvarējusi Dienvidamerikas čempionātā (Copa América Femenina). 2022. gada jūnijā FIFA Pasaules rangā sievietēm izlase bija 8. vietā. «South-American Women's Championship» (angļu). RSSSF. Skatīts: 2019. gada 18. jūnijā. «Women's Ranking». FIFA.com (angļu). Skatīts: 2023. gada 26. jūlijā. Vikikrātuvē par šo tēmu ir pieejami multivides faili. Skatīt: Brazīlijas sieviešu futbola izlase. Brazīlijas Futbola konfederācijas oficiālā mājaslapa Brazīlijas profils FIFA vietnē Arhivēts 2019. gada 12. maijā, Wayback Machine vietnē. (angliski)