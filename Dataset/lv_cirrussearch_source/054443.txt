Dejans Kuluševskis (maķedoniešu: Дејан Кулушевски; zviedru: Dejan Kulusevski; dzimis 2000. gada 25. aprīlī Stokholmā) ir maķedoniešu izcelsmes Zviedrijas futbolists, spēlē pussarga pozīcijā, Zviedrijas futbola izlases dalībnieks. Kopš 2023. gada Kuluševskis pārstāv Anglijas Premjerlīgas klubu Tottenham Hotspur. Ar futbolu sācis nodarboties Stokholmas kluba IF Brommapojkarna jauniešu akadēmijā sešu gadu vecumā. 2016. gadā pievienojies Itālijas kluba Atalanta sistēmai. Itālijas A sērijā Atalanta sastāvā debitēja 2019. gada 20. janvārī, nākot uz maiņu spēlē pret Frosinone. 2019. gada jūlijā tika izīrēts citam A sērijas klubam Parma. 2019. gada 30. septembrī pret Torino guva savus pirmos vārtus A sērijā. 2020. gada 2. janvārī parakstīja līgumu ar Turīnas "Juventus". Atlikušo sezonas daļu pavadīja īrē Parma komandā. 2019.—2020. gada sezonas laikā guva desmit vārtus un atdeva deviņas rezultatīvas piespēles. Kuluševskis tika atzīts par sezonas labāko jauno spēlētāju A sērijā. 2020.—2021. gada sezonu uzsāka Juventus sastāvā. 2022. gada janvārī Kuluševskis uz 18 mēnešiem tika izīrēts Anglijas Premjerlīgas komandai Tottenham Hotspur. Aizvadījis vairākas spēles Maķedonijas (tagad — Ziemeļmaķedonija) U-16 izlasē. Vēlāk pārstāvējis dažādu vecumu Zviedrijas jauniešu izlases. Pirmo reizi uz Zviedrijas izlasi tika uzaicināts 2019. gada novembrī pirms 2020. gada Eiropas čempionāta kvalifikācijas spēlēm pret Rumāniju un Fēru Salām. Izlasē debitēja 2019. gada 18. novembrī pret Fēru Salu izlasi, nākot laukumā uz maiņu. 2020. gada 8. septembrī pirmo reizi izgāja sākumsatāvā izlases rindās 2020.—2021. gada UEFA Nāciju līgas spēlē pret Portugāli. Piedalījies 2020. gada Eiropas čempionātā. Juventus Supercoppa Italiana: 2020 Individuālie sasniegumi Itālijas Serie A labākais jaunais spēlētājs: 2019–20 «Ny succé för Dejan Kulusevski – första målet i Serie A». aftonbladet.se (zviedru). 2019. gada 1. oktobrī. Skatīts: 2020. gada 16. oktobrī. «Official: Juventus sign Dejan Kulusevski». juvefc.com (angļu). 2020. gada 2. janvārī. Skatīts: 2020. gada 16. oktobrī. «The MVPs of the 2019/2020 Serie A Season». legaseriea.it (angļu). 2020. gada 4. augustā. Arhivēts no oriģināla, laiks: 2021. gada 16. janvārī. Skatīts: 2020. gada 16. oktobrī. Juventus.com. «Grazie Dejan e buona fortuna! - Juventus». Juventus.com (itāļu). Skatīts: 2022-02-01. «Dejan Kulusevski, footballer». eu-football.info (angļu). Skatīts: 2020. gada 16. oktobrī. Vikikrātuvē par šo tēmu ir pieejami multivides faili. Skatīt: Dejans Kuluševskis. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)