Sondrio (itāļu: Sondrio, retoromāņu: Sonder, vācu: Sünders) ir pilsēta un komūna Itālijas ziemeļos, Lombardijas reģionā, Sondrio provinces administratīvais centrs. Izvietojusies Alpu dienvidu priekškalnēs Valtellinas ielejā Adas upes krastos 130 km no reģiona centra Milānas un 700 km no valsts galvaspilsētas Romas. Pilsētu dibinājuši langobardi bijušās romiešu militārās apmetnes vietā. Viduslaikos Sondrio bija pakļauta Komo pilsētai, bet no 1335. gada — Milānai. No 16. gadsimta 2. puses līdz 18. gadsimta beigām Sondrio un visa Valtellinas ieleja piederēja Graubindenei. Mūsdienās vīnkopības un tūrisma centrs. Vikikrātuvē par šo tēmu ir pieejami multivides faili. Skatīt: Sondrio. Encyclopædia Britannica raksts (angliski) https://demo.istat.it/?l=it.