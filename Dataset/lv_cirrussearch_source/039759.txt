Nāve spēlē šahu (zviedru: Döden spelar schack) ir monumentāla glezna Tebī baznīcā netālu no Stokholmas, Zviedrijā. Tā tapusi ap 1480.–1490. gadu un tās autors ir zviedru viduslaiku gleznotājs Albertuss Piktors. Sienas gleznojuma kopija glabājas Zviedrijas vēstures muzejā Stokholmā. Gleznas autors dzimis Immenhauzenes mazpilsētā Hesenē ar vārdu Albertus Immenhusen (no pilsētas nosaukuma). Tiek pieņemts, ka Albertuss izglītojies Vācijas dienvidos. Viņš ir viens no nozīmīgākajiem Zviedrijas viduslaiku māksliniekiem, spējis savos darbos apvienot kvalitāti un kvantitāti. Viņš veidojis gleznas 36 baznīcās Mēlarena ielejā un Norbotenē. Viņš izcēlās kā aktīvākais mākslinieks baznīcu gleznojumos 15. gadsimta Zviedrijas baznīcās. No citiem tā laika māksliniekiem viņš atšķīrās ar savu ekspresīvo stilu. Piktora gleznām piemīt neparasts plašums un daudzveidība tehniskajā izpildījumā. Glezna atrodas vienā no velvēm. Šajā gleznā attēlots bruņinieks, kurš spēlē šahu ar nāvi. Tēli atainoti ar precīzām anatomiskām proporcijām, kombinējot tos ar apģērbu un ieročiem relatīvi reālistiskā ainā. Šī glezna iedvesmoja Ingmaru Bergmanu 1957. gadā radīt filmu Septītais zīmogs. Death Playing Chess, Albertus (angliski) Eva Bäckstedt. «Albertus Pictor i nytt ljus». Skatīts: 2017. gada 28. septembrī. «Miris zviedru režisors Ingmars Bergmans». LETA. Skatīts: 2017. gada 28. septembrī.[novecojusi saite] Svanberg, Jan med bidrag av Öberg, Jan. Albertus Pictor: en biografisk skiss, Ingår i: Albertus Pictor: Bilder i urval samt studier och analyser 1, målare av sin tid. 2009. Eva Bäckstedt: Albertus Pictor i nytt ljus i Svenska Dagbladet den 3 januari 2006, läst 2016-04-26 Besöksmål: Täby kyrka på Stockholms läns museums webbplats