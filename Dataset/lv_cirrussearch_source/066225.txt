Karaliskais operteātris (angļu: Royal Opera House), pazīstams arī kā Koventgārdenas opera (angļu: Covent Garden) pēc rajona, kur tas atrodas, ir operteātris Liebritānijas galvaspilsētā Londonā. Operteātrī bāzējas Karaliskās operas trupa, Karaliskais balets un Karaliskā operteātra orķestris. Teātris dibināts 1732. gadā kā Karaliskais teātris (Theatre Royal), un pirmajos simts gados tajā lielākoties izrādīja lugas. 1734. gadā tika uzvests pirmais balets, bet gadu vēlāk notika pirmā operas sezona Georga Frīdriha Hendeļa vadībā. Pašreizējā operas ēka ir jau trešā ēka šajā vietā, pirmās divas gāja bojā ugunsgrēkos 1808. un 1856. gadā. 20. gadsimta deviņdesmitajos gados notika operteātra rekonstrukcija, faktiski saglabājot tikai ēkas fasādi, vestibilu un skatītāju zāli. Vikikrātuvē par šo tēmu ir pieejami multivides faili. Skatīt: Karaliskais operteātris. Oficiālā tīmekļa vietne Encyclopædia Britannica raksts (angliski) Krievijas Lielās enciklopēdijas raksts (krieviski)