Sojuz TMA-10 (krievu: Союз ТМА-10; angļu: Soyuz TMA-10) bija pilotējams Krievijas kosmosa kuģis SKS 15. ekspedīcijas apkalpes nogādāšanai uz Starptautisko kosmisko staciju (SKS). Lidojuma ilgums bija 196 dienas 17 stundas un 5 minūtes. Oļegs Kotovs komandieris (15. pamatekspedīcija)  Krievija Fjodors Jurčihins lidojuma inženieris (15. pamatekspedīcija)  Krievija Čārlzs Simoni (Charles Simonyi) lidojuma dalībnieks (12. viesekspedīcija)  ASV Oļegs Kotovs komandieris (15. pamatekspedīcija)  Krievija Fjodors Jurčihins lidojuma inženieris (15. pamatekspedīcija)  Krievija Šeihs Muszafars Šukors (Sheikh Muszaphar Shukor) lidojuma dalībnieks (13. viesekspedīcija)  Malaizija Romans Romaneņko komandieris  Krievija Mihails Korņijenko lidojuma inženieris  Krievija Sojuz TMA-10 tika palaists no Baikonuras kosmodroma 2007. gada 7. aprīlī 17:31:09 UTC. Kuģis saslēdzās ar SKS 9. aprīlī 22:10 UTC un, kalpojot par "glābšanas laivu", palika tur līdz 2007. gada oktobrim, kad to nomainīja Sojuz TMA-11. 2007. gada 21. oktobrī Sojuz TMA-10 atgriezās uz zemes. 07:14 UTC kosmosa kuģis atvienojās no stacijas, 09:47 UTC sāka bremzēšanas manevru. 10:36 UTC nolaižamais aparats nolaidās uz rietumiem no Arkalikas, Kazahstānas teritorijā, kas bija 340 km uz ziemeļrietumiem no plānotās nosēšanās vietas. Kosmosa kuģa nolaišanās notika pēc ballistiskās trajektorijas, kas ir rezerves variants. Nolaišanās laikā pārslodzes sasniedza 8,56 g. Pēc nosēšanās aizdegās apkārtējā zāle un izpletnis, kā dēļ nolaižamajā aparātā sāka ieplūst dūmi; kosmonautiem bija jāuzvelk skābekļa maskas. Drīz ieradās glābēju komandas, un apkalpe izkļuva no kapsulas. Lai izmeklētu iemeslus, kāpēc kuģis neveica standarta nolaišanos, bet iegāja ballistiskās nolaišanās režīmā, Roskosmos izveidoja speciālo komisiju. 2008. gada 29. janvārī tika publiskots komisijas slēdziens, kurā atzina, ka vainojams bojāts kabelis, kas savieno vadības pulti ar aparatūru. Analoģiski ballistiskajā režīmā nolaišanās notika kosmosa kuģim Sojuz TMA-1. Вернувшиеся с МКС космонавты рассказали об ощущениях во время посадки Arhivēts 2007. gada 31. oktobrī, Wayback Machine vietnē. (РИА Новости, 23.10.2007) Установлена причина жесткой посадки "Союза" lenta.ru. 29.01.2008