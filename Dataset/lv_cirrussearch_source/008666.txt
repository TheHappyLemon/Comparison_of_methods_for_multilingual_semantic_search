Birgita Princa (vācu: Birgit Prinz; dzimusi 1977. gada 25. oktobrī Frankfurtē pie Mainas, Vācijā) ir profesionāla vācu futboliste, spēlē uzbrucējas pozīcijā, Vācijas valstsvienības dalībniece. Pašlaik pārstāv Vācijas sieviešu Bumdeslīgas klubu 1. FFC Frankfurt. Karjeru uzsāka 1992. gadā FSV Frankfurt kluba sastāvā. Vācijas izlases sastāvā debitēja 1994. gada 27. jūlijā 16 gadu vecumā pret Kanādas izlasi. 1995. gada Pasaules kausa izcīņas finālā viņa kļuva par visu laiku jaunāko futbolisti, kas spēlējusi finālā. Kopš 2003. gada novembra viņa ir izlases kapteine. Kopumā ieguvusi divus Pasaules kausus (2003, 2007), kā arī piecas reizes uzvarējusi Eiropas čempionātā (1995, 1999, 2001, 2005, 2009) un trīs reizes ieguvusi Olimpisko spēļu bronzas medaļas (2000, 2004, 2008). Viņa ir visu laiku visvairāk guvusī vārtu autore (14 vārti). Tāpat viņa ir visvairāk nacionālajā izlasē spēles aizvadījusī spēlētāja Eiropā un atrodas top 10 Pasaulē. «FIFA Century Club». FIFA. 2009. gada 22. decembris. Arhivēts no oriģināla, laiks: 2012. gada 6. aprīlī. Skatīts: 2010. gada 5. februāris. Vikikrātuvē par šo tēmu ir pieejami multivides faili. Skatīt: Birgita Princa. Olympedia profils (angliski) Munzüger Sport profils (vāciski) WorldFootball profils (angliski)