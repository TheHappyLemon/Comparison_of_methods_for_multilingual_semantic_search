Pavols Skalickis (slovāku: Pavol Skalický, dzimis 1995. gada 9. oktobrī) ir Slovākijas hokejists, spēlē uzbrucēja pozīcijā. Kopš 2020. gada Skalickis pārstāv Somijas hokeja līgas komandu Raumas "Lukko". 2013. gadā debitējis Slovākijas Ekstralīgas komandā HK Orange 20. Vēlāk spēlējis citā Slovākijas komandā HC Košice un Zviedrijas hokeja līgas komandā Örebro HK. 2015–16. gada sezonā pievienojies KHL komandai Bratislavas "Slovan", kur spēlējis trīs sezonas. Vēlāk divas sezonas pavadījis Čehijas Ekstralīgas komandā BK Mladá Boleslav, bet 2020. gadā pievienojies Somijas hokeja līgas komandai Raumas "Lukko". Slovākijas hokeja izlases sastāvā piedalījies četros Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)