Nezināma vērtība "Paraksts" Džeimss Daglass Morisons (angļu: James Douglas Morrison; 1943. gada 8. decembris—1971. gada 3. jūlijs), pazīstams kā Džims Morisons (angļu: Jim Morrison), bija ASV mūziķis, grupas The Doors solists no grupas izveides 1965. gadā līdz savai nāvei 1971. gadā. Morisons piedzima Melburnas pilsētā ASV. Viņš bija pirmdzimtais vēlākā admirāļa Džordža Stepena Morisona un Klāras Morisones ģimenē. 1947. gadā piedzima viņa māsa Anna Robina, un 1948. gadā piedzima viņa brālis Endrū Lī. Daži avoti norāda, ka Morisona intelektuālās attīstības koeficients bija 149. 1964. gada janvārī Morisons pārcēlās uz Losandželosu. Viņš studēja Kalifornijas Universitātē Losandželosā, režisoru nodaļā. Šajā laikā viņš uzņēma divas filmas: First Love un Obscura. Pamatraksts: The Doors 1965. gadā, pēc universitātes absolvēšanas, Morisons kopā ar studiju biedru Reju Manzareku dibināja rokgrupu The Doors. Vēlāk tai pievienojās Robijs Krīgers un Džons Densmors. 1967. gadā grupa noslēdza līgumu ar uzņēmumu Elektra Records par grupas dziesmu ierakstīšanu un izdošanu, un tajā pašā gadā tika izdots debijas albums ar nosaukumu The Doors. Grupa kļuva populāra un uzstājās Eda Salivana šovā. Tur Morisonam tika lūgts nomainīt vienu dziesmas Light My Fire rindiņu, kurā bija atsauce uz narkotiku lietošanu. Lai arī viņš piekrita to izdarīt, uzstāšanās laikā viņš dziesmai vārdus nemainīja. Tas sadusmoja E. Salivanu tik ļoti, ka viņš atteicās ar grupas dalībniekiem paspiest roku. Grupa vairs netika ielūgta uzstāties šovā. 1969. gadā mūziķis pieņēmās svarā, ataudzēja bārdu un mainīja ģērbšanās stilu, atsakoties no ādas bikšu valkāšanas. Grupa kādu laiku pārtrauca darbību, bet 1970. gadā apvienojās, lai ierakstītu albumu L.A. Woman, kas, kā izrādījās, bija pēdējais, ko ierakstīja un izdeva Morisona dzīves laikā. 1971. gadā Morisons kopā ar savu draudzeni Pamelu Kursoni devās uz Parīzi, kur viņi apmetās uz dzīvi un noīrēja dzīvokli. Ar laiku viņš kļuva depresīvs un vēlējās atgriezties ASV. Viņš nomira 3. jūlijā. Oficiālā versija ir, ka Kursone viņu atrada mirušu vannā. Netika veikta līķa autopsija, jo netika atrasti pierādījumi tam, ka viņš varētu būt bijis nogalināts. Viņa nāves cēlonis līdz ar to nav zināms. Morisons nomira 27 gadu vecumā, līdz ar to pievienojoties tā sauktajam "Klubam 27". Džims Morisons ir apglabāts Parīzē, Perlašēza kapsētā. Morisons savu ilggadējo draudzeni Pamelu Kursoni satika, pirms kļuva slavens. Viņi bija kopā pēdējos piecus Morisona dzīves gadus. Viņa dažkārt ar viņa atļauju lietoja uzvārdu "Morisone". Pēc Morisona nāves 1974. gadā Kalifornijas tiesa viņu attiecības atzina par civillaulību, un Kursone kļuva par Morisona mantinieci. Bet 1974. gada 25. aprīlī viņa nomira no heroīna pārdozēšanas (27 gadu vecumā, tāpat kā Morisons). 1970. gadā Morisons bija iesaistīts ķeltu pagānu kāzās ar rokmūzikas kritiķi un zinātniskās fantastikas autori Patrīciju Kenīliju. Vairāku liecinieku priekšā viņi parakstīja dokumentu, kurā pasludināja sevi par salaulātiem, tomēr neiesniedza dokumentus, lai laulību padarītu par oficiāli atzītu. Morisona nāves brīdī bija 20 paternitātes iesniegumi pret viņu. Vienīgais cilvēks, kas apgalvoja, ka ir Morisona dēls, izrādījās krāpnieks. James Riordan. Break on Through: The Life and Death of Jim Morrison. HarperCollins, 1992. 32. lpp. ISBN 0688119158. In school, Morrison was tested as having a genius I.Q. of 149. Glenn D. Walters. Lifestyle theory: Past, Present And Future. Nova Publishers, 2006. 78. lpp. ISBN 1600210333. When the Doors went on Sullivan. Atjaunināts: 2007-09-09 http://www.delfi.lv/izklaide/popmuzika/melomanija/muziki-kas-mirusi-27-gadu-vecuma.d?id=39758219 Is 27 really a dangerous age for famous musicians? A retrospective cohort study. British Medical Journal. December 2011. Atjaunināts: December 21, 2011. Hoover, Elizabeth, The Death of Jim Morrison. Atjaunināts: 2008-08-24 Jim Morrison Biography. Atjaunināts: 2008-08-24 «Pamela Susan Morrison (1946 - 1974) - Find A Grave Memorial». Findagrave.com. Arhivēts no oriģināla, laiks: 2016-03-07. Skatīts: 2014-04-26. Kennealy (1992) plate 7, p.175