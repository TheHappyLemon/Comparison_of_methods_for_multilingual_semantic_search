Agfa-Gevaert N.V. ir Beļģijā bāzēts globāls uzņēmums, kas ražo iekārtas un komponentus attēlu izgatavošanai un apstrādei, kā arī IT sistēmas. 20. gadsimta otrajā pusē Agfa bija viens no pazīstamākajiem masveida foto preču zīmoliem, tomēr 2004. gadā gala patērētājiem paredzēto produktu ražošanu atdalīja no Agfa-Gevaert, izveidojot AgfaPhoto, kas pēc gada bankrotēja. Mūsdienās Agfa-Gevaert nodarbojas tikai ar B2B produktu ražošanu. Tā ir ražotnes 10 valstīs, struktūrvienības 40 valstīs un pārstāvji 120 valstīs. Bizness iedalās trīs lielās grupās — grafika, medicīna un speciālās sistēmas. Uzņēmuma akcijas tirgo Euronext fondu biržā. Uzņēmumu kā Aktiengesellschaft für Anilinfabrikation Berlīnē dibināja komponista Fēliksa Mendelszona dēls Pauls Mendelszons-Bartoldi. Savukārt 1894. gadā Antverpenē tika nodibināts uzņēmums L. Gevaert & Cie. 1925. gadā Agfa iekļāvās IG Farben sastāvā. Pēc Otrā pasaules kara Sabiedrotie IG Farben sadalīja sastāvdaļās. 1945. gadā Agfa rūpnīca, kas atradās VDR teritorijā, kļuva par uzņēmumu ORWO. 1952. gadā atkal tika nodibināta Agfa kā uzņemuma Bayer struktūrvienība. 1964. gadā apvienojās Agfa AG un Gevaert Photo-Producten N.V.. Vikikrātuvē par šo tēmu ir pieejami multivides faili. Skatīt: Agfa-Gevaert. Oficiālā tīmekļa vietne