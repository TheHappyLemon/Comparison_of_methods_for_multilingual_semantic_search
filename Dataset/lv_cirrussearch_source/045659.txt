Sendenī (franču: Saint-Denis) ir pilsēta Reinjonā, Francijas aizjūras teritorijas, Reinjonas reģiona un departamenta centrs. Pilsēta atrodas uz salas Indijas okeānā. Pilsētas moto ir Praeter omnes angulus ridet, tulkojumā: "Starp visiem, tieši šis zemes nostūrītis man uzsmaida." Ar vairāk kā 145 000 iedzīvotājiem 2009. gadā, Sandenī ir visvairāk apdzīvotā pilsēta Francijas aizjūras teritorijās. Pilsētu 1669. gadā dibina Etjēns Reņolts. 1738. gadā Sendenī kļūst par galveno apdzīvoto vietu Reinjonā un iedzīvotāju skaits ir pieaudzis līdz 2 166. 1790. gadā Sendenī iegūst pašvaldības tiesības. Žans Batists kļūst par pirmo pilsētas mēru. 1810. gada 8. jūlijā briti ieņem pilsētu, kas noved pie visas salas tolaik ar nosaukumu "Bonaparte" kapitulācijas. 1855. gadā pilsētā tika atvērts Dabas vēstures muzejs. 1882. gada 11. februārī atklāja dzelzceļa līniju Sendenī-Senbenuā. 1979. gadā notiek jaunas pilsētas domes ēkas inaugurācija. 1983. gadā pilsētā dzīvo 109 072 iedzīvotāji. 1991. gadā pilsētas Šodronas rajonā notiek nemieri un manifestācijas. Sendenī komūnas teritoriju ierobežo Laposesiona, Santa-Marija un Salazī komūnas. Augstākā virsotne komūnas teritorijā ir Rošekrita (Roche Écrite), kuras augstums ir 2276 metri. Sendenī dzimuši: Augusts Lakausads (1815-1897), dzejnieks. Edouards Ervē (1835-1899), žurnālists un akadēmiķis. Šarls Marī Lusjēns Gasparēns (1868-1948), politiķis. Marius Leblonds (1877-1953), rakstnieks. Žoržs Furkāds (1884-1962), dziedātājs un mūziķis. Rolāns Gaross (1888-1918), lidotājs. Leons de Lepervanše (1907-1961), politiķis, vēlāk deputāts. Žans Albanī (1917-1984), dzejnieks un gleznotājs. Rejmonds Barre (1924-2007), politiķis. Alēns Peters (1952-1995), mūziķis un dzejnieks. Laurāns Veržē (1955-1988), politiķis, vēlāk deputāts. Mišū (1960), dziedātāja. Daniels Sangumā (1965), vieglatlēts. Žerads De Palmas (1967), dziedātājs. Vilijs Grondēns (1974), futbolists. Q124036546. Vikikrātuvē par šo tēmu ir pieejami multivides faili. Skatīt: Sendenī. Encyclopædia Britannica raksts (angliski) Encyclopædia Universalis raksts (franciski)