Agate Caune (dzimusi 2004. gada 7. augustā Valmierā) ir latviešu vieglatlēte, specializējusies garo distanču skriešanā. A. Caune ir Valmieras sporta skolas audzēkne. Divkārtēja Latvijas čempione pieaugušajiem 5000 m distancē stadionā (2021, 2022) un Latvijas rekordiste šajā distancē šosejas skrējienā (15:23,00; 2023). Sasniegusi labus panākumus starptautiskajos jaunatnes čempionātos. 2022. gada Pasaules U-20 čempionātā, kas notika Kolumbijā, viņa izcīnīja 4. vietu 5000 m distancē un 6. vietu 3000 m distancē. 2021. gada Eiropas U-20 čempionāta sudraba medaļas ieguvēja 5000 m distancē. 2023. gada Eiropas čempionātā telpās (pieaugušajiem) A. Caune iekļuva finālā, kur, uzstādot jaunu Latvijas rekordu U-20 vecuma grupai 3000 m (8:56,88), izcīnīja 11. vietu. 2023. gada Eiropas spēlēs ieguva zelta medaļu 5000 metru distancē. 2023. gada 16. jūlijā Hožovā debitēja Dimanta līgas posmā un 3000 metru distancē ieguva septīto vietu, labojot Latvijas rekordu (8:39,78). 2023. gada Eiropas U-20 čempionātā Jeruzalemē izcīnīja zelta medaļu 3000 metru un 5000 m metru distancē (šajā uzstādot arī čempionāta rekordu 15:03,85). 2023. gada Pasaules čempionātā Budapeštā 5000 metru pusfināla skrējienā, veicot izrāvienu un lielāko distances daļu atrodoties pārliecinošā vadībā, sasniedza jaunu personisko rekordu (15:00,48) un iekļuva finālā. Finālā savainojuma dēļ nestartēja. «LVS | Agate Caune». athletics.lv. Skatīts: 2023-03-07. «Caune labo Prokopčukas Latvijas rekordu piecu kilometru skrējienā». Sportacentrs.com (latviešu). 2023-05-07. Skatīts: 2023-05-08. «European Athletics». www.european-athletics.com (angļu). Skatīts: 2023-08-25. «Agate CAUNE | Profile | World Athletics». worldathletics.org. Skatīts: 2023-03-07. «Caune labo Latvijas U-20 rekordu, izcīna 11. vietu 3000 metru skrējienā Eiropas čempionātā telpās». www.lsm.lv (latviešu). Skatīts: 2023-03-07. «Caunei Eiropas spēlēs zelta medaļa 5000 metru skriešanā». lsm.lv. 2023. gada 23. jūnijs. Skatīts: 2023. gada 26. jūnijā. «Caune Dimanta līgā debitē ar jaunu Latvijas rekordu 3000 metru skrējienā». sportacentrs.com. 2023. gada 16. jūlijs. Skatīts: 2023. gada 16. jūlijā. «Caune pārliecinoši triumfē 3000m skrējienā EČ U20». sportacentrs.com. 2023. gada 9. augusts. Skatīts: 2023. gada 9. augustā. «Caune sasniedz Eiropas čempionāta rekordu un triumfē 5000 metros». Sportacentrs.com (latviešu). 2023-08-10. Skatīts: 2023-08-10. «Skrējēja Caune ar teicamu solo izrāvienu sasniedz pasaules čempionāta finālu 5000 metros». lsm.lv. 2023. gada 23. augusts. Skatīts: 2023. gada 24. augustā. «Caune savainojuma dēļ nestartēs PČ 5000 metru finālskrējienā». sportacentrs.com. 2023. gada 26. augusts. Skatīts: 2023. gada 26. augustā. IAAF profils (angliski) Latvijas vieglatlēta(-es) profils