Georgs I (grieķu: Γεώργιος Αʹ, Βασιλεύς των Ελλήνων, Geōrgios A', Vasileús tōn Ellēnōn, dzimis 1845. gada 24. decembrī, miris 1913. gada 18. maijā) bija Grieķijas karalis no 1863. līdz 1913. gadam. Dzimis Kopenhāgenā 1845. gadā kā Dānijas princis Vilhelms. 17 gadu vecumā Grieķijas Nacionālā asambleja pēc karaļa Otto gāšanas no troņa viņu ievēlēja par karali. Garajā valdīšanas laikā no 1863. līdz 1913. gadam piedzīvoja Grieķijas tapšanu par salīdzinoši modernu Eiropas valsti. Grieķija no Lielbritānijas ieguva Jonijas salas, bet krievu—turku kara rezultātā - Tesāliju. Grieķija tika sakauta 1897. gada grieķu-turku karā, tomēr Pirmā Balkānu kara laikā Grieķija ieņēma Maķedoniju. 1913. gada 18. maijā Georgu I Salonikos nogalināja kāds anarhists. Vikikrātuvē par šo tēmu ir pieejami multivides faili. Skatīt: Georgs I. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)