Tahova ir pilsēta Plzeņas apgabalā, Čehijā tuvu Vācijas robežai. 55 kilometrus uz rietumiem atrodas apgabala centrs un Čehijas ceturtā lielākā pilsēta Plzeņa. Pilsētā galvenokārt nodarbojas ar lauksaimniecību, mašīnbūvi un durvju, logu ražošanu. Pilsētas apkārtni apņem meži, pļavas un kalni. Pilsēta ir viena no mazāk attīstītajām teritorijām Čehijā. Pirmo reizi pilsēta ir pieminēta 1115. gadā. Līdz 1918. gadam pilsēta bija daļa no Austrijas monarhijas. 1938. gadā pilsētu okupēja Vērmahts un iekļāva to Sudetu pašvaldībā (Reichsgau Sudetenland). Pamatojoties uz Beneša dekrētiem, liela daļa vāciešu 1945. gadā no pilsētas tika izraidīti. Pēc izraidīšanas pilsēta bija pa pusei apdzīvota, to apdzīvoja čehi, ukraiņi un rumāņi. Vēlāk pilsētas teritorijā tika atrasts urāns, un cilvēki pārcēlās uz pilsētu, lai strādātu urāna raktuvēs. 1989. gadā urāna raktuves slēdza, un vācu uzņēmēji pārcēla uz šejieni savas ražotnes, lai izmantotu lēto darbaspēku. Pilsētas teritorija ir viena no mazāk attīstītajām teritorijām Čehijā. Čehijas pilsētu uzskaitījums Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.