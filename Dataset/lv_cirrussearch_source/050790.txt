2020. gada Giro d'Italia bija triju nedēļu garas šosejas riteņbraukšanas daudzdienu sacensības, kas no 3. līdz 25. oktobrim notika Itālijā. Tā bija 103. reize, kad notikušas Giro d'Italia sacensības un tās bija 16. sacensības 2020. gada UCI Pasaules tūres kalendārā. Sacensību kopvērtējumā uzvarēja Apvienotās Karalistes sportists Teo Geigens-Hārts (Ineos Grenadiers). Sākotnēji bija plānots, ka sacensības notiks no 9. līdz 31. maijam. Sacensību starts (zināms kā Grande Partenza) bija plānots Budapeštā, Ungārijā un tā būtu 14. reize, kad Giro sācies ārpus Itālijas un pirmā reize, kad šīs sacensības notiktu Ungārijas teritorijā. 2020. gada 13. martā tika paziņots, ka saistībā ar COVID-19 pandēmiju sacensības tiks pārceltas uz vēlāku datumu. 5. maijā tika paziņoti sacensību jaunie datumi. Jūlijā tika paziņots, ka sākotnēji Ungārijā plānotie sacensību pirmie posmi notiks Sicīlijā. 10. oktobrī Saimonam Jeitsam (Mitchelton–Scott) tika apstiprināta saslimšana ar COVID-19 un viņš no turpmākajām sacensībām izstājās. Sacensību pirmajā atpūtas dienā, 12. oktobrī, tika pārbaudīti visi braucēji un komandu tehniskais personāls, kopumā veicot 571 COVID-19 testu. Otrdien, pirms 10. posma starta tika paziņots, ka pozitīvi bijuši vairāku braucēju testi, to skaitā Stevenam Kreisveikam, Maiklam Metjūsam, kā arī četriem Mitchelton–Scott darbiniekiem un pa vienam darbiniekam no Ineos GrenadiersError un AG2R La Mondiale. Mitchelton–Scott un Kreisveika komanda Jumbo–Visma pilnībā izstājās no sacensībām. 20. oktobrī tika paziņots, ka ar COVID-19 inficējies Fernando Gavirija (UAE Team Emirates), kurš ar to bija inficējies jau februārī, 2020. gada UAE Tour laikā. Pamatraksts: 2020. gada Giro d'Italia komandas un dalībnieki Tā kā Giro d'Italia bija UCI Pasaules tūres sacensības, visas 19 UCI WorldTeam komandas tika ielūgtas un dalība tām bija obligāta. Vēl viena komanda, Total Direct Énergie, saņēma automātisku ielūgumu kā iepriekšējās sezonas labākā UCI Profesionālā kontinentālās komanda, taču atteicās no šīs iespējas. Tūres organizatori, RCS Sport, papildus uzaicināja trīs UCI Profesionālās kontinentālās komandas. Par galveno favorītu tika uzskatīts Geraints Tomass (Ineos Grenadiers), 2018. gada Tour de France uzvarētājs. Saimons Jeitss (Mitchelton–Scott) tika nosaukts kā otrs favorīts pēc tam, kad pārspēja Tomasu nesenajā Tirreno–Adriatico. Stevens Kreisveiks (Jumbo–Visma), sacensību līderis 2016. gadā, bija vēl viens pretendents, tāpat kā vienīgais pieteiktai iepriekšējais čempions – divkārtējais uzvarētājs Vinčenco Nibali (Trek–Segafredo). Astana trio — Jakobs Fūglsangs, Migels Anhels Lopess un Aleksandrs Vlasovs arī tika pieskaitīti favorītiem. Plašāku pretendentu pulku veidoja Rafals Majka (Bora–Hansgrohe) un Vilko Keldermans (Team Sunweb). Remko Evenepūls (Deceuninck–Quick-Step) tika pieskaitīts favorītiem, bet netika iekļauts komandas sastāvā pēc Il Lombardia gūtajiem savainojumiem. Sprinta posmos pie favorītiem tika pieskaitīt Arno Demārs (Groupama–FDJ), Fernando Gavirija (UAE Team Emirates), Peters Sagans (Bora–Hansgrohe), Elia Vivjāni (Cofidis) un Maikls Metjūss (Team Sunweb). Sacensību 19. posma distance sākotnēji bija 253 km, vēlāk pārplānota 258 km garumā. Pirms posma starta pēc braucēju protesta par garo distanci sliktos laika apstākļos to saīsināja līdz 124,5 km. 23. oktobrī pēc sacensību 12. un 13. posma (15. un 16. oktobris) ņemtajās analīzēs Mateo Spreafico Vini Zabù–KTM tika konstatēta ostarīna (Enobosarm) klātbūtne. «Giro d'Italia to start in Budapest in 2020». Cycling News. 2019. gada 15. aprīlis. Skatīts: 2019. gada 11. maijs. «Giro d’Italia to start in Budapest in 2020». Cycling Weekly. 2019. gada 15. aprīlis. Skatīts: 2019. gada 11. maijs. «The 2020 Giro d'Italia has been postponed». CyclingTips (en-US). 2020-03-13. Arhivēts no oriģināla, laiks: 2020-09-28. Skatīts: 2020-03-13. «Tour de France to start in August as Giro & Vuelta overlap». BBC Sport (BBC). 2020. gada 5. maijs. Skatīts: 2020. gada 5. maijs. «The 2020 Giro will get underway with four stages in Sicily». CyclingTips (en-US). 2020-07-24. Skatīts: 2020-07-26. «Yates out of Giro after COVID-19 positive». CyclingTips (en-US). 2020-10-10. Skatīts: 2020-10-10. «Mitchelton-Scott, Jumbo-Visma, Matthews withdraw from the Giro with COVID-19». CyclingTips (en-US). 2020-10-13. Skatīts: 2020-10-13. «Gaviria tests positive for second time». BBC Sport (en-GB). Skatīts: 2020-10-29. Matt de Neef. «Preview: Your guide to the 2020 Giro d’Italia contenders, sprinters and more». Cyclingtips, 2020. gada 1. oktobris. Skatīts: 2020. gada 2. oktobris. Stephen Farrand. «Giro d'Italia 2020 – Preview». Cyclingnews, 2020. gada 29. septembris. Skatīts: 2020. gada 2. oktobris. Tom Bennett. «Giro D'Italia 2020 - Riders to take bus for first 100km of Giro stage after peloton threatens strike». www.eurosport.com. Eurosport, 2020. gada 23. oktobris. Skatīts: 2020. gada 23. oktobris. Daniel Ostanek. «Giro d'Italia stage 19 shortened to 124.5km after rider protest». www.cyclingnews.com. Cyclingnews, 2020. gada 23. oktobris. Skatīts: 2020. gada 23. oktobris. Katrā posmā tiek piešķirti punkti 20 pirmajiem finišētājiem. Par pirmo vietu 20 punkti, par 20. vietu viens punkts. «Matteo Spreafico out of the Giro after adverse analytical finding». CyclingTips (en-US). 2020-10-23. Skatīts: 2020-10-23. Vikikrātuvē par šo tēmu ir pieejami multivides faili. Skatīt: 2020. gada Giro d'Italia. Oficiālā tīmekļa vietne (angliski) ProCyclingStats profils