Aloras salas (indonēziešu: Kepulauan Alor) ir salu grupa Indonēzijā, Mazo Zunda salu arhipelāgā. Administratīvi ietilpst Austrumu Nusa Tengaras provincē, kur veido atsevišķu Aloras apriņķi. Lielākā apdzīvotā vieta ir apriņķa centrs Kalabahi. Salas izvietojušās Indonēzijas dienvidaustrumos. Ziemeļos tās apskalo Floresas jūra, dienvidos — Savu jūra. Ombai šaurums austrumos tās atdala no Vetaras, bet Aloras šaurums rietumos — no Lembatas. Sastāv no divām galvenajām salām — Aloras (2105 km²) un Pantaras (687 km²), kā arī vairākām mazākām salām. Salas ir vulkāniskas izcelsmes, reljefā pauguraini līdzenumi un kalni; augstākā virsotne ir 1839 m vjl Aloras salā. Salās valda tropiskais klimats. Ainavā dominē tropiskie lietusmeži. Vikikrātuvē par šo tēmu ir pieejami multivides faili. Skatīt: Aloras salas.