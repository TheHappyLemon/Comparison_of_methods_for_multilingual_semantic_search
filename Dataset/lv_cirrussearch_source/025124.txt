Programmed Data Processor (PDP) bija ASV uzņēmumā Digital Equipment Corporation (DEC) izstrādāta minidatoru sērija. PDP-1 Pirmais PDP sērijas dators ar 18 bitu arhitektūru. PDP-2 Izstrādāts, bet neuzbūvēts 24 bitu dators. PDP-3 Pirmais DEC izstrādātais 36 bitu dators. Tas gan netika ražots masveidā, vienīgais eksemplārs tika izmantots, lai analizētu Lockheed A-12 izlūklidmašīnu iegūtos datus CIP vajadzībām. Arhitektūras ziņā tas bija ļoti līdzīgs PDP-1, tikai vārda garums bija paplašināts līdz 36 bitiem. PDP-4 18 bitu dators, kas tika izstrādāts kā lētāks, bet lēnāks PDP-1 alternatīva. Tas nebija komerciāli veiksmīgs, taču uz tā arhitektūras bāzes tika izstrādāti visi nākamie 18 bitu PDP sērijas datori. PDP-5 DEC pirmais 12 bitu dators. Tā arhitektūra vēlāk tika izmantota PDP-8. PDP-6 36 bitu laikdalības sistēmas dators. Tā instrukciju kopu vēlāk izmantoja arī PDP-10. PDP-7 PDP-4 aizstājējs. Pirmais DEC dators, kurā tika izmantoti vīti savienojumi. Uz šāda datora tika sarakstīta pirmā operētājsistēmas UNIX versija. PDP-8 12 bitu dators ar ļoti šauru instrukciju kopu. DEC pirmais komerciālais veiksmes stāsts, kas aizsāka minidatoru revolūciju. Ļoti daudzus datorus iepirka skolas, universitātes un zinātniskās laboratorijas. LINC-8 LINC un PDP-8 datoru hibrīds ar divām instrukciju kopām. PDP-12 priekštecis. PDP-9 PDP-7 aizstājējs ar aptuveni divas reizes lielāku ātrdarbību. PDP-10 26 bitu laikdalības sistēmas dators. PDP-11 16 bitu dators, vēl viens DEC komerciāls veiksmes stāsts. 32 bitu VAX arhitektūra tika attīstīta tieši no PDP-11 un agrīnajiem VAX modeļiem bija PDP-11 emulācijas režīms. Tā 16 bitu instrukciju kopa ir iespaidojusi vairākas vēlāk populāras mikroprocesoru arhitektūras, piemēram, Motorola 68000 un MSP430. PDP-12 LINC-8 aizstājējs. PDP-14 12 bitu dators. PDP-15 DEC pēdējais 18 bitu dators. Atšķirībā no iepriekšējiem 18 bitu datoriem, tajā vairs neizmantoja tranzistoru-tranzistoru loģiku, bet gan integrālās shēmas. PDP-16 «Announcements from The DEC Connection». The DEC Connection. 2007-02-14. Arhivēts no oriģināla, laiks: 2019-02-25. Skatīts: 2008-11-24. «PDP-8 Frequently Asked Questions». www.faqs.org. 2001-04-08. Arhivēts no oriģināla, laiks: 2008-12-07. Skatīts: 2008-11-24. Vikikrātuvē par šo tēmu ir pieejami multivides faili. Skatīt: Programmed Data Processor. Encyclopædia Britannica raksts (angliski)