IRNSS-1I ir Indijas reģionālās pavadoņu navigācijas sistēmas IRNSS pavadonis. Tas orbītā palaists 2018. gada aprīlī. Pavadoni pēc Indijas kosmisko pētījumu organizācija (ISRO) pasūtījuma izgatavoja sešu nelielu uzņēmumu konsorcijs Alpha Design Technologies. Kosmiskā aparāta izmēri ir 1,58 m x 1,50 m x 1,50 m. Tajā uzstādīta navigācijas aparatūra (L5 un S frekvenču josla) un lokācijas aparatūra (C joslas raidītājs). Navigācijas sistēma darbojas ar rubīdija atompulksteni. Bez tam pavadonī uzstādīti atstarotāji lāzerlokācijai. IRNSS-1I tika palaists 2018. gada 11. aprīlī 22:34 UTC ar nesējraķeti PSLV-XL (lidojums C41) no Satiša Dhavana kosmosa centra pirmā starta laukuma. IRNSS-1I izvietots ģeossinhronā orbītā orbītā ar slīpumu 29° ap punktu 55° austrumu garuma. ISRO launches for second time in two weeks Stephen Clark, spaceflightnow.com, 2018-04-11 IRNSS-1I Arhivēts 2018. gada 11. aprīlī, Wayback Machine vietnē. ISRO (angliski) IRNSS Gunter's Space Page (angliski)