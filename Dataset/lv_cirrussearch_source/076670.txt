Krūmiņsala ir neliela, neapdzīvota sala Rīgā, Zemgales priekšpilsētā. Tā atrodas Daugavas lejtecē, kreisajā krastā pie Rīgas robežas. Pretīm salai atrodas Olektes upes ieteka Daugavā. Krūmiņsala ir iekļauta Katlakalna apkaimē. Sala ir 0,5 km gara un 0,14 km plata palienes sala, kuras vidējais augstums ir 2—2,5 metri virs Daugavas ūdens līmeņa. Sala ir neapdzīvota, apaugusi ar kokiem un krūmiem. Kā atsevišķa sala Krūmiņsala pastāv vismaz kopš 17. gadsimta vidus. Pie salas ir iespējams piebraukt, izmantojot 2020. gada vasarā uzstādīto laivu piestātni. Kopš 2021. gada uz salas kultūras pasākumus rīkojuši kamermūzikas festivāla Sansusī rīkotāji. «Projekta Augmented Urbans pasākums Krūmiņsalā - RPR». rpr.gov.lv. 2020-07-23. Skatīts: 2022-09-19. «Vakars Rīgā , Krūmiņsalā – Sansusī» (lv-LV). Skatīts: 2022-09-19. «𝘿𝙖𝙪𝙜𝙖𝙫𝙖𝙨 𝙈𝙪𝙯𝙚𝙟𝙨 on Instagram». Instagram (angļu). 2022-06-10. Skatīts: 2022-09-19. «Festivāla Sansusī vasara sākas tagad». www.diena.lv. 2021-07-02. Skatīts: 2022-09-19.