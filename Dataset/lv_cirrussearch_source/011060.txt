Posmkāji (Arthropoda) (grieķu: ἀρθρον — locītava un πούς/ποδός — kāja) — pirmmutnieku dzīvnieku tips, kas iekļauj sevī kukaiņus, vēžveidīgos, zirnekļveidīgos un daudzkājus. Tas ir sugām visbagātākais un izplatītākais dzīvnieku tips. Šī tipa pārstāvjus raksturojošā pamatīpašība ir tos klājošais ārējais hitīna skelets. Posmkāji ir izplatīti praktiski pa visu zemeslodi un tiem ir liela bioloģiska un ekoloģiska nozīme. Kukaiņi, līdzās ar zīdītājiem un putniem ir dominējošā sauszemes dzīvnieku grupa. Uz Zemes ir vairāk kā 1 000 000 kukaiņu sugu. Zirnekļveidīgie un daudzkāji, kaut arī nav sasnieguši tādu daudzveidību, tomēr arī ir ļoti izplatīti. Vēžveidīgie apdzīvo praktiski visus pasaules okeāna platuma grādus un dziļumus. Dažos reģionos vēžveidīgie ir dominējošā planktona sastāvdaļa. Posmkāju taksonomiskā hierarhija nav viennozīmīga. No vienas puses, tika izlemts, ka daži posmkāju apakštipi nav radniecīgi ar daudzsaru tārpiem (Annelida). Daļa zinātnieku uzskatīja, ka traheātu (Uniramia) apakštips ir tuvāks onihoforām (Onychophora) nekā citiem posmkājiem, taču vairums zinātnieku tam nepiekrīt, kā arī tas ir pretrunā ģenētiskajiem pētījumiem. Tradicionālais viedoklis apgalvo, ka daudzsaru tārpi ir tuvākie radinieki kā posmkājiem, tā arī onihoforām, pamatojoties uz segmentu vienādo skaitu. Vēlāk zinātnieki sāka apspriest konverģentu evolūciju, uzskatot, ka posmkāji ir tuvāki nematodēm (Nematoda), jo abiem ir spēja uz ārējā apvalka maiņu. Divi iespējamie ģeneoloģiskie atzari arī nosaka divus augstākos taksonus, pie kuriem varētu pieskaitīt posmkājus: posmainie (Articulata) un apvalku metošie (Ecdysozoa). Apakštaksonu klasifikācija posmkāju grupā arī ir neviennozīmīga. Piecas galvenās apakšgrupas tiek piedēvētas vai nu apakštipiem vai klasēm. Bez šīm apakšgrupām ir virkne fosilo organismu, lielākoties no apakškembrija, kurus ir grūti pieskaitīt kādai no šīm grupām gan tāpēc, ka tie būtiski atšķiras no jau zināmajiem organismiem, gan arī aiz neskaidrām savstarpējām radniecīgajām saitēm. Agrāk daudzkājus un kukaiņus bieži vien apvienoja traheātos (Tracheata), bet beidzamie pētījumi rāda, ka daudzkāji nav tuvāki kukaiņiem kā vēžveidīgajiem. Tips Posmkāji (Arthropoda) apakštips †Trilobītveidīgie (Trilobitomorpha) klase †Trilobīti (Trilobita) posmkāju grupas ar neskaidru sistemātiku, ko dažreiz apvieno vienā apakštipā ar trilobītiem: klase †Merostomoīdi (Merostomoida) klase †Heloniellīdi (Cheloniellida) klase †Pseidonostraki (Pseudonostraca) klase †Marellomorfi (Marellomorpha) klase †Artiropleirīdi (Arttiropleurida) apakštips Helicerāti (Chelicerata) klase Merostomāti (Merostomata) klase Zirnekļveidīgie (Arachnida) klase Jūraszirnekļi (Pycnogonida) apakštips Daudzkāji (Myriapoda) klase Simtkāji (Chilopoda) klase Tūkstoškāji (Diplopoda) klase Pauropodi (Pauropoda) klase Simfilas (Symphyla) apakštips Seškāji (Hexapoda) klase Segžokleņi (Entognatha) klase Kukaiņi (Insecta) apakštips Vēžveidīgie (Crustacea) klase Remipēdijas (Remipedia) klase Cefalokarīdas (Cephalocarida) klase Žaunkājvēži (Branchiopoda) klase Gliemeņvēži (Ostracoda) klase Žokļkājvēži (Maxillopoda) klase Augstākie vēži (Malacostraca) (†) - izmirušu organismu grupa. Vikikrātuvē par šo tēmu ir pieejami multivides faili. Skatīt: Posmkāji. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Encyclopædia of Life raksts (angliski) Enciklopēdijas Krugosvet raksts (krieviski) Posmkāji