Toyota Motor Corporation (Toyota Jidōsha Kabushiki-gaisha) vai vienkārši Toyota ir starptautiska Japāņu korporācija un pasaules lielākais autorūpnieks ar 212,39 miljardi ASV dolāru lieliem ienākumiem. Toyota korporācijai pieder šādi zīmoli Toyota, Lexus, Scion, pieder lielākā daļa akciju no Daihatsu (mini auto ražotājs), Hino Motors un daļa akciju no Fuji Heavy Industries (Subaru auto markas ražotājs), Isuzu Motors, Yamaha. Kopumā Toyota korporācijā iekļauti 522 meitas uzņēmumi. Kompāniju Toyota Motor Corporation 1937. gadā dibināja Kīčiro Toijoda (angļu: Kiichiro Toyoda) kā atsevišķu uzņēmumu no tēva 1926. gadā dibinātās Toyota Industries ar mērķi ražot automašīnas. Sākumā tas bija kā Toyota Industries atsevišķs departaments. Pirmais kompānijas produkts bija 1934. gadā izlaistais Type A dzinējs un 1936. gadā izlaistā (Toyota AA) automašīna. Galvenais ofiss atradās Japānas pilsētās Toyota, Aichi un Tokija. Kompānija ar meitas uzņēmuma (Toyota Financial Services) palīdzību nodrošināja arī finansu pakalpojumus un pastarpinati no autobūves, ražoja arī robotus. Toyota kopā ar daļējā īpašumā esošo Daihatsu ir pasaules līderis auto tirdzniecībā 2007. gada pirmaja pusē pārdodot 4.72 miljoni automobiļu. Tādējādi tika pārtraukta General Motors 76 gadu līdera pozīcijas noturēšana. Toyota 2007. gadā plāno kopumā pārdot 9.4 miljonus automobiļu.