Tšebjatova (poļu: Trzebiatów) ir pilsēta Polijas ziemeļrietumos, Rietumpomožes vojevodistē uz ziemeļaustrumiem no Ščecinas pie Regas upes, kura ietek Baltijas jūrā. Pilsētā daļēji saglabājušies viduslaiku aizsardzības mūri. Līdz Otrā pasaules kara beigām pilsēta atradās Vācijā, un tās vāciskais nosaukums bija Treptova pie Rēgas (vācu: Treptow an der Rega). 1534. gada 13. decembrī Treptovā pie Rēgas landtāgā tika pieņemts lēmums Pomerānijā pāriet luterticībā. Treptovu var uzskatīt vietu, no kurienes luterticība izplatījās Livonijā, jo šeit darbojās Johanness Bugenhāgens un Andreass Knopke. Pēc Otrā pasaules kara pilsētu piešķīra Polijai, tās vācu iedzīvotāji tika padzīti, bet vietā ieradās poļi, daudzi no PSRS ieņemtajiem Polijas apgabaliem. Tšebjatovā (Treptovā pie Rēgas) dzimuši: Ferdinands fon Arnims (Ferdinand von Arnim, 1814 — 1866) — vācu arhitekts un mākslinieks Johans Gustavs Droizens (Johann Gustav Droysen, 1808 — 1884) — vācu vēsturnieks Frīdrihs I (Friedrich I., 1754 — 1816) — Virtembergas karalis Ludvigs fon Virtembergs (Ludwig von Württemberg, 1756 — 1817) — Virtembergas princis un ģenerālis Vikikrātuvē par šo tēmu ir pieejami multivides faili. Skatīt: Tšebjatova. https://bdl.stat.gov.pl/api/v1/data/localities/by-unit/023216605084-0979969?var-id=1639616&format=jsonapi; P2701: JSON; pārbaudes datums: 6 oktobris 2022.