Šis raksts ir par Latvijas politiķi un volejbolistu. Par citiem cilvēkiem ar uzvārdu Seļivanovs skatīt nozīmju atdalīšanas lapu. Pāvels Seļivanovs (dzimis 1952. gada 23. jūlijā Rīgā) ir bijušais Latvijas volejbolists un politiķis. Izglītību ieguvis Rīgas 16. vidusskolā, Rīgas Politehniskajā institūtā un Londonas biznesa skolā. Volejbolā sācis trenēties jaunieša vecumā 5. sporta skolas volejbola komandā. 18 gadu vecumā uzsāka spēlēt Rīgas "Radiotehniķis" komandā, kuru pārstāvēja aptuveni 17 gadus (1970—1987), bijis komandas kapteinis. Vēl spēlējis Beļģijas kluba sastāvā. "Radiotehniķis" sastāvā 1984. gadā izcīnījis zelta medaļu PSRS čempionātā, vairākkārt izcīnījis sudrabu. Tāpat uzvaru guvis 1983. gada Tautu spartakiādē. Piedalījies divās Olimpiskajās spēlēs (1976, 1980). 1976. gadā Monreālā PSRS izlases sastāvā tika izcīnīta sudraba medaļa, pēc četriem gadiem Maskavā PSRS izlase izcīnīja zelta medaļu. PSRS izlases sastāvā ar panākumiem startējis arī citās sacensībās — izcīnījis trīs medaļas Pasaules čempionātā (zelts 1978. un 1982. gadā, sudrabs 1986. gadā), izcīnījis divus zeltus Pasaules kausa izcīņā (1977, 1981), četras reizes kļuvis par Eiropas čempionu (1977, 1978, 1979, 1983). 2001. gadā ticis ievēlēts Rīgas domē. Bija arī Rīgas mēra amata kandidāts. Piedalījās 10. Saeimas vēlēšanās no apvienības "Par Labu Latviju" saraksta, taču netika ievēlēts. Netika ievēlēts arī 11. Saeimā (startēja no "Šlesera Reformu partijas LPP/LC" saraksta). Pašlaik ir Rīgas domes Izglītības, jaunatnes, kultūras un sporta departamenta volejbola programmas koordinators un Rīgas Futbola skolas direktora vietnieks. 2017. gada 18. novembrī apbalvots ar Triju Zvaigžņu ordeņa 4. šķiru. «LOK profils». Olimpiade.lv. Arhivēts no oriģināla, laiks: 2012. gada 23. maijā. Skatīts: 2012. gada 4. februārī. «Latvijas ļaudis». Gramata21.lv. Arhivēts no oriģināla, laiks: 2016. gada 4. martā. Skatīts: 2012. gada 4. februārī. Staģis, Andris (2012. gada 17. jūlijā). "Šī nedēļa vēsturē". Sporta Avīze (Rīga: SIA "Mediju nams") 28 (854): 47. lpp. ISSN 1691-0451. «Rīcības cilvēks režīma brīvdienās». Sporto.lv. Arhivēts no oriģināla, laiks: 2011. gada 9. februārī. Skatīts: 2012. gada 4. februārī. «Mēra kandidāts un viņa bļ....». Tvnet.lv. Skatīts: 2012. gada 4. februārī. «10. Saeimas vēlēšanās startēs Latvijas sporta zvaigžņu komanda». Kasjauns.lv. Arhivēts no oriģināla, laiks: 2016. gada 4. martā. Skatīts: 2012. gada 4. februārī. «10. Saeimas vēlēšanu CVK profils». CVK.lv. Arhivēts no oriģināla, laiks: 2010. gada 7. oktobrī. Skatīts: 2012. gada 4. februārī. «11. Saeimas vēlēšanu CVK profils». CVK.lv. Arhivēts no oriģināla, laiks: 2020. gada 26. novembrī. Skatīts: 2012. gada 4. februārī. «Rīcības cilvēks režīma brīvdienās». Sporto.lv. Arhivēts no oriģināla, laiks: 2011. gada 9. februārī. Skatīts: 2012. gada 26. martā. Rīgas pilī 2017. gada 18. novembrī pasniegti augstākie valsts apbalvojumi[novecojusi saite] Olympedia profils (angliski) LOK profils WordofVolley profils (angliski)