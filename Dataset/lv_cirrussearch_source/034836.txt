Margareta Teodoresku (dzimusi Andrejesku; rumāņu: Margareta Teodorescu; 1932. gada 13. aprīlis Bukareste — 2013. gada 22. janvāris Bukareste) bija Rumānijas starptautiskā lielmeistare šahā (1985). No 1940. gadu beigām līdz 1970. gadu beigām bijusi viena no Rumānijas spēcīgākajām šahistēm. Savu pirmo medaļu Rumānijas sieviešu šaha čempionātos izcīnījusi 1949. gadā, kad ieņēmusi 2. vietu, bet pēdējo – 1978. gadā, kad bijusi 3. vietā. Kopā Rumānijas sieviešu šaha čempionātos ieguvusi 20 medaļas: 4 zelta (1959, 1968, 1969, 1974), 8 sudraba un 8 bronzas. 1964. gadā Suhumi piedalījusies Pasaules šaha čempiones izcīņas cikla pretendentu turnīrā, kurā dalījusi 13.—15. vietu. 1968. gada Pasaules šaha čempiones izcīņas cikla zonas turnīrā bijusi 2. vietā, tomēr nav iekļuvusi starpzonu turnīrā. 1978. gadā piedalījusies starptautiskā sieviešu turnīrā Bidgoščā, kurā ieņēmusi 3. vietu. Vairākkārt pārstāvējusi Rumānijas izlasi Pasaules šaha olimpiādēs, kurās piedalījusies 3 reizes (1957, 1963, 1974). Komandu vērtējumā izcīnījusi divas sudraba (1957, 1974) medaļas. Par panākumiem turnīros FIDE 1964. gadā Teodoresku piešķīrusi starptautiskās meistares (WIM), bet 1985. gadā — starptautiskās lielmeistares (WGM) goda nosaukumu. Obituary - Margareta Teodorescu «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2016. gada 3. augustā. 1964 Candidates Tournament OlimpBase :: Women's Chess Olympiads :: Margareta Teodorescu Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)