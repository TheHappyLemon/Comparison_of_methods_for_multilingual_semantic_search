Austrijas erchercogiste (vācu: Erzherzogtum Österreich) bija viena no Svētās Romas impērijas valstīm, kas pastāvēja no 1453. līdz 1806. gadam. Erchercogiste izveidojās uz iepriekšējās Austrijas hercogistes bāzes, kas bija izveidota 1156. gadā un kurā kopš 1282. gada valdīja Hābsburgu dinastija, kuras pārstāvji no 15. gadsimta bija arī Svētās Romas impērijas imperatori. Erchercogiste aizņēma tikai daļu mūsdienu Austrijas teritorijas.