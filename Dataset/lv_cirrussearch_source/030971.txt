Bērda atklātne ir šaha atklātne, kas sākas ar gājienu: 1. f2-f4. To klasificē pie flanga atklātnēm ar Šaha atklātņu enciklopēdijas kodiem A02−A03. Pirmais gājienu 1. f4 1620. gadā spēlējis Džoakīno Greko. 19. gadsimta pirmajā pusē to lietojuši vairāki citi pazīstami tā laika meistari: Laburdonē, Hauards Stauntons un citi. Tomēr atklātne tika nosaukta britu šahista Henrija Bērda vārdā, kas to pirmoreiz spēlējis 1856. gadā pret Falkbēru. Bērds nopietni pievērsies šīs atklātnes pētniecībai un to savā mūžā pielietojis vairāk nekā deviņdesmit reizes. Šīs atklātnes pamatideja ir centra lauciņa e5 kontrole, to atbalstot gājienu Zg1-f3 un laidņa fianketto, spēlējot g2-g3 un Lf1-g2. Biežākie melno atbildes gājieni uz Bērda atklātni ir: 1. ... e7-e5 − Froma gambīts Baltie šo bandinieka upuri parasti pieņem (2. f4xe5), bet iespējams ir arī pāriet uz karaļa gambītu, spēlējot 2. e2-e4. 1. ... d7-d5 Šis gājiens parasti noved pie holandiešu aizsardzībai raksturīgām pozīcijām, tikai ar apgrieztām krāsām. Citi turpinājumi: 1. ... Zg8-f6 1. ... g7-g6 1. ... f7-f5 Timothy Taylor. Bird-Eröffnung. London : Everyman, 2010. ISBN 978-3-942383-03-5. (angliski) «Partijas, kurās spēlēta Bērda atklātne». chessgames.com. Skatīts: 2015-10-30. «Bērda partijas, kurās spēlēts 1. f4». Arhivēts no oriģināla, laiks: 2015-04-20. Skatīts: 2015-10-30. «Atklātnes apskats». 365chess.com. Skatīts: 2015-10-30.