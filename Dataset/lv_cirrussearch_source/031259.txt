"Apollo 13" (angļu: Apollo 13) ir 1995. gada amerikāņu vēsturiskā drāma, kuras režisors ir Rons Hauards. Filmas sižets veidots pēc Lost Moon grāmatas, kuru sarakstīja astronauts (Apollo 13 misijas dalībnieks) Džeimss Lovels un žurnālists Džefrijs Klūgers, motīviem. Filma ir par Apollo 13 misiju un astronautu Lavela, Džeka Svaigerta un Freda Heisa atgriešanos uz Zemes pēc skābekļa tvertē notikušā sprādziena. Tajā galvenās lomas attēlo Toms Henkss, Kevins Beikons, Bills Pakstons, Gērijs Sinīzs un Eds Heriss. Filma saņēma pozitīvas kritiķu atsauksmes. "Apollo 13" tika nominēta Amerikas Kinoakadēmijas balvai deviņās nominācijās, tika iegūta balva par labāko montāžu un labāko skaņu. Henksa tēla izteikto frāzi "Hjūstona, mums ir problēma" (Houston, we have a problem) Amerikas Kinoinstitūts atzina par 50. visu laiku labāko frāzi no filmām. 2023. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Toms Henkss: Apollo 13 komandieris Džeimss Lovels Kevins Beikons: komandmoduļa pilots Džons Svaigerts Bills Pakstons: lunārā moduļa pilots Freds Heiss Gērijs Sinīzs: paredzētais komandmoduļa pilots Kens Matinglijs Eds Heriss: lidojuma direktors Džīns Krancs «CNN Showbiz News: Apollo 13». CNN. Skatīts: 2009. gada 9. aprīlis. «Apollo 13 (1995)». Box Office Mojo. Skatīts: 2009. gada 9. aprīlis. Sarah Bahr. «‘Apollo 13’ and ‘The Nightmare Before Christmas’ Join National Film Registry». The New York Times (en-US), 2023-12-13. ISSN 0362-4331. Skatīts: 2024-01-06. Vikikrātuvē par šo tēmu ir pieejami multivides faili. Skatīt: Apollo 13. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)