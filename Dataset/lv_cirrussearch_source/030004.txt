The Coca-Cola Company ir ASV pārtikas rūpniecības uzņēmums. Tas ražo un izplata nealkoholisko dzērienu koncentrātus un sīrupus. Galvenais birojs atrodas Atlantā. Dibināts 1886. gadā. Uzņēmums vislabāk pazīstams ar tā galveno produktu Coca-Cola. Citi nozīmīgi zīmoli: Diet Coke, Fanta, Schweppes un Sprite. Uzņēmums darbojas ar frančīzes izplatīšanas sistēmu. The Coca-Cola Company ražo koncentrātus, kurus pārdod dažādiem uzņēmumiem visā pasaulē, kuri dzērienus uzpilda pudelēs. The Coca-Cola Company pieder dzērienu pildītājs pudelēs Ziemeļamerikā Coca-Cola Refreshments. The Coca-Cola Company akcijas tiek kotētas Ņujorkas fondu biržā. Tā ietilpst indeksos DJIA, S&P 500, Russell 1000, Russell 1000 Growth Stock Index. Lielākie kapitāldaļu turētāji (2015. gada martā): Berkshire Hathaway, Inc (9,18 %), Vanguard Group, Inc. (5,75 %), State Street Corporation (3,85 %), Capital World Investors (3,07 %), BlackRock Institutional Trust Company, N.A. (2,39 %). 1886. gadā farmaceits Džons Pembertons (John Stith Pemberton) izveidoja dzēriena recepti. 1887. gadā to patentēja. 1889. gadā recepte tika pārdota Eisam Kendleram (Asa Griggs Candler), kurš 1862. gadā dibināja uzņēmumu The Coca-Cola Company. 1889. gadā uzņēmums ieviesa frančīzes izplatīšanas sistēmu, kurā The Coca-Cola Company tikai ražoja dzēriena koncentrātu, bet dzērienu lietošanai pēc licences sagatavoja un pārdeva citi uzņēmumi. 1919. gadā uzņēmumu par 25 miljoniem ASV dolāru iegādājās investoru grupa ar Ernest Vūdrufu (Ernest Woodruff) priekšgalā. 1960. gadā The Coca-Cola Company nopirka uzņēmumu Minute Maid. 1982. gadā The Coca-Cola Company par 692 miljoniem ASV dolāru nopirka Columbia Pictures. 1989. gadā Columbia Pictures par 3 miljardiem dolāru pārdots Sony. 1993. gadā nopirkts Indijas kolas zīmols Thums. 1995. gadā iegādāts dzērienu ražotājs Barq's. 2001. gadā par 181 miljonu dolāru nopirkts augļu sulu un kokteiļu zīmols Odwalla. 2007. gadā par 250 miljoniem dolāru iegādāts Fuze Beverage. 2018. gada 31. augustā tika paziņots, ka Coca-Cola no Whitbread par 3,9 miljardiem sterliņu mārciņu pirks Apvienotās Karalistes kafejnīcu tīklu Costa Coffee. Darījumu plānots pabeigt 2019. gada pirmajā pusē. The Coca-Cola Company un tās meitas uzņēmumi ražo sīrupa koncentrātus, kurus pārdod dažādiem dzērienu ražotājiem uzņēmumiem visā pasaulē, kuri darbojas pēc lokālas frančīzes principa un pieder Coca-Cola teritoriālas ekskluzīvas tiesības. Šie dzērienu ražotāji no koncentrāta, pievienojot filtrētu ūdeni un saldinātājus, izgatavo gala produkciju, kuru iepilda tvertnēs un pudelēs. Pudeles pēc tam izplata un pārdod. Kopš 1980. gadu sākuma aktīvi veicināja dzērienu ražotāju konsolidāciju ar The Coca-Cola Company, bieži iegūstot īpašumā šo "enkura iepildītāju" kapitāldaļas. Coca-Cola lielākie dzērienu ražotāji ārpus Ziemeļamerikas: Coca-Cola Amatil, bāzēta Austrālijā (Austrālija, Jaunzēlande, Indonēzija, Klusā okeāna dienvidu valstis) (Uzņēmumam pieder daļas) Coca-Cola European Partners Plc, bāzēta Apvienotajā Karalistē (Rietumeiropa) (Uzņēmumam pieder daļas) Coca-Cola Bottlers Philippines, Inc., bāzēta Filipīnās, The Coca-Cola Company un Coca-Cola FEMSA kopuzņēmums Coca-Cola FEMSA, bāzēta Meksikā (daļa Meksikas un Latīņamerikas) (Uzņēmumam pieder daļas) Arca Continental, bāzēta Meksikā (daļa Meksikas un Latīņamerikas) (neatkarīgs) Embotelladora Andina S.A, bāzēta člē (Dienvidamerikas dienvidi) (neatkarīgs) Coca-Cola Korea, bāzēta Dienvidkorejā (neatkarīgs) Coca-Cola HBC AG, sākotnēji bija bāzēta Grieķijā, bet tagad Šveicē (Grieķija, Austrumeiropa, Krievija un Nigērija) (Uzņēmumam pieder 23,1 %) Coca-Cola Icecek, bāzēta Turcijā (Turcijā, Dienvidaustrumāzija, Arābija) (Uzņēmumam pieder daļas) Swire Group, bāzēta Honkongā (Ķīna, Taivāna, Honkongā) (neatkarīgs) Kirin Company, bāzēta Japānā (neatkarīgs) Amerikas Savienotajās Valstīs The Coca-Cola Company neizmanto citus dzērienu iepildītājus un ir atbildīga par dzērienu ražošanu un pārdošanu tieši dzērienu automātu vairumtirgotājiem un dažiem mazumtirgotājiem. Uzņēmumam tieši pieder 100 % Coca-Cola Refreshments, kas ir dzērienu pildītājs pudelēs Ziemeļamerikā, pārstāvot 90 % Kanādas un 80 % ASV tirgu. Citi lielākie Coca-Cola frančīzes uzņēmumi ASV: Coca-Cola Bottling Co. Consolidated, bāzēta in Šarlotē, Ziemeļkarolīnā (Uzņēmumam pieder daļas) Coca-Cola Bottling Company of Northern New England, bāzēta in Bedfordā, Ņūhempšīrā (pieder uzņēmumam Kirin Company) Coca-Cola Bottling Company United, bāzēta in Birmingemā, Alabamā (neatkarīgs) Swire Coca-Cola USA, bāzēta Soltleiksitijā, Jūtā (pieder uzņēmumam Swire Group) The Coca-Cola Company (KO) Major Holders «History». Arhivēts no oriģināla, laiks: 2016. gada 4. martā. Skatīts: 2015. gada 10. augustā. Coca-Cola iegādājas kafejnīcu tīklu Costa Coffee LETA/AFP, 2018. gada 31. augusts The Coca-Cola Company vietne Coca-Cola Latvijas vietne