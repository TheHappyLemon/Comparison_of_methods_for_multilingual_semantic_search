Františeks Janda-Suks (čehu: František Janda-Suk; dzimis 1878. gada 25. martā, miris 1955. gada 23. jūnijā) bija čehu vieglatlēts, olimpiskās sudraba medaļas ieguvējs diska mešanā 1900. gada vasaras olimpiskajās spēlēs, kur pārstāvēja Bohēmiju. Startēja arī 1912. gada Stokholmas olimpiskajās spēlēs, pārstāvot Bohēmiju un 1924. gada vasaras olimpiskajās spēlēs Parīzē, kur pārstāvēja Čehoslovākiju. Viņš ir dzimis Postrižinā, netālu no Rudnices pie Labas, tagadējās Čehijas teritorijā, un miris Čehijas (toreizējās Čehoslovākijas) galvaspilsētā Prāgā. 1900. gada vasaras olimpiskajās spēlēs Parīzē viņš startēja vieglatlētikas diska mešanas disciplīnā. Šajā disciplīnā viņš ieguva sudraba medaļu, fināla kārtā aizmetot disku 35,04 metru attālumā un savu kvalifikācijas rezultātu uzlabojot par 10 centimetriem. Viņš kļuva par pirmo Čehijas sportistu, kurš izcīnījis sudraba medaļu diska mešanā olimpiskajās spēlēs. Viņš bija pirmais mūsdienu sportists, kurš meta disku, vienlaikus griežot visu ķermeni. Viņš izgudroja šo tehniku, pētot slavenās statujas "Diskobols" stāvokli. Tikai pēc viena gada tehnikas izstrādes viņš ieguva olimpisko sudrabu. Pēc 12 gadiem, 1912. gadā, Františeks Janda-Suks atkal startēja olimpiskajās spēlēs, kas šoreiz norisinājās Stokholmā. Šoreiz viņš startēja divās vieglatlētikas mešanas disciplīnās. Lodes grūšanas sacensībās ar rezultātu 11,15 metri viņš ieguva 15. vietu. Savukārt diska mešanā šajā reizē viņš ar rezultātu 38,31 metri izcīnīja 17. vietu. 1924. gada Parīzes vasaras olimpiskajās spēlēs viņš pārstāvēja Čehoslovākijas komandu. Atklāšanas ceremonijā viņš bija valsts karognesējs. Šajās olimpiskajās spēlēs viņš atkal startēja diska mešanas sacensībās. Savā kvalifikācijas grupā viņš disku aizmeta 34,08 metru attālumā un kopvērtējumā bija 29. vietā. «František Janda-Suk». Sports Reference. Arhivēts no oriģināla, laiks: 2020. gada 8. oktobris. Skatīts: 2020. gada 8. oktobris. Arhivēts 2020. gada 17. Aprīlis Wayback Machine vietnē. «Paris 1900 Athletics — discus throw men». Starptautiskā Olimpiska komiteja. Skatīts: 2020. gada 9. septembris. «Athletics at the 1900 Paris Summer Games: Men's Discus Throw». Sports Reference. Arhivēts no oriģināla, laiks: 2020. gada 16. septembris. Skatīts: 2020. gada 16. septembris. Arhivēts 2020. gada 17. Aprīlis Wayback Machine vietnē. «Athletics at the 1912 Stockholm Summer Games: Men's Shot Put». Sports Reference. Arhivēts no oriģināla, laiks: 2020. gada 8. oktobris. Skatīts: 2020. gada 8. oktobris. Arhivēts 2020. gada 17. Aprīlis Wayback Machine vietnē. «Athletics at the 1912 Stockholm Summer Games: Men's Discus Throw». Sports Reference. Arhivēts no oriģināla, laiks: 2020. gada 8. oktobris. Skatīts: 2020. gada 8. oktobris. Arhivēts 2020. gada 17. Aprīlis Wayback Machine vietnē. «Athletics at the 1924 Paris Summer Games: Men's Discus Throw». Sports Reference. Arhivēts no oriģināla, laiks: 2020. gada 8. oktobris. Skatīts: 2020. gada 8. oktobris. Arhivēts 2008. gada 7. Jūlijs Wayback Machine vietnē. Františeks Janda-Suks (SOK profils) (angliski) Františeks Janda-Suks (Olympedia profils) (angliski) Františeks Janda-Suks(Sports Reference profils) (angliski)