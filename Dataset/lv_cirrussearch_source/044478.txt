"Neiespējamā misija: Sekas" (angļu: Mission: Impossible – Fallout) ir 2018. gada ASV spiegu filma. Filmas režisors, scenārija autors, kā arī viens no producentiem ir Kristofers Makkvarijs. Filmas producents un galvenās lomas tēlotājs, tāpat kā iepriekšējās filmās, ir Toms Krūzs. Vēl filmā filmējušies Henrijs Kevils, Saimons Pegs, Rebeka Fērgusone, Vings Reimss, Šons Heriss. Mišella Monagana un Aleks Boldvins. Tā ir sestā filma no Neiespējamās misijas filmu sērijas. Filmas pirmizrāde notika 2018. gada 12. jūlijā Parīzē. Filmā Ītanam Hantam un viņa komandai, kuru pēc misijas saļodzīšanās novēro CIP aģents, jāizseko nozagts plutonijs. Filmēšana oficiāli sākās 2017. gada 8. aprīlī un notika dažādās valstīs: Francijā, Lielbritānijā, Norvēģijā, Jaunzēlandē. Režisors Kristofers Makkvarijs izvēlējās attēlot Jaunzēlandē filmētās ainas kā Kašmīru, kas ir politiski sarežģītāks reģions. Augustā Krūzs lauza labās kājas potīti filmēšanas laikā Londonā, kas filmēšanu apturēja uz 7 nedēļām. Kopumā dīkstāve izmaksāja 80 miljonus dolāru, jo bija jāturpina maksāt aktieriem un filmēšanas komandai, taču šo summu nosedza apdrošināšanas kompānija un tā neatsaucās uz filmas budžetu. Arī plānotais filmas iznākšanas laiks netika pārlikts. Lai Toms Krūzs varētu trenēties filmai, 2017. gadā Aerodium uzbūvēja pasaulē lielāko vertikālo vēja tuneli ar izmēru 3.5m × 6.5m, kas ir četras reizes lielāks par tipisku vēja tuneli. Lai uzņemtu vienu no filmas sākuma ainām, Tomam Krūzam bija jāveic vairāk nekā 100 HALO lēcienu. Saskaņā ar Nīlu Korbauldu, īpašo efektu vadītāja teikto, „tas bija diezgan daudz, bet ziniet, ja viņam nebūtu pavadītā laika vēja tunelī, to būtu bijis 250.” «Mission: Impossible - Fallout». Britu filmu klasifikācijas padome. Arhivēts no oriģināla, laiks: 2018. gada 1. septembrī. Skatīts: 2018. gada 31. augusts. «Mission: Impossible - Fallout (2018)». Box Office Mojo (Amazon.com). Skatīts: 2022. gada 23. oktobrī. «Mission Impossible Fallout was on the hunt for a more political story, hence Kashmir». «Tom Cruise Injured in 'Mission Impossible 6' Stunt». TMZ. EHM Productions. 2017. gada 13. augusts. Skatīts: 2018. gada 12. jūlijs. Tatiana Siegel. «Mission: Impossible — Fallout' Budget Soars After Tom Cruise Injury, Raising Box-Office Stakes». The Hollywood Reporter. Prometheus Global Media, 2018. gada 25. jūlijs. Skatīts: 2018. gada 25. jūlijs. «How Mission Impossible: Fallout led to the biggest wind tunnel in the world». Arhivēts no oriģināla, laiks: 2019. gada 9. jūlijā. Skatīts: 2019. gada 9. augustā. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)