Rodžers Džozefs Īberts (angļu: Roger Joseph Ebert; dzimis 1942. gada 18. jūnijā, miris 2013. gada 4. aprīlī) bija amerikāņu žurnālists, kinokritiķis un scenārists. Studējis žurnālistiku Ilinoisas Universitātē, ko absolvēja 1964. gadā. Bijis United States Student Press Association prezidents, studiju laikā Īberts bija arī laikraksta The Daily Illini redaktors. Dažus gadus vēlāk sāka strādāt Chicago Sun-Times, 24 gadu vecumā 1967. gadā kļuva par laikraksta pirmo kinokritiķi. No 1970. gadiem vadījis kinoapskata raidījumus Sneak Previews un At the Movies. 1975. gadā Īberts kļuva par pirmo kinokritiķi, kas saņēmis Pulicera balvu kritiķu nominācijā. 2005. gadā viņš kļuva par pirmo kinokritiķi, kam tikusi piešķirta zvaigzne Holivudas Slavas alejā. Saskaņā ar 2010. gada datiem, viņa publikācijas ir publicējuši vairāk nekā 200 laikraksti ASV un citās valstīs. Tāpat Īberts ir izdevis vairāk nekā 20 grāmatas un vairākus desmitus apskatu kolekcijas. Īberts nomira no vairogdziedziera vēža vienpadsmit gadus pēc diagnozes uzstādīšanas. «Roger Ebert - Archive Interview Part 1 of 3». YouTube. Skatīts: 2013. gada 6. aprīlī. Douglas Martin. «Roger Ebert, Movie Critic of the Mainstream, Dies at 70». The New York Times, 2013. gada 5. aprīlī. Skatīts: 2013. gada 6. aprīlī. Caryn Rousseau. «Roger Ebert, first movie critic to win Pulitzer, dies at 70». The Salt Lake Tribune, 2013. gada 4. aprīlī. Arhivēts no oriģināla, laiks: 2016. gada 30. janvārī. Skatīts: 2013. gada 6. aprīlī. «Roger Ebert dead at 70 after battle with cancer.». New York Post. 2013. gada 4. aprīlī. Skatīts: 2015. gada 22. janvārī. Vikikrātuvē par šo tēmu ir pieejami multivides faili. Skatīt: Rodžers Īberts. Oficiālā tīmekļa vietne IMDb profils (angliski) AllMovie profils (angliski) Encyclopædia Britannica raksts (angliski)