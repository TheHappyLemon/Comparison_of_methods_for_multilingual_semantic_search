Šis raksts ir par 2011. gadā dibinātu politisko partiju. Par citām jēdziena Reformu partija nozīmēm skatīt nozīmju atdalīšanas lapu. Reformu partija (līdz 2012. gada pavasarim — Zatlera Reformu partija) bija centriski labēja politiskā partija Latvijā. Tā tika dibināta ar nolūku startēt ārkārtas 11. Saeimas vēlēšanās. Par Zatlera Reformu partijas dibināšanu dažas dienas pēc prezidenta termiņa beigām, 2011. gada 9. jūlijā paziņoja bijušais Latvijas Valsts prezidents Valdis Zatlers, kurš kļuva arī par jaunās partijas vadītāju. Partija tika dibināta 2011. gada 23. jūlijā. Ārkārtas Saeimas vēlēšanās Zatlera Reformu partija ieguva vairāk kā 20% vēlētāju atbalsta un 22 vietas parlamentā, atpaliekot tikai no vēlēšanu uzvarētājas apvienības "Saskaņas Centrs". Dienu pirms 11. Saeimas pirmās darba dienas no ZRP izstājās 6 parlamentā ievēlētie deputāti (Klāvs Olšteins, Elīna Siliņa, Gunārs Rusiņš, Jānis Upenieks, Viktors Valainis un Jānis Junkurs) kā rezultātā tās frakciju, uzsākot darbību 11. Saeimā, veidoja 16 deputāti. 2012. gada pavasarī partija mainīja nosaukumu no Zatlera Reformu partija uz Reformu partija, tomēr nespēja kavēt reitingu kritumu, kas 2012. gada jūnijā bija 4,1%. 2013. gada 27. decembrī Reformu partija vienojās kopīgi startēt 12. Saeimas vēlēšanās ar partiju "Vienotība". 2014. gada pirmajā pusē virkne Reformu partijas redzamāko politiķu iestājās "Vienotībā". 2015. gada 4. martā tika uzsākta partijas likvidācija, kas noslēdzās 2020. gada 3. aprīlī. «Parties and Elections in Europe, "Latvia", The database about parliamentary elections and political parties in Europe, by Wolfram Nordsieck». Parties & Elections. Skatīts: 2013. gada 31. maijā. Corinne Deloy. «Former President of the Republic Valdis Zatlers creates his own political party». Robert Schuman Foundation. Skatīts: 2013. gada 31. maijā.[novecojusi saite] «Zatlera Reformu partijas ideoloģija – centriska reformu partija». Reformupartija.lv. Arhivēts no oriģināla, laiks: 2011. gada 7. oktobrī. Zatlers dibinās "Reformu partiju", tvnet.lv Nodibina Zatlera Reformu partiju; eksprezidentu ievēl par priekšsēdi (plkst.19:25), delfi.lv [1][novecojusi saite], Latvijas politisko partiju reitingi, 2012. gada jūnijs. 'Vienotība' un RP vienojas par kopīgu startu 12.Saeimas vēlēšanās LETA, 2013-12-27 Latvijas Republikas Uzņēmumu Reģistra dati no firmas.lv