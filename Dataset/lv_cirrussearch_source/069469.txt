Ichaks Hercogs (ivritā: יצחק הרצוג; dzimis 1960. gada 22. septembrī Telavivā) ir Izraēlas politiķis un valstsvīrs. Viņš ir bijis partijas Avoda priekšsēdētājs, opozīcijas līderis Knesetā un sociālās labklājības ministrs. 2021. gada 2. jūnijā Hercogs tika ievēlēts par Izraēlas prezidentu un stājās amatā 7. jūlijā. Ichaks Hercogs dzimis 1960. gada 22. septembrī Telavivā, Haima Hercoga (Izraēlas sestais prezidents no 1983. līdz 1993. gadam) un Oras Hercogas dēls. Viņš studēja jurisprudenci Telavivas Universitātē un Kornela Universitātē Ņujorkā. Dienēja Izraēlas Militārās izlūkošanas dienesta 8200. vienībā. Rezerves majors. No 1999. līdz 2001. gadam Hercogs bija valdības sekretārs premjerministra Ehuda Baraka vadībā. No 2000. līdz 2003. gadam viņš bija Nacionālās narkotiku apkarošanas pārvaldes priekšsēdētājs. 2003. gadā viņš tika ievēlēts Knesetā. 2005. gadā viņš tika iecelts savā pirmajā ministra amatā. 2011. gada 17. janvārī viņš atkāpās no sociālā labklājības ministra amata. Pēc 2013. gada 22. novembrī notikušajām partijas iekšējām vēlēšanām viņš kļuva par partijas Avoda priekšsēdētāju un opozīcijas līderi Knesetā. 2015. gada septembrī Hercogs aicināja valsts vadību ielaist Izraēlā Sīrijas bēgļus. 2021. gada 2. jūnijā Hercogu ievēlēja par 11. Izraēlas Valsts prezidentu. Ichaks Hercogs ir precējies ar juristi Mihalu, pārim ir trīs dēli. Prezidentam ir Latvijas saknes. Ichaka vecmāmiņa Sāra Gilmane ir dzimusi Rīgā 1896. gadā. Vēlāk Sāra apprecējās ar Īrijas galveno rabīnu un kopā ar ģimeni pārcēlās uz Palestīnu. ToI Staff. «Herzog: Israel has a duty to take in Syrian refugees». www.timesofisrael.com (en-US). Skatīts: 2023-10-20. «Izraēlā ievēlēts jauns prezidents». Jauns.lv (latviešu). Skatīts: 2023-10-20. Gita Umanovska. «Евреи Латвии поздравляют Ицхака Герцога с избранием на пост президента Израиля!». Еврейская община Латвии (ru-RU), 2021-06-04. Skatīts: 2023-10-20. Vikikrātuvē par šo tēmu ir pieejami multivides faili. Skatīt: Ichaks Hercogs.