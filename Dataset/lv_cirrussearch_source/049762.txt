Šis ir valstu saraksts pēc Tautas attīstības indeksa ar iekļautu nevienlīdzību (TAIN), ko ANO Attīstības programma publicēja savā 2018. gada ziņojumā par tautas attīstību. Saskaņā ar 2016. gada ziņojumu "TAIN var interpretēt kā tautas attīstības līmeni, kad tiek ņemta vērā nevienlīdzība," tā kā pats Tautas attīstības indekss ir "potenciālās tautas attīstības indekss (vai maksimālais TAI, ko varētu sasniegt, ja nepastāvētu nevienlīdzība).” TAI, no kura iegūst TAIN, ir kombinēta statistika par paredzamo dzīves ilgumu, izglītību un ienākumiem uz vienu iedzīvotāju, ko izmanto, lai valstis vai to reģionus iedalītu četrās to attīstības pakāpēs. TAI izstrādāja Pakistānas ekonomists Mahbubs ul Haks, un tas ir piesaistīts Indijas Nobela prēmijas laureāta Amartjas Sena darbam par cilvēka iespējām. Sarakstu publicēja ANO Attīstības programma. Indekss neievēro vairākus faktorus, piemēram, neto bagātību uz vienu iedzīvotāju, preču relatīvo kvalitāti, CO2 emisiju, noziedzības līmeni un maksātnespējas risku valstī. Tādēļ indeksam ir tendence pazemināt rangu dažām visattīstītākajām valstīm, piemēram, G7 loceklēm un citām. Indekss atspoguļo TAI par vidusmēra cilvēku sabiedrībā, kas kļūst mazāks nekā kopējais TAI, ja ir nevienlīdzība veselības, izglītības un ienākumu sadalē. Pie pilnīgas vienlīdzības TAI un TAIN ir vienādi; jo lielāka atšķirība starp abiem, jo lielāka valstī ir nevienlīdzība. TAIN, kas tiek aprēķināta 151 valstī, atspoguļo tautas attīstības zaudējumus veselības, izglītības un ienākumu nevienlīdzības dēļ. Zaudējumi visās trijās nozarēs dažādās valstīs atšķiras, sākot no dažiem procentiem (Čehija, Slovēnija) līdz vairāk nekā 40% (Komoru salas, Centrālāfrikas Republika). Kopējie zaudējumi ņem vērā visas trīs nozares. Sekojošā tabula ierindo valstis atbilstoši to Tautas attīstības indeksam ar iekļautu nevienlīdzību (TAIN). Dati ir balstīti uz 2017. gada aplēsēm. Valstu saraksts pēc Tautas attīstības indeksa Human Development Reports,Composite indices — HDI and beyond (2015) 87 «Inequality-adjusted Human Development Index (IHDI)». Hdr.undp.org. Arhivēts no oriģināla, laiks: 2011-08-06. Skatīts: 2010-11-05. The Courier. Commission of the European Communities. 1994. «Frequently Asked Questions - Inequality-adjusted Human Development Index (IHDI)». United Nations. «Human Development Reports». hdr.undp.org. Tautas attīstības ziņojumi Arhivēts 2011. gada 20. februārī, Wayback Machine vietnē.