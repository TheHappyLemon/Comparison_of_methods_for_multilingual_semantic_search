Jānis Cakuls (dzimis 1926. gada 4. jūlijā Rožupes pagastā, miris 2022. gada 26. februārī Rīgā) bija Romas Katoļu Tinistas titulārbīskaps, ordinēts 1949. gada 18. septembrī, konsekrēts 1982. gada 12. decembrī. Dzimis Rožupes pagasta (agrāk Rudzātu pagasts) “Bērziņos”, mācījies Rusiņu pamatskolā (1934—1936) un Rudzātu pamatskolā (1936—1941). Mācības turpinājis Aglonas ģimnāzijā (1941—1944). Pēc mācībām ģimnāzijā iestājies Rīgas garīgajā seminārā (1946—1949). 1949. gada 18. septembrī iesvētīts par priesteri. 1982. gada 12. decembrī konsekrēts par bīskapu. Iesākumā bijis Rīgas Svētās Marijas Magdalēnas draudzes vikārs, tad šīs draudzes prāvests, Rīgas metropolijas palīgbīskaps, Rīgas arhidiecēzes palīgbīskaps, pāvesta goda kapelāns. Pašlaik — Tinistas titulārbīskaps. Pētījis Latvijas katoļu baznīcas vēsturi, vācis, apkopojis, sistematizējis un publicējis ziņas par katoļu priesteriem. Nozīmīgākie darbi: “Latvijas Romas katoļu priesteri 1918—1995” (1996); “Latvijas Romas katoļu draudzes” (1997); “Katoļu Baznīcas loma Latvijas tautas vēsturē XIII—XIX gs.” (1999) Piešķirts augstais Latvijas Zinātņu akadēmijas goda doktora goda nosaukums. Sestdien, 26. februārī, pl. 14, priesteru un klostermāsu lūgšanu pavadīts, mūžībā devies emeritētais bīskaps Jānis Cakuls, ziņo Rīgas palīgbīskaps Andris Kravalis. «Romas Katoļu Baznīca Latvijā». Arhivēts no oriģināla, laiks: 2009. gada 26. decembrī. Skatīts: 2010. gada 18. augustā. Latvijas Zinātņu akadēmijas goda doktori Bīskaps Romas katoļu Rīgas Metropolijas (atjaunotās) bīskapu uzskaitījums Hierarhija Grāmata[novecojusi saite] LZA goda doktors