Zekerijs Teilors (angļu: Zachary Taylor; dzimis 1784. gada 24. novembrī, miris 1850. gada 9. jūlijā) bija ASV prezidents no 1849. gada 4. marta līdz savai nāvei 1850. gadā. Viņš pārstāvēja ASV vigu partiju, prezidenta vēlēšanās uzvarēja demokrātu kandidātu Lūisu Kasu. Zekerijs Teilors bija arī kapteinis Britu—amerikāņu karā (1812) un ģenerālmajors Meksikas—ASV karā (1846–1848). Tieši veiksmīgā darbība Meksikas—ASV karā, gūstot uzvaras, padarīja viņu slavenu un populāru visā valstī. Pavadījis prezidenta amatā 16 mēnešus, mira no holeras. Zekerijs Teilors ir dzimis 1784. gada 24. novembrī Virdžīnijas štatā, Barbersvilā. Viņš uzauga Dienvidu štatu plantācijās un ieguva minimālu izglītību. 1808. gada 3. maijā pievienojās ASV Armijai. 1810. gada novembrī ieguva kapteiņa pakāpi un aktīvi iesaistījās 1812. gada Britu—amerikāņu karā un no 1835. līdz 1842. gadam Otrajā seminolu karā. Teilors izcēlās kā militārais stratēģis un ieguva virsnieka pakāpi. Viens no izcilākajiem brīžiem Teilora karjerā bija ASV—Meksikas karš (1846—1848). Šī kara laikā nu jau kā ģenerālmajors guva uzvaras Monterejas kaujā (1846) un Buenavistas kaujā (1847). Viņš kļuva par nacionālo varoni, kļūstot slavens un populārs visā valstī. Līdz 1848. gadam Zekerijs Teilors nebija nosliecies kādas politiskās partijas virzienā. 1848. gada ASV prezidenta vēlēšanās Teilors startēja kā ASV Vigu partijas pārstāvis. Prezidenta vēlēšanās uzvarēja demokrātu kandidātu Lūisu Kasu. Prezidentūras laikā nespēja izteikt skaidru nostāju verdzības jautājumos, kas toreiz radīja lielu spriedzi sabiedrībā. Pavadījis prezidenta amatā 16 mēnešus, mira no holeras. Viņš ir slimojis ar ļoti daudzām slimībām — dzelteno drudzi, malāriju, dizentēriju, tuvredzību, saulesdūrienu, biliāro drudzi un akūtu barības nepārstrādāšanu. Tiek pieļauts, ka Teilors ir miris no karstumdūriena un pārtikas saindēšanās 4. jūlija svinībās. Saistībā ar viņa nāvi, joprojām tiek spekulēts, ka tas bijis noziegums. Zekerijs Teilors nomira 1850. gada 9. jūlijā. «Iespaidīgi! ASV prezidentu slimību saraksts liek šausmās nobālēt pat ārstiem». veselam.la.lv. Arhivēts no oriģināla, laiks: 2017. gada 21. jūlijā. Skatīts: 2018. gada 5. aprīlī. «9. jūlija jubilāri un notikumi Latvijā un pasaulē». kasjauns.lv. 2017. gada 9. jūlijs. Skatīts: 2018. gada 5. aprīlī. Vikikrātuvē par šo tēmu ir pieejami multivides faili. Skatīt: Zekerijs Teilors. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)