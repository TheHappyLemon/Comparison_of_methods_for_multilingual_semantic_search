2016. gada Eiropas čempionāts futbolā jeb Euro 2016 bija 15. Eiropas čempionāts, kuru rīko UEFA. Šajā čempionātā piedalījās 24 komandas — par 8 vairāk nekā iepriekšējā. Tas no 2016. gada 10. jūnija līdz 10. jūlijam notika Francijā. Par čempioni kļuva Portugāle. Kandidatūras izvēle oficiāli sākās 2008. gada 11. decembrī — UEFA atļāva arī divu un pat trīs valstu kopēju kandidēšanu. Tika paredzēts, ka turnīra aizvadīšanai būtu nepieciešami 9 stadioni (plus vēl 3 rezerves), kuriem būtu jābūt darba gatavībā līdz 2014. gada 30. jūnijam. Euro 2016 rīkošanai pieteicās 4 kandidatūras: Francija, Turcija, Itālija un Zviedrijas/Norvēģijas kopīgā kandidatūra. Norvēģija un Zviedrija dalību atsauca 2009. gada nogalē, jo trūka politiskā atbalsta turnīra rīkošanai. No atlikušajām kandidātvalstīm tikai Turcija līdz šim nav rīkojusi Eiropas čempionātu — gan Francija, gan Itālija čempionātu rīkojušas divreiz. Pēc pirmās balsošanas kārtas pēdējo vietu ieņēma Itālijas kandidatūra, otrajā kārtā ar vienas balss pārsvaru pār Turciju uzvarēja Francijas kandidatūra. UEFA prezidents Mišels Platinī saņēma kritiku par izvēli, jo uz jautājumu, ka Šveice saņēma 2008. gada Eiropas čempionāta rīkotājvalsts godu laikā, kad UEFA vadīja Zeps Blaters un tagad — Francija, Platinī atbildēja, ka "Turcija varēs rīkot čempionātu, kad UEFA vadīs turks". Čempionātā piedalījās 24 izlases, sadalītas 6 grupās pa 4 komandām katrā. Katras grupas divas labākās komandas un 4 labākās no 6 trešo vietu ieguvējām kvalificējās astotdaļfināliem un izspēlēja standarta izslēgšanas turnīru. Kopumā čempionātā tika aizvadīta 51 spēle. Čempionāts tika aizvadīts 10 pilsētās — UEFA izpildkomiteja stadionus apstiprināja 2013. gada 25. janvārī. Pamatraksts: 2016. gada Eiropas čempionāta futbolā dalībvalstu sastāvi Katrai nacionālajai izlasei vismaz desmit dienas pirms turnīra atklāšanas spēles bija jāiesniedz pieteikums ar 23 spēlētājiem, no kuriem trijiem bija jābūt vārtsargiem. Ja spēlētājs pirms komandas pirmās spēles saslimst vai tiek savainots pietiekami nopietni, lai nevarētu piedalīties turnīrā, viņu varēja nomainīt ar citu spēlētāju. Visi spēļu laiki norādīti pēc Latvijas laika (EEST). Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Izslēgšanas spēļu astotdaļfināla pāru precīzu kārtību noteica tas, no kurām grupām kvalificējās labāko trešo vietu ieguvēji, un tie spēlēja pret A, B, C un D grupu uzvarētājiem pēc UEFA noteiktās shēmas.   Vēl iespējamās kombinācijas   Kombinācija, kas vairs nav iespējama Turnīra atklāšanas oficiālā dziesma bija "This One's For You", kuras mūzikas autors ir Dāvids Geta un iedziedājusi zviedru dziedātāja Sāra Lāšone. Noslēguma oficiālā dziesma bija "Free Your Mind", kuras autore ir Meja Lavelle. 2016. gada Eiropas čempionāta futbolā kvalifikācija «Platini’den Şok Açıklama: Sıradaki Başkan Türk Olursa Siz De Kazanabilirsiniz». habervitrini.com (Turkish) (Haber Vitrini). 2008. gada 28. maijs. Arhivēts no oriģināla, laiks: 2010. gada 17. jūnijā. Skatīts: 2011. gada 11. janvāris. «Komitejas apstiprinājums». UEFA.com. 13.05.2013. «Regulations of the UEFA European Football Championship 2014-16». UEFA.com. «UEFA 2016 informācija». http://www.thesportsleagues.com/. 2016. gada 19. maijā. Skatīts: 2016. gada 9. jūnijā.