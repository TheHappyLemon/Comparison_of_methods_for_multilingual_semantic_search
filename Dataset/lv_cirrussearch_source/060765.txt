Sūrenes (latīņu: Polygonum) ir sūreņu dzimtas ģints, kurā ir iekļautas aptuveni 130 lakstaugu sugas. Ģints galvenokārt aug ziemeļu puslodes mērenajos reģionos. Vairākas sugas ir sastopamas Latvijas teritorijā. Sugas ir ļoti dažādas, sākot no viengadīgiem lakstaugiem līdz daudzgadīgiem krūmājiem. Dažu zvīņspārņu (Lepidoptera) sugu kāpuri sūrenes izmanto kā barību. Sūreņu sugas ir viengadīgi vai daudzgadīgi lakstaugi, reti krūmi, ar izteikti sazarotiem stublājiem. Lapas ir izkārtotas pamīšus, tās parasti ir mazāk nekā 2 cm garas, un tās ir garākas nekā platas. Ziedi parasti ir divdzimumu, retāk viendzimuma. Parasti ir četras līdz sešas putekšņlapas un trīs (retāk divas) drīksnas. Auglis ir trīspusējs. Lai gan lielākā daļa sugu Eiropā un Ziemeļamerikā tiek uzskatītas par nezālēm, vairākas sūreņu sugas tiek lietotas uzturā, it sevišķi bada laikos. Mūsdienās sūreņu suga Polygonum cognatum tiek ēsta Turcijas vidienē. Ģintī ir klasificētas vairāk nekā 150 sugas, no kurām Latvijā ir sastopamas: Abinieku sūrene (Polygonum amphibium) L. Alpīnā sūrene (Polygonum alpinum) All. Asaugļu sūrene (Polygonum oxyspermum) C.A.Mey. et Bunge ex Ledeb. Bellarda sūrene (Polygonum bellardii) All. Blusu sūrene (Polygonum persicaria) L. Maigā sūrene (Polygonum mite) Schrank Maura sūrene (Polygonum arenastrum) Boreau Mazā sūrene (Polygonum minus) Huds. Skābeņlapu sūrene (Polygonum lapathifolium) L. s.l. Ūdenspipars (Polygonum hydropiper) L. Radniecīgā sūrene (Polygonum cognatum) Meissn. Vairvasiņu sūrene (Polygonum viviparum) L. Zalkšu sūrene (Polygonum bistorta) L. «Sūreņu dzimta - Polygonaceae - Latvijas daba». www.latvijasdaba.lv. Skatīts: 2022-03-20. «Polygonaceae Juss. | Plants of the World Online | Kew Science». Plants of the World Online (angļu). Skatīts: 2022-03-20. «Knotweed (Polygonum)». www.northernbushcraft.com. Skatīts: 2022-03-20. Łuczaj, Łukasz (2008-01-24). "Archival data on wild food plants used in Poland in 1948". Journal of Ethnobiology and Ethnomedicine 4: 4. doi:10.1186/1746-4269-4-4. ISSN 1746-4269. PMC 2275233. PMID 18218132. «See the preparation of one particular dish in Turkey using Polygonum cognatum». «One more dish based on "madimak" polygonum cognatum». «Polygonum L. | Plants of the World Online | Kew Science». Plants of the World Online (angļu). Skatīts: 2023-04-08.