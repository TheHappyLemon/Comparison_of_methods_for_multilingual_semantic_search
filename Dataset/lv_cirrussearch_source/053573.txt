Frānsiss Adonijahs Leins (angļu: Francis Adonijah Lane; dzimis 1874. gada 23. septembrī, miris 1927. gada 17. februārī) bija amerikāņu vieglatlēts, olimpiskās bronzas medaļas ieguvējs 1896. gada vasaras olimpiskajās spēlēs. Leins 1896. gada vasaras olimpiskajās spēlēs Atēnās startēja 100 metru skriešanā. Savā priekšskrējienā Leins uzvarēja ar rezultātu 12.2 sekundes, savukārt fināla skrējienā viņa rezultāts bija 12.6 sekundes, kas ļāva ieņemt trešo vietu. Viņam bija identisks rezultāts ar Ungārijas sportistu Alajošu Sokoji, bet abi piekāpās amerikānim Tomasam Bērkam (zelta medaļas ieguvējs) un vācietim Fricim Hofmanim (sudraba medaļas ieguvējs). Leina brālēns bija Alberts Tailers, kurš 1896. gada vasaras olimpiskajās spēlēs izcīnīja sudraba medaļu kārtslēkšanā. Q — kvalifikācija fināla kārtai; OR — olimpiskais rekords. 1897. gadā Leina absolvēja Prinstonas Universitāti un devās uz medicīnas skolu Vašingtonas Universitātē Sentluisā. Vēlāk viņš kļuva par oftalmoloģijas nodaļu vadītāju Raša medicīnas koledžā un Čikāgas Presbiterāņu un Ilionoisas centrālajā slimnīcā. Frank Lane Olympedia.org «Athletics at the 1896 Athina Summer Games: Men's 100 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 12. aprīlī. Arhivēts 2020. gada 17. aprīlī, Wayback Machine vietnē. «Albert Tyler bio». Olympics at Sports-Reference.com. Arhivēts no oriģināla, laiks: 2020. gada 17. aprīlis. Skatīts: 2017. gada 17. jūnijs. Arhivēts 2020. gada 17. aprīlī, Wayback Machine vietnē. Frānsiss Leins (SOK profils) (angliski) Frānsiss Leins (Olympedia profils) (angliski) Frānsiss Leins (Sports Reference profils) (angliski)