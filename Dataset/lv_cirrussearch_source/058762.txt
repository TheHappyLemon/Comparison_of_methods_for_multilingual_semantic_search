Pārceltuve ir prāmis, kuru neļauj aiznest pa straumi uz leju (bieži arī piedzen) pāri upei vai citai lielai ūdenstilpei nostieptas troses. Šīs troses ir nostiprinātas ūdenstilpes pretējos krastos. Pirmās pārceltuves bieži lietoja tauvas vai tērauda ķēdes. No pēdējām cēlies arī angļu valodā bieži lietotais alternatīvais kuģa nosaukums — ķēžu prāmis (angļu: chain ferry). Gan tauvas, gan ķēdes 19. gadsimta beigās tika nomainītas pret tērauda trosēm. Pastāv trīs pārceltuvju tipi: reakcijas pārceltuve, kurā izmanto upes straumi, kura iedarbojas uz sagriezta korpusa vienu bortu un bīda pārceltuvi uz pretējo krastu; pārceltuve ar dzinēju, kura izmanto mehānisko vai elektrodzinēju, lai pārvilktu sevi uz pretējo krastu, piemēram, Kanbijas pārceltuve (Canby) ASV, Oregonas štatā, un strauji pazūdošais ar roku darbināmās pārceltuves tips, piemēram, Stretfordas pie Eivonas pārceltuve Apvienotajā Karalistē un Saugatukas pārceltuve Saugatukā (Saugatuck) ASV, Mičiganas štatā. Pārceltuves ar dzinēju izmanto uz kuģiem uzstādītus zobratus vai spoles, lai vilktu sevi gar trosēm. Pašas troses vai ķēdes ir vaļīgas, jo tām jānogrimst pēc tam, kad pārceltuve ir pagājusi garām, un jāļauj paiet garām citiem kuģiem neuzsēžoties uz sēkļa vai neaizķerot troses. Ja pārceltuve pārvadā gan pasažierus, gan transportlīdzekļus, automobiļu klājs ir izvietots pārceltuves centrā (palīdz uzlabot noturību), bet divas pasažieru zonas ir izvietotas gar malām virs ķēžu tuneļiem un dzinējiem. Tā kā pārceltuve nevar stūrēt, abos tās galos ir izbūvētas rampas un parasti tai ir divi vadības ierīču komplekti, kuri vērsti pretējos virzienos. Pārceltuves ir izplatītas tur, kur ir maz cita veida ūdens satiksmes, kura varētu aizķerties aiz trosēm vai ķēdēm, tur, kur ūdens ir pārāk sekls citiem risinājumiem vai tur, kur upes straume ir pārāk spēcīga, lai ļautu droši šķērsot upi prāmim, kurš nav savienots ar krastu. Pienākšana pie platformas abos galos ir automātiska un, īpaši transportlīdzekļu pārceltuvēm, drošāka nekā tā varētu būt brīvam prāmim nelabvēlīgos laika apstākļos. Īpašs tips ir elektriskās kontakttīkla pārceltuves, kā, piemēram, Štrausezera pārceltuve, kurai ir dzinējs un, kura var brīvi pārvietoties, bet enerģijas saņemšanai ar vadu ir saistīta ar gaisvadu kontakttīklu. Vads, pārceltuvei pārvietojoties, slīd gar kontakttīkla trosi. Ja vienas pārceltuves kapacitāte nav pietiekama, to var dublēt. Dvīņu pārceltuves ļauj vienu no tām izmantot, kamēr otra tiek remontēta. Iespējams pārceltuves ir tikušas izmantotas, lai šķērsotu upes un citus, līdzīgus ūdens šķēršļus vēl pirms parādījās rakstītie vēstures avoti. Pārceltuves ir izmantotas vismaz sākot no 13. gadsimta (Hamptonas pārceltuve (Hampton — angļu val.) Anglijā). 1900. gadu sākumā uz Kennebekasas upes (Kennebecasis) blakus Sentdžonai (Saint John), Kanādas Ņūbransvikas provincē tika uzstādīta kanādiešu inženiera Viljama Pita (William Pitt) projektēta pārceltuve. Šobrīd Sentdžonas upes sistēmā dienvidu Ņūbransvikā ir astoņas pārceltuves. Pāri Otavas upei Ontārio darbojas divas automobiļu pārceltuves. Vairākas pārceltuves ir Britu Kolumbijā: trīs uz Freizeras, Litonā (Lytton), Bigbārā (Big Bar) un Lovbārā (Low Bar), kā arī trīs Bultu ezeros (Arrow lakes). Līdz 1980. gadiem Bostonbārā (Boston Bar) darbojās trosēm piekarināta pārceltuve. Maza, sezonāla reakcijas pārceltuve pārvadā automašīnas pāri Prerī upei (Rivière des Prairies) no Lavālas (Laval) Kvebekā (Santedorotī (Sainte-Dorothée) apkaimes) uz Bizarda salu (Île Bizard) (daļa no Monreālas). Pārceltuves bija īpaši izplatītas uzsākot pārvadājumus pāri Sakramento-Sanjoanas upes deltai Kalifornijā. Desmitiem pārceltuvju bija izvietotas uz Kolumbijas ASV Ziemeļrietumos, bet daudzas no tām padarīja nevajadzīgas tilti. Trosēm piekarināta pārceltuve dzelzceļa vagoniem šķērsoja Amerikas upi Ziemeļkalifornijā. Lielāko daļu no Marejas upes šķērsojumiem Dienvidaustrālijā nodrošina štata pārvaldes pārceltuves, kuras aprīkotas ar dīzeļdzinējiem. Abos pārceltuves galos izvietoto rampu augstumu var regulēt atkarībā no ūdens līmeņa svārstībām. Kādu laiku pārceltuves bija pamata veids automobiļu transportam pāri ūdens šķēršļiem Jaundienvidvelsā, Austrālijā. Tasmanijā, gadsimtu pirms 1934. gada, Risdonas pārceltuve (Risdon — angļu val.) Hobārtā bija vienīgā fiksētā Derventas upes šķērsojuma vieta Hobārtas pilsētas robežās. Honkongas Lantau salas zvejnieku ciematā Tai O (Tai O), līdz paceļamā tilta uzbūvēšanai, pāri Tai O upei darbojās Tai O pārceltuve. Lielākā un noslogotākā pārceltuve ir Torpointas (Torpoint) pārceltuve Plimutā, Anglijā. Pirmo reizi to pārveidoja par trošu pārceltuvi 1831. gadā un šobrīd tā ekspluatē trīs kuģus dienā pārvadājot 8 000 transportlīdzekļu. Pirmās pārceltuves bija privātas un tās piederēja vietējiem zemes īpašniekiem, kuri par pārceltuvju izmantošanu iekasēja maksu. Kad valstu valdības sāka būvēt ceļus, tās, nepieciešamības gadījumā, būvēja un ekspluatēja arī pārceltuves. Privātās pārceltuves var tikt izpirktas vai arī to izmantošanas maksa var tikt stingrāk regulēta. Šobrīd aktīvas pārceltuves iekļauj: Kanbijas pārceltuve pāri Vilametas upei (Willamette — angļu val.) Oregonā; J-Mack pārceltuve pāri Sakramento upes attekai Kalifornijā; Prinstonas pārceltuve pāri Sakramento upei Kalifornijā; Saugatukas pārceltuve pāri Kalamazo upei (Kalamazoo — angļu val.) Mičiganā. Hamptonas pārceltuve pāri Avonas upei pie Eveshamas (Evesham — angļu val.) Vusteršīras grāfistē; Stretfordas pie Avonas pārceltuve pāri Avonas upei netālu no Stretfordas pie Avonas Vorikšīras grāfistē; Torpointas pārceltuve pāri Teimaras upei (Tamar — angļu val.) starp Devonas un Kornvolas grāfistēm. Berovras ūdeņu pārceltuve (Berowra Waters — angļu val.) Berovras ūdeņos Jaundienvidvelsā; Hibarda pārceltuve (Hibbard — angļu val.) pāri Hastingsas upei pie Portmakvērijas Jaundienvidvelsā; Kadelas pārceltuve (Cadell — angļu val.) pāri Marejas upei Kadelā, Dienvidaustrālijā; Lirupas pārceltuve (Lyrup — angļu val.) pāri Marejas upei Lirupā, Dienvidaustrālijā; Lorensas pārceltuve pāri Klarensas upe (Clarence — angļu val.) Jaundienvidvelsā; Loverportlendas pārceltuve (Lower Portland — angļu val.) pāri Hoksberijas upei pie Loverportlendas ciemata Jaundienvidvelsā; Manumas pārceltuve (Mannum — angļu val.) pāri Marejas upei Manumā, Dienvidaustrālijā (divas paralēlas pārceltuves); Morganas pārceltuve (Morgan — angļu val.) pāri Marejas upei Morganā, Dienvidaustrālijā; Mortleika pārceltuve (Mortlake — angļu val.) pāri Paramata upei Sidnejā, Jaundienvidvelsā; Narungas pārceltuve (Narrung — angļu val.) pāri Marejas upei Narungā, Dienvidaustrālijā; Purnongas pārceltuve (Purnong — angļu val.) pāri Marejas upei Purnongā, Dienvidaustrālijā; Sakvilas pārceltuve (Sackville — angļu val.) pāri Hoksberijas upei pie Sakvilas ciemata Jaundienvidvelsā; Setlmentpointas pārceltuve (Settlement Point — angļu val.) pāri Hastingsas upei pie Portmakvērijas Jaundienvidvelsā; Spīvas pārceltuve (Speewa — angļu val.) pāri Marejas upei pie Spīvas starp Jaundienvidvelsu un Viktoriju; Svānrīčas pārceltuve (Swan Reach — angļu val.) pāri Marejas upei Svānrīčā, Dienvidaustrālijā; Tailembendas pārceltuve (Tailem Bend — angļu val.) pāri Marejas upei Tailembendā, Dienvidaustrālijā; Ulmaras pārceltuve (Ulmarra — angļu val.) pāri Klarensas upei Jaundienvidvelsā; Vaimā pārceltuve (Wymah — angļu val.) pāri Marejas upei starp Jaundienvidvelsu un Viktoriju. Vaizmena pārceltuve (Wiseman — angļu val.) pāri Hoksberijas upei Vaizmena pārceltuves (Wisemans Ferry — angļu val.) ciematā, Jaundienvidvelsā; Vebskrīkas pārceltuve (Webbs Creek — angļu val.) pāri Hoksberijas upei Vaizmena pārceltuves ciematā, Jaundienvidvelsā; Veikerijas pārceltuve (Waikerie — angļu val.) pāri Marejas upei Veikerijā, Dienvidaustrālijā; Velingtonas pārceltuve pāri Marejas upei Velingtonai Dienvidaustrālijā; Volkerfletas pārceltuve (Walker Flat — angļu val.) pāri Marejas upei Volkerfletā, Dienvidaustrālijā. Kazinas pārceltuve (Kazín — čehu val.) pāri Berounkas upei. No 1992. līdz 2007. gadam tā tika apgādāta ar zemūdens ķēdi, kopš 2015. gada šajā vietā darbojas nenostiprināts prāmis; Nadrībijas pārceltuve (Nadryby — čehu val.) pāri Berounkas upei, nostiprināta ar gaisā novilktu trosi; Darovas pārceltuve (Darová — čehu val.) pāri Berounkas upei velk sevi gar gaisā novilktu trosi. Kavastu pārceltuve (Kavastu — igauņu val.) pāri Emajegi Kavastu ciematā (ar roku darbināms mehānisms, vairāk par gadsimtu vecs spararats). Bellailas līča pārceltuve (Belleisle — angļu val.) pāri Bellailas līcim Ņūbransvikā; Bigbāras pārceltuve pāri Freizeras upei Bigbārā, Britu Kolumbijā; Ekolosas pārceltuve (Ecolos — angļu val.) pāri Otavas upei starp Klarensu — Roklandu (Clarence-Rockland — angļu val.) Ontārio un Turso (Thurso — angļu val.) Kvebekā; Evandeilas pārceltuve (Evandale — angļu val.) pāri Sentdžonas upei Ņūbransvikā; Geidžtaunas pārceltuve (Gagetown — angļu val.) pāri Sentdžonas upei Ņūbransvikā; Gondolpointas pārceltuve (Gondola Point — angļu val.) pāri Kennebekasas upei Ņūbransvikā; Kennebekasas salas pārceltuve pāri Kennebekasas upei Ņūbransvikā; Kujonas pārceltuve (Quyon — angļu val.) pāri Otavas upei starp Fitzroja (Fitzroy — angļu val.) ostu Ontārio un Kujonu Kvebekā; Lavālas pie ezera - Bizarda salas pārceltuve (Laval-sur-le-Lac — franču val.) pāri Prerī upei starp Monreālu un Lavālu Kvebekā; Litonas pārceltuve pāri Freizeras upei Litonā, Britu Kolumbijā; Lovbāras pārceltuve pāri Freizeras upei Haibārā (High Bar — angļu val.), Britu Kolumbijā; Nīdlesas pārceltuve (Needles — angļu val.) pāri Zemajam Bultu ezeram Britu Kolumbijā; Vestfīldas pārceltuve (Westfield — angļu val.) pāri Sentdžonas upei Ņūbransvikā. Dunavas pārceltuve pāri Daugavai Dunavā; Līgatnes pārceltuve ir reakcijas tipa pārceltuve pāri Gaujai Līgatnē; Līvānu pārceltuve pāri Daugavai Līvānos. Nīderlandē ir vairāk par simts pārceltuvēm, vienpadsmit no tām izmanto vienā pozīcijā nostiprinātu peldošu trosi. Lielākās pārceltuves piedziņai parasti izmanto dīzeļdzinēju darbinātas dzenskrūves, bet mazākās velk sevi gar nostieptajām trosēm. Lielākā daļa no lielajām pārceltuvēm, esot gaitā, sagriež korpusus leņķī attiecībā pret straumi, lai to izmantotu kā papildus dzinējspēku tā pat kā to dara reakcijas pārceltuvēs. Espeveras pārceltuve Bomlo, Hordalannes filkē. Štrausezera pārceltuve pāri Štrausezeram Štrausbergā Brandenburgas federālajā zemē. Adelso pārceltuve Mēlarena ezerā no Munso (Munsö — zviedru val.) uz Adelso; Vaksholmas pārceltuve no Vaksholmas pilsētas uz Vaksholmas pili. Blanchetown punt. The Advertiser. 1953. gada 13. aprīlis. 4. lpp. Skatīts: 2021. gada 26. septembrī Saint John first. Saint John, New Brunswick. Skatīts: 2021. gada 28. septembrī Turner C. Another Torpoint Ferry will be out of service for two months. PlymouthLive 2019. gada 8. marts. Skatīts: 2021. gada 28. septembrī Original correspondence. The punt at Murchison. The Argus. 1856. gada 7. aprīlis. 5. lpp. Skatīts: 2021. gada 30. septembrī Nichols R. The Cable Guy. Piloting the Delta's J-Mack ferry beats working for a living. Prosper Media, LLC 2007. gada decembris. Skatīts: 2021. gada 23. oktobrī Ferry Boats. California Delta Chambers and Visitor's Bureau 2007. gads. Skatīts: 2021. gada 23. oktobrī Vehicle ferries. Jaundienvidvelsas pārvalde. 2018. gada 8. augusts. Skatīts: 2021. gada 4. oktobrī Ferries. Port Macquarie-Hastings Council. 2021. gada 6. augusts. Skatīts: 2021. gada 4. oktobrī Ferry locations and operational status. Dienvidaustrālijas pārvalde. 2021. gada 14. septembris. Skatīts: 2021. gada 4. oktobrī Walkabout — Meningie. Fairfax Digital. Skatīts: 2021. gada 4. oktobrī Council rejects call to change ferry service management. ABC News. 2008. gada 5. augusts. Skatīts: 2021. gada 4. oktobrī Speewa Ferry — Murray River. New South Wales Roads and Traffic Authority. Environment. Heritage. Heritage and Conservation Register. 2004. gada 30. marts. Skatīts: 2021. gada 4. oktobrī Pārceltuves. Līvānu novads 2021. gada 18. aprīlis. Skatīts: 2021. gada 24. oktobrī Balodis A. Līgatnes novada Gaujas tilti un pārceltuves. Līgatnes novada ziņas Nr.1 2013. gada 26. janvāris. Skatīts: 2021. gada 24. oktobrī Adelson farja. Wikimedia Commons. 2008. gada 11. marts. Skatīts: 2021. gada 18. oktobrī Līgatnes pārceltuve. Tvifordas pārceltuve (Twyford — angļu val.) uz Trentas upes Apvienotajā Karalistē 1899. gadā.