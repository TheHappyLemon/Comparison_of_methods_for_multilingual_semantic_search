Nikola Vujčičs (horvātu: Nikola Vujčić; dzimis 1978. gada 14. jūnijā Splitā, Dienvidslāvijā) ir bijušais profesionāls horvātu basketbolists, spēlēja spēka uzbrucēja un centra pozīcijā, Horvātijas basketbola izlases dalībnieks. Kopš(2013) ir noslēdzis spēlētāja karjeru. N. Vujčičs ir pirmais spēlētājs Eirolīgas vēsturē, kas spēlē sasniedzis triple-double. Pirmoreiz viņš to sasniedza 2005. gada 3. novembrī, kad "Maccabi" sastāvā pret Prokom Trefl Sopot guva 11 punktus, savāca 12 atlēkušās bumbas un atdeva 11 rezultatīvas piespēles. Viņš ir arī otrā triple-double autors līgas vēsturē — 2006. gada 30. novembrī "Maccabi" uzvarā pār Union Olimpija viņš guva 27 punktus, savāca 10 atlēkušās bumbas un 10 reizes rezultatīvi piespēlēja komandas partneriem. Karjeras laikā basketbolists ir pārstāvējis Split (Horvātija), ASVEL Villeurbanne (Francija), Maccabi Tel-Aviv (Izraēla), Olympiacos Piraeus (Grieķija) un Stambulas "Efes Pilsen" (Turcija) klubus. ASVEL Villeurbanne sastāvā viņš izcīnīja Francijas čempiona titulu, kas bija pirmais kluba tituls pēdējā 21 gadā. "Maccabi" sastāvā N. Vujčičs kļuva par divkārtēju Eirolīgas čempionu (2004, 2005), izcīnīja 5 Izraēlas čempionu titulus un 4 Izraēlas kausus. Kopš 2014.gada Vujčičs ir Telavivas kluba menedžeris. Horvātijas izlases sastāvā spēlētājs ir startējis piecos Eiropas čempionātu finālturnīros (1997, 1999, 2001, 2005, 2009). Vikikrātuvē par šo tēmu ir pieejami multivides faili. Skatīt: Nikola Vujčičs. Eirolīgas profils (angliski)