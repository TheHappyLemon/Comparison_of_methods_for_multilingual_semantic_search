Ūlavs Lunnaness (norvēģu: Olav Lundanes; dzimis 1987. gada 11. novembrī) ir norvēģu orientierists, izcīnījis piecas zelta medaļas pasaules čempionātā orientēšanās sportā. Pārstāv Norvēģijas izlasi un klubu Halden SK. Pirmās nozīmīgās starptautiskās medaļas Ū. Lunnaness izcīnījis 2005., 2006. un 2007. gada pasaules junioru čempionātos. Pieaugušo pasaules čempionātā orientēšanās sportā ir izcīnījis piecas zelta medaļas (pirmā garajā distancē 2010. gadā, kad čempionāts notika Norvēģijā). Izcīnot divas zelta un vienu sudraba medaļu 2016. gada pasaules čempionātā orientēšanās sportā, Ū. Lunnaness kļuva par čempionāta medaļām bagātāko sportistu. Pasaulas kausa kopvērtējumā augstāko — otro — vietu ieguvis 2012. gadā. Šajā pašā gadā Ū. Lunnaness izcīnījis savas divas vienīgās Eiropas čempionāta zelta medaļas. 2010. un 2011. gadā kluba Halden SK sastāvā uzvarēja prestižākajās stafešu sacensībās Jukola. Olavs Lundaness World of O Runners Ūlavs Lunnaness World of O Runners (angliski)