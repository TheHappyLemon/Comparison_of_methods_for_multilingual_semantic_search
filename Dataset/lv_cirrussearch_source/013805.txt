Šis raksts ir par apdzīvotu vietu Vecsalienas pagastā. Par citām jēdziena Červonka nozīmēm skatīt nozīmju atdalīšanas lapu. Červonka ir ciems Augšdaugavas novada Vecsalienas pagastā. Izvietojies pagasta dienviddaļā Tartaciņas krastos pie autoceļa P69 20 km no novada domes Daugavpilī un 238 km no Rīgas. Apdzīvotā vieta izveidojusies pie bijušās Vecsalienas muižas (Alt-Sallensee) centra. Izaugusi padomju gados kā ciema padomes un Ždanova kolhoza centrs. Červonkā atrodas feldšerpunkts, klubs, bibliotēka, veikals. Muižas pils ir vietējas nozīmes arhitektūras piemineklis. «Vietvārdu datubāze: Informācija par Červonku». Latvijas Ģeotelpiskās informācijas aģentūra. LĢIA vietvārdu datubāze Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0.