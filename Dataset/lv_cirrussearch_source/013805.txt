Now, Now, agrāk pazīstami kā Now, Now Every Children (saīsināti NNEC), ir amerikāņu indie roka grupa, kas izveidota Bleinā, Minesotas štatā un atrodas Mineapolisā. Grupas sastāvā ir Keisija Dalagera (Cacie Dalager – vokāls, ģitāra, taustiņi); Bredlijs Heils (Bradley Hale – bungas, bekvokāls); Džesa Ebota (Jess Abbott – ģitāra, vokāls). Koncertturneju laikā grupai reizēm pievienojas Britija Heila (Britty Hale – taustiņi) un Kristīne Sako (Christine Sako – basģitāra). Grupa tika izveidota aptuveni 2003. gadā. Keisija Dalagera un Bredlijs Heils satikās vidusskolas orķestrī, kad abiem bija 16 gadi; laika gaitā abi kopā sāka rakstīt dziesmas, sākot ar akustisku dziesmu, ko abi veltīja draugam, kas devās prom uz koledžu. Saskaņā ar Dalageras teikto, grupas nosaukums radās kā nejauša drukas kļūda grupas vecajā myspace profilā, kur soliste sarakstījās ar draugiem; joka pēc, tas sākotnēji tika uzskatīts par iespējamo nākamā EP ieraksta titulu, taču rezultātā kļuva par grupas nosaukumu, kad viņi projektu oficiāli uzsāka. Lai izpalīdzētu pirmā EP ieraksta tapšanā un pirmajos Mineapolisas koncertos, grupai pievienojās Bredlija māsa Britija (taustiņi) un abu skolas draugs Džastins Šveims (Justin Schweim - basģitāra). Neilgi pirms grupa sāka ierakstīt savu pirmo albumu, Šveims grupu pameta un viņa vietā koncertos ar grupu uzstājās basģitāriste Kristīne Sako. Džessa Ebota grupai pievienojās 2009. gada vasarā, kad uz Minesotu pārcēlās no Meinas. Sākotnēji tika plānots, ka Džessa Minesotā paliks tikai uz vasaru un tad dosies prom uz koledžu, taču tā vietā Ebota kļuva par grupas pastāvīgo locekli. 2007. gadā Now, Now parakstīja līgumu ar vietējo Mineapolisā balstīto indie (neatkarīgo) ierakstu kompāniju Afternoon Records, ko nodibināja grupas draugs Īans Anedrsons (Ian Anderson). Zem šīs ierakstu kompānijas, 2008. gada sākumā grupa ierakstīja un izdeva divus EP ierakstus, kas saucās Not One, But Two un In The City. 2008. gada Septembrī Now, Now uzstājās kā iesildošā grupa Mates of State koncertā Mineapolisā, par ko Dalagere vēlāk izteikusies sekojoši: „bez šaubām mans mīļākais koncerts, kuru jebkad esam spēlējuši”. Andersons producēja viņu pilnmetrāžas debijas albumu Cars, kurš 2008. gada 15. decembrī tika izdots digitāli, un tikai 2009. gada 9. jūlijā kļuva pieejams CD formātā. Tam par godu tika organizēts arī albuma izdošanas koncerts, kas norisinājās Mineapolisas arēnā, 12. decembrī. 2009. gada 3. maijā grupa uzstājās Baboozle festivālā un šī paša gada decembrī kā iesildošā grupa devās koncertturnejā pa Eiropu ar Paramore. Pēc aptuveni 3 gadu ilgas sadarbības ar Afetrnoon Records, Now, Now ierakstu kompāniju pameta, paziņojot par to savā oficiālajā blogā 2010. gada 16. aprīlī. Kopš tā laika grupa savu nosaukumu saīsinājusi no „Now, Now Every Children” uz „Now, Now”. Nosaukuma maiņu Dalagere izskaidroja SPIN žurnālam: „Mēs jutām, ka mums vajadzēja atbrīvoties no jebkāda bērnišķīgā tēla, kāds mums vēl bija. Tā bija mūsu iespēja sākt no jauna un lietas mazliet vienkāršot”. Ar savu jauno nosaukumu grupa izdeva pašu producētu EP ierakstu ar nosaukumu ‘Neighbours’, kas 2010. gada 7. septembrī tika izdots digitāli un bija pieejams 24 stundas. Pieejamas bija arī 140 fiziskās EP kopijas, kas tika izpārdotas 8 minūšu laikā. 7. decembrī albums tika izdots atkārtoti zem No Sleep Records ierakstu kompānijas. 2010. gada 18. decembrī grupa uzstājās pirmajā Popsickle festivālā, kur viņus prezentēja Motion City Soundtrack. 2011. gadu Now, Now iesāka kā atbalsta akts visos Hellogoodbye ziemas tūres koncertos, līdz ar Jukebox Ghost, You, Me, and Everyone We Know un Gold Motel. Tika plānots, ka grupa uzstāsies kā atbalsta akts arī Fake Problems 2011. gada pavasara koncertos, taču Now, Now paši atteicās, lai sagatavotu materiālus savam nākamajam pilnmetrāžas albumam un „attīrītu [savas] galvas pēc tik daudziem nepārtrauktas koncertēšanas un ceļošanas mēnešiem”; tomēr neskatoties uz to, grupa uzstājās turnejas Minesotas koncertā. 2011. gada 3. maijā Now, Now izdeva Neighbours dziesmu remiksu kolekciju ar nosaukumu ‘Neighbours: The Remixes’. Tajā pašā paziņojumā tika apstiprināts arī tas, ka grupa drīzumā ierakstīs savu otro pilna garuma albumu, ko producēs Hauards Redekops (Howard Redekopp). Grupa ieguva diezgan plašu vispārējās auditorijas uzmanību, kad viņu dziesma ‘Neighbours’ parādījās populārā seriāla Grejas anatomija sērijā ‘It’s a Long Way Back’, kas tika pārraidīta 2011. gada 28. aprīlī. 2011. gada rudenī Now, Now devās īsā tūrē atbalstot All Get Out, pievienojot klāt vēl divus koncertus, kuros grupa uzstājās kā iesildītāji pirms Mansions koncerta. 2011. gada 8. decembrī savā Facebook lapā grupa paziņoja, ka ir noslēguši līgumu ar Krisa Vallas (Chisr Walla) ierakstu kompāniju Trans Record Label, kas darbojas zem Atlantic Records, un izziņoja sava otrā albuma izdošanu 2012. gada 6. maijā. Kopš ‘Threads’ izdošanas Now, Now ir piedalījušies The Naked And Famous ASV pavasara koncertturnejā un maijā kā atbalstošā grupa pievienosies Fun. vasara tūrei. 2008: Cars (Afternoon Records) 2012: Threads (Trans Records) 2008: Not One, But Two (Afternoon Records) 2008: In The City (Afternoon Records) 2010: Neighbors (No Sleep Records) 2011: Neighbors: The Remixes (No Sleep Records) 2012: Dead Oaks (Trans Records) Now, Now Every Children: 'Everyone You Know' : NPR http://new.music.yahoo.com/programs/the-new-now/405/get-to-know-now-now-children-every-with-a-free-mp3[novecojusi saite] Alter The Press!: In The Spotlight: Now, Now Every Children «Arhivēta kopija». Arhivēts no oriģināla, laiks: 2009. gada 6. maijā. Skatīts: 2010. gada 31. augustā. «A Not Good, But Great EP Release». Arhivēts no oriģināla, laiks: 2014. gada 26. februārī. Skatīts: 2012. gada 18. maijā. Teksts " The Wake Magazine " ignorēts «Now, Now Every Children | Music | Interview | The A.V. Club Twin Cities». Arhivēts no oriģināla, laiks: 2011. gada 3. martā. Skatīts: 2012. gada 18. maijā. «15 Must-Hear Bands at Bamboozle Fest | SPIN | Newswire | Scene and Heard». Arhivēts no oriģināla, laiks: 2011. gada 17. jūnijā. Skatīts: 2012. gada 18. maijā. Now, Now Every Paramore - News Article - AbsolutePunk.net Alter The Press!: Now, Now Every Children Leave Afternoon Records Alter The Press!: Now, Now Every Children Name Change «EXCLUSIVE: New Music from a Grown-Up Now, Now | SPIN | SPIN Mix | Songs». Arhivēts no oriģināla, laiks: 2010. gada 27. novembrī. Skatīts: 2012. gada 18. maijā. Alter The Press!: Now, Now Every Children Release New EP for 24 Hours Only and Sign with No Sleep Records «Motion City Soundtrack Launches Popsickle Festival - ARTISTdirect News». Arhivēts no oriģināla, laiks: 2010. gada 24. novembrī. Skatīts: 2012. gada 18. maijā. «Alternative Press». Arhivēts no oriģināla, laiks: 2011. gada 31. janvārī. Skatīts: 2012. gada 18. maijā. Teksts " News " ignorēts; Teksts " Hellogoodbye announce 2011 headlining tour with You Me And Everyone We Know, Gold Motel and more " ignorēts Fake Problems Headlining Tour - News Article - AbsolutePunk.net PropertyOfZack, Now, Now Pull Off Fake Problems Tour For New Record «FILTER Magazine - Media - MP3: Now, Now Remix ‘Jesus Camp’ (FILTER Exclusive)». Arhivēts no oriģināla, laiks: 2011. gada 26. aprīlī. Skatīts: 2012. gada 18. maijā. Alter The Press!: Now, Now Announce US Shows w/ All Get Out «Premiere: Now, Now - Nylon Magazine». Arhivēts no oriģināla, laiks: 2012. gada 21. maijā. Skatīts: 2011. gada 8. decembrī. http://music.pacsun.com/blog/2011/12/09/big-things-coming-now-now/[novecojusi saite]