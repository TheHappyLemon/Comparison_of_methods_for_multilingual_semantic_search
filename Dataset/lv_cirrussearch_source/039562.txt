"Svešā seja" ir latviešu televīzijas seriāls, kas tika pārraidīts kanālā TV3 no 2017. gada 18. septembra līdz 2018. gada 17. maijam. Seriālu veidoja seriāla "UgunsGrēks" radošā komanda. Galvenās lomas atveidoja Dailes teātra aktieri Dārta Daneviča un Vita Vārpiņa, kā arī Latvijas Nacionālā teātra aktieri Kaspars Dumburs un Egils Melbārdis. Seriāla tituldziesma ir grupas Musiqq dziesma "Atbalss". 2018. gada 11. aprīlī tika paziņots, ka kanāls TV3 ir pieņēmis lēmumu seriāla uzņemšanu neturpināt. Otrās sezonas noslēguma sērija notika 2018. gada 17. maijā. Alberts (Mārtiņš Egliens) — šefpavāra Vernera palīgs restorānā "Toskāna".Bieži izceļas mazi strīdiņi ar Verneru. Amālija (Liena Šmukste) — uzbāzīga paciente no Riharda klīnikas. Patika Einārs, kamēr kopā ar Justīni uzzināja, ka viņš ar administratori Džeinu ir 'precējušies'. Artis Muižnieks (Kaspars Dumburs) — anesteziologs-reanimatologs, Riharda plastiskās ķirurģijas klīnikas īpašnieks, Riharda ārlaulības dēls. Vēlas atriebties Rihardam par savas mātes Žannas nāvi. Džeinai viņš patika, bet viņš no viņas izvairījās, kamēr neizstāstīja, ka viņš ir Džeinas brālis. Vēlāk Rihards uzzinājis, ka Artis ir viņa dēls. Pēc tēta nāves tagad viņam pieder puse klīnikas un tēva māja. Patīk Laura. Bruno Muižnieks (Niklāvs Kurpnieks) — strādā savas mātes Ērikas restorānā "Toskāna" par palīgu. Agrāk strādāja par bārmeni. Patīk Karīna. Apkalpojot Roksanu pie bāra letes, viņa sulā iebēra indi. Negaidot ātro palīdzību, Rihards Bruno atveda uz savu klīniku un uztaisīja kuņģa skalošanu. Džeina Muižniece (Elīna Avotiņa) — administratore Riharda plastiskās ķirurģijas klīnikā. Patika Artis, kamēr neuzzināja, ka viņa ir Arta māsa. Pēc tēta nāves palikusi stāvoklī no Eināra. Einārs Krīgers (Mārtiņš Upenieks) — plastikas ķirurgs Riharda plastiskās ķirurģijas klīnikā. Drīz kļūs par tēvu un vēlāk rīkos kāzas un laulāsies ar Džeinu. Ērika Muižniece (Vita Vārpiņa) — restorāna "Toskāna" īpašniece, Riharda bijusī sieva. Ir divi bērni - Bruno un Džeina. Ar Žoržu mēdz kaut kur slepeni aiziet, lai Rihards paliktu greizsirdīgs. Henrijs Muižnieks (Zigurds Neimanis) — biznesmenis, Riharda tēvs. Restorānā "Toskāna" ticis sašauts. Rihards savā klīnikā veica operāciju. Pamodies no operācijas, Rihards konstatēja, ka ir pazudusi atmiņa - Madaru turēja par viņa sievu. Rihards viņu aizsūtīja uz psihiatrisko klīniku Francijā Makša pavadībā. No Ērikas uzzinājis, ka Rihards Jansonam grasās pārdot klīniku, atbrauca atpakaļ uz Latviju. Pēc viņa dēla nāves dabūja visus Jansona īpašumus. Ivars Cimdiņš (Jurģis Spulenieks) — policists. Ar policisti Grasmani bieži viesojas pie Riharda un Jansona, lai viņi varētu paskaidrot radušos situāciju. Riharda klīnikā operāciju zālē pieķēra Jansonu un Roksanu ar visām narkotikām. Jānis Jansons (Aivars Krancmanis) — biznesmenis, mākslas galerijas un biljarda kluba īpašnieks. Roksanas mīļākais. Muižnieku ģimenes biznesa konkurents, kas grib dabūt Riharda klīniku un Henrija īpašumus. Ar Roksanu darbojoties Riharda klīnikas operācijas zālē, policisti un Henrijs viņus pieķēra ar visām narkotikām. Justīne (Zane Aļļēna) — Eināra paciente no Riharda klīnikas. Patika Einārs, kamēr kopā ar Amāliju uzzināja, ka viņš ar administratori Džeinu ir 'precējušies'. Karīna Markeviča (Samira Adgezalova) — sanitāre Riharda plastiskās ķirurģijas klīnikā. Madaras labākā draudzene. Patīk Bruno. Kazimirs Bekers (Marģers Eglinskis) — nežēlīgs un cietsirdīgs slepkava. Strādā pie Jansona. Mēģina iepatikties Lūcijai, lai no viņas dabūtu informāciju par Rihardu. Uzzinājis, ka Jansonu un Roksanu aizturēja policija, aizgāja pie Lūcijas uz Riharda māju lūgties automašīnas atslēgas. Klaudijs Vītoliņš (Juris Kalniņš) — konditors, viesu nama "Vītoliņi" saimnieks. Šarlotes vīrs. Žannas tēvs. Ar Šarloti audzina Arti, jo mamma gājusi bojā autoavārijā. Kristaps Cīrulis (Stefans Erdmanis) (Egils Melbārdis) — izbēdzis no cietuma. Pēc viņa lūguma, lai neviens viņu neatpazītu, Laura veica plastisko operāciju un uztaisīja viņam 'citu seju'. Laura Ozola (Iveta Pole) — plastiskā ķirurģe Riharda plastiskās ķirurģijas klīnikā. Patīk Artis. Lauris Lejnieks (Sandis Pēcis) — Arta labākais draugs jau no bērnības. Strādā restorānā "Toskāna" par bārmeni. Patīk Karīna. Liene Kamoliņa (Inga Misāne-Grasberga) — lauciniece, Šarlotes attāla radiniece. Laukos pārdeva visu savu īpašumu un pārvācās dzīvot uz pilsētu. Pagaidām dzīvo viesu namā "Vītoliņi". Lūcija Miezīte (Aīda Ozoliņa) — Riharda mājkalpotāja. Patīk Kazimirs, bet nenojauš, ka no viņas grib dabūt informāciju par Rihardu. Kazimiru ielaidusi Riharda mājā, viņš prasīja viņas automašīnas atslēgas. Ieejot Maksim mājās, Kazimirs viņu satvēra un viņš Lūcijai Maksim lika sasiet rokas. Ierodoties Bruno, ar Maksi Kazimiru sasēja un pārbiedēto Lūciju aiznesa uz gultu. Pēc Riharda nāves tika atlaista. Madara Kreicberga (Dārta Daneviča) — medmāsa, Riharda plastiskās ķirurģijas klīnikas īpašniece. Viesu namā "Vītoliņi" numuriņā Jansons ar Kazimiru viņu sagūstīja un turēja Jansona mākslas galerijā kā ķīlnieci. Ierodoties policijai viņa aizmuka. Atgriežoties no ārzemēm uzzinājusi, ka viņa topošais vīrs Rihards ir miris un viņai tagad piederot puse Riharda klīnikas. Maksis Muižnieks (Armands Berģis) — Henrija miesassargs, Riharda sanitārs viņa klīnikā un 'netīro' darbu veicējs. Patīk Lūcija. Margrieta Muižniece (Indra Burkovska) — izbijusi balerīna, Henrija māsa. Ilgstoši bijusi prom, atgriezusies Latvijā pēc septītā vīra nāves. Mēģina palīdzēt Maksim draudzenes meklēšanā. Markus Riva (Miķelis Ļaksa) — Džeinas un Eināra kāzu vadītājs. Oskars (Edgars Pujāts) — Bija attiecibas ar Ēriku. Ir Bruno tēvs. Rihards Muižnieks † (Ģirts Ķesteris) — plastikas ķirurgs, plastiskās ķirurģijas klīnikas īpašnieks, Henrija dēls, nevēlas iesaistīties tēva biznesā. Ērikas bijušais vīrs. Ir divi bērni - Bruno un Džeina. Jansons grib no viņa dabūt klīniku. Izglābis sava dēla Bruno dzīvību no saindēšanās. Vēlāk uzzināja, ka Artis ir viņa dēls. Nelaimes gadījumā miris. Roksana Borisova (Ieva Aleksandrova - Eklone) — Jansona padotā un mīļākā. Tika turēta Riharda klīnikā kā ķīlniece. No rīta viņai Artis atstāja atslēgas. Ieraudzījusi atslēgas, viņa izmantoja iespēju aizmukt no klīnikas. Ar Jansonu darbojoties Riharda klīnikas operācijas zālē, policisti un Henrijs viņus pieķēra ar visām narkotikām. Sabīne Grasmane (Lauma Balode) — policiste. Ar policistu Cimdiņu bieži viesojas pie Riharda un Jansona, lai viņi varētu paskaidrot radušos situāciju. Riharda klīnikā operāciju zālē pieķēra Jansonu un Roksanu ar visām narkotikām. Šarlote Vītoliņa (Katrīne Pasternaka) — šuvēja, viesu nama "Vītoliņi" saimniece. Klaudija sieva. Žannas māte. Ar Klaudiju audzina Arti, jo mamma gājusi bojā autoavārijā. Valentīns Jēkabsons † (1. sezona) (Ivars Puga) — Jansona padotais. Riharda klīnikā viņam tika veikta operācija narkotiku lietošanas dēļ. Pēc Jansona pavēles Kazimirs iekļuva klīnikā un palātā viņu nogalināja. Verners (Andris Bērziņš) — šefpavārs restorānā "Toskāna". Strādā ar savu palīgu Albertu. Žanna Feldmane † (1. sezona) (Milena Gulbe) — stjuarte, Arta mamma. Izejot no restorāna "Toskāna" un izskrienot uz ceļu tikusi sabraukta. No gūtajām traumām slimnīcā mirusi. Žoržs (Kārlis Freimanis) — itāļu šefpavārs restorānā "Toskāna". Patīk Ērika un mēdz kaut kur slepeni aiziet, lai Rihards paliktu greizsirdīgs. Pēc Riharda nāves tika atlaists no darba un viņa vietā nāca šefpavārs Verners ar savu palīgu Albertu. «Publiskota TV3 seriāla “Svešā seja” tituldziesma – grupas ”Musiqq” smeldzīgais hits». skaties.lv. 2017. gada 25. augustā. Skatīts: 2017. gada 10. septembrī. «Tuvojas seriāla ”Svešā seja” noslēgums». skaties.lv (lv-LV). Skatīts: 2018-04-13. TV3 play profils[novecojusi saite] (latviski)