Frenks Viljams Abagneils (angļu: Frank William Abagnale; dzimis 1948. gada 27. aprīlī Bronksvilā, Ņujorkas štatā, ASV) ir amerikāņu finanšu drošības konsultants, pazīstams ar saviem agrākajiem kriminālajiem pārkāpumiem — naudas viltošanu un krāpniecību, ko viņš veica 15 līdz 21 gadu vecumā. Viņš ir kļuvis par vienu no visu laiku slavenākajiem viltvāržiem, Abagneilam ir bijušas vismaz astoņas dažādas identitātes, viņš ir bijis pilots, ārsts, lektors, palīgs ģenerālprokurora birojā; tāpat viltojis savu vecumu. Divas reizes viņam izdevies izvairīties no policijas apcietinājuma. 1969. gadā viņu apcietināja Francijas policija, kur ieslodzījumā viņš pavadīja 6 mēnešus, kad viņš tika izdots Zviedrijai (kur arī pavadīja 6 mēnešus ieslodzījumā), visbeidzot tika izdots ASV, kur cietumā pavadīja mazāk par 5 no tiesas piespriestajiem 12 gadiem. Kopumā no 1964. līdz 1969. gadam piesavinājies svešas identitātes, profesijas, viltojis dokumentus, banknotes, kā arī izrakstījis viltotus čekus vairāku miljonu dolāru vērtībā. Abagneils tika atbrīvots pret vienošanos, ka palīdzēs tiesībsargājošajām iestādēm atklāt ar naudas viltošanu saistītus pārkāpumus. Vairāk nekā 30 gadus viņš ir sadarbojies ar FIB, lasījis lekcijas FIB akadēmijā, konsultējis darbiniekus FIB nodaļās, sarakstījis grāmatas. Abagneils ir atvēris konsultāciju firmu. 1980. gadā sarakstījis autobiogrāfiju Catch Me If You Can, pēc kuras Stīvens Spīlbergs uzņēmis filmu "Noķer mani, ja vari" (Catch Me If You Can; 2002), kurā Abagneilu attēlo Leonardo Di Kaprio, pašam Abagneilam arī bija epizodiska loma filmā. Viktors Lustigs (krāpnieks, kurš pārdeva Eifeļa torni). Lawrence M. Salinger. Encyclopedia of White-Collar & Corporate Crime. Volume 1. SAGE, 2004. gada 3. augusts. 418. lpp. ISBN 978-0-7619-3004-4. Skatīts: 2013. gada 4. februāris. Treifelde, Marta (2012. gada jūlijs). "Inteliģentais blēdis". Leģendas 7: 16.—21. lpp. ISSN 1691-421X. Luke Mullins. «How Frank Abagnale Would Swindle You». U.S. News, 2008. gada 19. maijs. Skatīts: 2011-02-14. «Abagnale & Associates: Frank W. Abagnale». abagnale.com. Arhivēts no oriģināla, laiks: 2010-11-16. Skatīts: 2011-02-14. Crimelibrary (angliski) IMDb profils (angliski)