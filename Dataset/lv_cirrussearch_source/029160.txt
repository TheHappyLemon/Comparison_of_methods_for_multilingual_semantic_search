Centrālija (angļu: Centralia) ir pilsēta Pensilvānijas štatā, Amerikas Savienotajās Valstīs. 1962. gada ugunsgrēka dēļ, kas turpina degt joprojām, cilvēku skaits pilsētā ir mazinājies no 1000 cilvēkiem 1981. gadā līdz 12 cilvēkiem 2005. gadā. 2007. gada Centrālijā dzīvoja 9 cilvēki, bet 2012. gadā iedzīvotāju skaits bija 7. Šobrīd Centrālija ir Pensilvānijas štata pilsēta ar mazāko iedzīvotāju skaitu. Pilsētas vēsture sākās 19. gadsimta vidū. Tolaik antracīta un akmeņogļu industrija bija galvenais darbadevējs visā ASV, un Centrālija tika izveidota pie ogļu raktuvēm. Tā bija strādnieku pilsēta. Gadrīz visi, kas dzīvoja pilsētā, bija saistīti ar darbu raktuvēs. 1962. gadā Centrālijā tukšā ogļraktuves šahtā sākās ugunsgrēks, jo darbinieki šahtās dedzināja atkritumus. Likās, ka uguns ir apturēta, bet dažas dienas vēlāk ugunsgrēks sākās no jauna un izplatījās tālāk pa raktuvēm. Vairāk kā 20 gadus cilvēki cīnījās ar uguns uzliesmojumiem, taču 80. gadu sākumā cilvēki cīņu ar uguni pārtrauca un tiem bija jāatstāj savas mājas, jo oglekļa monoksīda daudzums gaisā bija sasniedzis dzīvībai bīstamus līmeņus. Uguns bija izplatījusies aptuveni 810 000 kvadrātmetru lielā teritorijā. Arī turpmākajos gados cīņa ar ogļu degšanu bija bezjēdzīga, jo šahtas turpināja degt. Pētījumi rāda, ka, ja ugunsgrēku neizdosies apturēt, tas turpinās izplesties pa jauniem ogļraktuvju ceļiem, un tiks apdraudēta arī netālā pilsēta Ešlenda. Aptuvenie aprēķini liek domāt, ka ogles turpinās degt vēl 250—1000 gadus. Daudzās kartēs Centrālija nemaz netiek uzrādīta. Ilgu laiku cilvēki brauca pa 61. ceļu un aiz Ešlendas nogriezās uz apvedceļa, domājot, ka apbrauc tilta remontu, un pēc brīža atgriezās uz 61. ceļa, nezinot, kas notiek turpat blakus. Tagad Centrālija ir pamesta pilsēta, vairs nav dzīvojamo ēku, jo tās tika nojauktas. Tagad pilsēta izskatās pēc parasta zaļa lauka ar dažām ieliņām tajā. Vienīgā ēka, kas šobrīd darbojas ir Svētās Marijas katedrāle, kur joprojām katru svētdienu notiek dievkalpojumi un netālu no tās atrodas arī kapi. Mūsdienās Centrālija savu popularitāti nav zaudējusi. Tā bijusi vieta, kur tika filmēta šausmu filma Silent Hill. U. S. Census Bureau. «American FactFinder - Results». factfinder.census.gov. Arhivēts no oriģināla, laiks: 2016. gada 19. oktobrī. Skatīts: 2019. gada 19. februārī. «"Footage from the real Silent Hill" Centralia, PA». 2006. gada 22. apr. – caur YouTube. Centrālija, Pensilvānijas štats The Town of Centralia Centrālija Silent Hill