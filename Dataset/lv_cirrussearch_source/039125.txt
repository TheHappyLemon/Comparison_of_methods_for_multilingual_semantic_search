Sicīlijas Konstance (sicīliešu: Custanza di Sicilia, itāļu: Costanza d'Altavilla; dzimusi 1154. gada 2. novembrī, mirusi 1198. gada 27. novembrī) bija Sicīlijas karaļa Rožera II meita, Sicīlijas karaliene no 1194. līdz 1198. gadam, līdz 1197. gadam — kopā ar vīru Heinrihu VI, pēc tā nāves — kā mazgadīgā dēla Frīdriha II reģente. Konstances laulības ar topošo imperatoru Heinrihu VI 1186. gadā ļāva Hoenštaufenu dinastijai pretendēt uz Sicīlijas karaļa troni. Daudzi sicīlieši tomēr atbalstīja Tankredu, kurš faktiski valdīja līdz savai nāvei 1194. gadā, bet Konstance kādu laiku pavadīja ieslodzījumā. Kad Heinrihs VI 1197. gadā mira, Konstance ar pāvesta Inocenta III atbalstu nodrošināja troni savam dēlam Frīdriham II, kuru kronēja 1198. gadā. Vikikrātuvē par šo tēmu ir pieejami multivides faili. Skatīt: Sicīlijas Konstance. Encyclopædia Britannica raksts (angliski) Brockhaus Enzyklopädie raksts (vāciski)