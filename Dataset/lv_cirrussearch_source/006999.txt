Olīvija Ņūtona-Džona (angļu: Olivia Newton-John; dzimusi 1948. gada 26. septembrī, mirusi 2022. gada 8. augustā) bija Anglijā dzimusi un Austrālijā uzaugusi dziedātāja un aktrise. Dzīvnieku tiesību un vides aktīviste. Viņa bija četrkārtēja Grammy balvas ieguvēja, pārstāvēja Apvienoto Karalisti 1974. gada Eirovīzijas dziesmu konkursā, kur ar dziesmu Long Live Love ieņēma 4. vietu. Dzimusi 1948. gadā Kembridžā vācu valodas skolotāja Brinlija Ņūtona-Džona un viņa Vācijas ebreju izcelsmes sievas Irēnas Helēnas, dzimušas Bornas, ģimenē. Viņas vectēvs bija Nobela prēmijas fizikā laureāts Makss Borns. Otrā pasaules kara laikā viņas tēvs strādāja britu pretizlūkošanas dienesta MI5 Enigmas projektā. 1954. gadā viņa kopā ar vecākiem pārcēlās uz dzīvi Melburnā Austrālijā. Mācoties skolā, viņa nodibināja meiteņu popgrupu, 17 gadu vecumā izpildīja dziesmu muzikālā filmā. Pēc atgriešanās Anglijā viņa 1966. gadā ierakstīja savu pirmo singlu Till You Say You’ll Be Mine. Viņas ieraksti guva panākumus vairākos mūzikas žanros, tai skaitā popmūzikā un kantrimūzikā. 1973. gadā Olīvija Ņūtona-Džona devās uz ASV, kur viņas singli Let Me Be There (1973), If You Love Me, Let Me Know, I Honestly Love You (1974), Have You Never Been Mellow un Please Mr. Please (1975) tika pārdoti vairāk nekā miljons reižu. 11 viņas singli un 14 albumi bija sertificēti vismaz ar zelta disku pēc RIAA sistēmas un tika pārdoti vairāk nekā 100 miljonos kopiju visā pasaulē. O. Ņūtona-Džona kopā ar Džonu Travoltu filmējās 1978. gada filmā "Breolīns" (Grease), kas kļuva par vienu no slavenākajām un komerciāli veiksmīgākajām Holivudā uzņemtajām filmām. 1981. gadā Ņūtonai-Džonai piešķīra zvaigzni Holivudas Slavas alejā. 1992. gadā viņai diagnosticēja krūts vēzi, kas 2017. gadā recidivēja. Mirusi Kalifornijā 2022. gada 8. augustā 73 gadu vecumā. Funny Things Happen Down Under (1965) Toomorrow (1970) "Breolīns" (Grease) (1978) Xanadu (1980) Two of a Kind (1983) A Mom for Christmas (1990) A Christmas Romance (1994) It's My Party (1996) Sordid Lives (2000) The Wilde Girls (2001) 1 a Minute (2010) Score: A Hockey Musical (2010) A Few Best Men (2011) Sharknado 5: Global Swarming (2017) The Very Excellent Mr. Dundee (2020) O'Connor, John Kennedy. The Eurovision Song Contest – The Official History. Carlton Books, UK. 2007. ISBN 978-1-84442-994-3 «"Grease" Star Olivia Newton-John Encourages Breast Cancer Survivors». 1001 Australians You Should Know. Google Books. Skatīts: 2010. gada 13. augusts. Vikikrātuvē par šo tēmu ir pieejami multivides faili. Skatīt: Olīvija Ņūtona-Džona. IMDb profils (angliski) AllMovie profils (angliski) Olīvija Ņūtona-Džona (angliski)