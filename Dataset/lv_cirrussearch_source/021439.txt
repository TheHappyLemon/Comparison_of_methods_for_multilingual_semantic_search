Nikolajs Kārlis Eduards Šmits fon der Launics (vācu: Nikolaus Karl Eduard Schmidt von der Launitz; dzimis 1796. gada 23. novembrī, miris 1869. gada 12. decembrī) bija Grobiņā dzimis vācbaltiešu tēlnieks. Lielākoties strādāja Frankfurtē pie Mainas. Dzimis 1796. gadā Grobiņas luterāņu mācītāja Johana Magnusa Launica (1740—1809) un viņa sievas Lavīzes Dorotejas, dzimušas Štegmanes, ģimenē. Pēc tēva nāves no 1809. gada dzīvoja Veheldē pie Braunšveigas. No 1815. gada Getingenē studēja tieslietas, 1817. gadā viņa brālis mācītājs Kristiāns Frīdrihs panāca, ka Piltenes bruņniecība Launicu dzimtu ierakstīja matrikulā ar Šmitu fon der Launicu vārdu. Pēc 1820. gada darbojās kā tēlnieks. Bertela Torvaldsena skolnieks. Gūtenberga piemineklis Frankfurtē pie Mainas Jakoba Gijē (Jakob Guiollett) piemineklis Frankfurtē pie Mainas Figūra "Austrālija" pie Frankfurtes Vecās biržas fasādes Figūra "Tāltirdzniecība" pie Frankfurtes Vecās biržas fasādes geni.com Vikikrātuvē par šo tēmu ir pieejami multivides faili. Skatīt: Eduards Šmits fon der Launics.