Saīds Karimulla Saīds Vahidulla Halili (krievu: Саи́д Каримулла́ Саи́д Вахидулла́ Халили́; dzimis 1998. gada 2. septembrī Sergijevposadā), pazīstams arī kā Karīms Halili (Кари́м Халили́), ir Krievijas biatlonists. Viņa tēvs 1993. gadā pārcēlās no Afganistānas uz Krieviju, lai studētu, bet māte ir franču valodas pasniedzēja. Ar biatlonu sāka nodarboties 2014. gadā. Piedalījies 2016. gada ziemas jaunatnes olimpiskajās spēlēs Lillehammerē. Tajās izcīnījis bronzas medaļu iedzīšanā. 2017. gada Pasaules čempionātā jauniešiem ieguva divas sudraba godalgas — 12,5 km individuālajā distancē un stafetē. 2018. gada Pasaules čempionātā junioriem Otepē izcīnīja zeltu stafetē un bronzu 15 km individuālajā distancē. 2019. gada Pasaules junioru čempionātā Brezno vēlreiz uzvarēja stafetē un ieguva sudrabu sprintā. 2018.—2019. gada sezonā sāka piedalīties IBU kausā pieaugušajiem. Pasaules kausa sacensībās debitēja 2020. gada 10. janvārī Oberhofā ar 61. vietu sprintā. Tajā pašā posmā tika iekļauts arī Krievijas stafetes komandas sastāvā un ieņēma 4. vietu. 2020. gada Pasaules čempionātā junioriem trešo reizi pēc kārtas izcīnīja zelta medaļu stafetē, kā arī ieguva sudrabu iedzīšanā. Piedalījās 2020. gada Eiropas čempionātā Raubičos, jauktajā stafetē izcīnot sudraba medaļu. Pirmos punktus PK ieskaitē izcīnīja 2019.—2020. gada sezonas pēdējā posmā Kontiolahti, ieņemot 25. vietu iedzīšanā. 2020. gada Eiropas čempionātā Dušņikizdrojā ieguva 2. vietu sprintā. Savā pirmajā Pasaules čempionātā 2021. gadā Pokļukā kā Krievijas Biatlona savienības (RBU) pārstāvis izcīnīja bronzu stafetē. Piedalījās 2022. gada ziemas olimpiskajās spēlēs, pārstāvot Krievijas Olimpisko komiteju, izcīnīja bronzas medaļu stafetē. «Пора узнать лучше Карима Халили – героя эстафеты: имя из пяти слов, афганские корни, еще ребенком фоткался с Фуркадом» (krievu). sports.ru. 2020. gada 7. marts. Skatīts: 2021. gada 24. februārī. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)