"Seja ar rētu" (angļu: Scarface) ir 1983. gada ASV krimināldrāma, kuras režisors ir Braiens De Palma, bet scenārija autors ir Olivers Stouns. Filmā galvenās lomas atveido Als Pačīno, Stīvens Bauers, Mišela Feifere un Mērija Elizabete Mastrantonio. Filma ir balstīta uz 1929. gada tāda paša nosaukuma romāna un tā ir otrā grāmatas adaptācija pēc 1932. gada versijas. De Palma savu filmu veltīja oriģinālās filmas scenārija autoriem Hauardam Hoksam un Benam Hektam. Filma stāsta par kubiešu bēgli Toniju Montanu (Pačīno), kurš bez naudas ierodas Maiami, kur kļūst par ietekmīgu un brutālu narkobaronu. Pēc tam, kad Pačīno redzēja 1932. gada filmas versiju, viņš kļuva ieinteresēts veidot tai rīmeiku, tāpēc viņš ar producentu Mārtinu Bergmanu sāka to attīstīt. Sākotnēji par filmas režisoru tika nolīgts Sidnijs Lūmets, tomēr viņš tika aizvietots ar De Palmu, kurš nolīga Stounu, lai sarakstītu scenāriju. Filmēšana notika no 1982. gada novembra līdz 1983. gada maijam Losandželosā un Maiami. Filmas mūzikas autors ir Džordžo Moroders. "Seja ar rētu" pirmizrāde notika 1983. gada 1. decembrī un to izplatīja Universal Pictures. Filmas kases ieņēmumi sasniedza 66 miljonus ASV dolāru. Filma tās izdošanas brīdī saņēma pārsvarā negatīvas kritiķu atsauksmes tajā pārmērīgi attēlotās vardarbības, kā arī rupjību un narkotiku izmantošanas dēļ. Vairāki Kubas imigranti iebilda pret to, ka filmā kubieši ir attēloti kā noziedznieki un narkotiku tirgotāji. Filmas slava laika gaitā ir augusi un tagad tā tiek uzskatīta par vienu no visu laiku labākajām gangsterfilmām. Vairāki scenāristi un režisori, piemēram, Mārtins Skorsēze, ir atzinīgi novērtējuši filmu. Filma tiek plaši minēta popkultūrā, īpaši hiphopa mūzikā. Filma tiek uzskatīta par kulta klasiku. «Scarface (1983)». Box Office Mojo. Skatīts: 2022. gada 28. jūlijā. directories.wga.org https://directories.wga.org/project/756415/scarface/. Skatīts: 2022-07-28. Tukšs vai neesošs |title= «The Original ‘Scarface’ Isn’t From 1983—It’s From 1932, And You Can Watch It Online». Decider (en-US). 2020-05-14. Skatīts: 2022-07-28. «10 Best Gangster Movies, According To The American Film Institute». ScreenRant (en-US). 2021-05-29. Skatīts: 2022-07-28. «Scarface's impact on hip-hop culture». SBS Movies (angļu). 2017-04-26. Skatīts: 2022-07-28. «Reflections On Scarface». Empire. Skatīts: 2022-07-28. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)