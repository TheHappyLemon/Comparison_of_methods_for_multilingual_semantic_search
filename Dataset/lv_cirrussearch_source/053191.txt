Nikolajs Levidis (grieķu: Νικόλαος Λεβίδης) bija grieķu sporta šāvējs, 1896. gada vasaras un 1912. gada vasaras olimpisko spēļu dalībnieks. Levidis 1896. gada vasaras olimpiskajās spēlēs Atēnās startēja 300 metru šaušanā ar šauteni. Diemžēl viņa iegūtais rezultāts precīzi nav zināms, viņš varētu būt ieņēmis 6. līdz 18. vietu. 1912. gada vasaras olimpiskajās spēlēs Stokholmā viņš startēja 8 šaušanas disciplīnās, no tām 5 disciplīnas bija individuālās, bet trijās disciplīnās viņš bija Grieķijas komandas pārstāvis. 30 metru ātršaušanā ar pistoli viņš ar 27 precīziem šāvieniem ieguva 231 punktu, izcīnot 34. vietu. 25 metru šaušanā ar mazkalibra šauteni viņš ieguva 192 punktus, izcīnot 29./30. vietu kopā ar Lielbritānijas sportistu Deividu Grifitsu. 300 metru šaušanā ar militāro šauteni trijās pozīcijās viņš sākotnēji ieguva 95 punktus, kopā ar ASV sportistu Karlu Osbērnu un Norvēģijas sportistu Engebretu Skogenu. Veicot pāršāvienu sēriju Levidis uzrādīja sliktāko rezultātu tajā, 70 punktus, un kopvērtējumā izcīnīja 4. vietu. Šis bija viņa labākais panākums olimpisko spēļu individuālajās disciplīnās. 600 metru šaušanā ar šauteni izcīnīja 73 punktus, izcīnot kopā vēl ar 6 citiem sportistiem 50./56. vietu. 100 metru šaušanā pa skrejošu briedi viņš ieguva 31 punktu un kopā vēl ar četriem citiem sportistiem dalīja 15./19. vietu. Komandu šaušanā ar šauteni Grieķija izcīnīja 1445 punktus, iegūstot 7. vietu. Levida individuālais rezultāts šajā disciplīnā bija 231 punkti. 25 metru šaušanā komandām ar mazkalibra šauteni Grieķija ieguva 716 punktus un ieņēma beidzamo 4. vietu. Levida individuālais rezultāts šajā disciplīnā bija 185 punkti. 50 metru šaušanā komandām ar mazkalibra šauteni Grieķija ieguva 708. vietu un kopā ar Dānijas komandu dalīja 4./5. vietu. Levida individuālais rezultāts šajā disciplīnā bija 173 punkti. «Athens 1896 army rifle 300m men». Starptautiskā Olimpiska komiteja. Stockholm 1912 25m rapid fire pistol 60 shots men Starptautiskā Olimpiska komiteja Stockholm 1912 25m small rifle men Starptautiskā Olimpiska komiteja Stockholm 1912 army rifle 300m 3 positions men Starptautiskā Olimpiska komiteja Stockholm 1912 600m free rifle men Starptautiskā Olimpiska komiteja Stockholm 1912 100m running deer single shots men Starptautiskā Olimpiska komiteja Stockholm 1912 rifle team men Starptautiskā Olimpiska komiteja Stockholm 1912 50m small rifle men Starptautiskā Olimpiska komiteja Nikolajs Levidis (SOK profils) (angliski)