Viktors Konovaļenko (krievu: Виктор Сергеевич Коноваленко; dzimis 1938. gada 11. martā, miris 1996. gada 20. februārī) bija krievu hokejists, vārtsargs. Karjeras laikā kļuvis par divkārtēju olimpisko čempionu, kā arī astoņkārtēju pasaules čempionu. Karjeras laikā aizvadījis 17 sezonas PSRS čempionāta komandā Gorkijas "Torpedo". Hokejista karjeru Konovaļenko sāka 1955.—56. gada sezonā, kad debitēja PSRS hokeja čempionāta vienībā Gorkijas "Torpedo". Tās sastāvā spēlēja līdz pat karjeras noslēgšanai 1972. gadā. 1963., 1964., 1965., 1966., 1967., 1968. un 1970. gadā iekļauts PSRS čempionāta simboliskajā izlasē. 1970. gadā tika atzīts par PSRS čempionāta vērtīgāko spēlētāju. 1970. gadā iekļauts pasaules čempionāta simboliskajā izlasē. 2007. gadā iekļauts IIHF Slavas zālē. Olympedia profils (angliski) Eliteprospects profils (angliski) Eurohockey profils (angliski)