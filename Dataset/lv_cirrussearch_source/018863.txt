Sergejs Bobrovskis (krievu: Сергей Андреевич Бобровский; dzimis 1988. gada 20. septembrī) ir krievu hokejists, vārtsargs, Krievijas hokeja izlases dalībnieks. Pašlaik (2019) Bobrovskis spēlē Nacionālās hokeja līgas kluba Floridas "Panthers" sastāvā. Profesionāļa karjeru Bobrovskis sāka 2006.—07. gada sezonā, kad debitēja Krievijas Superlīgas kluba Novokuzņeckas "Metallurg" sastāvā. Jau nākamajā sezonā hokejists kļuva par komandas pamatvārtsargu, "Metallurg" rindās spēlējot līdz pat 2009.—10. gada sezonas noslēgumam. 2010. gada vasarā Bobrovskis pievienojās NHL vienībai Filadelfijas "Flyers". 2011.—12. gada sezonā zaudēja komandas pamatvārtsarga lomu, to uzņemoties Iļjam Brizgalovam. 2012. gada vasarā hokejists tika aizmainīts uz Kolumbusas "Blue Jackets". 2012.—13. gada NHL sezonas lokauta laikā spēlēja KHL klubā Sanktpēterburgas SKA, taču tad atgriezās "Blue Jackets", kur kļuva par komandas pamatvārtsargu. 2013. un 2017. gadā kā līgas labākais vārtsargs ieguva Vezinas balvu. 2019, gadā kā brīvais aģents Bobrovskis pārgāja uz Floridas "Panthers". Krievijas hokeja izlases rindās kļuvis par 2014. gada Pasaules čempionu. «Florida Panthers Agree to Terms with Sergei Bobrovsky on 7-Year Contract». NHL.com (en-US). Skatīts: 2019-07-01. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)