Fēlikss Hausdorfs (vācu: Felix Hausdorff; dzimis 1868. gada 8. novembrī, miris 1942. gada 26. janvārī) bija ebreju izcelsmes vācu matemātiķis. Viens no mūsdienu topoloģijas pamatlicējiem. Būtisks ir Hausdorfa ieguldījums kopu teorijā, kopas mērā, kompleksajā analīzē, funkcionālajā analīzē. Dzimis Breslavā, tolaik Prūsijas Karalistes teritorijā. Studēja Leipcigas Universitātē, kur mācīja matemātiku pēc studiju beigām. No 1910. gada - Bonnas Universitātes profesors. No 1913. līdz 1921. gadam, kad atgriezās Bonnā, - Greifsvaldes Universitātes profesors. Pēc nacistu nākšanas pie varas 1935. gadā zaudēja amatu. 1942. gadā, lai nebūtu jādodas uz koncentrācijas nometni, kopā ar sievu un sievas māsu izdarīja pašnāvību. 1914. gadā publicēja klasisko darbu Grundzüge der Mengenlehre ("Kopu teorijas pamati"). Dzīves laikā publicējis arī literārus un filozofiskus darbus. Vikikrātuvē par šo tēmu ir pieejami multivides faili. Skatīt: Fēlikss Hausdorfs. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Hausdorff Edition (vāciski) Hausdorfa matemātikas centrs Bonnā (angliski)