Andrejs Stass (baltkrievu: Андрэй Стась, krievu: Андрей Стась; dzimis 1988. gada 18. oktobrī) ir baltkrievu hokejists, centra uzbrucējs, Baltkrievijas hokeja izlases dalībnieks. Pašlaik (2017) A. Stass spēlē Kontinentālās hokeja līgas kluba Omskas "Avangard" sastāvā. Viņa brālis Sergejs Stass arī ir profesionāls hokejists. Profesionāļa karjeru A. Stass sāka 2006.—07. gada sezonā, tajā aizvadot 12 spēles Baltkrievijas Ekstralīgas kluba Minskas "Yunost" sastāvā. "Yunost" rindās uzbrucējs aizvadīja arī 2007.—08. gada sezonu, taču tad pievienojās jaundibinātās KHL līgas klubam Minskas "Dinamo". Pēc sešām "Dinamo" pavadītām sezonām, 2014. gada jūnija sākumā noslēdza līgumu ar Maskavas CSKA vienību. Pēc tam pusotru sezonu aizvadīja Ņižņekamskas "Ņeftehimik", taču tad atgriezās Minskā. 2017. gada vasarā A. Stass noslēdza līgumu ar Omskas "Avangard". Baltkrievijas hokeja izlases rindās spēlējis 2010. gada olimpisko spēļu turnīrā, kā arī piecos Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)