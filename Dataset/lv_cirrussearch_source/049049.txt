Inna Tražukova (krievu: Инна Вячеславовна Тражукова; dzimusi 1990. gada 11. septembrī) ir Krievijas brīvā stila cīkstone, 2016. gada vasaras olimpisko spēļu dalībniece, Krievijas Starptautiskās klases sporta meistare. Inna Tražukova dzimusi Uļjanovskas apgabala Ciļņinas rajona ciemā Augšējie Timersjani, čuvašu ģimenē. Viņas tēvs Vjačeslavs Tražukovs pats bija nodarbojies ar cīņas sportu. Pēc tam organizējis ciemā cīņas sporta sekciju un kļuvis par tās treneri. Kad meitai bija desmit gadi, atvedis to uz sekciju. Sākumā sekcijā meiteņu nebija un Innai bija jācīnās ar zēniem. 2006. gadā Inna pēc tēva ierosinājuma pārcēlās uz Maskavu un iestājās olimpisko rezervju skolā № 1. 2010. gadā ieguva bronzas medaļu Eiropas junioru čempionātā. Divreiz bija Pasaules studentu čempionātu medaļniece (2010, 2012). Sacensībās piedalās no Maskavas cīņas kluba "Vitjazs". Četrkārtējā Krievijas čempione (2014—2016, 2018). Krievijas kausa divkārtējā uzvarētāja (2014-2015). Ar bakalaura grādu beigusi Maskavas pilsētas pedagoģiskās universitātes treneru skolotāju fakultāti un turpina mācīties maģistratūrā. 2015. gada Eiropas spēļu un 2016. gada vasaras olimpisko spēļu dalībniece. 2019. gada pasaules čempionātā Nursultanā izcīnīja čempiones titulu svara kategorijā līdz 65 kg. 2016. gada Riodežaneiro olimpiādē Inna Tražukova zaudēja cīņu par bronzas medaļu polietei Monikai Mihalikai. Pēc tam Tražukova apsūdzēja Krievijas cīņas sporta federācijas prezidentu Mihailu Mamiašvili par to, ka pēc cīņas viņš, būdams alkohola reibumā, rupji viņu uzrunājis, lamājies un divreiz iesitis pa seju. Lai gan Tražukova solīja adresēt iesniegumu prokuratūrai un par incidentu ziņot Krievijas Republikas sporta ministram, tomēr pēc 12 dienām sportiste paziņoja, ka pieņem Mamiašvili atvainošanos un konflikts ir izbeigts. «Инна ТРАЖУКОВА: Борьба — не женский вид спорта!» (krievu). ulpressa.ru. 2013. gada 5. marts. Skatīts: 2019-05-31. «Инна Тражукова: "Все, что я успела сказать между ударами: "Вы что делаете?"» (krievu). sport-express.ru. 2016. gada 25. augusts. Skatīts: 2019-05-31. «Тражукова: пьяный Мамиашвили ударил два раза по лицу, меня унижали прилюдно» (krievu). championat.com. 2016. gada 19. augusts. Skatīts: 2019-05-31. «Инна Тражукова: "Конфликт с Мамиашвили исчерпан"» (krievu). sport-express.ru. 31 Augusts 2016. Skatīts: 2019-05-31. Olympedia profils (angliski) FILA profils (angliski)