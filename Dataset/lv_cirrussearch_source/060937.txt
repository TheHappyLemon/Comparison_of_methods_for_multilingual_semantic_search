Progress M-UM (Прогресс М-УМ) bija Krievijas specializēts kravas kosmosa kuģis moduļa Pričal nogādāšanai uz Starptautisko kosmisko staciju (SKS). Tas orbītā tika palaists 2021. gada 24. novembrī. Pričal moduļa nogādāšanai uz staciju tika izmantots Progress-M kravas kuģis, kravas nodalījuma vietā ierīkojot pārejas ieliktni, pie kura piestiprināts Pričal modulis. Līdzīga shēma bija Progress DC-1, kas 2001. gadā palaida Pirs moduli un Progress M-MIM2, kas stacijā nogādāja Poisk moduli. Pričal lielā diametra dēļ nesējraķetei tika izmantots 4,1 m Sojuz-ST veida derīgās kravas plūsmvirzis. Progress M-UM ar Pričal moduli tika palaists 2021. gada 24. novembrī 13:06:35 UTC ar nesējraķeti Sojuz-2.1b no Baikonuras kosmodroma. Saslēgšanās ar staciju automātiskā režīmā notika 26. novembrī 15:19 UTC pie Nauka moduļa, kas SKS bija ieradies jūlijā. 25. novembrī no Nauka moduļa bija atvienojies kravas kuģis Progress MS-17, kas paņēma līdzi īpašu saslēgšanās mezgla adapteru, tādējādi atbrīvojot vietu Pričal modulim. Tas tika veikts, kad Progress M-UM ar Pričal bija veiksmīgi nokļuvis orbītā. 22. decembrī 23:03 UTC tika atvienots Progress M-UM iekārtu agregātu nodalījums, kas devās autonomā lidojumā. Pričal modulis palika pievienots pie Nauka moduļa. 23. decembrī 03:45:36 UTC tika ieslēgts kravas kuģa dzinējs bremzēšanas manevram. Pēc tam Progress M-UM iegāja atmosfēras blīvajos slāņos un 04:30:54 UTC sadega virs Klusā okeāna dienviddaļas. Prichal arrives at ISS Anatoly Zak Vikikrātuvē par šo tēmu ir pieejami multivides faili. Skatīt: Progress M-UM. UM (Prichal, NM, Progress-M-UM) Krebs, Gunter D. Prichal to open door for future space stations Anatoly Zak