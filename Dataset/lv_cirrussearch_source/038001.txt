Ausainie cīruļi (Eremophila) ir cīruļu dzimtas (Alaudidae) putnu ģints, kas apvieno divas mūsdienās dzīvojošas dziedātājputnu sugas. Ģints zinātniskais nosaukums atvasināts no sengrieķu valodas un latviski nozīmē "tuksneša mīlis" (eremos — tuksnesis, phileo — mīlēt). No visiem cīruļiem pasaulē ausainajam cīrulim ir visplašākais izplatības areāls. Tam ir cirkumpolāra izplatība, un ausainais cīrulis ir veiksmīgi iedzīvojies gan tundras zonā, gan Dienvidamerikā. Otra suga — ragainais cīrulis — mājo Āfrikā un Tuvajos Austrumos. Abām ausaino cīruļu sugām raksturīgas koši rakstainas galvas un krūtis, kā arī katrā galvas pusē redzamas pagarinātas spalvas, kas atgādina nelielus ragus. Abas sugas ir apmēram vienādi lielas. Ķermeņa garums 13—17 cm, svars 30—40 g. Latvijā sastopama viena ausaino cīruļu ģints suga — ausainais cīrulis (Eremophila alpestris). Tas Latviju nelielā skaitā regulāri caurceļo. Vairāk novērojumu ausainajam cīrulim ir rudenī piekrastes zonā, bet, visticamākais, ka līdzvērtīgā skaitā tas ceļo arī iekšzemē. Pēdējos gados daži īpatņi regulāri pārziemo. Ausaino cīruļu ģints (Eremophila) Ausainais cīrulis (Eremophila alpestris) Ragainais cīrulis (Eremophila bilopha) World Bird List: Nicators, reedling & larks, 2020 Jobling, James A (2010). The Helm Dictionary of Scientific Bird Names. London: Christopher Helm. p. 148. ISBN 978-1-4081-2501-4. Larks (Family Alaudidae)[novecojusi saite] Alive: Horned Lark (Eremophila alpestris) Alive: Temminck’s Lark (Eremophila bilopha)[novecojusi saite] «Latvijas daba: Cīruļu dzimta». Arhivēts no oriģināla, laiks: 2016. gada 21. jūnijā. Skatīts: 2017. gada 1. aprīlī. «Ornitofaunistika: Ausainais cīrulis Eremophila alpestris». Arhivēts no oriģināla, laiks: 2017. gada 21. jūnijā. Skatīts: 2017. gada 22. aprīlī. Xeno-Canto: Genus Eremophila eBirdr: Eremophila Genus