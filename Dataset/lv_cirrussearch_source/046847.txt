Tipiskie kolibri (Trochilinae) ir lielākā no divām kolibri dzimtas (Trochilidae) apakšdzimtām, kas apvieno 320 sugas un kas iedalītas 100 ģintīs, apmēram 90% no visām kolibri sugām. Izplatītas Amerikā, sākot ar Aļasku un beidzot ar Ugunszemes arhipelāgu pašos dienvidos. Lielākā sugu dažādība sastopama visā Centrālamerikā un Dienvidamerikas ziemeļos, šo reģionu lietusmežos. Bet viena no vislielākajām sugu dažādībām mājo Ekvadorā — 132 kolibri sugas, un tikai Kolumbijā sugu dažādība ir vēl lielāka — 165 sugas. Tipisko kolibri apspalvojumam raksturīgs metālisks spīdums, kas var būt dažādos toņos — sarkans, oranžs, zaļš vai zils. Raksturīgs spēcīgs dzimumdimorfisms, kas izpaužas apspalvojuma košumā un krāsainībā, kā arī daudzām sugām ķermeņa lielumā. Tēviņi ir košāki un lielāki nekā mātītes. Tipiskie kolibri, salīdzinot ar eremītkolibri ir oportūnisti un, barojoties ar nektāru, nav tik izvēlīgi ziedu izvēlē, nav specializējušies uz kādu konkrētu augu ziedu nektāru. Šāds barošanās neizvēlīgums nodrošinājis tipisko kolibri plašo izplatību, jo tie viegli piemērojas jauniem apstākļiem. Tipiskie kolibri, gan tēviņi, gan mātītes, agresīvi aizsargā savu barošanās teritoriju. Tipiskie kolibri ir vientuļnieki, tie neveido pārus un tēviņš mātītei nepalīdz rūpēties par mazuļiem. Tēviņš ar mātīti satiekas tikai, lai sapārotos. Tipisko kolibri apakšdzimta (Trochilinae) Amazīlijas (Amazilia) Ametista zvaigznītes (Calliphlox) Andu zvaigznītes (Oreotrochilus) Antiļu kolibri (Orthorhyncus) Avozetas knābja kolibri (Opisthoprora) Baltausu kolibri (Basilinna) Baltā astesgala kolibri (Urosticte) Baltgalvas kolibri (Microchera) Baltrīkles kolibri (Leucochloris) Bārdainais kolibri (Oreonympha) Bezdelīgastes kolibri (Eupetomena) Bišu kolibri (Mellisuga) Brazīlijas rubīniņi (Clytolaema) Briljantiņi (Heliodoxa) Bronzastes komētiņas (Polyonymus) Cekulkolibri (Oxypogon) Centrālamerikas kolibri (Eupherusa) Čīles zvaigznītes (Eulidia) Daudzpunktiņu kolibri (Taphrospilus) Dzeloņastes kolibri (Discosura) Dzeloņknābja kolibri (Chalcostigma) Dzirksteļastes kolibri (Doricha) Dzirksteļastes zvaigznīte (Tilmatura) Feju kolibri (Heliothryx) Granātrīkles kolibri (Lamprolaima) Greznie kolibri (Eugenes) Inku kolibri (Coeligena) Īlenknābja kolibri (Avocettula) Īsastes zvaigznītes (Myrmia) Īsknābja kolibri (Ramphomicron) Jakobīni (Florisuga) Kalnu dārgumiņi (Lampornis) Kalnu zvaigznītes (Urochroa) Kameņu kolibri (Atthis) Karību kolibri (Eulampis) Koķetes (Lophornis) Kolibri (Colibri) Kolumbijas kolibri (Lepidopyga) Kostarikas smaragdiņi (Elvira) Kronīši (Boissonneaua) Ķīļknābja kolibri (Schistes) Lāpstiņastes kolibri (Loddigesia) Mango (Anthracothorax) Meksikas kolibri (Cynanthus) Metālastes kolibri (Metallura) Meža nimfas (Thalurania) Meža zvaigznītes (Chaetocercus) Milzu kolibri (Patagona) Oāzes kolibri (Rhodopis) Pāžiņi (Lesbia) Pelēkvēdera komētiņas (Taphrolesbia) Peru kolibri (Thaumastura) Pīķknābja kolibri (Doryfera) Platastes kolibri (Selasphorus) Plūmju eleteri (Chalybura) Punktiņu kolibri (Leucippus) Purpurapkakles zvaigznītes (Myrtis) Pūkkāji (Eriocnemis) Raibie kolibri (Adelomyia) Raibastes kolibri (Phlogophilus) Raketastes kolibri (Ocreatus) Rubīntopāza kolibri (Chrysolampis) Rudvaigu kolibri (Goethalsia) Safīriņi (Hylocharis) Safīrspārnu kolibri (Pterophanes) Samtkrūšu kolibri (Lafresnaya) Sarkanastes komētiņas (Sappho) Saules dārgumiņi (Heliactin) Saules enģelīši (Heliangelus) Saulstariņi (Aglaeactis) Silfīdas (Aglaiocercus) Skaistie kolibri (Calothorax) Slaidastes zvaigznītes (Microstilbon) Smaragdiņi (Chlorostilbon) Šķērastes kolibri (Hylonympha) Tārtiņcekula kolibri (Stephanoxis) Topāza kolibri (Topaza) Tumšie kolibri (Aphantochroa) Ugunsgalvas kolibri (Sephanoides) Ugunsrīkles kolibri (Panterpe) Vijolīšgalvas kolibri (Klais) Vijolīškrūšu kolibri (Sternoclyta) Vijolīšu kolibri (Goldmania) Vijolīšvēdera kolibri (Juliamyia) Vimpeļastes kolibri (Trochilus) Vizīra kolibri (Augastes) Zaļie pūkkāji (Haplophaedia) Zaļzoda kolibri (Abeillia) Zeltastes safīriņi (Chrysuronia) Zeltrīkles kolibri (Polytmus) Ziedgalvas kolibri (Anthocephala) Ziemeļamerikas kolibri (Archilochus) Ziemeļamerikas rietumu kolibri (Calypte) Zilgalvas kolibri (Cyanophaia) Zilzoda kolibri (Chlorestes) Zobenknābja kolibri (Ensifera) Zobenspārnu kolibri (Campylopterus) Zobknābja kolibri (Androdon) Zvaigznītes (Heliomaster) Zvīņkrūšu kolibri (Phaeochroa) «World Bird List: Hummingbirds, 2019». Arhivēts no oriģināla, laiks: 2018. gada 2. oktobrī. Skatīts: 2019. gada 31. janvārī. Rachel Smith, John Davidson, Hummingbirds For Kids Our Beautiful World: Hummingbirds, Trochilinae Brian A. Maurer, Untangling Ecological Complexity: The Macroscopic Perspective Beauty of Birds: Emerald-chinned Hummingbirds Putni Dabā