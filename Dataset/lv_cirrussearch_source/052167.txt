Karantīna (no venēciešu: quarantena — 'četrdesmit [diennaktis]') ir cilvēku pārvietošanās un preču kustības aizliegums ar mērķi ierobežot slimību vai kaitēkļu izplatību. To bieži izmanto saistībā ar slimībām, ierobežojot personas, kuras var būt saskārušās ar infekcijas slimībām, bet tām nav apstiprināta medicīniska diagnoze. To bieži izmanto arī kā sinonīmu medicīniskai izolācijai, kas attiecas uz personām, kurām apstiprināta saslimšana ar lipīgu slimību un kuri tāpēc ir izolēti no veselās populācijas daļas. Vārda izcelsme tiek saistīta ar praksi, kas tika ieviesta Eiropas ostu pilsētās Melnās nāves pandēmijas laikā. Kuģi netika ielaisti ostās, tie bija jānoenkuro ārpus ostas 40 dienas. 1347. gadā venēciešu kontrolētajā Ragusā (mūsdienu Dubrovnika) noteica 30 dienu nošķirtības periodu (trentino) apmeklētājiem no pandēmijas skartajiem rajoniem. Nākamajās desmitgadēs šāda prakse izplatījās arī citās pilsētās un tika pagarināta no 30 līdz 40 dienām. Nav zināms, vai ilgāks periods tika noteikts, lai efektīvāk novērstu slimību, vai to pieņēma kā zīmīgu norādi uz Bībeles notikumiem, kas norisinājušies 40 dienas — Lielie plūdi vai Jēzus gavēnis tuksnesī. "quarantine" noun Merriam Webster definition www.merriam-webster.com, accessed 27 January 2020 «Tēzaurs». tezaurs.lv. Arhivēts no oriģināla, laiks: 2020-03-15. Skatīts: 2020-03-18. Quarantine and Isolation Centers for Disease Control and Prevention, Quarantine and Isolation, accessed 5 February 2020 «Etymologia: Quarantine». wwwnc.cdc.gov. Arhivēts no oriģināla, laiks: 2021. gada 19. maijā. Skatīts: 2021. gada 19. maijā. «From The Black Death, The Birth Of Quarantine». sciencefriday.com. Vikikrātuvē par šo tēmu ir pieejami multivides faili. Skatīt: Karantīna. Encyclopædia Britannica raksts (angliski) Krievijas Lielās enciklopēdijas raksts (krieviski) Katoļu enciklopēdijas raksts (angliski)