Youthsat (no angļu: „jaunatnes pavadonis“) jeb IMS-1A ir Indijas un Krievijas studentu mikropavadonis, kas palaists 2011. gadā. Tas paredzēts Zemes augšējās atmosfēras un Saules kosmisko staru pētīšanai. Šis ir otrais Indian Mini Satellite sērijas pavadonis (pirmais IMS-1 tika palaists 2008. gadā). Pavadonis izgatavots uz IMS mikropavadoņa bāzes. Tā izmēri ir 1020 × 604 × 1340 mm. Trīs asu stabilizāciju nodrošina miniatūri žiroskopi un magnētiskie stabilizatori, telpisko stāvokli nosaka ar saules un zvaigžņu sensoriem un miniatūru magnetometru. Elektroenerģiju dod divi saules bateriju paneļi ar jaudu 230 W, tiek izmantota viena 10,5 Ah litija jonu akumulatoru baterija. SolRad (Solar Radiation Detector) ir ierīce, kuru izstrādājusi Krievijas Lomonosova Maskavas valsts universitātes Skobeļcina zinātniski pētnieciskais kodolfizikas institūts. Tā paredzēta Saules cietā rentgenstarojuma reģistrēšanai 10—100 keV diapazonā, gamma staru 0,02—5,0 MeV, kā arī lādēto daļiņu noteikšanai: elektronu ar enerģiju 0.3—3.0 MeV un protonu 3—100 MeV. SolRad ir samazināta kopija tā paša institūta izstrādātajam instrumentam SONG (СОНГ, СОлнечные Нейтроны и Гамма-кванты), kas veiksmīgi darbojies pētnieciskajā pavadonī Koronas-F. Lādēto daļiņu detektora prototips bija Elektron-M-Peska (Электрон-М-Песка), kas uzstādīts Koronas-Foton. RaBIT (Radio Beacon for Ionospheric Tomography) izgatavojusi ISRO/VSSC (Vikram Sarabhai Space Centre) kopā ar Trivandrumas, Keralas un Andhras universitātes. Ierīce paredzēta atmosfēras kopējā elektronu satura (Total Electron Content) noteikšanai, kā arī jonosfēras sastāva un dinamikas pētīšanai virs Indijas ar tomogrāfiskām metodēm. LiVHySI (Limb Viewing Hyperspectral Imager) izgtavojusi ISRO/VSSC un ISRO/SAC (Space Applications Center). Ar šo ierīci paredzēts veikt atmosfēras augšējo slāņu spīdēšanas mērījumus, iegūstot augšējās atmosfēras netrālo un jonizēto sastāvdaļu augstumu profilus. LiVHySI ir uzlabota versija agrāk izgatavotajam HySI, kurš tika sūtīts Chandrayan-1 Mēness misijā. Youthsat kā sekundārā krava tika palaists 2011. gada 20. aprīlī 04:42 UTC ar nesējraķeti PSLV C16 no Satiša Dhavana kosmosa centra Šriharikotas salā pie Indijas austrumu krasta. Ar šo raķeti tika palaisti arī pavadoņi Resourcesat-2 un X-sat. PSLV-C16 launch today The Hindu , T. S. Subramanian, 2011-04-20 (angliski) Resourcesat-2 will beam back huge data on resources Arhivēts 2011. gada 22. maijā, Wayback Machine vietnē. Indian Community News – ICN, 2011-04-21 (angliski) [novecojusi saite] [http://www.isro.org/satellites/youthsat.aspxYOUTHSATISROmājaslapā Arhivēts 2011. gada 30. aprīlī, Wayback Machine vietnē. (angliski) Запуск YouthSat Irina Myagkova, 2011-04-20 (krieviski) YOUTHSAT ISRO mājaslapā (angliski) YouthSat Lomonosova Maskavas valsts universitāte mājaslapā (krieviski), (angliski) YouthSat no directory.eoportal.org[novecojusi saite] (angliski)