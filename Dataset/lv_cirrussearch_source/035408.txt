Inna Gapoņenko (ukraiņu: Інна Григорівна Гапоненко, pazīstama arī kā Janovska (ukraiņu: Яновська) vai Gapoņenko-Janovska; dzimusi 1976. gada 22. jūnijā Hersonā) ir Ukrainas starptautiskā lielmeistare šahā (1995). 1990. gadā Fondulakā (Viskonsina, ASV) kļuvusi par Pasaules junioru šaha vicečempioni U14 vecuma grupā. 1995. gadā Kišiņevā Pasaules šaha čempiones izcīņas cikla starpzonu turnīrā ieņēmusi 12. vietu. 2000. gadā dalījusi pirmo vietu starptautiskā šaha turnīrā Rodevišā. 2001. gadā Maskavā Pasaules sieviešu šaha čempionātā pēc izslēgšanas sistēmas iekļuvusi 2. kārtā, kur zaudējusi Alisai Maričai. 2002. gadā Antaljā kļuvusi par Eiropas sieviešu čempionāta uzvarētāju ātrajā šahā. 2008. gadā kļuvusi par Ukrainas sieviešu šaha čempionāta uzvarētāju. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Jekaterinu Kovaļevsku, bet 2. kārtā zaudējusi Aleksandrai Kosteņukai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Irinai Krušai. 2019. gada aprīlī Antaljā dalījusi 1.-5. vietu Eiropas individuālajā šaha čempionātā sievietēm, taču pēc papildu rādītājiem palikusi 4. vietā. Sekmīgi pārstāvējusi Ukrainas komandu lielākajos komandu šaha turnīros: Pasaules šaha olimpiādēs piedalījusies 11 reizes (1994-1998, 2002-2016). Komandu vērtējumā izcīnījusi zelta (2006), sudraba (2008) un 3 bronzas (2012, 2014, 2016) medaļas. Individuālajā vērtējumā izcīnījusi zelta (2010) un sudraba (2006) medaļas; Eiropas komandu šaha čempionātos piedalījusies 9 reizes (2001-2017). Komandu vērtējumā izcīnījusi zelta (2013), sudraba (2015) un 2 bronzas (2009, 2017) medaļas. Individuālajā vērtējumā izcīnījusi zelta (2017) medaļu; Pasaules komandu šaha čempionātos piedalījusies 6 reizes (2007-2015, 2019). Komandu vērtējumā izcīnījusi zelta (2013) un 2 bronzas (2007, 2009) medaļas, bet individuālajā vērtējumā 2 zelta (2007, 2009) medaļas. Par panākumiem turnīros FIDE 1995. gadā Gapoņenko piešķīra starptautiskās lielmeistares (WGM), bet 2002. gadā - starptautiskā meistara (IM) nosaukumu. 1995 Kishinev Interzonal Tournament 2001-02 FIDE Knockout Matches Gaponenko wins Ukrainian Women's Championship 2008 «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 16. februārī. Women’s World Championship 2018 EUROPEAN WOMEN'S INDIVIDUAL CHESS CHAMPIONSHIP 2019 OlimpBase :: Women's Chess Olympiads :: Inna Gaponenko OlimpBase :: European Women's Team Chess Championship :: Inna Gaponenko OlimpBase :: World Women's Team Chess Championship :: Inna Gaponenko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)