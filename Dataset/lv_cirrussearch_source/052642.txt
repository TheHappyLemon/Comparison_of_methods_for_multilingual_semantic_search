Vīriešu dubultspēles bija viena no divām tenisa disciplīnām, kas bija iekļauta 1896. gada vasaras olimpisko spēļu programmā. Sacensības tika aizvadītas no 8. līdz 11. aprīlim. 8. aprīlī tika aizvadīti ceturdaļfināli, 8. aprīlī — pusfināli un 11. aprīlī notika fināls. Dubultspēļu sacensības norisinājās Atēnu lauka tenisa klubā un Neo Falirona velodromā. Dubultspēlēs startēja 6 tenisistu komandas no 4 valstīm, kaut gan faktiski sacensībās startēja tikai 5 tenisistu komandas. Šī bija vienīgā disciplīna 1896. gada vasaras olimpiskajās spēlēs, kur komanda varēja sastāvēt no dažādu valstu pārstāvjiem. Visas olimpiskās medaļas ieguva Jauktās komandas pārstāvji. Zelta medaļu izcīnīja Džons Bolands un Frīdrihs Trauns, sudraba medaļu ieguva Dionisijs Kasdaglis un Demetrijs Petrokokins, bet bronzas medaļu izcīnīja Edvīns Fleks un Džordžs Stjuarts Robertsons. Dubultspēļu komanda Dionisijs Kasdaglis un Demetrijs Petrokokins Starptautiskās Olimpiskās komitejas rezultātu datubāzē tiek pieskaitīta pie Jauktās komandas. Kasdaglis vienspēlēs SOK datubāzē ir norādīts kā Grieķijas pārstāvis. Viņš dažādos avotos tiek minēts kā, iespējams, ēģiptietis vai kā brits, jo kādu laiku ir dzīvojis gan Lielbritānijā, gan Ēģiptes pilsētā Aleksandrijā. Petrokokins SOK datubāzē netiek identificēts ar nevienu valsti; tomēr vairāki avoti norāda, ka Petrokokins ir grieķis. Šīs medaļas piešķīra Starptautiskā Olimpiskā komiteja ar atpakaļejošu datumu; Spēļu laikā uzvarētājiem tika pasniegtas sudraba medaļas un bronzas medaļas ieguvējiem. Iekavās norādīts dubultspēļu komandu skaits (katrā komandā ir 2 spēlētāji) no attiecīgās valsts.  Grieķija (2)  Jauktā komanda (3)  Lielbritānija (1) Pamatraksts: Sportistu uzskaitījums 1896. gada vasaras olimpiskajās spēlēs#Teniss «Tennis at the 1896 Athina Summer Games: Men's Doubles». Sports Reference. Arhivēts no oriģināla, laiks: 2012. gada 15. augustā. Skatīts: 2020. gada 11. aprīlī. «Athens 1896 Tennis Doubles Men». Starptautiskā Olimpiska komiteja. Lambros, S. P., Polites, N.G., De Coubertin, Pierre, Philemon, Timoleon J., Anninos, C. The Olympic Games: BC 776 – AD 1896. Athens and London : Charles Beck; H. Grevel, 1896–1897. OCLC 64612505. Arhivēts no oriģināla, laiks: 2008. gada 27. maijā. Skatīts: 2020. gada 13. augustā. Mallon, Bill, Widlund, Ture. The 1896 Olympic Games: Results for All Competitors in All Events, with Commentary. Jefferson, NC : McFarland, 1998. ISBN 978-0-7864-0379-0. Excerpt available at [1] Arhivēts 2008. gada 11. aprīlī, Wayback Machine vietnē.. Michael Llewellyn Smith. Olympics in Athens 1896: The Invention of the Modern Olympic Games. London : Profile Books, 2004. ISBN 978-1-86197-342-9.