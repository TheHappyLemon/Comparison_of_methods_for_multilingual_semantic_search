Ķībarti (lietuviešu: Kybartai), agrāk Virbales dzelzceļa stacija, ir Lietuvas pilsēta uz austrumiem no Vilkavišķiem pie Krievijas robežas. Autoceļa un dzelzceļa robežkontroles punkts. Rakstos pirmoreiz minēta 1561. gadā. Pēc Polijas dalīšanām - Prūsijā, pēc Napoleona kariem - Krievijā. Tās attīstība paātrinājās pēc 1861. gada, kad izbūvēja Sanktpēterburgas - Varšavas dzelzceļa atzaru no Viļņas uz Austrumprūsiju un tālāk uz Berlīni. Līdz 1914. gadam Virbales stacijā notika muitas kontrole un pārsēšanās no platsliežu uz normāla platuma sliežu vilcieniem, līdz 1939. gadam šeit bija ekspresvilciena Nord-Express pietura. 1940. gada 15. jūnijā caur Ķībartiem uz Vāciju bēga gāztais Lietuvas Republikas prezidents Antans Smetona. PSRS Augusta puča laikā Ķībartu robežpunktu ieņēma Viļņas OMON. Sveikata (futbola klubs). Ķībarti ir krievu gleznotāja Īzaka Levitāna (Исаак Ильич Левитан, 1860-1900) dzimtā pilsēta. Pilsētu iedzīvotāju skaits gada sākumā; pārbaudes datums: 12 februāris 2023. Vikikrātuvē par šo tēmu ir pieejami multivides faili. Skatīt: Ķībarti.