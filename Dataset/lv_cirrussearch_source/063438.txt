Antons Kūkojs (latgaliešu: Ontons Kūkojs; 1940–2007) bija Latgales latviešu dzejnieks un teātra režisors. Dzimis 1940. gada 23. decembrī Nautrēnu pagasta Ruduku ciemā kalēja Franča Kūkoja un viņa sievas Helēnas ģimenē. Mācījās Nautrēnu vidusskolā (1947–1958), sāka rakstīt dzejoļus un sacerēja romānu. Mācības turpināja Rēzeknes Lietišķās mākslas vidusskolā (1960–1962). 1962. gadā sāka studijas Latvijas Mākslas akadēmijas Mākslas zinātņu neklātienes nodaļā, bet tās nepabeidza. 1965. gadā sāka strādāt par Rēzeknes tautas teātra dekoratoru un uzvedumu vadītāju. 1968. gadā izveidoja ekspozīciju Raiņa muzejā Jasmuižā. 1969. gadā publicēja dzejoļu kopu Rēzeknes laikrakstā "Znamja truda". 1974. gadā tapa viņa Rēzeknes Tautas teātra uzvedums "Kāzas Latgalē", kuru noskatījās ap 10 000 skatītāju. 1986. gadā kļuva par Rēzeknes Andreja Paulāna Tautas lietišķās mākslas studijas vadītāju, 1991. gadā par J. Soikāna Ludzas mākslas skolas direktoru. Miris 2007. gada 18. aprīlī Rēzeknē, apblabāts Desetnīku kapos Nautrēnu pagastā. Māla vezums, 1979 Vāraunieks, 1982 Septiņkalne, 1985 Sovā saimē, 1990 Mīlesteiba, Lelais Līpu kolns, 1995 OKa, 1997 Klēpis, 1999 Sāta, 2002 Kur ņemies, spēks (izlase), 2003 Dūd pīci, 2015 Rītu pusē, 1999 Laiks katram iezīmēties, 2000 Mūžs Latgales kultūrā: abpusapputeksnēšanās, 2005 Triju Zvaigžņu ordenis (2000) 2012. gada 8. augustā Rēzeknē 3. Pasaules latgaliešu saieta laikā skvērā pie Latgales Kultūrvēstures muzeja atklāja pieminekli Antonam Kūkojam. literatura.lv Antons Varslavāns. «Atskatoties uz paveikto» (15 izd.). Znamja Truda, 1974-02-02. 2. lpp. «Miris izcilais Latgales dzejnieks Antons Kūkojs». tvnet.lv. 2007-04-18.