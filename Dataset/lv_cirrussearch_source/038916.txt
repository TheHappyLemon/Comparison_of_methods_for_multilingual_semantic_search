Surveyor 6 bija ASV NASA programmas Surveyor Mēness nolaižamais aparāts. Palaists 1967. gada novembrī. Tas nolaidās Mēness jūrā Sinus Medii. Surveyor 6 bija apgādāts ar televīzijas kameru. Atšķirībā no iepriekšējām misijām, šoreiz kamerai bija nevis krāsu filtri, bet polarizētie filtri. Surveyor 6 bija alfa analizators, ar kuru tika secināts, ka Mēness virsma sastāv no bazalta. Tam bija arī ierīce, ar kurām varēja noteikt magnētiskās vielas gruntī. Surveyor 6 tika palaists 1967. gada 7. novembrī 07:39:00 UTC ar nesējraķeti Atlas LV-3C Centaur-D no Kanaveralas zemesraga Gaisa spēku stacijas laukuma LC-36A. Atšķirībā no iepriekšējām zondēm, kas startēja tiešā trajektorijā uz Mēnesi, Surveyor 6 sākotnēji tika ievadīts Zemes orbītā, bet pēc tam trajektorijā uz Mēnesi. 10. novembrī zonde sasniedza Mēnesi. Nolaižamais aparāts nosēdās Mēness jūrā Sinus Medii 01:01:06 UTC vietā ar koordinātēm 0°29′N 1°24′W﻿ / ﻿0.49°N 1.40°W﻿ / 0.49; -1.40. Nosēšanās vieta bija 9 km attālumā no Surveyor 4 krišanas vietas. 50 minūtes pēc nolaišanās sākās televīzijas attēlu pārraide. 11. novembrī tika iedarbināts alfa analizators. 17. novembrī 10:32 UTC Surveyor 6 dzinēji tika iedarbināti uz 2,5 sekundēm. Aparāts pacēlās 4 m augstumā un pēc tam nosēdās 2,5 m attālumā. Šo eksperimentu veica, lai pārbaudītu, kā notiek nosēšanās un pacelšanās no Mēness virsmas. Piemēram, kā gāzu strūkla iedarbojas uz grunti. Tika iegūti televīzijas attēli aparāta iepriekšējā nosēšanās vietā. Tika secināts, ka Apollo mēness kabīnes nosēšanās un pacelšanās laikā netiks traucēta vizuālā novērošana, un dzinēja darbības rezultātā paceltās grunts putekļi nenoklās nolaižamo aparātu. 24. novembrī iestājās Mēness naktis. Pēc pamošanās 14. decembrī no Surveyor 6 tika saņemts radiosignāls, bet dati bija neizmantojami. Pēc tam vairs neizdevās nodibināt sakarus. Pavisam no Surveyor 6 tika saņemti 29 914 attēli. Tā kā attēli tika uzņemti no diviem punktiem, tad bija iespējams izveidot stereoskopiskus Mēness virsmas attēlus. Ar fotogrammetriskām metodēm tika izveidotas nosēšanās vietas detalizētas topogrāfiskās kartes. Mēness virsma Mēness virsma Surveyor 1, 2, 3, 4, 5, 6, 7 Gunter Dirk Krebs Surveyor Program Results (PDF) 1969