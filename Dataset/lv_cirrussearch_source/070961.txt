Francisko, arī Urāns XXII, ir Urāna pavadonis. Tas ir deviņpadsmitais pavadonis pēc kārtas, skaitot no Urāna. Pavadonis tika atklāts 2003. gadā, astronomu komandai pētot 2001. gada 13., 25. augustā un 21. septembrī uzņemtos attēlus.Starptautiskā Astronomijas savienība 2003. gada 7. oktobrī pavadonim piešķīra pagaidu apzīmējumu S/2001 U 3.2005. gada 29. decembrī pavadonim piešķīra nosaukumu Francisko. Francisko ir tēls Viljama Šekspīra traģikomēdijā „Vētra”. Francisko ir neliels pavadonis, tā diametrs ir apmēram 22 km. Tā orbīta atrodas starp Oberonu un Kalibanu. Francisko ir neregulārs, rotē pretēji Urāna rotācijas virzienam un orbīta atrodas 145,2° leņķī pret Urāna ekvatora plakni. Orbītas parametri liecina, ka Francisko nav veidojies pie Urāna, bet pagātnē planēta to ir notvērusi savā gravitācijas laukā. Francisko orbītas parametri ir tuvu līdzīgi kā Kalibanam un Stefanam, kas iespējams, liecina par to kopīgo izcelsmi. Uranus moons I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Uranian System IAUC 8216 IAUC 8648 Latvijas Nacionālais teātris. VILJAMS ŠEKSPĪRS. VĒTRA Vikikrātuvē par šo tēmu ir pieejami multivides faili. Skatīt: Francisko.