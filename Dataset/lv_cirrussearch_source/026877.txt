Lidija Koidula (igauņu: Lydia Koidula; dzimusi 1843. gada 24. decembrī [v.s. 12. decembrī], mirusi 1886. gada 11. augustā [v.s. 30. jūlijā]), īstajā vārdā Lidija Emīlija Florentīna Jannsena (Lydia Emilie Florentine Jannsen), bija igauņu dzejniece. Viņas tēvs Johans Voldemārs Jansens izdeva laikrakstus, kuros Koidula veidoja literāro pielikumu, tajā tika publicēti viņas stāsti. Vēl rakstījusi sabiedrisko liriku, viņas patriotiskā dzeja veicināja igauņu nacionālās apziņas mošanos. Ir pirmo igauņu lugu autore, tiek uzskatīta par teātra dibinātāju Igaunijā. Vēl ir pirmo igauņu oriģinālbalāžu autore. Dzeja un citi darbi izdoti arī latviski. Bija attēlota uz 100 kronu banknotes. Viņas piemiņai Pērnavā izveidots parks, kurā atrodas arī dzejniecei veltīts piemineklis. Pērnavā atrodas arī Koidulas memoriālais muzejs, kas izvietots ēkā, kur viņa dzīvojusi no 1850. līdz 1863. gadam. Latvijas padomju enciklopēdija. 51. sējums. Rīga : Galvenā enciklopēdiju redakcija. 200. lpp. Vikikrātuvē par šo tēmu ir pieejami multivides faili. Skatīt: Lidija Koidula. Latvijas Nacionālās enciklopēdijas šķirklis Brockhaus Enzyklopädie raksts (vāciski)