Adidas Telstar 18 ir 2018. gada FIFA Pasaules kausa oficiālā futbolbumba. Futbolbumba nosaukta par godu 1970. gadu bumbai Adidas Telstar nošķelta ikosaedra formā, kas bija pirmā melnbalti plankumotā futbolbumba, lai labāk būtu redzama tā laika melnbaltajos televizoros. Futbolbumbu izstrādājusi kompānija Adidas, tāpat kā visas citas FIFA un UEFA čempionātu bumbas. Bumbu ražo Adidas partneruzņēmums Forward Sports Pakistānā. Bumba sastāv no sešām vienādām sarežģītas formas detaļām, kas savienotas, termiski salīmējot; ģeometriski tā uzskatāma par izkropļotu kubu. Bumbas kamera izgatavota no dabiskā kaučuka, bet odere no poliuretāna un poliestera. Uz "kuba" 12 šķautnēm uzzīmēts pikseļains raksts pelēkos toņos. Vienā no bumbas detaļām iebūvēta tuvā lauka sakaru (NFC) mikroshēma, kas gan nav paredzēta elektroniskajām vārtu guvumu uzskaites sistēmām, bet tikai reklāmas nolūkiem. Nolasot mikroshēmu ar viedtālruni, var uzzināt papildu informāciju par bumbu. Pirmo reizi Adidas Telstar 18 bumbu skatītājiem prezentēja argentīniešu futbolists Lionels Mesi 2017. gada 9. novembrī Maskavā. Pēc tam bumbu 2017. gadā izmantoja pasaules klubu čempionātā Apvienotajos Arābu Emirātos. Bumbas turnīra variants tiek pārdots par 150 eiro (replikas un suvenīrbumbas ir lētākas). «2018 FIFA World Cup™ official match ball unveiled: an exciting re-imagining». Arhivēts no oriģināla, laiks: 2017. gada 9. novembrī. Skatīts: 2018. gada 22. jūnijā. Arhivēts 2017. gada 28. decembrī, Wayback Machine vietnē. FIFA World Cup Official Game Ball «2018 FIFA World Cup™ Official Matchball NFC experience: Frequently Asked Questions». Arhivēts no oriģināla, laiks: 2018. gada 8. martā. Skatīts: 2018. gada 22. jūnijā. Adidas unveil 2018 World Cup ball: The Telstar 18 Adidas Telstar 2018 World Cup Ball Released