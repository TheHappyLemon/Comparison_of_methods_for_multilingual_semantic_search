Birjusa (krievu: Бирюса), lejtecē Ona (hakasu: Ыына), ir Sibīrijas upe, Tasejevas kreisā satekupe. Sākas Sajānu kalnos, tek ziemeļu virzienā pa Vidussibīrijas plakankalni. Satekot ar Čunu, veido Angaras lielāko pieteku Tasejevas upi. Jauktā ūdens pieplūde, ledus sega no oktobra līdz aprīlim. Upi pie Taišetas šķērso Transsibīrijas dzelzceļš. Vikikrātuvē par šo tēmu ir pieejami multivides faili. Skatīt: Birjusa. Krievijas Lielās enciklopēdijas raksts (krieviski) «Birjusa». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978.