Belorečenska (krievu: Белореченск) ir pilsēta Krievijas dienvidos, Krasnodaras novadā. Rajona centrs. Pilsēta atrodas pie Belajas upes 80 km no Krasnodaras un 27 km no Maikopas. Pilsētā ir dzelzceļa mezgls Armaviras-Tuapses līnijā. Līdz 19. gadsimta otrajai pusei mūsdienu pilsētas vietā atradās čerkesu ciemats Šithale (adigu: Шытхьалэ). Pēc Kaukāza kara beigām lielākā daļa vietējo iedzīvotāju tika izsūtīti. 1862. gadā tika izveidota Belorečenskas staņica. 1910. gadā caur Belorečenskas staņicu tika uzbūvēts Armaviras-Tuapses dzelzceļš. 1913. gadā iedzīvotāju skaits bija izaudzis līdz 21 778 cilvēkiem. 1958. gada 28. maijā staņicai tika piešķirts pilsētas statuss un Belorečenskas nosaukums. 1979. gada 29. novembrī Belorečensku klasificēja kā reģionālās pakļautības pilsētu. Belorečenskas pilsētas ģerbonis un karogs tika apstiprināti ar Belorečenskas pašvaldības padomes 2007. gada 29. maija lēmumu. Iedzīvotāju kopskaits ir 55 870 (2021) Belorečenkas pašvaldības padome Belorečenskas pašvaldības priekšsēdētājs Belorečenkas pašvaldības administrācija Krasnodaras kooperatīvā tehniskā skola (autonoma privāta profesionālās izglītības organizācija) Krasnodaras novada valsts budžeta profesionālās izglītības iestāde "Belorečenskas rūpniecības un tehnoloģiju koledža". Belorečenskas Medicīnas koledža Biznesa un tiesību tehnikums Adigejas Valsts universitātes filiāle Belorečenskā Pilsētā atrodas galvenokārt pareizticīgo baznīcas, kā arī Armēņu apustuliskā baznīca. Baznīcas teritorijā atrodas armēņu genocīda 100. gadadienas piemiņas memoriāls. Smaļaviči, Baltkrievija Vikikrātuvē par šo tēmu ir pieejami multivides faili. Skatīt: Belorečenska. Krievijas Lielās enciklopēdijas raksts (krieviski)