"Likteņa ironija jeb Vieglu garu!" (krievu: Ирония судьбы, или С лёгким паром!) ir 1975. gada padomju komēdija, kuras režisors ir Eldars Rjazanovs. Filma pirmoreiz tika pārraidīta 1976. gada 1. janvārī Pirmajā programmā. Filmā galvenās lomas attēlo Andrejs Mjagkovs, Barbara Briļska un Jurijs Jakovļevs. Filmas sižets pamatā atkārto Emīla Braginska un Eldara Rjazanova 1969. gadā uzrakstīto lugu "Laimīgu Jauno gadu! vai Reiz Jaungada naktī..." (С лёгким паром! или Однажды в новогоднюю ночь…). "Likteņa ironija" ir stāsts par divu cilvēku attiecībām un piedzīvojumiem Vecgada vakarā un Jaungada naktī. Šī filma tiek uzskatīta par vienu no veiksmīgakajiem padomju televīzijas darbiem un tā saglabā savu popularitāti arī pašreiz. Tiek lēsts, ka filmas pirmizrādi televīzijā ir noskatījušies apmēram 100 miljoni cilvēku. 2007. gadā iznāca filmas turpinājums "Likteņa ironija 2". Krigel, Mikhailo; Danilenko, Larissa. «почти рождественская История» [Almost A Christmas Tale] (Russian). Vidavichny Dim UMH, 2012. Arhivēts no oriģināla, laiks: 2013. gada 25. martā. Skatīts: 2012. gada 25. decembris. Arhivēts 2013. gada 25. martā, Wayback Machine vietnē. p. 10. IMDb profils (angliski) AllMovie profils (angliski) Turner Classic Movies profils (angliski) Rotten Tomatoes profils (angliski)