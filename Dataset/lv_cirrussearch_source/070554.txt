2019. gada Apvienotās Karalistes vispārējās vēlēšanas notika 12. decembrī. Tajās katrs vēlēšanu apgabals ievēlēja vienu deputātu Pārstāvju palātā, kas ir Apvienotās Karalistes parlamenta apakšpalāta. 6. novembrī premjerministrs Boriss Džonsons oficiāli atlaida parlamentu un izsludināja izņēmuma vēlēšanas, tām notiekot 12. decembrī. Būtiska daļa no vēlēšanu kampaņas bija Apvienotās Karalistes izstāšanās no Eiropas Savienības. Skotu nacionālā partija un Leiboristu partija bija pret Apvienotās Karalistes izstāšanos bez vienošanās ar Eiropas Savienību, apsolot atbalstīt izņēmuma vēlēšanu izsludināšanu tikai tādā gadījumā, ja šāda vienošanās tiktu izslēgta no apsvēršanas. Vēlēšanu kampaņas laikā pret Leiboristu partijas vadītāju Džeremiju Korbinu tika vērsta negatīva preses kampaņa, kuras dēļ Leiboristu partija zaudēja lielu daļu atbalsta. Liela daļa potenciālu balsotāju, kas balsotu par Leiboristu partiju izlēma balsot par Liberāli demokrātiem. Lai gan Konservatīvā partija uzlaboja iepriekšējo rezultātu par 1,2 procentpunktiem, leiboristi ieguva par 7,9 procentpunktiem mazāk balsotāju. Vēlēšanu rezultāti bija labvēlīgi Konservatīvajai partijai, izcīnot atpakaļ iepriekšējo Pārstāvju palātas vairākumu, kas bija iegūts 2015. gada vēlēšanās. Konservatīvajai partijai šis arī bija lielākais partijas vairākums kopš 1992. gada vēlēšanām. Pēc tam kad visi 650 vēlēšanu apgabali izsludināja rezultātus, tie bija: Pavasarī Brexit partija ātri guva atbalstu pirmsvēlēšanu aptaujās. Šajā laikā Leiboristu partijai bija lielākais procentuālais atbalsts. Pēc Borisa Džonsona ievēlēšanas par Konservatīvās partijas vadītāju, Brexit partija strauji zaudēja atbalstu, un Konservatīvā partija ieguva ievērojamu popularitātes vadību pār Leiboristiem. «Boris Johnson calls for UK election on December 12». POLITICO (angļu). 2019-10-24. Skatīts: 2024-01-01. «Press hostility to Labour reaches new levels in 2019 election campaign». Loughborough University (angļu). 2019-12-19. Skatīts: 2024-01-01. Simon Jenkins. «The Lib Dems helped the Tories to victory again. Now they should disband». The Guardian (en-GB), 2019-12-16. ISSN 0261-3077. Skatīts: 2024-01-01.