Šis raksts ir par pilsētu Kanādā. Par salu skatīt rakstu Vankūvera (sala). Vankūvera (angļu: Vancouver, izrunā: [væŋˈkuːvər]), oficiāli Vankūveras pilsēta (City of Vancouver), ir ostas pilsēta Kanādā, Britu Kolumbijā. Nosaukta britu virsnieka Džordža Vankūvera vārdā. Vankūverā iedzīvotāju skaits tikai nedaudz pārsniedz 600 000. Tā ir astotā lielākā pilsēta Kanādā. Tās aglomerācijā dzīvo aptuveni 2,3 miljoni iedzīvotāju, un tā ir trešā lielākā aglomerācija Kanādā. Vankūveras platība ir 114,97 km2. Iedzīvotāju blīvums ir viens no lielākajiem Ziemeļamerikā (vēl blīvāk apdzīvotas ir tikai Ņujorka, Sanfrancisko un Mehiko). Vankūverā atrodas lielāka osta Kanādā, kas savu nozīmi ieguva pēc Panamas kanāla pabeigšanas, jo tad strauji samazinājās kravas pārvadāšanas izmaksas, un caur Vankūveras ostu zemnieki sāka eksportēt graudus. Tā pašlaik ir visnoslogotākā osta Ziemeļamerikā.[nepieciešama atsauce] Vankūverā notika 2010. gada ziemas olimpiskās spēles. Pilsētā bāzējās Nacionālās hokeja līgas klubs Vankūveras Canucks. Pirmie eiropieši, kas izpētīja mūsdienu Vankūveras teritoriju, bija spāņu jūrasbraucējs Hosē Marija Narvaess (José María Narváez). Viņš to paveica 1791. gadā. 1792. gadā Britu Karaliskās flotes virsnieks Džordžs Vankūvers (George Vancouver) veica pētniecības darbus. Kad dibināja Vankūveru, pilsētu nosauca viņa vārdā. Eiropieši teritoriju, kur atrodas Vankūvera, neapdzīvoja līdz pat 1862. gadam. 1880. gados tika izbūvēta dzelzceļa līnija, kas savienoja Kanādas rietumus ar tās austrumiem, un pilsēta strauji attīstījās. Vankūverā dzimuši vai dzīvojuši: Raiens Reinoldss (1976) — amerikāņu,kanādiešu aktieris, producents, uzņēmējs Vankūvera atrodas Džordžijas šauruma krastā, vietā, kur Freizeras upe ietek šaurumā. Pēc Kepena klimata klasifikācijas Vankūverā valda piejūras mērenais klimats (Cfb). Vasaras ir salīdzinoši sausas. Vankūverā dzimuši vai dzīvojuši: Raiens Reinoldss (1976) — amerikāņu,kanādiešu aktieris, producents, uzņēmējs https://www12.statcan.gc.ca/census-recensement/2021/dp-pd/prof/details/page.cfm?Lang=F&SearchText=Vancouver&GENDERlist=1,2,3&STATISTIClist=1&DGUIDlist=2021A00055915022&HEADERlist=1; Kanādas 2021. gada tautskaite. Vikikrātuvē par šo tēmu ir pieejami multivides faili. Skatīt: Vankūvera. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne