Slavutiča (ukraiņu: Славутич) ir apgabala pakļautības pilsēta Ukrainā, Kijivas apgabalā. Pilsēta ir eksklāvs Čerņihivas apgabala teritorijā 186 km no valsts galvaspilsētas un apgabala centra Kijivas un 40 km no Čerņihivas. Lēmums par pilsētas būvniecību tika pieņemts 1986. gada 2. oktobrī, dažus mēnešus pēc Čornobiļas atomelektrostacijas katastrofas. Pilsēta bija paredzēta atomelektrostacijas personāla un tā ģimenes locekļu dzīvošanai no evakuētās Pripjatas pilsētas. Nosaukta Dņepras upes senslāvu vārdā. Pilsētu projektēja un būvēja astoņu bijušās PSRS republiku — Latvijas, Lietuvas, Igaunijas, Gruzijas, Azerbaidžānas, Armēnijas, Ukrainas un Krievijas arhitekti un celtnieki. Katra republika pilsētā būvēja vienu vai vairākus pilsētbūvniecības kompleksus (kvartālus), kā rezultātā pilsēta tagad sadalīta 13 kvartālos: Baku, Belgorodas, Viļņas, Dobriņinas, Erevānas, Kijivas, Ļeņingradas, Maskavas, Rīgas, Tallinas, Tbilisi, Čerņihivas un Pečoru, katrs no kuriem ir ar atšķirīgu arhitektūru. Pirmās ēkas ekspluatācijā tika nodotas 1987. gadā. Pēc AES slēgšanas 2000. gadā pilsētā lielas nodarbinātības problēmas. http://kyivobl.ukrstat.gov.ua/content/p.php3?c=114&lang=1. Q107450515. «ІСТОРІЯ МІСТА». Arhivēts no oriģināla, laiks: 2013. gada 21. septembrī. Skatīts: 2014. gada 1. jūnijā. Vikikrātuvē par šo tēmu ir pieejami multivides faili. Skatīt: Slavutiča.