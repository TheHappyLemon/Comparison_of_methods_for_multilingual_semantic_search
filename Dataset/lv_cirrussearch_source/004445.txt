Averroess (latīņu: Averroes) jeb Abūlvalīds Muhamads ibn Ahmads ibn Rušds (arābu: أبو الوليد محمد ابن احمد ابن رشد, Abū l-Walīd Muḥammad Ibn ʾAḥmad Ibn Rušd, dzimis 1126. gada 14. aprīlī, miris 1198. gada 10. decembrī) bija arābu filozofs, zinātnieks un ārsts, kas viduslaikos dzīvoja Andalusā, Almoravīdu valstī. Viņš izveidoja averroisma mācību, kurā pretnostatīti zināšanas un ticība, līdz ar to arī filozofija un teoloģija. Viņš ir uzrakstījis arī komentārus sengrieķu filozofu Aristoteļa un Platona darbiem. Turpmākajos gadsimtos šie komentāri ievērojami veicināja gan ebreju, gan kristiešu domas attīstību. Ibn Rušdu interesēja ne tikai filozofija, viņš studēja arī medicīnu un tiesību zinātni. Viņš bija Kordovas galvenais tiesnesis, kā arī tās valdnieku personiskais ārsts. Ibn Rušds bija ļoti ražīgs rakstnieks, un viņa darbi ir saistīti ar dažādām tēmām. Viņš rakstīja par medicīnu, loģiku, dabas filozofiju, psiholoģiju, metafiziku, prakstisko filozofiju un matemātiku. Daudzi viņa darbi bija komentāri par Aristoteļa darbiem, kuros iekļāva savas oriģinālās pārdomas. Franču rakstnieks Ernests Renāns apgalvo, ka ibn Rušds sarakstīja 67 oriģinālus darbus, no kuriem 28 bija par filozofijas tēmām, bet 20 bija par medicīnas jautājumiem. Daudzi ibn Rušda darbi arābu valodā nav saglabājušies līdz mūsdienām, toties joprojām ir daudzi viņa darbu tulkojumi latīņu valodā un ivritā. Viens no viņa ievērojamākajiem darbiem ir Colliget — medicīnas enciklopēdija. Ibn Rušds lielu uzmanību veltīja Aristoteļa darbiem un to analīzei. Viņš pievērsās viņa darbiem, apskatot tos islāma filozofijas tradīcijās. Viņš izveidoja averroisma mācību, kurā pretnostatīti zināšanas un ticība, līdz ar to arī filozofija un teoloģija. «Ibn Rushd» (angļu). monthly-renaissance. Skatīts: 2023. gada 5. jūlijā. Vikikrātuvē par šo tēmu ir pieejami multivides faili. Skatīt: Ibn Rušds. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Astronomu biogrāfiskās enciklopēdijas raksts (angliski) Katoļu enciklopēdijas raksts (angliski) Pareizticīgo enciklopēdijas raksts (krieviski) Stanfordas Filozofijas enciklopēdijas raksts (angliski) Filozofijas interneta enciklopēdijas raksts (angliski) Herdera enciklopēdijas raksts (spāņu) Enciklopēdijas Krugosvet raksts (krieviski)