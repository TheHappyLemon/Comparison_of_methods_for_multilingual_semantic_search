Latvijas kino ietver dažādu žanru filmas, kas ir radītas Latvijas vai bijušās Latvijas PSR robežās, vai kuras ir veidojuši latvieši. Par Latvijas kino pirmsākumu uzskata 1910. gadu, kad tika uzņemta pirmā dokumentālā īsfilma. 1896. gada 28. maijā Rīgā tika rādīts pirmais kino seanss Latvijā. Kopš 1914. gada gandrīz visās lielākajās Latvijas pilsētās ir kinoteātri, kuros rāda ziņu izlaidumus, dokumentālās filmas un ārzemju filmas. Pirmais kino demonstrējums Rīgā notika 1896. gadā Solomonska cirka ēkā. Pirmo publisko kinoteātri "The Royal Vio" Rīgā uzcēla 1907. gadā. Tā zālē varēja sanākt 888 skatītāji, bet balkonā vēl 312. Latvijas kino aizsākās 1910. gadā ar pirmo dokumentālo filmu, ko uzņēma latviešu operators Aleksandrs Stanke. Tika nofilmēta Krievijas imperatora Nikolaja II vizīte Rīgā un Pētera I pieminekļa atklāšana Rīgas centrā. Kopš 1913. gada sāka filmēt arī mākslas filmas. 1930. gadā Aleksandrs Rusteiķis uzņēma pilnmerāžas mēmo filmu „Lāčplēsis”. 1930. gadā Latvijā bija 85 kinoteātri, tostarp Rīgā — 31. 1939. gadā Vilis Jānis Lapenieks uzņēma skaņu filmu „Zvejnieka dēls”. Lielākā kinostudija Latvijā bija "Rīgas Kinostudija". Augstākais apbalvojums Latvijas kino nozarē ir "Lielais Kristaps". 2008. gadā ar Eiropas Reģionālās attīstības fonda līdzfinansējumu sākta Latvijas kinofilmu digitalizēšana un restaurēšana. Par pirmo restaurējamo filmu izvēlēta Jāņa Streiča „Limuzīns Jāņu nakts krāsā”. 2011. gadā noslēgta restaurēšanas otrā kārta, Dānijas uzņēmumam Nordisk film pavisam restaurējot 12 spēlfilmas un 9 animācijas filmas. Pēc tam filmu restaurēšanā piesaistīta Latvijas studija „Lokomotīve”. Mēmais kino Latvijā Culture And Customs of the Baltic States By Kevin O'Connor «The most important dates in the film history of Latvia». Arhivēts no oriģināla, laiks: 2016. gada 3. martā. Skatīts: 2019. gada 11. septembrī. Latviešu kino vēsture Pabeigti lielākie Latvijas filmu restaurācijas darbi. Ir. 2011. gada 22. augusts. Atjaunināts: 2017. gada 29. janvārī.[novecojusi saite] «Pabeigta Latvijas filmu klasikas restaurācijas otrā kārta». Delfi. 2011. gada 22. augusts. Skatīts: 2017. gada 29. janvārī. «Notraust putekļus no filmas: Kā atdzimst latviešu kino zelta fonds». Lsm.lv. 2017. gada 28. janvāris. Skatīts: 2017. gada 29. janvārī. Portāls "Kino Latvijā" Nacionālais kino centrs Latvijas filmas