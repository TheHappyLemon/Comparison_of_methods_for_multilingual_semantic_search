Ahmeds Adlī (arābu: أحمد عدلي; dzimis 1987. gada 19. februārī Kairā) ir Ēģiptes starptautiskais lielmeistars šahā (2005). No 1997. gada pārstāvējis Ēģipti Pasaules junioru šaha čempionātos dažādās vecuma kategorijās, kuros izcīnījis zelta (2007. gadā U20 vecuma kategorijā) un bronzas (2004. gadā U18 vecuma kategorijā) medaļas. 2002. gadā dalījis otro vietu Ēģiptes šaha čempionātā. 2003. gadā uzvarējis starptautiskajā šaha turnīrā Kairā un Āfrikas individuālajā šaha čempionātā kļuvis par kontinenta vicečempionu. 2004. gadā Tripolē piedalījies Pasaules šaha čempionātā pēc izslēgšanas sistēmas, kurā 1. kārtā zaudējis Sergejam Rubļevskim. 2004. gadā Lusakā uzvarējis Āfrikas individuālajā šaha čempionātā. 2006. gadā dalījis pirmo vietu starptautiskajā šaha turnīrā Reikjavikā. 2007. gadā uzvarējis Bahreinas starptautiskajā šaha turnīrā, kā arī dalījis otro vietu Ņūdelī starptautiskajā šaha turnīrā (uzvarēja Aleksejs Drejevs). 2008. gadā kopā ar Zigurdu Lanku uzvarējis Hamburgas atklātājā šaha čempionātā. 2011. gadā Maputu atkārtoti uzvarējis Āfrikas individuālajā šaha čempionātā. 2014. gadā Hanijā izcīnījis bronzas medaļu Vidusjūras valstu individuālajā šaha čempionātā. Vairākkārt piedalījies Pasaules šaha kausa izcīņās pēc izslēgšanas sistēmas (2005, 2007, 2009, 2011, 2013, 2015), kurās katru reizi zaudējis 1. kārtā. Ēģiptes komandu Eastern Company Al-Sharkia un El-Dakhlia sastāvos septiņas reizes (2003, 2005, 2006, 2007, 2008, 2009, 2010) uzvarējis Arābu šaha klubu čempionātos. 2021. gada novembrī Rīgā ierindojies 87. vietā 2021. gada "FIDE Chess.com Grand Swiss" turnīrā. Pārstāvējis Ēģiptes komandu lielākajos komandu šaha turnīros: Pasaules šaha olimpiādēs piedalījies 6 reizes (2006-2016); Pasaules komandu šaha čempionātos piedalījies 3 reizes (2010-2011, 2015); Āfrikas spēļu komandu šaha turnīrā piedalījies 3 reizes (2003-2011). Komandu vērtējumā izcīnījis 3 zelta (2003, 2007, 2011) medaļas. Individuālajā vērtējumā izcīnījis zelta (2007) un bronzas (2011) medaļas; Panarābu spēļu komandu šaha turnīrā piedalījies 2 reizes (2007-2011). Komandu vērtējumā izcīnījis 2 zelta (2007, 2011) medaļas. Par panākumiem turnīros FIDE 2001. gadā Adlī piešķīrusi starptautiskā meistara (IM), bet 2005. gadā - starptautiskā lielmeistara (GM) nosaukumu. Bijis pirmais Ēģiptes šahists, kas kļuvis par šaha lielmeistaru. «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 4. aprīlī. BCC International Chess Open 2007 Parsvnath International Open 2007 9th Mediterranean individual Men & Women's Chess Championships 2014 OlimpBase :: Arab Club Chess Championship :: Ahmed Adly 2021 FIDE Chess.com Grand Swiss OlimpBase :: Men's Chess Olympiads :: Ahmed Adly OlimpBase :: World Men's Team Chess Championship :: Ahmed Adly OlimpBase :: All-Africa Games (chess - men) :: Ahmed Adly OlimpBase :: Pan Arab Games (men) :: Ahmed Adly Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)