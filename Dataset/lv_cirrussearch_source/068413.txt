Portsmutas miera līgums ir 1905. gada 23. augustā Portsmutā ASV noslēgts miera līgums, kas izbeidza Krievijas—Japānas karu. Krievijas delegāciju vadīja Sergejs Vite un sūtnis ASV Romāns Rozens. Līgumā noteikts, ka Krievijas Impērija atdeva Japānas Impērijai Sahalīnas salas dienvidu daļu, piešķīra nomas tiesības uz Ļaodunas pussalu ar Portartūru un Daļņiju, kā arī atzina Koreju par Japānas Impērijas interešu sfēru. Japāna nostiprināja savu ietekmi Tālajos Austrumos. 1910. gadā tā iekļāva Koreju Japānas Impērijā. Līgumu anulēja 1945. gadā, kad Sarkanā armija sakāva japāņu Kvantunas armiju un ieņēma Sahalīnas salas dienvidu daļu un Kuriļu salas. Jaunu miera līgumu Japāna neparakstīja. Vikikrātuvē par šo tēmu ir pieejami multivides faili. Skatīt: Portsmutas miera līgums. Encyclopædia Britannica raksts (angliski) Krievijas Lielās enciklopēdijas raksts (krieviski)