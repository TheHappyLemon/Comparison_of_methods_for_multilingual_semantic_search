Toledo ainava (spāņu: Vista de Toledo) ir viena no divām saglabājušāmies El Greko gleznotajām ainavām. Otrs darbs "Toledo ainava un plāns" atrodas El Greko muzejā Toledo, Spānijā. "Toledo ainava" tiek uzskatīta par vienu no labākajiem debesu attēlojumiem Rietumu mākslā, kopā ar Vinsenta van Goga "Zvaigžņoto nakti" un Džozefa Melorda Viljama Tērnera un Kloda Monē ainavām. Īpaši izceļams ir krāsu kontrasts starp tumšajām un drūmajām debesīm augšpusē un spoži zaļajiem kalniem zemāk. Lai arī viņš ietekmējās no manieristu stila, El Greko izteiksmīgajai krāsu un formu apstrādai mākslas vēsturē nav līdzīgu. Šajā gleznā viņš brīvi interpretē Toledo patieso izkārtojumu, vairākas ēkas pārvietojot citviet. Tomēr pa labi redzamā Sanservando pils attēlota precīzi. Apakšējā kreisajā stūrī redzams El Greko paraksts. Ainavas renesanses un baroka periodā Spānijas glezniecībā bija retums. Trentas padomes ainavu gleznošanas aizliegums pastiprina ideju, ka šis darbs varētu izrādīties pirmā šī perioda Spānijas ainavu glezna. Tiek uzskatīts, ka šīs gleznas noslēpumainais simbolisms varētu būt saistīts ar misticismu, kas šajā laika periodā valdīja pilsētā. Angļu mākslas vēsturnieks Deivids Deiviss apgalvo, ka platonisma un senā neoplatonisma filozofijas, Plotīna un Pseidodionīsija Areopagīta darbi, Baznīcas tēvu teksti un liturģija piedāvā atslēgas izpratnei par El Greko stilu. Apkopojot sekojošās zinātniskās debates par šo jautājumu, Hosē Alvaress Lopera, Madrides Prado muzeja kurators, secina, ka El Greko nobriedušajos darbos ir acīmredzama bizantiešu atmiņu klātbūtne, lai gan joprojām ir daži neskaidri jautājumi saistībā ar viņa bizantiešu izcelsmi, kam nepieciešama papildu izpēte. https://beckchris.wordpress.com/visual-arts/art-history-101-part-one-30000-bce-1599/; Make Lists, Not War; pārbaudes datums: jūnijs 2020. http://www.metmuseum.org/art/collection/search/436575; pārbaudes datums: 7 februāris 2017. http://www.metmuseum.org/art/collection/search/436575. «El Greco (Domenikos Theotokopoulos) (1541–1614)». Metropoles mākslas muzejs. Skatīts: 2017. gada 11. oktobrī. «El Greco, View of Toledo». Khan Academy. Skatīts: 2017. gada 11. oktobrī. «Genios de la Pintura - Ficha Vista de Toledo». 2010. gada 18. septembris. Arhivēts no oriģināla, laiks: 2010. gada 18. septembrī. Skatīts: 2017. gada 11. oktobrī. D. Davies, "The Influence of Neo-Platonism on El Greco", 20 etc. * D. Davies, the Byzantine Legacy in the Art of El Greco, 425–445 J.A. Lopera, El Greco: From Crete to Toledo, 18–19 Vikikrātuvē par šo tēmu ir pieejami multivides faili. Skatīt: Toledo ainava. Metropoles mākslas muzejs – Toledo ainava Eseja par šo gleznu grāmatā Beauty and Terror, autors Braiens Ords