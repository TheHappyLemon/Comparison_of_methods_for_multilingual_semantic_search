Leonards Saimons Nīmojs (angļu: Leonard Simon Nimoy; dzimis 1931. gada 26. martā, miris 2015. gada 27. februārī) bija ebreju izcelsmes ASV aktieris, kinorežisors, dzejnieks, dziedātājs un fotogrāfs. Pazīstams ar Spoka lomu Zvaigžņu ceļa oriģinālajā seriālā Star Trek: The Original Series (1966–69) un vairākos filmas, TV seriāla un videospēļu turpinājumos. Aktiera karjeru sācis 20. gadsimta 50. gadu sākumā ar dažādām mazām lomām filmās. Vēlāk vairāk nekā desmitgadi piedalījies dažādos TV seriālos kā viesaktieris. Savas karjeras laikā piedalījies 134 filmās un TV seriālos. 1985. gadā saņēmis zvaigzni Holivudas Slavas alejā. Vikikrātuvē par šo tēmu ir pieejami multivides faili. Skatīt: Leonards Nīmojs. Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Encyclopædia Britannica raksts (angliski)