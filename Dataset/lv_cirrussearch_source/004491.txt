1975. gada Tour de France bija 62. Tour de France daudzdienu velobrauciens, kas notika no 1975. gada 26. jūnija līdz 20. jūlijam. Dalībniekiem bija jāveic 3999 km 22 posmu laikā un to viņi paveica ar vidējo ātrumu 34,899 km/h. Šajā gadā velobraucienā pirmo reizi savā karjerā uzvarēja Bernārs Tevenē. Lai gan lielas cerības uz savu sesto titulu bija Edijam Merksam, viņš kļuva par vardarbības upuri - vietējie francūži nevēlējās, lai ārzemnieks pārspēj Žaka Anketila sasniegumu un pielietoja visus paņēmienus savu mērķu sasniegšanai. Kāds no faniem pat sacensības laikā izleca uz trases un iesita riteņbraucējam pa nierēm.