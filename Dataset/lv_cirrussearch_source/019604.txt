2013. gada NBA finālsērija bija 2012.—2013. gada NBA sezonas čempionu noskaidrošanas sērija un 2013. gada NBA izslēgšanas spēļu pēdējā stadija. Šajā kārtā tikās Austrumu konferences čempioni Maiami "Heat" un Rietumu konferences čempioni Sanantonio "Spurs". NBA finālsērija notika pēc 2—3—2 rotācijas. Tā sākās 6. jūnijā un noslēdzās 20. jūnijā. Finālsērijā ar 4—3 otro gadu pēc kārtas uzvarēja Maiami "Heat", tāpat otro gadu pēc kārtas par finālsērijas vērtīgāko spēlētāju tika atzīts Lebrons Džeimss. Džeimss kļuvis par trešo spēlētāju, kas vismaz divās sezonās ticis atzīts gan par regulārās sezonas, gan par finālsērijas vērtīgāko spēlētāju (iepriekš to paveikuši Maikls Džordans un Lerijs Bērds). Tā kā "Heat" ir labāka regulārās sezonas uzvarēto—zaudēto spēļu attiecība nekā "Spurs", tad "Heat" bija mājas spēļu priekšrocības finālsērijā. Pirms finālsērijas abi klubi 2012.—2013. gada regulārajā sezonā tikās divreiz: gan 2012. gada 29. novembrī ar rezultātu 105—100, gan 2013. gada 31. martā ar rezultātu 88—86 uzvarēja "Heat". "Spurs" šī bija piektā reize kluba vēsturē, kad tiek sasniegts NBA fināls (iepriekš tas ir paveikts 1999., 2003., 2005. un 2007. gadā), savukārt "Heat" šī bija ceturtā reize, kad tiek sasniegts NBA fināls (iepriekš tas ir paveikts 2006., 2011. un 2012. gadā). «National Basketball Association Important Dates». NBA.com. Skatīts: 2012-05-17. «NBA Conference finals, Finals schedule». ESPN. Skatīts: 2013. gada 4. jūnijs. «NBA Finals: Heat against Spurs». ESPN. 2013. gada 5. jūnijs. Skatīts: 2013. gada 6. jūnijs. «LeBron James, Heat beat Spurs for second straight NBA title». ESPN.com. Skatīts: 2013. gada 21. jūnijā. «LeBron James named Finals MVP». ESPN.com. Skatīts: 2013. gada 21. jūnijā. NBA mājaslapa (angliski)