Nacionālā republikāniskā armija (NRA) (krievu: Национальная республиканская армия) ir krievu partizānu kustība, kas darbojas, lai vardarbīgi gāztu Vladimira Putina valdību. Dibināta 2022. gadā pēc Krievijas iebrukuma Ukrainā. Pēc 2022. gada Krievijas iebrukuma Ukrainā sākšanās tika ziņots par Krievijas armijas iesaukšanas centru dedzināšanas uzbrukumiem. Bijušais Krievijas parlamenta deputāts Iļja Ponomarjovs apgalvo, ka 2022. gada aprīlī ir sazinājies ar vienu no grupām, kas stāv aiz šiem dedzināšanas aktiem. Ponomarjovs atbalstīja dedzināšanas aktus konferencē Viļņā un vienlaikus nodibināja divus medijus Kijivā, kas ir vērsti uz pret Putinu noskaņotu auditoriju Krievijā. 2022. gada augustā tika nogalināta krievu filozofa un "Krievu pasaules" ideologa Aleksandra Dugina meita Darja Dugina. Dugins ir tuvs Krievijas prezidenta Vladimira Putina sabiedrotais un dažkārt ticis dēvēts par “Putina smadzenēm” un “Putina Rasputinu”. Krievijas Federālais Drošības dienests apgalvoja, ka aiz notikušā auto sprādziena stāv Ukraina. Bet pēc Darjas Duginas slepkavības Ponomarjovs paziņojis, ka atbildību par nogalināšanu uzņemas līdz šim nezināmā partizānu kustība “Nacionālā republikāniskā armija” (NRA). Vēlāk ēterā viņš nolasīja NRA manifestu. Opozicionārs arī deva mājienu, ka nākamo mēnešu laikā var notikt jauni uzbrukumi, arī Krievijas valdībai un drošības spēkiem. Ponomarjovs vēlāk paziņoja, ka pirmo vēstījumu no NRA saņēmis 20. augustā. Nākamajā vēstījumā tika ziņots par Aleksandra Dugina un viņa meitas nāvi. Vēlāk noskaidrojās, ka pats Dugins nav gājis bojā, tomēr cilvēki, kas sarīkojuši akciju, apgalvoja, ka auto bijuši divi cilvēki. 2023. gada 3. aprīlī sprādzienā kafejnīcā Sanktpēterburgā nogalināts militārais blogeris Vladlens Tatarskis. 5 cilvēki eksplozijā tika ievainoti, no kuriem 19 tika hospitalizēti. Sprādzienu izraisījis improvizēts spridzeklis, kas bijis paslēpts statujā, kura uzdāvināta Tatarskim. Tatarskim, kura īstais vārds ir Maksims Fomins, ir vairāk nekā 560 000 sekotāju platformā “Telegram” un viņš aktīvi atbalstījis Krievijas iebrukumu Ukrainā. Vēlāk atbildību par uzbrukumu uzņēmās Nacionālā republikāniskā armija. «Национальная Республиканская Армия | Роспартизан». Telegram. Skatīts: 2023-04-05. В РОССИИ СОЗДАНА НАЦИОНАЛЬНАЯ РЕСПУБЛИКАНСКАЯ АРМИЯ, ОСУЩЕСТВИВШАЯ ПОКУШЕНИЕ НА ДУГИНА. Atjaunināts: 2023-04-05 «Krievijas specdienesti «Putina ideologa» meitas nāvē vaino Ukrainu». www.lsm.lv (latviešu). Skatīts: 2023-04-05. «Krievu opozicionārs: Atbildību par sprādzienu Piemaskavā uzņemas partizānu kustība». tv3.lv (latviešu). Skatīts: 2023-04-05. «Sprādzienā kafejnīcā Sanktpēterburgā nogalināts militārais blogeris Vladlens Tatarskis». tv3.lv (latviešu). Skatīts: 2023-04-05. «Российские партизаны заявили, что это они убили Татарского». 24 Канал (krievu). Skatīts: 2023-04-05.