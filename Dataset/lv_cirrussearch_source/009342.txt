Valērijs Harlamovs (krievu: Валерий Борисович Харламов; dzimis 1948. gada 14. janvārī, miris 1981. gada 27. augustā) bija padomju hokejists, spēlējis kreisās malas uzbrucēja pozīcijā, bijis PSRS izlases dalībnieks. Viņš tiek uzskatīts par vienu no visu laiku izcilākajiem hokejistiem. Karjeras laikā pārstāvējis vienīgi PSRS līgas Maskavas CSKA klubu. CSKA sastāvā 11 reizes uzvarēja PSRS čempionātā. Viņš divas reizes tika atzīts par PSRS līgas MVP. Septiņas reizes piedalījies Visu zvaigžņu spēlē (1971-1976, 1978). 2005. gadā viņš tika uzņemts Hokeja slavas zālē. Kopā ar Vladislavu Tretjaku viņi ir divi vienīgie slavas zālē uzņemtie (kā spēlētāji), kas nav aizvadījuši nevienu spēli NHL. 2008. gadā padomju hokejists tika iekļauts IIHF simboliskajā simtgades izlasē. PSRS izlases sastāvā 8 reizes izcīnījis zelta medaļu Pasaules čempionātos. Tāpat trīs medaļas izcīnījis Olimpiskajās spēlēs: 1972. un 1976. gadā zeltu un 1980. gadā sudrabu. 1980. gada Olimpiskajās spēlēs PSRS izlase finālā zaudēja ASV izlasei, kas mūsdienās pazīstams kā "brīnums uz ledus". 1981. gada 27. augusta rītā Harlamovs kopā ar sievu Irinu un sievas brālēnu gāja bojā autokatastrofā uz Maskavas—Sanktpēterburgas šosejas. Pie stūres bija Irina, kas slapjā asfalta dēļ nenovaldīja stūri un ietriecās pretīm braucošā kravas mašīnā. Harlamovs apglabāts Kuncevas kapsētā Maskavā. «ПЕЧАЛЬНАЯ ДАТА». sovsport.ru. Arhivēts no oriģināla, laiks: 2017. gada 30. augustā. Skatīts: 2017. gada 20. augustā. Валерий Харламов biografya.ru Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)