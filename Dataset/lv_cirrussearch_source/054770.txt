Aleksejs Saveļjevs (dzimis 1999. gada 30. janvārī Rīgā) ir Latvijas futbolists, spēlē pussarga pozīcijā, Latvijas futbola izlases dalībnieks. 2024. gada sezonā pārstāv Virslīgas futbola klubu FK Auda. Saveļjevs ir JFC Skonto audzēknis. 2016. gadā spēlēja Latvijas 1. līgā RTU FC rindās, vēlāk pievienojās SK Babīte. 2017. gadā debitēja Latvijas Virslīgā SK Babīte/Dinamo sastāvā. Aizvadīja 10 spēles un guva trīs vārtus. Klubs tika izslēgts no Virslīgas, un Saveļjevs nonāca Lietuvas klubā Marijampoles "Švyturys". No tās tika izīrēts Itālijas klubam Hellas Verona. Futbolists spēlēja kluba jauniešu komandā Primavera čempionātā. 2018. gada maijā Hellas Verona izpirka tiesības uz futbolistu, parakstot līgumu uz trīs gadiem. 2019. gada 26. februārī pirmo reizi tika iekļauts Hellas Verona pieteikumā B sērijas spēlei pret Lecce, taču laukumā neiznāca. 2020. gada janvārī tika izīrēts Itālijas C sērijas klubam Rende. 2020. gada septembrī pārgāja uz C sērijas klubu Mantova 1911. 2021. gada jūlijā atgriezās Latvijā, pievienojoties Virslīgas klubam Riga FC. 2022. gada sezonā tika izīrēts citam Virslīgas klubam FK Auda. Šī kluba sastāvā kļuva par 2022. gada Latvijas kausa ieguvēju. 2023. gada sezonā turpināja pārstāvēt FK Auda. Spēlējis dažādu vecumu Latvijas jauniešu izlasēs. Pirmo reizi uz Latvijas pieaugušo izlasi tika izsaukts 2018. gada novembrī pirms 2018.—2019. gada UEFA Nāciju līgas spēlēm. Tajās spēlēs palika rezervē. Latvijas izlasē debitēja 2020. gada 11. novembrī drauzības spēlē pret Sanmarīno, dodoties laukumā sākumsastāvā. «Itālijas klubs "Hellas Verona" izpērk Latvijas U19 izlases pussargu Saveļjevu». sportacentrs.com. 2018. gada 31. maijā. Skatīts: 2020. gada 14. novembrī. «Latvijas izlases pussargs Saveļjevs pirmoreiz iekļūst Itālijas B sērijas pieteikumā». sportacentrs.com. 2019. gada 27. februārī. Skatīts: 2020. gada 14. novembrī. «Latvijas U21 izlases pamatsastāva pussargs Saveļjevs atgriežas Itālijas C sērijā». sportacentrs.com. 2020. gada 14. septembrī. Skatīts: 2020. gada 14. novembrī. «"Riga" piesaista izlases pussargu Saveļjevu, "Spartaks" pieteicis Mārci Ošu». sportacentrs.com. 2021. gada 16. jūlijā. Skatīts: 2023. gada 12. novembrī. «“Auda” turpinās sadarbību ar Latvijas izlases pussargu». sportazinas.com. 2023. gada 1. janvārī. Skatīts: 2023. gada 12. novembrī. «Latvijas izlases kandidātos četri vārtsargi un trīs debitanti». sportacentrs.com. 2018. gada 9. novembrī. Skatīts: 2020. gada 14. novembrī. «Trīs gūti vārti un uzvara Sanmarīno». lff.lv. 2020. gada 11. novembrī. Skatīts: 2020. gada 14. novembrī. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)