Latvijas Biozinātņu un tehnoloģiju universitāte (LBTU) ir biozinātņu un tehnoloģiju universitāte, kas īsteno pētniecību un studiju programmas biozinātnēs, inženierzinātnēs un sociālajās zinātnēs. Tās administrācija un daļa fakultāšu izvietotas Jelgavas pilī Lielajā ielā 2, bet pārējās fakultātes — citviet Jelgavā. Proporcionāli lielā universitātes studentu skaita dēļ Jelgavu dažkārt dēvē par Latvijas studentu galvaspilsētu. Latvijas Biozinātņu un tehnoloģiju universitātes vēsture sākās ar 1863. gadā Rīgas Politehniskajā institūtā izveidoto Lauksaimniecības departamentu, kuru 1919. gadā pārveidoja par Latvijas Universitātes Lauksaimniecības fakultāti. 1936. gada 26. jūlijā Ministru Kabinets pieņēma lēmumu Latvijas Universitātes Lauksaimniecības fakultāti pārcelt uz īpaši šim mērķim atjaunoto Jelgavas pili, ko K. Ulmanis bija nodēvējis par Viestura piemiņas pili. 1939. gadā izveidoja neatkarīgu augstākās izglītības iestādi — Jelgavas Lauksaimniecības akadēmiju (JLA). Kad Otrā pasaules kara kaujā par Jelgavu 1944. jūlijā Jelgavas pils nodega, augstskola uz laiku pārtrauca pastāvēt, tomēr drīz to atjaunoja Rīgā kā Latvijas Lauksaimniecības akadēmiju (LLA). 1956. gadā LPSR Ministru Padome pieņēma lēmumu pārcelt akadēmiju atpakaļ uz Jelgavu, uzsākot Jelgavas pils atjaunošanas darbus. 1990. gadā akadēmija tika pārdēvēta par Latvijas Lauksaimniecības universitāti. 2018. gada 6. martā universitāte nomainīja savu starptautisko nosaukumu no Latvia University of Agriculture uz Latvia University of Life Sciences and Technologies. 2022. gada 18. maijā, LLU Konvents paziņoja par lēmumu pārdēvēt LLU par Latvijas Biozinātņu un tehnoloģiju universitāti, nosaukumu sākot lietot no 1. septembra. Universitātes himna ir komponista Jēkaba Mediņa 1940. gada 9. janvārī kā veltījums Jelgavas Lauksaimniecības akadēmijai sacerētā dziesma „Mēs mīlam tevi, zeme dārgā, svētā”, kuras vārdi ņemti no Viļa Plūdoņa dzejoļa „Tēvzemei”. Dāvinājumu universitāte saņēma 1940. gada 17. aprīlī, īsi pirms Latvijas okupācijas, taču atskaņojumu tā arī nepiedzīvoja, un vairāk nekā 70 gadus tika uzskatīta par pazudušu. 2012. gadā Mediņu dzimtas materiālos Jēkaba Mediņa dziesmas nošu un vārdu rokrakstu atrada universitātes vīru kora „Ozols” tenors Modris Ziemelis, un neilgi pēc tam himna piedzīvoja savu pirmatskaņojumu. LBTU sastāvā ir 5 fakultātes: Lauksaimniecības un pārtikas tehnoloģijas fakultāte; Veterinārmedicīnas fakultāte; Meža un vides zinātņu fakultāte; Inženierzinātņu un informācijas tehnoloģiju fakultāte; Ekonomikas un sabiedrības attīstības fakultāte. Veterinārmedicīnas fakultāte Meža un vides zinātņu fakultāte Inženierzinātņu un informācijas tehnoloģiju fakultāte Ekonomikas un sabiedrības attīstības fakultāte Jelgavas pils rietumu spārns, kura izvietotas Lauksaimniecības un pārtikas tehnoloģijas fakultāte un Inženierzinātņu un informācijas tehnoloģiju fakultāte Pāvils Kvelde (1939—1940, 1941—1944) Pauls Galenieks (1940—1941) Jānis Ostrovs (1941) Maksis Eglītis (1944) Jānis Peive (1944—1950) Amālija Cekuliņa (1950—1954) Jānis Vanags (1954—1961) Pāvils Zariņš (1961—1966) Olģerts Ozols (1966—1976) Kazimirs Špoģis (1976—1980) Viktors Timofejevs (1980—1986) Imants Gronskis (1986—1992) Voldemārs Strīķis (1992—2002) Pēteris Bušmanis (2002—2004) Juris Skujāns (2004—2014) Irina Pilvere (2014—pašlaik) Par Latvijas Lauksaimniecības universitātes Satversmes grozījumiem[novecojusi saite] Akadēmiskais un vispārējais personāls augstskolās 2020./2021.akad.g. Latvijas Republikas Izglītības un zinātnes ministrija LBTU Simbolika «Latvijas studentu galvaspilsētā jaunības trauksme tverama arī vasarā». skaties.lv. 2016. gada 31. jūlijs. Arhivēts no oriģināla, laiks: 2016. gada 2. augustā. Skatīts: 2016. gada 21. augustā. «Jelgavā rīkos ekskursiju, kurā varēs iepazīties ar studentu dzīvi». Kasjauns. 2016. gada 31. jūlijs. Skatīts: 2016. gada 21. augustā.[novecojusi saite] «Studentu dzīve Jelgavā – aicina uz tematisko ekskursiju». Delfi. 2016. gada 31. jūlijs. Skatīts: 2016. gada 21. augustā. "Jelgavas Lauksaimniecības akadēmijas satversme". Valdības vēstnesis (Nr. 292 (23.12.1938)): 1.—3. lpp. LLU vēsture Arhivēts 2013. gada 14. jūlijā, Wayback Machine vietnē. (latviski) Jana Bahmane. «LLU maina starptautisko nosaukumu». Jelgavas Vēstnesis, 2018. gada 5. marts. Arhivēts no oriģināla, laiks: 2018. gada 19. Augustsss. Skatīts: 2018. gada 13. augustā. Ilze Kuzmina (2018. gada 6. marts). Ārzemnieku acīs LLU vairs nebūs lauksaimnieku augstskola. Latvijas Avīze. Atjaunināts: 2018. gada 13. augustā.[novecojusi saite] «Latvijas Lauksaimniecības universitāte maina savu starptautisko nosaukumu». Delfi. 2018. gada 6. marts. Skatīts: 2018. gada 13. augustā. «LLU pārdēvēs par Latvijas Biozinātņu un tehnoloģiju universitāti». Lsm.lv. 2022. gada 18. maijā. Skatīts: 2022. gada 26. maijā. «Pirmo reizi atskaņo 1940.gadā tapušo LLU himnu». Zemgales Ziņas. 2012. gada 19. oktobris. Skatīts: 2016. gada 21. augustā..[novecojusi saite] «LLU atrod himnu, ko 1940. gadā universitātei veltīja komponists Jēkabs Mediņš». Jelgavas Vēstnesis. 2012. gada 19. oktobris. Skatīts: 2016. gada 21. augustā..[novecojusi saite] LBTU tīmekļa vietne