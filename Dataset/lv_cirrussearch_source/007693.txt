Anti Pīlstrems (somu: Antti Pihlström; dzimis 1984. gada 22. oktobrī) ir somu hokejists, malējais uzbrucējs, Somijas hokeja izlases dalībnieks. Pašlaik (2018) Pīlstrems spēlē Kontinentālās hokeja līgas kluba Helsinku "Jokerit" rindās. Savu profesionālā spēlētāja karjeru Pīlstrems uzsāka 2003. gadā, kad debitēja SM līgas kluba Espo "Blues" komandas rindās. Espo Pīlstrems aizvadīja arī 2004.—05. sezonu, bet 2005.—06. sezonā spēlēja SaiPa rindās. Spēlējot Hemēnlinnas HPK rindās, Anti izcīnīja SM līgas bronzas medaļas, taču 2007. gada vasarā pievienojās NHL kluba Našvilas "Predators" rindām, kura sastāvā gan 2007.—08. sezonā aizvadīja vienu vienīgu spēli, pārējo laiku spēlējot Amerikas hokeja līgā. 2008.—09. sezonā "Predators" rindās Pīlstrems aizvadīja jau 53 spēles, tajās atzīmējoties ar septiņiem rezultativitātes punktiem. 2009.—10. sezonu Anti uzsāka Zviedrijas Elitsērijas klubā HK Fērjestada, taču sezonas vidū pievienojā Jiveskiles JYP rindām. Somijas izlases rindās izcīnījis bronzas medaļas 2014. gada olimpiskajās spēlēs, spēlējis arī 2008., 2010., 2011. un 2012. gada pasaules čempionātos, 2011. gadā kļūstot par pasaules čempionu, bet 2008. gadā kopā ar izlasi izcīnot bronzas medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)