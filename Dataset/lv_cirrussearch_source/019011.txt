Tetova (maķedoniešu: Тетово, albāņu: Tetova) ir pilsēta Ziemeļmaķedonijas ziemeļrietumos, Šarplaninas kalnu piekājē. Pilsētas iedzīvotāju vairākums — albāņi un tā ir viens no galvenajiem Maķedonijas albāņu mazākumtautības centriem. Pilsētā ir divas universitātes (viena no tām — albāņu). Pilsēta radās XIV gadsimtā kā apmetne pie pareizticīgo klostera. Osmaņu impērijas laikā tā attīstījās kā tirdzniecības centrs. 1912. gadā Balkānu karu rezultātā Tetova nokļuva Serbijas sastāvā. 2.pasaules kara laikā tā bija itāļu pārvaldītās Albānijas sastāvā. 1943. gada 19. martā Tetovā nodibināja Maķedonijas Komunistisko partiju. Maķedonijas konflikta laikā 2001. gadā Tetovu centās ieņemt albāņu nemiernieki, tomēr Maķedonijas drošības spēki atsita uzbrukumu. [1] Vikikrātuvē par šo tēmu ir pieejami multivides faili. Skatīt: Tetova.