Tonijs Zailers (vācu: Toni Sailer; dzimis 1935. gada 17. novembrī, miris 2009. gada 24. augustā) bija Austrijas kalnu slēpotājs. Tiek uzskatīts par vienu no visu laiku labākajiem kalnu slēpotājiem. Startējis 1956. gada ziemas olimpiskajās spēlēs Kortīnā d'Ampeco guva uzvaru visās trijās disciplīnās. Viņš kļuva par pirmo kalnu slēpotāju, kas izcīnījis trīs zelta medaļas vienās olimpiskajās spēlēs. Pēc diviem gadiem notikušajā Pasaules čempionātā gandrīz atkārtoja šādu panākumu (izcīnīja 2 zelta un 1 sudraba medaļu). Vēl ir divas Pasaules čempionāta zelta medaļas (kombinācija, kur tajā laikā tika summēti pārējo disciplīnu rezultāti). Trīs reizes atzīts par Austrijas gada sportistu (1956, 1957, 1958), 1999. gadā — par Austrijas gadsimta sportistu. 1985. gadā SOK piešķīra olimpisko orderi. «VII Olympic Winter Games: Official Report». Comitato Olimpico Nazionale Italiano. LA84 Foundation. 1956. 164–174, 585–599. lpp. Skatīts: 2014. gada 10. februāris. Vikikrātuvē par šo tēmu ir pieejami multivides faili. Skatīt: Tonijs Zailers. Olympedia profils (angliski) Munzüger Sport profils (vāciski) FIS profils (kalnu slēpošana) (angliski)