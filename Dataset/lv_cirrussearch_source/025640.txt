Edmunds Augstkalns (dzimis 1994. gada 25. augustā) ir latviešu hokejists, spēlē aizsarga pozīcijā. Pašlaik (2020) pārstāv Latvijas čempionāta komandu Rīgas "Olimp". 2012.—13. gada sezonā Augstkalns sāka spēlēt MHL vienībā HK Rīga. 2014.—15. gada sezonā Augstkalns kļuva par HK Rīga kapteini. 2014. gada septembrī Augstkalns debitēja KHL kluba Rīgas "Dinamo" rindās. Sezonas gaitā aizsargs "Dinamo" sastāvā aizvadīja četras spēles. Pēc sezonas beigām noslēdza līgumu ar Mestis līgas klubu Hermes. Latvijas hokeja izlases rindās spēlējis 2013. un 2014. gada Pasaules čempionātos junioriem. Eliteprospects profils (angliski) Internet Hockey Database profils (angliski) KHL profils (angliski)