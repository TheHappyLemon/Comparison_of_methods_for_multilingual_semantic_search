Sandis Buškevics (dzimis 1977. gada 28. janvārī Ventspilī) ir bijušais latviešu basketbolists, tagad — treneris. Spēlējis saspēles vadītāja pozīcijā, bijis Latvijas basketbola izlases dalībnieks. S. Buškevics ir pieckārtējs Latvijas Basketbola līgas (LBL) čempions BK Ventspils un Rīgas ASK sastāvā laikā no 2000. līdz 2007. gadam. Profesionāļa karjeru uzsāka 1994. gadā dzimtās pilsētas basketbola klubā BK Ventspils. Ar BK Ventspils izcīnīja godalgotas vietas LBL: 1996. — 3. vieta, 1998. un 1999. — 2 vieta. Pēc tam izcīnījis četrus LBL čempiona titulus BK Ventspils sastāvā 2000., 2001., 2002. un 2003. Vēl 2003. kopā ar BK Ventspils izcīnīja 3. vietu Eiropas kausā un NEBL. Latvijas Basketbola līgas Zvaigžņu spēles dalībnieks 1998., 2000., 2001., 2003., 2007. gadā. 2003. gadā S. Buškevics karjeru turpināja ārzemju klubos. Pusi 2003.-2004. gada sezonas spēlēja Turcijas basketbola klubā Stambulas "Galatasaray". Pēc jaunā gada pievienojās Krievijas basketbola klubam Permas "Ural Great", kura sastāvā izcīnīja Krievijas kausu un spēlēja Eiropas kausa Final 4 turnīrā Kazaņā. 2005. gadā Maskavas apgabala "Dinamo" sastāvā izcīnīja 3. vietu Eirokausa izaicinājumā. 2006. gadā kļuva par Baltijas un Lietuvas Basketbola līgas čempionu Viļņas "Lietuvos Rytas" sastāvā. 2007. gadā atgriezās Latvijā un ieguva savu piekto LBL čempiona titulu ASK Rīga sastāvā. 2008. gada decembrī pievienojās Itālijas basketbola klubam Udīnes "Snaidero". No 2009. gada 14. decembra līdz 2010. gada 31. janvārim spēlēja BK Ventspils. Karjeras noslēgumā spēlējis "Liepājas lauvās", bet pēdējo sezonu aizvadīja Irānā. 1997. un 1998. gadā spēlēja Latvijas U-22 izlasē. 1998. gadā piedalījās U-22 Eiropas čempionāta finālturnīrā Trapāni, Itālijā. No 1998. gada līdz 2004. gadam spēlēja Latvijas nacionālajā izlasē. 2012. gada vasarā S. Buškevics paziņoja par spēlētāja karjeras beigšanu un trenera karjeras sākumu, kļūstot par vienu no "Liepājas lauvu" treneriem. 2019. gada jūlijā kļuva par vienu no Klaipēdas "Neptūnas" treneriem. 2021. gada decembrī pēc galvenā trenera aiziešanas kļuva par tā pienākumu izpildītāju. "Neptunas" vadībā S. Buškevics bija līdz 2023. gada vasarai, kad tika paziņots, ka turpmāk viņš pildīs galvenā trenera funkcijas Palangas "Olimpas" komandā Lietuvas pēc spēka otrajā līgā. Buškevics pievienojas BK "Ventspils" «LBL: Vītols paliek "Baronā", Buškevics uz Liepāju». Arhivēts no oriģināla, laiks: 2020. gada 27. novembrī. Skatīts: 2011. gada 11. martā. Buškevics spēlēs Itālijā «Buškevics beidz karjeru, pievienojas "Lauvu" treneru korpusam». Sportacentrs.com. Skatīts: 2012. gada 21. jūlijā. «Buškevics pievienojies "Neptunas" treneru kolektīvam». Sportacentrs.com (latviešu). 2019-07-11. Skatīts: 2019-07-11. «Sandis Buškevics kļūst par "Neptūnas" pagaidu galveno treneri». Sportacentrs.com (latviešu). 2021-12-11. Skatīts: 2021-12-11. «Buškevics atstāj Klaipēdas "Neptūnas" treneru korpusu». Sportacentrs.com (latviešu). 2023-06-30. Skatīts: 2023-07-03. Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) RealGM Basketball profils (angliski) Baltijas Basketbola līgas profils (angliski)