Joža Lāngoša (ungāru: Lángos Józsa); 1911. gada 31. augusts Tatabāņa — 1987. gada 17. maijs Tatabāņa) bija Ungārijas starptautiskā meistare šahā (1950), daudzkārtējā Ungārijas sieviešu šaha čempione. No 1940. gadiem līdz 1950. gadiem bijusi viena no vadošajām Ungārijas šahistēm. Četras reizes uzvarējusi neoficiālajos Ungārijas sieviešu šaha čempionātos (1942, 1943, 1944, 1949), kā arī tikpat reizes atkārtojusi šo panākumu oficiālajos Ungārijas sieviešu šaha čempionātos (1947, 1950, 1951, 1952). Piedalījusies 1949.—50. gada Pasaules čempionātā šahā sievietēm Maskavā, kurā dalījusi 10.-11. vietu kopā ar Mariju Teresu Moru (uzvarēja Ludmila Rudenko). Piedalījusies arī 1952. gada pretendentu turnīrā šahā sievietēm Maskavā, kurā dalījusi 8.-10. vietu kopā ar Olgu Rubcovu un Šantalu Šodē de Silanu (uzvarēja Jeļizaveta Bikova). Par panākumiem turnīros FIDE 1950. gadā Jožai Lāngošai piešķīra starptautiskās meistares (WIM) nosaukumu. Bijusi pirmā ungāru šahiste, kas kļuvusi par startptautisko meistari šahā. «1949-50 Title Tournament : World Chess Championship (women)». www.mark-weeks.com. «1952 Candidates Tournament : World Chess Championship (women)». www.mark-weeks.com. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)