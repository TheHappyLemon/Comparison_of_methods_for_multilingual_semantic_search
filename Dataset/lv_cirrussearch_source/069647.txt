Antipolo (filipīniešu: Lungsod ng Antipolo, angļu: City of Antipolo) ir pilsēta Filipīnās, Risalas provinces administratīvais centrs un lielākā pilsēta, kā arī visa Kalabarsonas reģiona lielākā pilsēta. Atrodas provinces rietumdaļā Sjerramadres priekškalnēs; ietilpst Manilas aglomerācijā. Lielākā daļa iedzīvotāju ir tagali. Pilsētas vārds cēlies no maizeskoka nosaukuma tagalu valodā tipolo. Spāņu kolonizatori tagadējās pilsētas apvidū ieradās 1578. gadā, bet 1591. gadā jezuītu misionāri šeit noorganizēja patstāvīgu draudzi. 1650. gadā ciems kļuva par pilsētiņu Tondo provincē. Pēc provinces sadalīšanas 1853. gadā Antipolo nokļuva Morongas distriktā. Pirmās republikas laikā Antipolo bija Morongas distrikta centrs. 1901. gadā Antipolo tika iekļauta jaundibinātās Risalas provinces sastāvā. Pilsētas teritorija vairākkārt tika paplašināta. 1908. gadā Antipolo tika savienota ar dzelzceļu ar Manilu. 1945. gadā atbrīvošanas cīņu laikā pilsēta tika stipri sabombardēta. 1998. gadā Antipolo tika piešķirts pilsētas statuss. 2009. gadā pilsētā uzbūvēja jauno provinces administratīvo ēku kompleksu, bet par provinces galvaspilsētu Antipolo oficiāli pasludināja 2020. gadā. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Antipolo.