Eriks Rihards Kandels (angļu: Eric Richard Kandel, dzimis 1929. gada 7. novembrī) ir Austrijas ebreju izcelsmes amerikāņu neiropsihiatrs, 2000. gada Nobela prēmijas fizioloģijā vai medicīnā laureāts par pētījumiem atmiņas fizioloģijā. Dzimis Vīnē, ebreju ģimenē. Pēc Austrijas anšlusa ģimene emigrēja, un 1939. gada 11. maijā Kandels apmetās Bruklinā. No 1944. gada studēja Hārvarda Universitātē vēsturi un literatūru, vēlāk ieintesējās par psihoanalīzi. 1952. gadā iestājās Ņujorkas Universitātes Medicīnas skolā, kur ieinteresējās par atmiņas procesu bioloģisko pamatu. 1955. gadā stažējās Kolumbijas Universitātē. No 1957. līdz 1960. gadam strādāja Psihiskās veselības Nacionālajā institūtā, kur izvēlējās jūras bezmugurkaulniekus — aplīzijas, par savu pētījumu objektu, jo tie ir vieni no vienkāršākajiem organismiem, kuriem piemīt atmiņa. 1965. gadā publicēja pirmos pētījumus. Strādājis Ņujorkas Universitātes Medicīnas skolā, vēlāk — Kolumbijas Universitātes Ārstu un ķirurgu koledžā. Vikikrātuvē par šo tēmu ir pieejami multivides faili. Skatīt: Eriks Kandels. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Nobela prēmijas profils (angliski)