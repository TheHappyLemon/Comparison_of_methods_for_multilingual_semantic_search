Netišina (ukraiņu: Нетішин) ir pilsēta Ukrainas rietumos, Hmeļnickas apgabala Šepetivkas rajonā. Izvietojusies apgabala ziemeļrietumos Horiņas upes krastā 140 km no apgabala centra Hmeļnickas. Netišina vēstures dokumentos pirmoreiz minēta 1542. gadā kā ciems Polijas karaļa Sigismunda II vēstulē. Piederējusi dažādām augstmaņu dzimtām; visilgāk (1690-1856) Jablonovskiem. 1872. gadā atvērta pirmā skola. 1936. gadā uzbūvēta hidroelektrostacija. 1975. gadā Netišina tiek izraudzīta par Hmeļnickas atomelektrostacijas būves vietu. Būvniecība uzsākta 1981. gadā. 1984. gadā Netišinai piešķirts pilsētas statuss. 1987. gadā nodots ekspluatācijā AES pirmais bloks, bet 1990. gadā pie 95% elektrostacijas gatavības Ukrainas valdība ievieš atomelektrostaciju būvniecības moratoriju. Moratorijs atcelts 1993. gadā, bet elektrostacijas būvniecība pabeigta 2004. gadā. Q63390058. «КОРОТКИЙ ЕКСКУРС В ІСТОРІЮ». Arhivēts no oriģināla, laiks: 2014. gada 12. augustā. Skatīts: 2014. gada 1. jūlijā. Vikikrātuvē par šo tēmu ir pieejami multivides faili. Skatīt: Netišina.