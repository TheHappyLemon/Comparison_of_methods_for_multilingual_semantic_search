Dronavalli Hārika (telugu: ద్రోణవల్లి హారిక; dzimusi 1991. gada 12. janvārī, Āndhra Pradēšā) ir Indijas starptautiskā lielmeistare šahā (GM, 2011). Šahu iemācījusies spēlēt agrā bērnībā. Vairākkārt pārstāvējusi Indiju Pasaules junioru čempionātos, kur dažādās vecuma grupās izcīnījusi 3 zelta medaļas (2004. - U14, 2006. - U18, 2008. - U20), 2 sudraba medaļas (2000. - U10, 2001. - U12) un 1 bronzas medaļu (2002. - U12). 2003. gadā Āzijas individuālajā sieviešu šaha čempionātā izcīnījusi 2. vietu aiz savas tautietes Humpi Koneru. 2004. gadā kļuvusi par sieviešu lielmeistari (WGM). 2010. gadā ieguvusi Āzijas spēļu bronzas medaļu šaha sacensībās. 2010. gadā piedalījusies Pasaules šaha čempionātā sievietēm pēc izslēgšanas sistēmas, kur ceturtdaļfinālā zaudējusi Ķīnas šahistei Žuaņai Lufei ar 1½:2½. 2011. gadā kļuvusi par Āzijas čempioni šahā un par otro Indijas šahisti pēc Humpi Koneru, kas ieguvusi vīriešu lielmeistara (GM) titulu. 2012. gadā piedalījusies Pasaules šaha čempionātā sievietēm pēc izslēgšanas sistēmas, kur pusfinālā zaudējusi Bulgārijas šahistei Antoanetai Stefanovai ar ½:1½. 2015. gadā Sočos Pasaules šaha čempionātā sievietēm pēc izslēgšanas sistēmas atkal tika līdz pusfinālam, kur zaudēja Ukrainas lielmeistarei Marijai Muzičukai ar 2½:3½. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Āktāru Lizu Šāmīmu, 2. kārtā uzvarējusi Dinaru Saduakasovu, 3. kārtā uzvarējusi Sopiko Guramišvili, ceturtdaļfinālā uzvarējusi Nanu Dzagnidzi, bet pusfinālā jau trešo reizi pēc kārtas zaudējusi - šoreiz Ķīnas lielmeistarei Taņai Džunji ar 4:5. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Sopiko Huhašvili, 2. kārtā uzvarējusi Belu Hotenašvili, bet 3. kārtā zaudējusi Aleksandrai Kosteņukai. 2019. gada septembrī Skolkovā (Maskavas apgabals) ieņēmusi 7. vietu FIDE sieviešu Grand Prix izcīņas posmā. 2020. gada februārī Sentluisā dalījusi 5.-6. vietu starptautiskajā sieviešu šaha turnīrā Cairns Cup. 2020. gada martā Lozannā dalījusi 6.-8. vietu FIDE sieviešu Grand Prix izcīņas posmā. 2021. gada novembrī Rīgā ierindojusies 5. vietā 2021. gada "FIDE Chess.com Grand Swiss" turnīrā sievietēm. 2023. gada februārī Minhenē izcīnījusi 4. vietu FIDE sieviešu Grand Prix izcīņas posmā. 2023. gada aprīlī Ņūdelī dalījusi 7.-9. vietu FIDE sieviešu Grand Prix izcīņas posmā. 2023. gada maijā Nikosijā dalījusi 2.-4. vietu FIDE sieviešu Grand Prix izcīņas posmā (turnīrā uzvarēja Dinara Vāgnere). 2023. gada jūnijā Sentluisā dalījusi 6.-7. vietu sieviešu lielmeistaru starptautiskajā šaha turnīrā Cairns Cup. 2023. gada augustā Baku piedalījusies FIDE Pasaules kausa izcīņā sievietēm, kurā ceturtdaļfinālā piekāpusies turnīra uzvarētējai Aleksandrai Gorjačkinai. 2023. gada novembrī Daglasā ierindojusies 19. vietā "FIDE Women's Grand Swiss" turnīrā sievietēm. Vairākkārt pārstāvējusi Indijas izlasi lielākajos komandu šaha turnīros: Pasaules šaha olimpiādēs piedalījusies 8 reizes (2004-2016, 2022). 2022. gadā izcīnījusi bronzas medaļu komandu vērtējumā. Pasaules komandu šaha čempionātos piedalījusies 3 reizes (2009-2011, 2015). Izcīnījusi 2 individuālās sudraba (2011, 2015) medaļas. Āzijas komandu šaha čempionātos piedalījusies 5 reizes (2003, 2008-2014). Komandu vērtējumā izcīnījusi 4 sudraba (2008-2014) un 1 bronzas (2003) medaļu. Individuālā vērtējumā izcīnījusi 3 zelta (2003, 2009, 2014) un sudraba (2008) medaļu. Interview With Dronavalli Harika «Anna Ushenina is a new Women's World Chess Champion». Arhivēts no oriģināla, laiks: 2015. gada 3. aprīlī. Skatīts: 2015. gada 1. aprīlī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 27. februārī. Women’s World Championship 2018 «ChessPro. Women's Grand Prix. Сколково, Россия 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. septembrī. Cairns Cup (2020) ChessPro. Women’s Grand Prix. Лозанна, Швейцария 2020. Все о турнире 2021 FIDE Chess.com Women's Grand Swiss FIDE Women GP Series 2022-23 - Munich FIDE Women's Grand Prix 2022/23 - Third Leg, New Delhi Standings — FIDE Grand prix 2023 2023 Cairns Cup - Day 9 | www.uschesschamps.com Women's Chess World Cup 2023 023 FIDE Women's Grand Swiss 44th Olympiad Chennai 2022 Open Dronavalli Harika šahista profils vietnē fide.com Dronavalli Harika šahista profils vietnē chessgames.com Dronavalli Harika šahista profils vietnē 365chess.com Dronavalli Harika šahista profils vietnē chesstempo.com Dronavalli Harika šahista profils vietnē olimpbase.org (Pasaules šaha olimpiādes) Dronavalli Harika šahista profils vietnē olimpbase.org (Pasaules komandu šaha čempionāti) Dronavalli Harika šahista profils vietnē olimpbase.org (Āzijas komandu šaha čempionāti)