2012. gada Abū Dabī Grand Prix (oficiālais nosaukums angļu valodā: 2012 Formula 1 Etihad Airways Abu Dhabi Grand Prix) bija Formula 1 pasaules čempionāta 2012. gada sezonas astoņpadsmitais posms, kas norisinājās 4. novembrī Abū Dabī emirātā, Jasmarinas trasē. Pirmo uzvaru sezonā izcīnīja Lotus braucējs Kimi Reikenens. Pole position pārliecinoši izcīnīja McLaren pilots Luiss Hamiltons, savukārt viens no diviem galvenajiem čempiona titula pretendentiem, Sebastiāns Fetels (Red Bull), kvalifikācijas trešajā sesijā uzrādīja trešo ātrāko laiku, tomēr pēc sesijas bija spiests apturēt formulu trases malā, tādējādi pārkāpjot FIA noteikumus (degvielas tvertnē nebija pietiekami daudz degvielas, lai FIA varētu veikt pārbaudes). Fetels tika diskvalificēts, tomēr pēc tiesnešu lēmuma drīkstēja startēt no boksiem. Ferrari pilots Fernando Alonso, Fetela galvenais konkurents cīņā par čempiona titulu, startēja no sestās pozīcijas. Sacīkstēs Luiss Hamiltons bija vadībā līdz 19. aplim, kad bija spiests izstāties tehnisku problēmu dēļ. Vadību pārņēma Kimi Reikenens, kurš to noturēja līdz finišam. Sadursmēm bagātajā sacīkstē divas reizes trasē devās drošības mašīna, kas ļāva Sebastiānam Fetelam uzlabot pozīciju. Fetelam finišējot trešajam aiz Alonso, viņa pārsvars pār Ferrari braucēju saruka līdz 10 punktiem. Pēc šīm sacīkstēm Reikenenam vairs nav iespēju izcīnīt čempiona titulu (atlikušajos divos posmos pieejami 50 punkti). Piezīmes ^1 — Sebastians Fetels kvalifikācijas trešajā daļā uzrādīja trešo ātrāko laiku (1:41.073), bet pēc Renault inženieru rīkojuma bija spiests apturēt formulu trases malā pirms atgriešanas boksos. No degvielas tvertnes nebija iespējams izgūt FIA pārbaudēm nepieciešamo 1 litru degvielas, līdz ar to par FIA noteikumu pārkāpšanu Fetels tika izslēgts no kvalifikācijas, tomēr tiesneši atļāva viņam sacensībās startēt no boksiem. Piezīme: abās punktu ieskaitēs parādītas tikai pirmās piecas pozīcijas. «2012 Formula 1 Etihad Airways Abu Dhabi Grand Prix (angliski)». Formula1.com. Skatīts: 28.10.2012.. «Abu Dabi GP: Reikenens uzvar, Alonso otrais, Fetels trešais». f1.lv. Delfi. 04.11.2012. Skatīts: 04.11.2012.. Benson, Andrew. «Abu Dhabi: Lewis Hamilton takes a brilliant pole position for McLaren (angliski)». BBC Sport. BBC, 03.11.2012.. Skatīts: 04.11.2012.. Benson, Andrew. «Abu Dhabi: Red Bull's Sebastian Vettel to start race from the pit lane (angliski)». BBC Sport. BBC, 03.11.2012.. Skatīts: 04.11.2012.. «Hamilton takes pole from Webber (angliski)». ESPN F1. ESPN EMEA Ltd. 03.11.2012. Skatīts: 04.11.2012.. «Raikkonen wins dramatic race from Alonso (angliski)». ESPN F1. ESPN EMEA Ltd. 04.11.2012. Skatīts: 04.11.2012.. Benson, Andrew. «Abu Dhabi: Kimi Raikkonen wins classic ahead of Fernando Alonso (angliski)». BBC Sport. BBC, 04.11.2012.. Skatīts: 04.11.2012.. Matt Beer. «Lewis Hamilton beats Mark Webber to pole position (angliski)». Autosport. Haymarket Publications, 03.11.2012.. Skatīts: 03.11.2012.. «Red Bull take tactical option of starting from pitlane (angliski)». Sky Sports (BSkyB). 03.11.2012. Skatīts: 03.11.2012.. «2012 Formula 1 Etihad Airways Abu Dhabi Grand Prix (angliski)». Formula1.com. Formula One Administration. Skatīts: 04.11.2012..