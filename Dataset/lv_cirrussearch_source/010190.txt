Andrejs Mihņevičs (baltkrievu: Андрэй Анатолевіч Міхневіч; dzimis 1976. gada 12. jūlijā) ir bijušais Baltkrievijas vieglatlēts, lodes grūdējs. Izcīnījis virkni medaļu nozīmīgos turnīros, kas sportistam atņemtas pēc otrās pieķeršanas dopinga lietošanā un sekojošās diskvalifikācijas uz mūžu. 2001. gada 7. augustā A. Mihņevičam tika piespriesta divu gadu diskvalifikācija par dopinga lietošanu. Tikai 17 dienas pēc soda izciešanas viņš kļuva par 2003. gada Pasaules čempionu, uzvarot ar personisko rekordu - 21,69 m. Tajā pašā gadā A. Mihņevičs uzvarēja arī Universiādē. 2004. gada olimpiskajās spēlēs Atēnās viņš izcīnija 5. vietu. 2006. gadā A. Mihņevičs ar 21,37 metrus tālu grūdienu izcīnīja sudraba medaļu Pasaules čempionātā telpās. 2006. gada Eiropas čempionātā ar rezultātu 21,09 metri A. Mihņevičs izcīnija sudraba medaļu, paliekot vienīgi aiz vācieša Ralfa Bartela, kuram zaudēja tikai divus centimetrus, bet 2007. gada Pasaules čempionātā ar 21,27 metrus tālu grūdienu izcīnīja bronzas medaļu. 2008. gada olimpiskajās spēlēs A. Mihņevičs ar 21,05 metrus tālu grūdienu izcīnīja bronzas medaļu. 2013. gadā viņam tika piespriesta mūža diskvalifikācija, tāpat viņam anulēti visi rezultāti kopš 2005. gada Pasaules čempionāta (tieši šajās sacensībās ņemtās analīzes tika atkārtoti pārbaudītas un, izmantojot modernākas metodes, tajās konstatēts dopings). «Shot-putter Majewski takes belated gold after doping ruling». Thenews.pl. Skatīts: 2013. gada 14. jūnijā.[novecojusi saite] Olympedia profils (angliski) IAAF profils (angliski) Trach and Field vieglatlēta profils (angliski)