Starptautiskais ģeofiziskais gads bija laika posms no 1957. gada 1. jūlija līdz 1958. gada 31. decembrim, kura laikā 67 valstis visā pasaulē veica ģeofiziskus novērojumus un pētījumus pēc vienotas programmas un metodikas. Pirms tā bija divi Starptautiskie polārie gadi, bet 1959. gadā Starptautiskais ģeofiziskais gads tika turpināts kā Starptautiskā ģeofiziskā sadarbība. Starptautiskā ģeofiziskā gada laikā tika palaisti pirmie Zemes mākslīgie pavadoņi — PSRS 1957. gada 4. oktobrī palaida pasaulē pirmo mākslīgo pavadoni Sputnik-1, bet ASV 1958. gada 31. janvārī — pavadoni Explorer-1. 1958. gada 29. jūlijā tika dibināta Nacionālā aeronautikas un kosmosa administrācija (NASA). Tika izdarīti tādi svarīgi zinātniski atklājumi kā Van Allena radiācijas joslas ap Zemi un zemūdens kalnu grēdas okeānu vidienēs, kas pierādīja plātņu tektonikas teorijas pareizību.