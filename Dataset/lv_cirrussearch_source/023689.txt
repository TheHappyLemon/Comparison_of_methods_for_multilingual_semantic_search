Malāla Jūsafzaja (puštu: ملاله یوسفزۍ, urdu: ملالہ یوسف زئی, Malālah Yūsafzay, dzimusi 1997. gada 12. jūlijā) ir pakistāniešu izglītības tiesību aktīviste. Būdama vēl skolniece, 2012. gadā 9. oktobrī pārcieta Pakistānas Taliban kaujinieku uzbrukumu un tika smagi ievainota par savu aktīvo nostāju. Pazīstama kā sieviešu tiesību un tiesību uz izglītību aktīviste, it īpaši Svātas ielejā, kurā Taliban aizliedza meitenēm apmeklēt skolu. 2009. gada sākumā, 11—12 gadu vecumā, sāka ar pseidonīmu rakstīt blogu BBC, kurā aprakstīja dzīvi Taliban režīma laikā, par viņu centieniem pārņemt varu ielejā un savu redzējumu par izglītību meitenēm. 2012. gada 9. oktobrī viņa tika sašauta, taču izdzīvoja. Ir saņēmusi vairākus apbalvojumus, tai skaitā 2013. gada Saharova balvu. 2013. gadā žurnāls Time viņu ierindoja starp 100 ietekmīgākajiem cilvēkiem. Jūsafzaja 2014. gadā 17 gadu vecumā kļuva par jaunāko Nobela prēmijas ieguvēju. Nobela miera prēmiju saņēmusi kopā ar Kailašu Satjarti. Jūsafzaja ir otrā pakistāniete, kas saņēmusi Nobela prēmiju (1979. gadā Nobela prēmiju fizikā saņēma Abduss Salams). «Saharova balvu iegūs pakistāniešu pusaudze Malala Jusafza». Delfi.lv. Skatīts: 2014. gada 27. aprīlī. «Malala says Nobel Peace Prize committee made the ‘right decision’». PBS Newshour. Skatīts: 2014. gada 28. marts. «The Nobel Peace Prize 2014». Nobel Foundation. «Malala and Kailash Satyarthi win Nobel Peace Prize». BBC. 2014. gada 10. oktobrī. Skatīts: 2014. gada 10. oktobrī. Vikikrātuvē par šo tēmu ir pieejami multivides faili. Skatīt: Malāla Jūsafzaja. Malālas Jūsafzajas biogrāfija Nobela prēmijas mājaslapā (angliski) Encyclopædia Britannica raksts (angliski) Brockhaus Enzyklopädie raksts (vāciski)