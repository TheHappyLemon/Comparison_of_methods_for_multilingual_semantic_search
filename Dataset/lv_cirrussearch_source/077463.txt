Hezeras Universitāte (IPA: [xæzæras]; azerbaidžāņu: Xəzər Universitəsi — 'Kaspijas Universitāte') ir privāta universitāte Azerbaidžānas galvaspilsētā Baku. Universitāti 1991. gadā nodibināja profesors Hamlets Isahanli (Hamlet Isaxanli). Tā ir pirmā privātā universitāte Austrumeiropā, Kaukāza reģionā un Centrālāzijā un kā pirmā iepazīstināja Azerbaidžānu ar rietumniecisko augstākās izglītības un pētījumu sistēmu. Profesors Isahanli izveidoja augstskolu, lai reformētu iepriekšējo, reizēm korumpēto augstākās izglītības sistēmu, kas bija izveidojusies Padomju Savienības laikā. Vairāk informācijas par Azerbaidžānas izglītības sistēmu var iegūt: 1. Hamlet Isaxanli. In Search of Khazar. Khazar University Press, Baku, 2006. 2. Hamlet Isaxanli. Education System in Transition Economy: A View from Azerbaijan. Khazar University Press, Baku, 2007. Kazaras Universitāte Azerbaidžānā ir atzīta par tās inovatīvā rietumnieciskā stila izglītības ieviešanu visos līmeņos: bakalaura, maģistratūras un doktorantūras. Augstskolas sastāvā iekļauta arī skola ar pirmsskolas, pamatskolas un vidusskolas līmeņu programmām. Kazaras Universitātes akadēmiskajā personālā ir apmēram 200 pasniedzēju, kuri mācījušies un/vai praktizējuši Eiropā un ASV. Kazaras Universitāte ir pirmā, kas Azerbaidžānā ieviesa elastīgu uz studentiem vērstu kredītpunktu uzkrāšanas sistēmu. Universitātes mācību plāns atbilst augsti attīstīto demokrātisko valstu vadošo universitāšu standartiem. Primārā universitātes mācību valoda ir angļu. Šie faktori veicina studentu akadēmisko un profesionālo iespēju paaugstināšanu un gatavo viņus darbam globalizētajā starptautiskajā vidē. Kazaras Universitāte sastāv no 6 fakultātēm, kas nodrošina izglītību, praksi un pētījumus. Fakultātēs iespējams apgūt visu līmeņu augstāko izglītību šādās studiju jomās: Arhitektūras, inženierzinātņu un lietišķo zinātņu fakultāte: datorzinātne, skaitļošanas tehnika, naftas inženierzinātne, vides inženierzinātne, matemātika, vadība, arhitektūra un celtniecība. Ekonomikas un vadības fakultāte: uzņēmējdarbības administrācija, ekonomika, tirgzinība, finanses, grāmatvedība, vadība un starptautiskā uzņēmējdarbība, enerģētiskā saimniecība. Humanitāro un sociālo zinātņu fakultāte: angļu valoda un literatūra, austrumu (arābu, persiešu, japāņu) valodas, rietumu ( angļu, franču, itāļu, spāņu, krievu) valodas, Azerbaidžāņu valoda un literatūra, filoloģija, žurnālistika, valodniecība, politikas zinātne, starptautiskās attiecības, ...., reģionu studijas (Kaukāza reģions un Centrālāzija, Eiropas Savienība, Tuvie Austrumi, Amerikas Savienotās Valstis, Austrumāzija). Juridiskā fakultāte: tieslietas un starptautiskās tieslietas. Medicīnas fakultāte: biomedicīna, medicīna, zobārstniecība un veselības aizsardzība. Pedagoģijas fakultāte: pamatizglītība, izglītības administrācija, izglītības vēsture un filozofija. Dunya skola, kas sastāv no pirmsskolas, pamatskolas un vidusskolas, ir saistīta ar pedagoģijas fakultāti. Pēc vairāku ārzemju ekspertu novērtējuma Dunya skola ir viena no labākajām Azerbaidžānas skolām. Nodarbības notiek azerbaidžāņu valodā, angļu valoda ir otrā valoda. Hezeras Universitātē ir vairāki pētījumu un apmācības institūti, piemēram, Ekonomikas un uzņēmējdarbības pētījumu un izglītības centrs, vārdnīcu un enciklopēdiju centrs, Izglītības politikas institūts, Zinātnes un mākslas asambleja, un citi. Studējot Kazaras Universitātē, katrs students var iesaistīties mūzikas, deju, teātra un citās aktivitātēs. Studenti var izvēlēties arī paklāju darināšanu, juveliermākslu vai kādu citu lietišķās mākslas veidu kā izvēlēs priekšmetu, apmeklējot kultūras nodarbības. Universitātē ir iespēja trenēties daudzos komandu sporta veidos, piemēram, futbolā, volejbolā, basketbolā, šahā, kā arī vairākos cīņu mākslas veidos (karatē, džudo, kungfu nesen nodibinātajā Kazaras Universitātes Kungfu klubā). Kazaras Universitātes 6 fakultātēs studē apmēram 2000 studentu. 80% studē bakalaura studiju programmu līmenī, 20% aspirantūrā, bet šie skaitļi katrā fakultātē atšķiras, dažās fakultātēs sasniedzot apmēram 50%. Apmēram 15% no studentu kopskaita ir ārvalstu studenti. Šeit studē Turcijas, Irānas, Ēģiptes, Indijas, Pakistānas, Nigērijas, Gruzijas, Irākas, Lietuvas, Bulgārijas, Lībijas, ASV, Dānijas, Norvēģijas, Dienvidkorejas, Kanādas, Krievijas, Centrālāzijas republiku un citu valstu pilsoņi. Kazaras Universitātes bibliotēkas informācijas centra (LIC) uzdevums ir saglabāt un attīstīt krājumus un pakalpojumus, atbalstot pašreizējās un nākotnes studiju, pētījumu un mācību vajadzības. Centrs ir strādājis, lai attīstītu patīkamu darba vidi ikvienam bibliotēkas lietotājam. Šajā jomā Kazaras Universitāte ir viena no visattīstītākajām Azerbaidžānas un tuvāko reģionu universitātēm. Universitātei ir sadarbības līgumi ar vairāk nekā 70 universitātēm un pētījumu institūtiem vairāk kā 25 valstīs. Kopš universitātes dibināšanas, Starptautiskās partnerības programmas ir kļuvušas par vienu no galvenajiem universitātes mērķiem. Akadēmiskais gads ir no septembra līdz jūnijam, tas ir sadalīts divos semestros — rudens un pavasara. Vasaras semestris nav obligāts, bet tas ir svarīgs, lai pabeigtu kursu paātrināšanu un nopelnītu papildu kredītpunktus. Ideja par Humanitāro zinātņu fakultātes izveidošanu radās gadu pēc universitātes dibināšanas. Jaunās paaudzes humanitāro zinātņu speciālistu izglītošana par universitātes prioritāti kļuva 1992. gadā, kad tika izveidotas pirmās katedras. Fakultāte par savu mērķi izvirzīja Azerbaidžānas mantojumā esošo nacionālo un kultūras vērtību apgūšanu, novērtēšanu, saglabāšanu un izplatīšanu, kā arī vispasaules vērtību daudzveidības novērtēšanu. Tā daļa no bijušajiem studentiem veiksmīgi kļuva par jaunizveidotās fakultātes savu specialitāšu celmlaužiem. Angļu valoda un literatūra, kā arī žurnālistika kļuva par galvenajiem studiju virzieniem, ko papildināja austrumu valodas. 2004. gadā sāka apspriest ideju par Humanitāro zinātņu fakultātes paplašināšanu ar dažām Juridiskās fakultātes un Sociālo zinātņu katedrām, un 2005. gadā Humanitāro zinātņu fakultāte pārtapa par Humanitāro un sociālo zinātņu fakultāti. Šobrīd Humanitāro un sociālo zinātņu fakultāte ir lielākā Kazaras Universitātē un piedāvā plašu klāstu bakalaura un aspirantūras studiju programmas. Humanitāro un sociālo zinātņu fakultāte izceļas ar saviem skolotājiem un zinātniekiem, kas izglītību ieguvuši Rietumeiropas un Ziemeļamerikas augstskolās. Katedra izveidota 1992. gadā. Pašlaik tā ir viena no lielākajām universitātē. Katedrā strādā pieredzējuši pasniedzēji un pētnieki no Azerbaidžānas, kā arī vieslektori. Angļu valodas un literatūras katedra nodrošina spēcīgas valodas un komunikāciju spējas, pamatzināšanas par britu un amerikāņu literatūru, kā arī pamatzināšanas citās būtiskās jomās — valodniecībā un tulkošanā. Katedra iesaistījusies arī Tulkošanas centra, Vārdnīcu un Enciklopēdiju centra, Skolotāju mācību centra un Sieviešu studiju centra projektos. Katedra nodrošina plaša spektra studiju un pētījumu vadību. Katedra piedāvā 3 līmeņu ( iesācējiem, ar priekšzināšanām un profesionāļiem) kursus angļu valodas, britu un amerikāņu literatūras un valodas studijām. Angļu valodas un literatūras katedras programmas angļu valodas apguvei mērķis ir nodrošināt vispusīgu angļu valodas gramatiskās un leksiskās sistēmas pamatu apguvi, kombinējot ar plašu 4 valodas prasmju: lasīšana, rakstīšana, runāšana un klausīšanās, praktisko lietojumu. Šī programma ir paredzēta visu fakultāšu studentiem, kur nodarbības notiek angļu valodā. Katedras programmas pārsvarā ir balstītas uz interaktīviem mācību materiāliem angļu valodā un sastāv no diviem komponentiem: vispārīgā angļu valoda/ angļu valoda kā otrā valoda un angļu valoda speciālam mērķim. Pēdējā programmas komponentā iekļauti šādi kursi: ekonomikas un vadības angļu valoda juridiskā angļu valoda sociālo zinātņu angļu valoda datorzinātņu angļu valoda inženierzinātņu angļu valoda izglītības angļu valoda medicīnas angļu valoda Maģistra programmas ir pieejamas sekojošās programmās: Angļu kā otrās valodas mācīšana, Tulkošana, Valodniecība, Angļu valoda un literatūra, Interlingvālie sakari un starpfakultāšu programmās: Amerikas studijas un Britu studijas. Angļu valodas un literatūras katedra ir iesaistīta arī angļu valodas mācīšanas programmu izveidē un īstenošanā dažādu jomu speciālistiem. Katedra organizē sertificētus seminārus un darba grupas vidusskolu skolotājiem un kursus emigrantiem — skolotājiem dažādos Azerbaidžānas reģionos. Emily Van Buskirk, "Current Trends in Education in Azerbaijan - A discussion with Professor Hamlet Isaxanli", Caspian Studies Program, Harvard University, April 25, 2001, Accessed on April 14, 2006 Vikikrātuvē par šo tēmu ir pieejami multivides faili. Skatīt: Hezeras Universitāte. Oficiālā tīmekļa vietne (azerbaidžāņu) (angliski) Prof. Hamlet Isaxanli's (founder) website (angliski)