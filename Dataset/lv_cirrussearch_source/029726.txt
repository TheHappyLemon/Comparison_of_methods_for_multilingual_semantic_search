Šaha atklātņu enciklopēdija (angļu: ECO — Encyclopedia of Chess Openings) ir piecos sējumos sakārtots sistematizēts šaha atklātņu variantu krājums. Atklātņu varianti enciklopēdijā sakārtoti izmantojot Braslava Rabara izstrādātu kodu sistēmu, kas pirmoreiz izmantota 1966. gadā izdevumā "Chess Informator" nr. 1. Gatavojot izdošanai Šaha atklātņu enciklopēdiju, kodu sistēma tika pārstrādāta un jaunais pilnveidotais kods ieguva nosaukumu — ECO kods. Enciklopēdijas sējumu pirmie izdevumi iznāca periodā no 1974. līdz 1979. gadam. Pilnveidojoties atklātņu teorijai tiek izlaisti enciklopēdijas sējumu atkārtoti izdevumi. Attiecīgam ECO kodam atbilstošus variantus atlasa un komentē pasaules vadošie lielmeistari. Komentāriem izmanto speciālu kodu sistēmu. Tāpēc lietojot enciklopēdiju nav nepieciešamas svešvalodu zināšanas. Sējuma A pirmais izdevums iznāca 1979. gadā. Tajā apkopoti atklātņu varianti pēc gājieniem: R (dažādi gājieni), bez 1. e4, 1. d4 1. d4 R, bez 1. ... d5, 1. ... Zf6 1. d4 Zf6 R, bez 2. c4 1. d4 Zf6 2. c4 R, bez 2. ... e6, 2. ... g6 Sējuma B pirmais izdevums iznāca 1975. gadā. Tajā apkopoti atklātņu varianti pēc gājieniem: 1. e4 R, bez 1. ... c5, 1. ... e6, 1. ... e5 1 e4 c5 Sējuma C pirmais izdevums iznāca 1974. gadā. Tajā apkopoti atklātņu varianti pēc gājieniem: 1. e4 e6 1. e4 e5 Sējuma D pirmais izdevums iznāca 1976. gadā. Tajā apkopoti atklātņu varianti pēc gājieniem: 1. d4 d5 1. d4 Zf6 2. c4 g6 ar d7—d5 Sējuma E pirmais izdevums iznāca 1978. gadā. Tajā apkopoti atklātņu varianti pēc gājieniem: 1. d4 Zf6 2. c4 e6 1. d4 Zf6 2. c4 g6, bez d7—d5 Kodu sistēmā visas atklātnes sadalītas piecās grupās: A, B, C, D, E. Katra grupa dalās apakšgrupās ar indeksiem no 00 līdz 99. Līdz ar to katra varianta apzīmējums sastāv no viena burta un diviem cipariem. Piemēram, Latviešu gambīta (1. e4 e5 2. Zf3 f5) apzīmējums ir C40. A00—A01: Retas atklātnes (Sokoļska atklātne 1. b4 un citas) A02—A03: Bērda atklātne A04—A09: Rēti atklātne A10—A39: Angļu atklātne A40—A44: Dāmas bandinieka atklātne. Retas atbildes uz 1. d4. A45—A49: Dāmas bandinieka atklātne. Retas atbildes uz 1. d4 Zf6. A51—A52: Budapeštas gambīts A53—A79: Indiešu aizsardzība, Benoni aizsardzība, Benko gambīts A80—A99: Holandiešu aizsardzība B00: Retas atklātnes pēc 1. e4 ( 1. ... b6 — Ouena aizsardzība; 1. ... g6 — Modernā aizsardzība) B01: Skandināvu aizsardzība B02—B05: Aļehina aizsardzība B06—B09: Pirca aizsardzība B10—B19: Karo-Kana aizsardzība B20—B99: Sicīliešu aizsardzība C00—C19: Franču aizsardzība. C20: Retas atbildes uz 1.e4 e5 (1.e4 e5 2.c3), (1.e4 e5 2.Le2). C21: Ziemeļu gambīts C22: Centra atklātne C23—C24: Retas atklātnes pēc 1. e4 e5 2. Lc4 C25—C29: Vīnes atklātne C30—C39: Karaļa gambīts C40: Latviešu gambīts un citas retas atbildes pēc 1.e4 e5 2.Zf3. C41: Filidora aizsardzība C42—C43: Krievu aizsardzība C44: Ponciāni atklātne C45: Skotu atklātne C46—C49: Četrzirdziņu atklātne C50: Reti gājieni pēc 1.e4 e5 2.Zf3 Zc6 3.Lc4, Ungāru aizsardzība (3...Le7) un citi. C51—C52: Evansa gambīts C53—C54: Itāļu atklātne (ar 4.c3) C55—C59: Divzirdziņu aizsardzība C60—C99: Spāņu atklātne D00—D05: Dāmas bandinieka atklātnes. D06—D09: Retas atklātnes pēc 1.d4 d5 2.c4 : Albina kontrgambīts (2...e5), Čigorina aizsardzība (2...Zc6) D10—D19: Slāvu aizsardzība (1.d4 d5 2.c4 c6) D20—D29: Pieņemtais dāmas gambīts (2...dxc4) D30—D69: Atraidītais dāmas gambīts D70—D79: Retas atklātnes pēc 1.d4 Zf6 2.c4 g6 3.g3 d5 D80—D99: Grīnfelda aizsardzība E00—E09: Kataloniešu atklātne E10: Blūmenfelda gambīts E11—E19: Jaunindiešu aizsardzība E20—E59: Nimcoviča aizsardzība E60—E93: Vecindiešu aizsardzība CHESS INFORMANT, III TOM, Beograd, 1967., 4. lpp. Encyclopedia of chess openings A. Beograd, 1979. Encyclopedia of chess openings B. Beograd, 1975. Encyclopedia of chess openings C. Beograd, 1974. Encyclopedia of chess openings D. Beograd, 1976. Encyclopedia of chess openings E. Beograd, 1978. Enciklopēdijas izdevēja oficiālā mājas lapa (angliski) 365Chess.com ECO kodu saraksts (angliski)