Salu tilts ir garākais tilts pār Daugavu Rīgā, kas būvēts kā Maskavas tilts no 1968. līdz 1976. gadam. Salu tilta satiksmes pārvadu kompleksā ietilpst 21 būve: 2 lielie tilti, 9 estakādes, 5 ceļu pārvadi, 3 tuneļi un 2 tilti pāri attekām. Kompleksa kopējais garums ir 3,5 km. Tilts šķērso Kojusalas grāvi, Zvirgzdusalu, Daugavu, Zaķusalu, Mazo Daugavu, Lucavsalu un Bieķengrāvi. Tilts savieno Lāčplēša un Krasta ielu ar Kārļa Ulmaņa gatvi un Mūkusalas ielu. Tiltu projektēja Ļeņingradas projektēšanas institūts "Ļengiprotransmost" un Latvijas projektēšanas institūts "Pilsētprojekts", bet būvēja 5. tiltu būves tresta un 17. tiltu celtniecības vienība, piedaloties Rīgas pilsētas Tautas deputātu padomes izpildkomitejas specializētajām celtniecības organizācijām. Tā balstu pamati novietoti uz urbjpāļiem, kuru diametrs ir 1,5 metri un kuri iegremdēti 30 metru dziļumā. Balsti izgatavoti no monolīta betona ar granīta apdari. Tilta uzbērumos un pieejās uzskalots aptuveni 2,8 miljoni m3 grunts. Brauktuves platums pāri lielajiem tiltiem ir 24 metri, braukšanas virzieni atdalīti ar 0,7 metru platu joslu. Gājējiem paredzētas īpašas ietves līmenī zem brauktuves. Salu tilta atjaunošanas projekta pirmās kārtas ietvaros no 2014. gada vidus līdz 2015. gada beigām tika veikta tilta pār Daugavu un tilta pār Mazo Daugavu atjaunošana, kā arī tilta pār Bieķengrāvi pārbūve. Projekta otrās kārtas ietvaros no 2017. līdz 2019. gadam plānots atjaunot satiksmes pārvadu pār Krasta ielu, satiksmes pārvadu Lucavsalā, kā arī Zaķusalas estakādes, tiltu pār Bieķengrāvi augštecē, estakādi pār Bieķengrāvi un Salu tilta kompleksa pievedceļus, tai skaitā Mūkusalas apli. Tāpat atjaunos satiksmes pārvadu pār Mazo Krasta ielu, tai skaitā tuneli Maskavas ielā, Zaķusalas krastmalas ceļa un ietves segumu, uzbrauktuvi no Mūkusalas apļa Pārdaugavas virzienā līdz Kārļa Umaņa gatvei un Bauskas ielai, kā arī uzstādīs gājēju luksoforus pārejās abās gājēju tuneļa pusēs. Turklāt tiks izbūvēta papildu josla nobrauktuvē no Salu tilta ar pieslēgumu Mūkusalas ielai un pārbūvētas vai atjaunotas esošās joslas. Rīga Zaķusala, Lucavsala Salas — Rīgas apkaime Zemgales priekšpilsēta, Latgales priekšpilsēta Sabiedriskais transports Rīgā Daudzstāvu dzīvojamie rajoni Rīgā No viena Daugavas krasta līdz otram pāri Zaķusalai un Lucavsalai. Pēteris Jērāns (redaktors). Rīga: enciklopēdija. Rīga : Galvenā enciklopēdiju redakcija, 1988. 767. lpp. «Salu tilta rekonstrukcijas otro kārtu projektēs Daugavpils novada uzņēmums». DELFI. 2015. gada 31. decembrī. Jānis Klētnieks, Romvalds Salcevičs. Tilti Latvijā. Rīga : Vizuālais elements, 2004, 98. lpp. ISBN 9984-9547-9-xfalse «dienvidutilts.lv». Arhivēts no oriģināla, laiks: 2010. gada 18. aprīlī. Skatīts: 2009. gada 28. augustā. Pēteris Jērāns (redaktors). Rīga: enciklopēdija. Rīga : Galvenā enciklopēdiju redakcija, 1988. 450. lpp. Salu tilta pārbūvi pilnībā plāno pabeigt līdz 2019. gadam LETA 2017. gada 8. aprīlī Salu tilts portālā Cita Rīga