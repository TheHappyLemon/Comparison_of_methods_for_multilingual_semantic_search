Viendīgļlapji, liliāti (Liliopsida, sin. Monocotyledoneae) ir viena no 3 ziedaugu klasēm. Viendīgļlapja dīglim ir viena dīgļlapa, kur uzkrājas dīgļa dīgšanai nepieciešamās barības vielas, vai arī dīgšanai nepieciešamo savienojumu absorbēšana. Lapas biežāk šauras, lineāras, ar paralēlu vai lokveidīgu, retāk plūksnainu dzīslojumu. Vadu kūlīši slēgti - bez kambija (tāpēc viendīgļlapji nespēj sekundāri pieaugt resnumā), stumbrā ir izkārtoti izklaidus. Ziedi parasti ar 3 locekļu gredzeniem, bieži ar reducētu vienkāršu apziedni vai bez tā. Viendīgļlapju saknēs koksne (vadaudi, pa kuriem tiek transportēts ūdens ar tajā izšķīdušajām minerālvielām) sakārtota gredzenveidā. Latvijā 18 dzimtas, ~230 sugas. Cirveņu rinda (Alismatales) Mazlēpju rinda (Hydrocharitales) Najādu rinda (Najadales) Liliju rinda (Liliales) Doņu rinda (Juncales) Graudzāļu rinda (Poales) Ārumu rinda (Arales) Vilkvālīšu rinda (Typhales) Grīšļu rinda (Cyperales) Orhideju rinda (Orchidales) 3 apakšklases: Alismatidae Liliidae Commelinidae un viena atsevišķa rinda Acorales ar vienīgo dzimtu Acoraceae Silvija S. Madera. «Mācību grāmata "Bioloģija 3.daļa", 18.lpp», 2001.gads. Skatīts: 03.10.2021. sistemātika