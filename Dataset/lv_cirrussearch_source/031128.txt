Eibrahiuru sekcija jeb augstākie krabji (Eubrachyura) ir viena no krabju infrakārtas (Brachyura) sekcijām, kura tiek sadalīta divās apakšsekcijās atkarībā no tā, kur atrodas abu dzimumu dzimumorgānu atvērumi. Apakšsekcijas Heterotremata krabju tēviņiem dzimumorgānu atvērums atrodas uz kājām, bet mātītei uz krūšu kaula. Toties apakšsekcijas Thoracotremata krabjiem dzimumorgānu atvērumi abiem dzimumiem atrodas uz krūšu kaula. Tas eibrahiuru sekcijas krabjus atšķir no pārējiem desmitkājvēžiem, jo tiem atvērumi vienmēr atrodas uz kājām. Lielāku sugu dažādību ietver Heterotremata apakšsekcija, kas apvieno 68 dzimtas un kas tiek iedalītas 28 virsdzimtās. Thoracotremata apakšsekcija apvieno 17 dzimtas, kas tiek iedalītas 4 virsdzimtās. Senākās fosilijas, kas pieder eibrahiuru sekcijai, saglabājušās no krīta perioda. Eibrahiuru sekcija (Eubrachyura) apakšsekcija Heterotremata apakšsekcija Thoracotremata «Systema Brachyurorum: Part I. An annotated checklist of extant Brachyuran crabs of the world». Arhivēts no oriģināla, laiks: 2016. gada 28. septembrī. Skatīts: 2017. gada 12. novembrī. «A classification of living and fossil genera of decapod crustaceans». Arhivēts no oriģināla, laiks: 2016. gada 3. martā. Skatīts: 2015. gada 12. novembrī. Evolutuin of Primitive Crabs WoRMS: Eubrachyura A hypothesis about the origin of sperm storage in the Eubrachyura On the Heterotreme-Thoracotreme distinction in the Eubrachyura De Saint Laurent, 1980 (decapoda, brachyura)