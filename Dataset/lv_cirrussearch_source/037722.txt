Vegasas "Golden Knights" (angļu: Vegas Golden Knights) ir profesionāls ASV hokeja klubs, kas ir bāzēts Lasvegasā, ASV. Sākot ar 2017.—18. gada sezonu, klubs spēlē Nacionālās hokeja līgas Rietumu konferences Klusā okeāna divīzijā. Tā ir pirmā profesionālā Lasvegasas sporta komanda. Komanda savas mājas spēles aizvada T-Mobile Arena. Pirmās mediju spekulācijas par komandas izveidi Lasvegasā izskanēja 2014. gadā. 2015. gada 21. jūlijā NHL komisārs Gērijs Betmens paziņoja, ka interesi par pievienošanos līgai izrādījis pieteikums no Lasvegasas un uzņēmuma, kas vēlējās atjaunot Kvebekas "Nordiques". Visbeidzot, 2016. gada 22. jūnijā NHL apstiprināja, ka sākot ar 2017.—18. gada sezonu par 31. NHL komandu kļūs Lasvegasa. Tāpat tika paziņots, ka 2017. gada vasarā notiks līgas paplašināšanās drafts. 2016. gada 22. novembrī tika paziņots, ka komandas nosaukums būs Vegasas "Golden Knights". Jau savā pirmajā sezonā "Golden Knights" kļuva par vienu no līgas spēcīgākajām komandām, regulāro sezonu noslēdzot Klusā okeāna divīzijas pirmajā vietā. "Golden Knights" bija pirmā komanda kopš 1980. gada, kas savā debijas sezonā iekļuva Stenlija kausa izslēgšanas kārtā. Vegasai izdevās sasniegt kausa finālsēriju, tajā gan sērijā ar 1—4 piekāpjoties Vašingtonas "Capitals". 2023. gadā "Golden Knights" komanda atgriezās Stenlija kausa finālā un izcīnīja savu pirmo Stenlija kausa čempionu titulu, piecās spēlēs pieveicot Floridas Panthers. "Golden Knights" talismans ir Arizonas indeszobs vārdā Chance. Talismans tika atklāts komandas otrajā mājas spēlē 2017. gada 13. oktobrī. Komanda izvēlējās neizmantot bruņinieku kā talismanu, jo atklāja, ka bruņinieku talismani, ko izmantoja citas komandas, nebija īpaši draudzīgi bērniem. Stenlija kauss: 1 2022—23 Konferences čempioni: 2 2017–18, 2022–23 Divīzijas čempioni: 3 2017–18, 2019–20, 2022–23 Pēdējoreiz atjaunots 2023. gada 15. jūnijā. 32 Džonatans Kviks 33 Edins Hills 36 Logans Tomsons 39 Lorēns Brosuā 90 Robins Lēners 02 Zehs Vaitklauds 03 Breidens Maknebs 07 Alekss Petrandželo 17 Bens Hatons 23 Aleks Martiness 27 Šī Teodors 09 Džeks Aihels 10 Nikolā Ruā 15 Džeiks Lesčišins 19 Railijs Smits (Kapteiņa palīgs) 20 Čendlers Stīvensons 21 Brets Houdens 22 Maikls Amadio 28 Viljams Karjē 39 Entonijs Mantā 41 Nolans Patriks 49 Ivans Barbašovs 55 Kīgans Kolesars 61 Marks Stouns (Kapteinis) 71 Viljams Kārlsons 81 Džonatans Maršesols Visvairāk gūto vārtu sezonā: Viljams Kārlsons, 43 (2017.—18.) Visvairāk rezultatīvo piespēļu sezonā: Deivids Perons, 50 (2017.—18.) Visvairāk gūto punktu sezonā: Viljams Kārlsons, 78 (2017.—18.) Visvairāk soda minūšu sezonā: Kolins Millers, 53 (2017.—18.) Visvairāk gūto punktu sezonā, starp aizsargiem: Kolins Millers, 41 (2017.—18.) Visvairāk gūto punktu sezonā, starp debitantiem: Alekss Taks, 37 (2017.—18.) Vikikrātuvē par šo tēmu ir pieejami multivides faili. Skatīt: Vegasas "Golden Knights". Kluba oficiālā mājaslapa (angliski) https://sportacentrs.com/hokejs/nhl/teodors_blugers/14062023-golden_knights_grauj_panthers_un_pirmo_re https://www.nhl.com/goldenknights/news/get-to-know-chance-the-golden-knights-new-mascot/c-291908590 https://lasvegassun.com/news/2017/oct/20/golden-knights-shoot-for-standout-fan-experience-a/