Džaveils Lindijs Makgī (angļu: JaVale Lindy McGee; dzimis 1988. gada 19. janvārī Flintā, Mičiganas štatā, ASV) ir amerikāņu basketbolists, spēlē centra pozīcijā, ASV basketbola izlases dalībnieks. 2024. gadā pārstāv Nacionālās basketbola asociācijas (NBA) klubu Sakramento "Kings". Dž Makgī ir 2017. un 2018. gada NBA čempions Goldensteitas "Warriors" sastāvā, kā arī 2020. gada čempions ar Losandželosas "Lakers". ASV basketbola izlases sastāvā 2021. gadā Tokijā viņš kļuva par 2020. gada olimpisko spēļu čempionu. Dž. Makgī māte Pamela Makgī arī ir bijusi basketboliste, 1984. gada olimpisko spēļu čempione. Viņi ir pirmais mātes un dēla pāris, kas kļuvuši par olimpiskajiem čempioniem. NCAA pārstāvēja Nevadas Universitātes komandu. Pēc divām sezonām koledžu basketbolā Dž. Makgī pieteicās NBA draftam. 2008. gada NBA draftā viņu izraudzījās Vašingtonas "Wizards" ar kopējo 18. kārtas numuru. Jau pirmajā sezonas NBA spēlējis 15 minūtes vidēji spēlē, tomēr lielāko karjeras daļu bijis rezervists, bieži pastiprinot spēli, iesaistoties tajā no rezervistu soliņa. 2012. gada martā Dž. Makgī kopā ar Roniju Turiafu tika aizmainīti uz Denveras "Nuggets" darījumā, kura rezultātā "Wizards" ieguva Nene. "Nuggets" aizvadītajās sezonās labāko sniegumu parādīt traucēja Dž. Makgī traumas. 2015. gada februārī viņš tika aizmainīts uz Filadelfijas "76ers", bet pēc dažām aizvadītajām spēlēm viņu atbrīvoja no komandas. 2015. gada augustā viņš kā brīvis aģents pievienojās Dalasas "Mavericks". Pēc sezonas Dalasā 2016. gada septembrī viņš pievienojās Goldensteitas "Warriors", kuras sastāvā kļuva par NBA čempionu abās sezonās, kurās pārstāvēja šo komandu. 2018. gada vasarā Dž. Makgī pievienojās Losandželosas "Lakers", spēlējot komandā divas sezonas un otrajā sezonā dodoties sākumsastāvā visās regulārās sezonas spēlēs, spēlējot nozīmīgu lomu komandā, kura kļuva par NBA čempionu Covid-19 pandēmijas ietekmētajā 2019.—2020. gada NBA sezonā. 2020. gada novembrī Dž. Makgī aizmainīja uz Klīvlendas "Cavaliers" pret Džordanu Bellu un Alfonzo Makkinniju. 2021. gada martā "Cavaliers" aizmainīja viņu uz Denveras "Nuggets" pret Aizeju Hartenseitnu un nākotnes drafta izvēlēm. 2021. gada augustā Dž. Makgī kā brīvais aģents pievienojās Fīniksas "Suns", bet gadu vēlāk līdzīgi kļuva par Dalasas "Mavericks" rezerves centra spēlētāju. 2023. gada septembrī viņš pievienojās Sakramento "Kings". Pamela and JaVale McGee become the first mother-son gold-medal duo in Olympics history ESPN Vikikrātuvē par šo tēmu ir pieejami multivides faili. Skatīt: Džaveils Makgī. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)