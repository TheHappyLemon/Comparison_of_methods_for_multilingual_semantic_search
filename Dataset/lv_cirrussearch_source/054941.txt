Čārlzs Edvards Sendss (angļu: Charles Edward Sands; dzimis 1860. gada 28. februārī, miris 1932. gada 9. novembrī) bija amerikāņu golferis un tenisists. Startējis 1900. gada un 1908. gada vasaras olimpiskajās spēlēs. Pirmais olimpiskais čempions golfa turnīrā. Sendss izglītību ieguva Kolumbijas koledžā, kuru viņš pabeidza 1887. gadā. Augstskolas laikā viņš spēlēja golfu un tenisu. 2018. gadā viņš tika uzņemts augstskolas sporta slavas zālē. 1900. gada vasaras olimpiskajās spēlēs Parīzē startēja golfa un tenisa sacensībās. Viņš golfa vīriešu turnīrā kļuva par pirmo olimpisko čempionu šajā disciplīnā. Šajās olimpiskajās spēlēs viņš startēja arī trijās tenisa disciplīnās. Vīriešu vienspēļu turnīrā pirmajā kārtā zaudēja britu tenisistam Haroldam Mahoni. Vīriešu dubultspēļu turnīrā viņš startēja kopā ar britu Arčibaldu Vordenu kā Jauktās komandas pārstāvji. Viņi ceturtdaļfinālā zaudēja citai Jauktajai komandai, kuru veidoja Makss Dekužī un Bezils de Garmendija. Pēc 8 gadiem, 1908. gada vasaras olimpiskajās spēlēs, Londonā viņš startēja Jeu de paume, kur viņš ieguva dalīto 9. vietu, jo pirmajā kārtā zaudēja britu sportistam Justasam Mailsam. «Charles Sands». Sports Reference. Arhivēts no oriģināla, laiks: 2020. gada 1. decembris. Skatīts: 2020. gada 1. decembris. Officers and Graduates of Columbia College: Originally the College of the Province of New York Known as King's College. General Catalogue, 1754-1894. New York : Columbia College. 1894. «Charles Sands (2018) - Hall of Fame». Columbia University Athletics. Skatīts: 2020-07-01. «Paris 1900 Golf: individual men». Starptautiskā Olimpiskā komiteja. Skatīts: 2020. gada 27. novembris. «Tennis at the 1900 Paris Summer Games:Men's Singles». Sports Reference. Arhivēts no oriģināla, laiks: 2020. gada 31. jūlijs. Skatīts: 2020. gada 12. augusts. «Tennis at the 1900 Paris Summer Games:Men's Doubles». Sports Reference. Arhivēts no oriģināla, laiks: 2020. gada 13. augusts. Skatīts: 2020. gada 13. augusts. «Jeu De Paume at the 1908 London Summer Games». Sports Reference. Arhivēts no oriģināla, laiks: 2020. gada 1. decembris. Skatīts: 2020. gada 1. decembris. Čārlzs Sendss (SOK profils) (angliski) Čārlzs Sendss (Olympedia) (angliski) Čārlzs Sendss (Sports Reference profils) (angliski)