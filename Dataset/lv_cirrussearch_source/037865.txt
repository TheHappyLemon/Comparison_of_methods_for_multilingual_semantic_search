Jevgeņijs Aleksejevs (krievu: Евгений Владимирович Алексеев; dzimis 1985. gada 28. novembrī Puškinā) ir Krievijas starptautiskais lielmeistars šahā (2002). Divas reizes uzvarējis Krievijas junioru šaha čempionātā U14 vecuma grupā (1998, 1999). 2001. gadā dalījis pirmo vietu starptautiskajā šaha turnīrā Telavivā un izcīnījis bronzas medaļu Pasaules junioru šaha čempionātā U16 vecuma grupā. 2002. gadā uzvarējis starptautiskajos šaha turnīros Toljati, Hogevēnā (Nīderlande) un Sanktpēterburgā. 2004. gadā dalījis pirmo vietu Ženēvas starptautiskajā šaha turnīrā un piedalījies Pasaules šaha čempionātā pēc izslēgšanas sistēmas Tripolē, kurā 1. kārtā piekāpies Ututam Adianto. 2005. gadā izcīnījis sudraba medaļu Krievijas junioru šaha čempionātā un bronzas medaļu Pasaules junioru šaha čempionātā U20 vecuma grupā. 2006. gadā uzvarējis Krievijas šaha čempionātā, papildu mačā pieveicot Dmitriju Jakovenko. 2007. gadā uzvarējis Maskavas starptautiskajā šaha turnīrā Aeroflot Open. 2008. gadā dalījis pirmo vietu Bīles starptautiskajā šaha turnīrā. Vairākkārt piedalījies Pasaules kausa šahā izcīņā pēc izslēgšanas sistēmas, kurā lielāko panākumu guvis 2007. gadā, kad tikai ceturtdaļfinālā zaudējis Sergejam Karjakinam. 2013. gadā Legņicā izcīnījis sudraba medaļu Eiropas individuālajā šaha čempionātā. Par panākumiem turnīros FIDE 2000. gadā Aleksejevam piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. «World Youth Championships 2001». Arhivēts no oriģināla, laiks: 2016. gada 1. oktobrī. Skatīts: 2017. gada 20. martā. «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 20. martā. World Junior Championships 2005 Evgeny Alekseev, 21, wins Russian Superfinal 2006 «2007 World Cup». Arhivēts no oriģināla, laiks: 2013. gada 9. jūlijā. Skatīts: 2017. gada 20. martā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)