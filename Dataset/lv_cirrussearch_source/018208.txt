Nursijas Benedikts (itāļu: Benedetto da Norcia, dzimis ap 480. gadu, miris 547. gadā) ir kristiešu svētais. Anglikāņu baznīcā un Romas katoļu baznīcā Benedikts ir Eiropas un studentu svētais aizbildnis. Viņš ir Benediktiešu ordeņa, senākā katoļu mūku ordeņa, dibinātājs. Svētais Benedikts uzsāka eremīta (vientuļnieka) dzīvi Apenīnu kalnu klints alā pie Subiako. Kad Benedikta uzturēšanās vieta kļuva zināma, pie viņa sāk plūst ļaudis, lūdzot padomus un mierinājumu. Ap 529. gadu kopiena pārcēlās uz nesen ostgotu nopostīto Montekazino (aptuveni 130 km uz dienvidaustrumiem no Romas), kur sagrāva Apolona templi, tā vietā nodibinot klosteri. Te Svētais Benedikts sarakstīja pirmo regulu, tas ir, mūku kopienas dzīvesveida reglamentu (statūtus). Pirmā regula