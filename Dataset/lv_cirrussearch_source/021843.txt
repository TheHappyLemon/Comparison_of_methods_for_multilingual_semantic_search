Džonatans Saimons Spīlmens (angļu: Jonathan Simon Speelman; dzimis 1956. gada 2. oktobrī, Londonā) ir Lielbritānijas starptautiskais lielmeistars šahā (1980). 1978. gadā izpildījis FIDE starptautiskā meistara (IM) normu, bet 1980. gadā kļuvis par lielmeistaru (GM). Trīskārtējs Lielbritānijas čempions šahā (1978, 1985, 1986). No 1985. līdz 2000. gadam piedalījies Pasaules šaha čempiona nosaukuma izcīņas ciklos. 1988. gadā pretendentu maču ceturtdaļfinālā uzvarējis Naidželu Šortu ar 3½:1½, taču gadu vēlāk zaudējis pusfinālā Janam Timmanam ar 3½:4½. Nākamajā pretendentu maču ciklā 1991. gadā zaudējis Šortam jau pirmajā kārtā ar 4½:5½. Tajā pašā gadā dalījis 4. vietu Linaresas (Spānija) superturnīrā aiz Vasilija Ivančuka un Garija Kasparova, bet apsteidzot Anatoliju Karpovu un Višvanatanu Anandu. Tomēr 1993. gadā starpzonu turnīrā Bīlē (Šveice) ieņēmis tikai 37. vietu. Divas reizes piedalījies arī Pasaules čempionātos pēc izslēgšanas sistēmas. 1999. gadā Lasvegasā otrajā kārtā zaudējis Borisam Gelfandam, bet 2000. gadā Teherānā izstājies jau pirmajā kārtā. Lielbritānijas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 14 reizes (1980-2006). Komandu kopvērtējumā izcīnījis 3 sudraba (1984, 1986, 1988) un bronzas (1990) medaļas, bet individuālā vērtējumā sudraba (1986) medaļu; Pasaules komandu šaha čempionātos piedalījies 4 reizes (1985-1989, 1997, 2019). Komandu vērtējumā izcīnījis sudraba (2019) un 2 bronzas (1985, 1989) medaļas, bet individuālā vērtējumā zelta (1997) un bronzas (1989) medaļas; Eiropas komandu šaha čempionātos piedalījies 9 reizes (1977-1983, 1992-2005). Komandu kopvērtējumā izcīnījis zelta (1997) un 2 bronzas (1980, 1992) medaļas, bet individuālā vērtējumā sudraba (1980) medaļu; Pasaules studentu komandu šaha čempionātos piedalījies 1 reizi (1977) un izcīnījis bronzas medaļu komandu kopvērtējumā. 1983. gadā starptautiskajā šaha turnīrā Baņa Lukā dalījis pirmo vietu kopā ar Krunoslavu Hulaku un Andrāšu Adorjānu. Daudzu šaha grāmatu autors par atklātņu un galotņu teoriju. Beidzis matemātikas fakultāti Oksfordas Universitātes Vorčestras koledžā (Worcester College). 1988-90 Candidates Matches 1991-93 Candidates Matches 1993 Biel FIDE Interzonal Tournament 1999 FIDE Knockout Matches 2000 FIDE Knockout Matches Džonatans Spīlmens šahista profils vietnē fide.com Džonatans Spīlmens šahista profils vietnē chessgames.com Džonatans Spīlmens šahista profils vietnē 365chess.com Džonatans Spīlmens šahista profils vietnē chesstempo.com Džonatans Spīlmens šahista profils vietnē olimpbase.org (Pasaules šaha olimpiādes) Džonatans Spīlmens šahista profils vietnē olimpbase.org (Eiropas komandu šaha čempionāti) Džonatans Spīlmens šahista profils vietnē olimpbase.org (Pasaules komandu šaha čempionāti) Džonatans Spīlmens šahista profils vietnē olimpbase.org (Eiropas klubu komandu šaha čempionāti) Džonatans Spīlmens šahista profils vietnē olimpbase.org (Pasaules studentu komandu šaha čempionāti)