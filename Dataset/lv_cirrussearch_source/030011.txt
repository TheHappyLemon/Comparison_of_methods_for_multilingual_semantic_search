Alphabet Inc. ir Google sākotnējo dibinātāju Lerija Peidža un Sergeja Brina 2015. gada 2. oktobrī izveidota pārvaldītājsabiedrība. Tā pārvalda dažādus uzņēmumus, kas iepriekš piederēja Google, ieskaitot pašu Google Inc. Kompānijas vadītāji bija Lerijs Peidžs un Sergejs Brins. Tas ir pasaulē otrais vērtīgākais vai pats vērtīgākais uzņēmums (atkarībā no akciju vērtības svārstībām cieši konkurē ar Apple Inc.). Sabiedrība ir bāzēta Kalifornijā, ASV. Google reorganizācija Alphabet kompānijā tika pabeigta 2015. gada 2. oktobrī. Peidžs un Brins paziņoja par atkāpšanos no amatiem 2019. gada decembrī, un vadītāja pienākumus pildīs Sundars Pičai, Google izpilddirektors. Peidžs un Brins paliek Alphabet Inc līdzdibinātāji, darbinieki, valdes locekļi un kontrolpaketes īpašnieki. Uzņēmumā ietilpst vairākas nozares ieskaitot tehnoloģijas, zinātni, biotehnoloģijas un daudzas citas. Daži no meitas uzņēmumiem ir Google, Calico, GV, X, Verily, CapitalG un Google Fiber. Daži no meitas uzņēmumiem pēc reorganizācijas ir mainījuši savus nosaukumus, piemēram, Google Ventures kļuva par GV, Google Life Sciences par Verily un Google X kļūstot vienkārši par X. Par Alphabet veidošanu 2015. gada 10. augustā paziņoja Lerijs Peidžs. Viņš to pamatoja ar to, ka uzņēmumā bija vairākas lielas apakšstruktūras, kurām nav saistības ar meklēšanas programmu Google. Alphabet Inc. dibinot, sākotnēji tas bija Google Inc. meitas uzņēmums. Nākamajā solī Google apvienojās ar Alphabet, vienlaicīgi Google kapitāldaļas tika pārnestas uz Alphabet. Google Inc. kļuva par Alphabet Inc. meitas uzņēmumu. Alphabet akcijas tiks turpinātas tirgot ar biržas simboliem GOOG un GOOGL. 2015. gada 10. augustā Google līdzdibinātājs Lerijs Peidžs paziņoja par plāniem veidot jaunu publisku pārvaldītājsabiedrību Alphabet Inc. Plānus viņš paziņoja interneta bloga ierakstā Google oficiālajā blogā. Sundars Pičai kļuva par jauno Google izpilddirektoru aizvietojot Leriju Peidžu, kurš kļuva par Alphabet izpilddirektoru. 2016. gada 1. februārī Alphabet Inc. pārspēja Apple Inc., kļūstot par pasaulē vērtīgāko uzņēmumu, līdz brīdim kamēr Apple atguva savas iepriekšējās pozīcijas 2016. gada 3. februārī. Džiliana Donfro. «Larry Page Steps Down As CEO Of Alphabet». Forbes (Angļu valodā), 2019. gada 3. decembrī. Skatīts: 2020. gada 19. februārī. G is for Google googleblog.blogspot.com, 2015. gada 10. augustā 'Google' veiks vērienīgu reorganizāciju LETA, 2015. gada 1. augusts Vikikrātuvē par šo tēmu ir pieejami multivides faili. Skatīt: Alphabet. Brockhaus Enzyklopädie raksts (vāciski) Oficiālā vietne