Sergejs Potapkins (dzimis 1977. gada 30. novembrī) ir Latvijas politiķis un ārpolitikas pētnieks, darbojas Latvijas Ārpolitikas institūtā. Bijis Saeimas deputāts divos tās sasaukumos un Saeimas Ārlietu komisijas priekšsēdētāja vietnieks. 1998. gadā absolvējis Rīgas Aviācijas universitāti. Minhenes Jauno līderu tīkla (Munich Young Leaders Network) absolvents 2015. gadā. Agora Strategy Group AG asociētais sadarbības partneris. No 2013. līdz 2018. gadam Baltijas-Honkongas Tirdzniecības Asociācijas valdes priekšsēdētājs. 2020 gadā Sergejs Potapkins ir ieguvis maģistra grādu Rīgas Stradiņa universitātes Eiropas studiju fakultātē. Viņa akadēmisko pētījumu interešu lokā ir Globālie Dienvidi, Ķīna un Indija, drošības jautājumi, kā arī Dienvidkaukāza reģions un jo īpaši Armēnija. Bijis uzņēmumu "Acme Plus" un "LG Electronics" departamenta direktors. Tāpat strādājis uzņēmumā "Baltijas forums" par ekonomikas padomnieku un "Rīgas Centrāltirgū" par sagādes daļas vadītāju. Bijis biedrību "Rīgas Futbola federācija" un "Dzintara līga" valdes loceklis. 2014. gadā S. Potapkina dzīvesbiedre Gaļina Karmača tika apcietināta par izvairīšanos no nodokļu nomaksas lielā apmērā restorānu tīklā Gan Bei (pārvalda uzņēmumu grupa "Lage Ltd.", kurā G. Karmača ir valdes locekle), 2016. gadā pret krāpšanā iesaistītajām amatpersonām uzsākta kriminālvajāšana. 2000. gadu otrajā pusē iestājies Tautas saskaņas partijā, bijis partijas priekšsēdētāja Jāņa Urbanoviča padomnieks starptautiskās ekonomiskās sadarbības un attiecību starp partijām jautājumos. 2010. gadā neveiksmīgi kandidējis 10. Saeimas vēlēšanās no "Saskaņas Centra" saraksta. Taču pēc gada ticis ievēlēts 11. Saeimā Rīgas vēlēšanu apgabalā. Bijis Saeimas Ārlietu komisijas priekšsēdētāja vietnieks, kā arī Latvijas-Armēnijas un Latvijas-Ķīnas starpparlamentārās sadarbības grupas priekšsēdētājs. Kandidēja 2014. gada Eiropas Parlamenta vēlēšanās no "Saskaņas Centra" saraksta, taču netika ievēlēts. 2014. gada rudenī tika ievēlēts 12. Saeimā no partijas "Saskaņa" saraksta. Kandidēja 13. Saeimas vēlēšanās 2018. gada rudenī, taču netika ievēlēts. «Sergeja Potapkina CV». Saeima.lv. Skatīts: 2012. gada 9. martā. «Sergejs Potapkins». www.lai.lv (latviešu). Skatīts: 2024-01-09. «CVK profils». CVK. Arhivēts no oriģināla, laiks: 2011. gada 18. oktobrī. Skatīts: 2012. gada 9. martā. «Global Network». Agora Strategy (angļu). Skatīts: 2024-01-09. «Gan Bei» lieta: Potapkina sieva apcietināta LSM.lv Prokuratūra sāk kriminālvajāšanu pret deviņām personām Gan Bei krimināllietā Diena.lv «Sergejs Potapkins». Potapkins.lv. Skatīts: 2012. gada 9. martā.[novecojusi saite] «10. Saeimas vēlēšanu CVK profils». CVK. Arhivēts no oriģināla, laiks: 2010. gada 7. oktobrī. Skatīts: 2012. gada 9. martā. «"Deputāti uz delnas" profils». Deputatiuzdelnas.lv. Skatīts: 2012. gada 9. martā.[novecojusi saite] CVK profils Arhivēts 2011. gada 18. oktobrī, Wayback Machine vietnē. "Saskaņas Centra" profils