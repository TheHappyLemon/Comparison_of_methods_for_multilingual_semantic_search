Speedway Grand Prix ir spīdveja sacīkšu sērija. Tas braucējs, kurš savāc visvairāk punktu, sezonas beigās kļūst par spīdveja pasaules čempionu. 2008. gadā visi posmi notiek Eiropā, no kuriem viens — Daugavpilī. Katrā posmā piedalās 16 piloti, no kuriem 15 piedalās visā sezonā, bet 1 pārstāv valsti, kurā notiek sacīkste. Ir arī vairāki rezervisti, kuri arī ir no sacīkstes rīkotājvalsts. Katrā sacīkstē notiek 20 posmi, kuru gaitā katrs pilots satiekas ar katru pilotu. Tie astoņi piloti, kuri pēc šiem posmiem ir savākuši visvairāk punktu, cīnās pusfinālos un finālos. Finālā ir divkāršs punktu skaits: ierastās 3-2-1-0 sistēmas vietā lieto 6-4-2-0 sistēmu. Vienas sacīkstes laikā var savākt līdz pat 24 punktiem (piecas uzvaras posmos, uzvara pusfinālā un uzvara finālā). Šis formāts arī nozīmē, ka sacīkstes uzvarētājs var arī nesavākt visvairāk punktu sacīkstē. Latvijas Grand Prix