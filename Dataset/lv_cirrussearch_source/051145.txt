Jakānu dzimta jeb slaidpirksttārtiņu dzimta (Jacanidae) ir tārtiņveidīgo kārtas (Charadriiformes) dzimta, kas apvieno 8 tropu bridējputnu sugas. Jakāni dzīvo tropu biomā visā pasaulē; Āfrikā uz dienvidiem no Sahāras, Dienvidamerikā, Ziemeļamerikas dienvidos, Dienvidāzijā, Austrālijas ziemeļos. Nosaukums jacana ir aizguvums no tupu indiāņu vārda ñaha'nã, kas savukārt caur Brazīlijas portugāļu valodas vārdu jaçanã ienācis daudzās citās valodās. Jakānus var atpazīt pēc to garajām kājām un lielajām pēdām ar ļoti garajiem pirkstiem. Pateicoties tiem, jakāni var soļot pa peldošo ūdensaugu lapām. Tādēļ ir tautas, kas jakānus sauc par Jēzus putniem. Turklāt tiem ir labi attīstīts arī pakaļējais pirksts, kas citiem tārtiņveidīgajiem parasti pavisam neattīstījies. Tiem ir asi knābji, noapaļoti spārni un daudzām sugām uz pieres knābja pamatnes vairogs. Lai arī abu dzimumu putni izskatās pilnīgi vienādi, mātītes ir gandrīz divas reizes lielākas par tēviņiem. Jakāni apdzīvo saldūdens ezerus vai dīķus. Āzijā tos var sastapt uzpludinātajos rīsa laukos. Tie parasti mitinās stāvošos ūdeņos, mierīgās vietās, kur daudz peldlapainu augu. Tie var veikli skraidīt pa nestabilo ūdensrožu un līdzīgo augu lapu klājienu, reizēm vēl balansējot ar spārniem. Daudzām sugām olas perē tēviņi, kā arī tēviņi būvē peldošas ligzdas, kuras ir diezgan plānas un neizturīgas. Olas ir ar tumšām, neregulārām līnijām, kas rada kamuflāžas efektu, olu vizuāli noslēpjot starp augiem. Jakāni barojas ar kukaiņiem, gliemjiem, sīkām zivtiņām un ūdensaugu sēklām. Daudzas jakānu sugas ir mazkustīgas, bet garastes jakāns (Hydrophasianus chirurgus) migrē savā reģionā nelielus attālumus no ziemeļiem uz dienvidiem un atpakaļ. Jakānu dzimta (Jacanidae) ģints: Āfrikas jakāni (Actophilornis) Āfrikas jakāns (Actophilornis africana) Madagaskaras jakāns (Actophilornis albinucha) ģints: Cekulainie jakāni (Irediparra) Cekulainais jakāns (Irediparra gallinacea) ģints: Garastes jakāni (Hydrophasianus) Garastes jakāns (Hydrophasianus chirurgus) ģints: Indijas jakāni (Metopidius) Indijas jakāns (Metopidius indicus) ģints: Jakāni (Jacana) Dzeltenpieres jakāns (Jacana spinosa) Sarkanpieres jakāns (Jacana jacana) ģints: Mazie jakāni (Microparra) Mazais jakāns (Microparra capensis) World Bird List: Grebes, flamingos, buttonquail, plovers, painted-snipes, jacanas, plains-wanderer, seedsnipes, 2020 ADW: Jacanidae: Classification «Jacanas (Jacanidae) | the Internet Bird Collection». Arhivēts no oriģināla, laiks: 2009. gada 9. aprīlī. Skatīts: 2009. gada 14. aprīlī. A. B. H. Ferreira. Novo Dicionário da Lingua Portuguesa (Second izd.). Rio de Janeiro : Nova Fronteira, 1986. 978. lpp. Tārtiņveidīgie Harrison, Colin J.O. (1991). Forshaw, Joseph. ed. Encyclopaedia of Animals: Birds. London: Merehurst Press. pp. 108. ISBN 1-85391-186-0. Jacanas: Jacanidae - Physical Characteristics, Behavior And Reproduction, Pheasant-tailed Jacana (hydrophasianus Chirurgus): Species Accounts - GEOGRAPHIC RANGE, HABITAT, DIET... Jacanidae[novecojusi saite] JAÇANAS Jacanidae Tol Web: Jacanidae Arhivēts 2009. gada 17. maijā, Wayback Machine vietnē. Zipcode Zoo: Jacanidae