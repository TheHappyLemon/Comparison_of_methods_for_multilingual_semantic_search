Galvassāpes jeb cefalalģija (latīņu: cephalalgia) ir sāpes, kas skar galvu, kā arī kaklu. Vispārīgi tas ir viens no slimību sindromiem. Galvassāpes bieži izraisa galvas artēriju paplašināšanās, muskuļu saraušanās, medikamentu un apreibinošu vielu lietošana, kā rezultātā tiek kairinātas nervu šķiedras un nervu gali smadzeņu cietajā apvalkā, it īpaši asinsvadu sienās, venozajos dobumos vai galvaskausa velves muskuļos. Galvassāpju cēloņi var būt muskuļu sasprindzinājums galvas un kakla rajonā, emocionāli faktori, piemēram, nepatikšanas, īgnums, neērtība, nogurums un citas problēmas, fiziski faktori, piemēram, fiziska slodze, ceļojums, izsalkums, smēķēšana, kā arī apkārtējā vide, piemēram, spēcīgas smaržas, troksnis, spilgta gaisma, klimats. Galvassāpes var būt arī kā blakus simptomi citām slimībām Galvassāpes iedalās primārajās un sekundārajās galvassāpēs. Pie primārajiem galvassāpju veidiem pieder migrēna, kurai raksturīgas regulāras, lēkmjveidīgas galvassāpes. Tā tiek klasificēta kā nervu sistēmas epizodisks un paroksismāls traucējums (ICD10 kods: G43). Sekundārās galvas sāpes rada galvas sasišana, trauma, dažādu vielu lietošana (paģiras), paaugstināts vai pazemināts asinsspiediens, atmosfēras spiediena maiņa. Rudzītis K. Terminologia medica. Rīga, 1973. «Galvassāpes» (latviski). Populārā medicīnas enciklopēdija. Arhivēts no oriģināla, laiks: 2017. gada 4. Jūlijs. Skatīts: 2018. gada 27. augustā. «Kas ir galvassāpes?». nesap.lv. Arhivēts no oriģināla, laiks: 2018. gada 23. Augustsss. Skatīts: 2018. gada 27. augustā. Vikikrātuvē par šo tēmu ir pieejami multivides faili. Skatīt: Galvassāpes. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) «Galvassāpes» (latviski). Populārā medicīnas enciklopēdija. Arhivēts no oriģināla, laiks: 2011. gada 14. septembrī. Skatīts: 2011. gada 18. augustā.