Kristaps (Kristofers) Zariņš (dzimis 1943. gada 2. decembrī Tukumā) ir latviešu ķirurgs. Dzimis Otrā pasaules kara laikā 1943. gadā Tukuma luterāņu mācītāja Riharda Zariņa ģimenē. 1944. gadā kopā ar vecākiem devās bēgļu gaitās uz Zviedriju, 1946. gadā pārcēlās uz ASV. 1960. gadā beidza studijas Bruklinas Tehniskajā augstskolā Ņujorkā, 1964. gadā absolvēja Lehaijas Universitāti. 1968. gadā Džona Hopkinsa Universitātē Baltimorā ieguva medicīnas doktora (M.D.) grādu. No 1968. līdz 1973. gadam strādāja Džona Hopkinsa slimnīcā, no 1974. līdz 1979. gadam — ASV kara flotes medicīnas centrā Sandjego. No 1976. līdz 1993. gadam docēja Čikāgas Universitātē, bija asinsvadu ķirurgs Medicīnas centrā, 1982. gadā kļuva par profesoru. 1993. gadā sāka strādāt par asinsvadu ķirurgu Stenforda Universitātes Medicīnas centrā. Ir autors vai līdzautors vairāk nekā 15 grāmatām un vairāk nekā 250 zinātniskajiem rakstiem. Vairāku profesionālo organizāciju biedrs vai valdes loceklis. 1998. gadā apbalvots ar Paula Stradiņa balvu, 2003. gadā — ceturtās šķiras Triju Zvaigžņu ordeni. 2009. gadā saņēmis Latvijas Zinātņu akadēmijas Lielo medaļu. Latvijas enciklopēdija. 5. sējums. Rīga : Valērija Belokoņa izdevniecība. 2009. 885. lpp. ISBN 978-9934-8068-0-3. «Latvijas Zinātņu akadēmijas Lielā medaļa». LZA.lv. Latvijas Zinātņu akadēmija. Arhivēts no oriģināla, laiks: 2015. gada 12. maijā. Skatīts: 2014. gada 10. novembrī. Kristaps Zariņš