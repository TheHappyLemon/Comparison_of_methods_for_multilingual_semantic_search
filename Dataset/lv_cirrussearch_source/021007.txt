Aleksi (Ali) Āltonens (Aleksi (Ali) Aaltonen, dzimis 1884. gadā, miris 1918. gadā) bija somu revolucionāru līderis. Āltonens pēc septiņu klašu izglītības 1904. gadā iestājās Krievijas Impērijas armijā, karaskolā. Piedalījās Krievijas—Japānas karā poručika dienesta pakāpē. 1905. gada revolūcijas laikā Maskavā tika arestēts, bet vēlāk apžēlots. Strādāja par žurnālistu sociālistu izdevumos ar pseidonīmu Ali Baba. Kopš 1917. gada oktobra Ali Āltonens vadīja somu Sarkano gvardi. Bija viens no valsts apvērsuma organizētājiem, iesākot Somijas pilsoņu karu 1918. gada janvārī. Piedalījās kaujā par Tamperi. Vēlāk viņš tika pazemināts amatā alkoholisma dēļ. Vēlāk Baltie gvardi viņu arestēja Villehdes dzelzceļa stacijā (Nastolā). Viņš tika turēts Hennalas koncentrācijas nometnē (Lahti), kur 1918. gada augustā viņu nošāva igauņu brīvprātīgo virsnieks Hanss Kalms. Vikikrātuvē par šo tēmu ir pieejami multivides faili. Skatīt: Ali Āltonens.