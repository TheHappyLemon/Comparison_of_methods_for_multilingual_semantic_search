Forste (vācu: Forst (Lausitz), lejassorbu: Baršć) ir pilsēta Vācijā, Brandenburgā, Šprē-Neises apriņķa centrs uz austrumiem no Kotbusas pie Neises upes. Upes pretējā krastā ir Polijas teritorija. Pilsēta radusies ap 1150. gadu pie upes pārceltuves. 1815. gadā pēc Vīnes kongresa iekļauta Prūsijas Karalistes sastāvā. Pēc Otrā pasaules kara līdz 1990. gadam ietilpa VDR. Forste attīstījusies kā tekstilrūpniecības centrs, tāpēc pēc Vācijas apvienošanās piedzīvoja saimniecības lejupslīdi un bezdarbu. Mūsdienās visi pilsētas tekstilrūpniecības uzņēmumi ir slēgti. Forste ir politiķa Dītmara Voidkes (Dietmar Woidke, 1961) dzimtā pilsēta. Vikikrātuvē par šo tēmu ir pieejami multivides faili. Skatīt: Forste. 2022. gada Vācijas pašvaldību reģistrs; pārbaudes datums: 7 oktobris 2023.