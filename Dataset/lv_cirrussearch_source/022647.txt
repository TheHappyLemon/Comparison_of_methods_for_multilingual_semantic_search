Koordinātas: 36°27′22″S 148°15′48″E﻿ / ﻿36.45611°S 148.26333°E﻿ / -36.45611; 148.26333 Koscjuško kalns (angļu: Mount Kosciuszko) ir virsotne Austrālijas Sniega kalnos Jaundienvidvelsā, kontinenta augstākā virsotne. Kalns veidots kā kristālisko iežu masīvs, 5 mēnešus gadā (no jūnija līdz oktobrim) tā virsotni klāj sniegs. Ietilpst 1944. gadā izveidotajā Koscjuško nacionālajā parkā. Pirmais no eiropiešiem kalnā 1840. gadā uzkāpa poļu ceļotājs un ģeologs Pāvels Edmunds Stšeleckis (Paweł Edmund Strzelecki) un nosauca to par godu poļu nacionālajam varonim Tadeušam Koscjuško pēc kalna līdzības ar Koscjuško kurgānu Krakovā. 20. gadsimta sākumā tika precizēti Sniega kalnu virsotņu augstumi un atklājās, ka 3,7 km no Koscjuško kalna uz ziemeļiem izvietotais Taunsenda kalns ir par 18,9 m augstāks, tādēļ tika pieņemts lēmums samainīt vietām virsotņu nosaukumus, lai augstākā nestu Koscjuško vārdu. «Kostjuško kalns». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 380. lpp. Year Book Australia, 1910 MOUNTAIN SYSTEMS (OROGRAPHY) OF AUSTRALIA Vikikrātuvē par šo tēmu ir pieejami multivides faili. Skatīt: Koscjuško kalns. Encyclopædia Britannica raksts (angliski) Krievijas Lielās enciklopēdijas raksts (krieviski) Mount Kosciusko - Our Highest Mountain