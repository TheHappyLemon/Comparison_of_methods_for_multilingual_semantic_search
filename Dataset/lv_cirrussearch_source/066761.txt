Bohiņas ezers (slovēņu: Bohinjsko jezero) ir kalnu ezers Slovēnijā, lielākais pastāvīgais ezers valstī. Garenās formas ezers atrodas Bohiņas ielejā Jūlija Alpos. No tā iztek viena no Savas iztecēm — Savas Bohiņkas upe. Tāpat kā daļa no Bohiņas ielejas ietilpst Triglava nacionālā parka teritorijā. Ezers ir 4,2 km garš un aptuveni 1 km plats. Tas ir ledāja cilmes kalnu ezers, kura gultni norobežo morēna. Lielākā ieteka ezerā ir nelielā Savica. Ezers ir ļoti tīrs, tāpat kā visa Bohiņas ieleja — populārs tūrisma objekts.