Nikolajs Baskovs (krievu: Николай Басков; dzimis 1976. gada 15. oktobrī, Balašihā) ir krievu estrādes un operas dziedātājs (tenors), aktieris, nopelniem bagātais Krievijas Federācijas mākslinieks (2001), Krievijas Federācijas tautas mākslinieks (2009). Par kara propagandu un to, ka atbalstījis Krievijas agresiju pret Ukrainu, Baskovs 2022. gada 26. februārī uz nenoteiktu laiku tika iekļauts Latvijai nevēlamo cilvēku sarakstā Nikolajs Baskovs dzimis 1976. gada 15. oktobrī, Balašihā, Krievijas PFSR. Jau skolā Nikolajs piedalījies muzikālajā teātri, ar ko kopā bijis viesizrādēs dažādās valstīs. 1996. gadā Nikolajs iestājās Gnesinu Krievijas mūzikas akadēmijā. 1998. gadā Nikolajam piedāvā izpildīt Ļenska partiju Pētera Čaikovska operā "Jevgeņijs Oņegins". 2000. gadā Nikolajs uzņem videoklipu dziesmai "Karuzo", kas ļauj viņam ieņemt līderpozīcijas Krievijas muzikālajos radio un televīzijas topos. Kopš 2001. gada Nikolajs Baskovs ir Maskavas Lielā teātra operas trupas solists. Tajā pašā gadā apprecas ar sava producenta meitu Svetlanu. 2003. gada Baskovs pamet Lielā teātra operas trupu un turpmāk uzstājās citos valsts teātros. Nikolajs ir viens no Monseratas Kabalje meistarklases Barselonas audzēkņiem. Piedalījies operas izrādēs Barselonā un Madridē kopā ar Monseratas Kabalje meitu Martiju. Papildus klasiskajiem operas skaņdarbiem, Baskovs uzstājas ar mūsdienu estrādes skaņdarbiem. 2009. gada 12. maijā Krievijas prezidents Dmitrijs Medvedevs piešķīra Nikolajam Baskovam Krievijas Federācijas tautas mākslinieka titulu. 2011. gada 2. maijā saņēma Moldāvijas tautas mākslinieka titulu. 2001. gadā apprecējās ar Svetlanu Špigeli, sava producenta meitu. 2006. gada 24. aprīlī piedzimst dēls Broņislavs. Laulības šķiršanas process ar Svetlanu ilgst no 2007. gada novembra līdz 2008. gada maijam. 2009. gada jūlijā Nikolajs Baskovs paziņoja par saderināšanos ar "Miss Visums 2002" titula īpašnieci Oksanu Fjodorovu. Bet 2011. gada 3. martā koncerta laikā Kremlī abi paziņoja, ka šķiras. «Goda tituls piešķirts ar Krievijas Federācijas prezidenta pavēli nr.1106». Arhivēts no oriģināla, laiks: 2013. gada 29. oktobrī. Skatīts: 2016. gada 17. janvārī. «Latvija iekļāvusi nevēlamo personu sarakstā Krievijas dziedātāju Nikolaju Baskovu». lsm.lv. Skatīts: 24.02.2022. Nikolajs Baskovs izšķīries Dziedātājs Nikolajs Baskovs paziņo par savām precībām Oficiālā mājaslapa Arhivēts 2011. gada 3. septembrī, Wayback Machine vietnē. Nikolajs Baskovs internetā Arhivēts 2011. gada 29. augustā, Wayback Machine vietnē.