Heka zirgs ir viena no šķirnēm, kas izveidota, lai atjaunotu tarpāna populāciju savvaļā. Šo šķirni radīja vācu zoologi Luts Heks un Heins Heks, lai realizētu tarpānu atjaunošanas programmu. Savu darbu zoologi uzsāka 1930. gadu sākumā. Viņi bija pārliecināti, ka ikviena suga ir veidojusies kā ģenētiska "puzle", un, lai atjaunotu senāku versiju, puzle ir jāpārkārto, ka ir jāatrod starp dzīvajiem tādi indivīdi, kuros ir visvairāk ģenētiskā materiāla izmirušās sugas atjaunošanai. Tarpānam starp esošajām mājas zirgu šķirnēm ir atrodami daudzi ģenētiski līdzinieki. Brāļi Heki selekcionēja indivīdus no Īslandes zirgiem, zviedru Gotlandes ponijiem, poļu konikiem un poļu primitīvajiem zirgiem, kas mitinājās Belovežas gāršas rezervātā. Ķēves no šīm šķirnēm tika pārotas ar Prževaļska zirgu ērzeļiem, jo brāļi Heki uzskatīja, ka lai mājas zirgu asinīs "pamodinātu" tarpāna savvaļas gēnus, ir vajadzīgi savvaļas zirga gēni. Iesākumā Prževaļska zirgu ietekme bija pārāk spēcīga, bet 1960. gadu sākumā zoologiem izdevās sasniegt savus mērķus, un jaunās šķirnes Heka zirga skelets uzbūve un pātā krāsa ieguva spēcīgu līdzību ar izmirušā tarpāna uzbūvi. Brāļiem Hekiem neizdevās iegūt tikai vienu raksturīgu tarpāna izskata detaļu - vertikāli stāvošas krēpes. Pirmais tarpāna programmas kumeļš jeb heka zirgs piedzima 1933. gada 22. maijā Minhenē Hellabrunnas zoodārzā Vācijā. «The Extinction Website - Species Info - Tarpan». Arhivēts no oriģināla, laiks: 2009. gada 13. janvārī. Skatīts: 2008. gada 9. jūlijā. http://www.ansi.okstate.edu/breeds/horses/tarpan/ https://web.archive.org/web/20110716193224/http://www.tarpanassociation.com/standard.html