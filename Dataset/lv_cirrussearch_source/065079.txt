Īvo Līvi (itāļu: Ivo Livi, dzimis 1921. gada 13. oktobrī, miris 1991. gada 9. novembrī), plašāk pazīstams kā Īvs Montāns (franču: Yves Montand) bija Itālijā dzimis franču aktieris un dziedātājs. Viens no pazīstamākajiem Francijas 20. gadsimta māksliniekiem. Īvo Līvi piedzima Monsumāno Termes pilsētā Toskānā, Itālijā. Viņam piemita dzelžaina komunisma pārliecība un 1923. gadā, pie varas nākot Benito Musolīni, viņš ar ģimeni pārcēlās uz Marseļu. 1944. gadā, esot dziedātājam Parīzē, viņu atklāja Edīte Piafa, pēc kā viņš kļuva par pazīstamu dziedātāju. Montāns bija populārs arī Padomju Savienībā un Austrumeiropā, vairākas reizes tur uzstājoties. Savas aktiera karjeras laikā tēlojis arī vairākās Holivudas filmās un Brodvejas uzvedumos. Par filmām I comme Icare (1980) un Garçon! (1994) viņš nominēts Cēzara balvai. Iespējams, vislabāk pazīstams, kopā ar Žerāru Depardjē piedaloties filmā Jean de Florette (1986) un Emanuelu Beāru filmā Manon des Sources (1986). Piedalījies arī filmās "Maksa par bailēm" (1953), "Mīlēsimies!" (Let's Make Love, 1960), Le Joli Mai (1963), Grand Prix (1966), Vivre pour vivre (1967), "Z" (1969), "Sarkanais aplis" (1970), L'Aveu (1970), "Viss ir labi" (Tout va bien, 1972), Le fond de l'air est rouge (1977). Strādājis ar režisoriem Anrī Žoržu Kluzo, Džordžu Kjūkoru, Krisu Markeru, Kostu Gavru, Džonu Frankenheimeru, Klodu Lelušu, Žanu Pjēru Melvilu, Žanu Liku Godāru un Žaku Demī. 1951. gadā Montāns aprecējās ar Simonu Sinjorē, ar ko kopā viņš vēlāk piedalījās arī vairākās filmās. «« Montand est à nous » : le siècle d’Ivo Livi». France tv & vous (franču). Arhivēts no oriģināla, laiks: 2023-01-03. Skatīts: 2023-01-13. Moira Hodgson. «YVES MONTAND - FROM THE MUSIC HALL TO THE MET». The New York Times (en-US), 1982-09-05. ISSN 0362-4331. Skatīts: 2023-01-13. Yves Montand in the USSR. Vikikrātuvē par šo tēmu ir pieejami multivides faili. Skatīt: Īvs Montāns. Encyclopædia Britannica raksts (angliski) Brockhaus Enzyklopädie raksts (vāciski) Lielās Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski)