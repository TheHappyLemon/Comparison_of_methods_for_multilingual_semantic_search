Danjels Pačeko Lobato (spāņu: Daniel Pacheco Lobato; dzimis 1991. gada 5. janvārī Malagā, Spānijā) ir spāņu futbolists, uzbrucējs. Pašlaik (2021) pārstāv Segunda Division klubu UD Logroñés. Pirms pāriešanas uz "Liverpool" Pačeko bija iemantojis nākotnes zvaigznes reputāciju "Barcelona" jaunatnes sistēmā. Pateicoties viņa prasmei gūt vārtus no teju jebkuras pozīcijas, komandas biedri futbolistu iesauca par El Asesino jeb "Slepkavu". Pačeko "Liverpool" rezervistu sastāvā debitēja 2008. gada 5. februārī pret Boltonas "Wanderers" dublieriem. Jau pirmajā mačā viņš guva vārtus. 2008. gada aprīlī uzbrucējs atdeva ļoti tālu piespēli Kristianam Nemetam, kurš guva vārtus pret "Blackburn Rovers" rezervistiem, kas deva "Liverpool" otrajai komandai attiecīgās līgas titulu. Galvenajā komandā viņš debitēja 2009. gada 9. decembrī, otrajā puslaikā iznākot uz laukuma Alberto Akvilani vietā UEFA Čempionu līgas mačā pret "Fiorentina". Premjerlīgas debija nāca divas nedēļas vēlāk, kad pret Vulverhemptonas "Wanderers" atkal nomainīts Akvilani. 2010. gada 18. februārī UEFA Eiropas līgas spēlē ar "Unirea Urziceni" viņam trešais mačs "Liverpool" sastāvā. Tajā uzbrucējs atzīmējās ar rezultatīvu piespēli Davidam Ngogam. Atjaunots 2010. gada 9. maijā. Betis Segunda Division: 2014–15 Alavés Segunda Division: 2015–16 Tully, D, "The Boy Has Got Skills — Liverpool's Dani Pacheco", 27 November 2009, accessed 9 February 2010 Heron, P, "The Killer has been signed by Liverpool" Arhivēts 2010. gada 6. jūlijā, Wayback Machine vietnē., MyAnfield, 1 July 2007, accessed 9 February 2010 Liverpool Daily Post The Press Association — Reds sign off with defeat[novecojusi saite] WorldFootball profils (angliski) Soccerbase spēlētāja profils (angliski) Transfermarkt spēlētāja profils (angliski) FBref spēlētāja profils (angliski) Profils "Liverpool" oficiālajā vietnē (angliski)