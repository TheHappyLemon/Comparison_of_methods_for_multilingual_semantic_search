Andris Reinholds (dzimis 1971. gada 7. jūnijā Rīgā) ir bijušais latviešu airētājs. Izglītību ieguvis Rīgas 6. vidusskolā un Rīgas Tehniskajā universitātē, ko absolvējis 1994. gadā. Piedalījies divās Olimpiskajās spēlēs (1996, 2000). 1996. gadā Atlantā kopā ar Uģi Lasmani izcīnījis 9. vietu pārairu divnieku sacensībās. Pēc četriem gadiem Sidnejā ieņēma 8. vietu vieninieku sacensībās, tomēr pēc dopinga kontroles ticis diskvalificēts uz mūžu par nandrolona lietošanu. Ir izcīnījis otro vietu vieniniekos 1994. un trešo vietu divniekos 1992. gada Pasaules čempionātā studentiem. Augstākais sasniegums Pasaules čempionātā ir 1997. gadā izcīnītā 7. vieta vieninieku sacensībās. 12 reizes Reinholds ir izcīnījis uzvaru Latvijas čempionātā. «Reinholdu diskvalificē». Diena.lv. Skatīts: 2014. gada 22. augustā. Olympedia profils (angliski) LOK profils WorldRowing profils (angliski)