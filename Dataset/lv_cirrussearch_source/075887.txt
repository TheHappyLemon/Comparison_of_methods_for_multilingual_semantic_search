Šis raksts ir par grupas Vanilla Ninja albumu. Par šīs grupas koncertierakstu skatīt rakstu Traces of Sadness (Live in Estonia). Traces of Sadness ir igauņu meiteņu poproka grupas Vanilla Ninja otrais studijas albums un pirmais, ko izdeva sadarbībā ar "Bros Records". Eiropā tas tika laists klajā 2004. gada 7. jūnijā. Albuma producents ir Dāvids Brandess, dziesmām tekstus un melodiju rakstījuši Džeins Tempests un Bernds Meinungers, kurš ir labāk pazīstams ar savu pseidonīmu Džons Oflains (angļu: John O' Flynn). Albuma ierakstā ir piedalījušās Lenna Kūrmā, Pireta Jervisa, Mārja Kivi, Katrina Siska. Albums ierakstīts ierakstu kompānijas "Bros Music" ierakstu studijā Vācijā. Taču dziesmas miksētas tajā pašā Bros Music studijā un Moonlight Studio Cologne studijā. Albumā, salīdzinājumā ar grupas iepriekšējo albumu Vanilla Ninja, sastopams vairāk roka elementu. Albumā ir iekļauti tādi hīti kā "Tough Enough", "Liar" un "When the Indians Cry". Albums sekmīgi iekļuvis daudzu valstu albumu topu pirmajā divdesmitniekā, Igaunijā saniedzot 1. vietu un Vācijā - 3. vietu. Tā tika nostabilizēta grupas popularitāte arī citās valstīs, kā, piemēram, Šveicē un Austrijā, noturoties topos gandrīz visu gadu. Gada beigās tika izdots Limited Edition, kas sastāv no 2 diskiem - pirmajā ir oriģinālais albums, taču otrais sastāv no dziesmu akustiskajām un klasiskajām versijām, kuru starpā ir grupas sekojošā albuma Blue Tattoo tituldziesmas "Blue Tattoo" akustiskā versija un dziesmas "When the Indians Cry" kaverversija, kura saucas "Light Of Hope". Abos diskos ir iekļauti videoklipi: pirmajā ir iekļauti videoklipi dziesmām Tough Enough un Don't Go Too Fast, taču otrajā - Liar un When the Indians Cry. Albums ir saņēmis pozitīvas kritiķu atsauksmes: vācu portāls cdstarts.de albumu novērtēja ar 5/10. 2005. gada janvārī albums tika izdots Japānā. Japānā to izdeva "Pony Canyon". Albums saņēma Zelta disku Albums ir sertificēts 3 valstīs - Vācijā par pārdotām 100 000 kopijām tika sertificēts kā zelta disks, Austrijā par pārdotām 15 000 kopijām arī tika sertificēts kā zelta disks un Igaunijā tika sertificēts kā platīna disks. Albuma dziesmas ir iekļautas dažādās datorspēlēs. Dziesmu "Liar", "Metal Queen" un "Tough Enough" saīsinātas versijas ir pieejamas datorspēlēs Drummania V2/GuitarFreaks V2/Dance Dance Revolution Ultramix 2. Visu dziesmu tekstus ir sarakstījis Džons Oflains, taču dziesmas komponējuši Dāvids Brandess, Džeins Tempests, izņēmumi ir minēti. Papildinājumi Tough Enough (Video) (3:22) Don't Go Too Fast (Video) (3:11) Papildinājumi Liar (Video) (3:36) When the Indians Cry (Video) (3:33) Lenna Kūrmā - balss, ģitāra Pireta Jervisa - balss, ģitāra Mārja Kivi - balss, basģitāra Katrina Siska - taustiņinstrumenti Dāvids Brandess - albuma producents, komponists, taustiņinstrumenti, skaņu režisors Domeniks Labarils - producenta asistents, taustiņinstrumenti Kristofers Līss-Bendorfs, Pits Lēvs - taustiņinstrumenti Markuss Vienstroers, Peters Veihs - ģitāra Garijs Džonss, Udo Arndts (1., 3., 4., 5.) - miksētāji Saša Krāmere - albuma dizainere Videoklipi ir filmēti visiem albuma singliem. Traces of Sadness tiek izdots 2004. gada jūnijā, sekojot grupas ceturtā singla "Liar" izdošanai. 7. jūnijā ir albuma oficiālais izdošanas datums, kad tas tiek izdots vairākās Eiropas valstīs, taču Polijā albums ir peiejams pircējiem 21. jūnijā, Slovākijā un Čehijā - 10. novembrī. 29. novembrī tiek izdots ierobežotais izdevums (angļu: Limited Edition) un 2005. gada 19. janvāris kļūst par albuma oficiālo izdošanas datumu Japānā, kur to izdod japāņu ierakstu kompānija "Pony Canyon". Tabulā ir uzskaitīti visi albuma izdošanas datumi un kataloga numuri. Kā pirmais singls no Vanilla Ninja otrā studijas albuma Traces of Sadness tika izvēlēta dziesma "Tough Enough". Šī ir viena no grupas slavenākajām un panākumiem bagātākajām dziesmām. Dziesmas vārdus ir sarakstījis Džons Oflains, taču melodiju ir sacerējuši Dāvids Brandess un Džeins Tempests. Oficiālais singla izdošanas datums ir 2003. gada 24. novembris, taču Šveicē un Austrijā tas tiek izdots 2004. gada sākumā: attiecīgi 4. janvāris un 8. janvāris. Igaunijā singls sasniedza 1. vietu topos, Polijā - 4. vietu, taču pārējās valstīs singls neieķluva topu pirmajā desmitniekā. Dziesma "Don't Go Too Fast" iznāca kā otrais singls no albuma Traces of Sadness. Dziesmas vārdus ir sarakstījis Džons Oflains, taču melodiju ir sacerējuši Dāvids Brandess un Džeins Tempests. Oficiālais singla izdošanas datums ir 2004. gada 22. marts, taču Vācijā un Austrijā tas tika izdots 2004. gada aprīlī: attiecīgi 4. aprīlis un 5. aprīlis. Šis singls nesasniedza tādus panākumus, kādus saniedza iepriekšējais singls "Tough Enough": kaut arī Igaunijas topos singls nokļuva 1. vietā, citās valstīs dziesma neiekļuva labāko 20 dziesmu skaitā. Trešais singls no šī albuma tika izdota dziesma "Liar". Dziesmas vārdus ir sarakstījis Džons Oflains, taču melodiju ir sacerējuši Dāvids Brandess un Džeins Tempests. Oficiālais singla izdošanas datums ir 2004. gada 24. maijs. Singlā kā bonusa dziesma ir iekļauta dziesma "Heartless". Igaunijā singla augstākā vieta topos bija 4. vieta. Pārējās valstīs singls neieķluva topu pirmajā desmitniekā. Kā pēdējais singls no grupas otrā studijas albuma Traces of Sadness iznāca dziesma "When the Indians Cry". Dziesmas vārdus ir sarakstījis Džons Oflains un melodiju ir sacerējis Dāvids Brandess. Singls iznāca 2004. gada 23. augustā. Igaunijā singls sasniedza 1. vietu topos, Šveicē - 7. un Vācijā - 8. vietu, taču pārējās valstīs singls neieķluva topu pirmajā desmitniekā. Koncerttūre "Traces of Sadness Tour 2004" sākās 2004. gada maijā, tātad jau pirms albuma izdošanas. Koncerttūre norisinājās Vācijā un Austrijā un kopumā tika sniegti 20 koncerti gan festivālos, gan TV šovos. Oficiālā koncerttūre beidzās 2004. gada 13. novembrī Minhenes Olimpiskajā hallē. Ārpus koncertūres grafika tika sniegts koncerts dzimtajā Igaunijā, kura ieraksts tika 2004. gada 30. augustā tika izdots DVD formātā ar nosaukumu "Traces of Sadness (Live in Estonia)". Traces of Sadness (Live in Estonia) - koncertieraksta DVD Vanilla Ninja Vanilla Ninja diskogrāfija Vanilla Ninja - Traces of Sadness (Sony) Vanilla Ninja - Traces of Sadness (Bros)/(Pony Canyon) «Vanilla Ninja - Traces Of Sadness - CDSTARTS.de». cdstarts.de. Arhivēts no oriģināla, laiks: 2008. gada 17. jūnijā. Skatīts: 2009. gada 21. septembrī. (vāciski) «Vanilla Ninja videoklipi». vanilla-ninja.pri.ee. Arhivēts no oriģināla, laiks: 2009. gada 20. februārī. Skatīts: 2009. gada 13. oktobrī. (igauniski) «Vanilla Ninja videoklipi». vanillaninjamusic.de. Skatīts: 2009. gada 13. oktobrī.[novecojusi saite] (vāciski) «Vanilla Ninja - Traces of Sadness». magicrecords.pl. Skatīts: 2009. gada 13. oktobrī. «Vanilla Ninja - Traces of Sadness - Music Charts». aCharts. Skatīts: 2009. gada 22. septembrī. «Vanilla Ninja - Traces of Sadness». musicline.de. Arhivēts no oriģināla, laiks: 2005. gada 10. maijā. Skatīts: 2009. gada 21. septembrī. «Vanilla Ninja - Traces of Sadness». austriancharts.at. Skatīts: 2009. gada 21. septembrī. «Vanilla Ninja - Traces of Sadness». hitparade.ch. Skatīts: 2009. gada 21. septembrī. «Gold/Platin-Datenbank». Bundesverband Musikindustrie. Arhivēts no oriģināla, laiks: 2012. gada 12. februārī. Skatīts: 2009. gada 13. oktobrī. (vāciski) «Vanilla Ninja - Tough Enough - Music Charts». aCharts. Skatīts: 2009. gada 14. septembrī. «Vanilla Ninja - Don't Go Too Fast - Music Charts». aCharts. Skatīts: 2009. gada 14. septembrī. «Vanilla Ninja - Liar - Music Charts». aCharts. Skatīts: 2009. gada 14. septembrī. «Vanilla Ninja - When the Indians Cry - Music Charts». aCharts. Skatīts: 2009. gada 14. septembrī. «Traces of Sadness Tour». Grupas fanu mājaslapa. Arhivēts no oriģināla, laiks: 2009. gada 6. janvārī. Skatīts: 2009. gada 9. oktobris. (angliski) Grupas oficiālā mājaslapa Arhivēts 2011. gada 16. jūlijā, Wayback Machine vietnē. (igauniski)/(angliski) Discogs.com informācija (angliski) Allmusic.com informācija (angliski) Kritiķu vērtējums cdstarts.de Arhivēts 2008. gada 17. jūnijā, Wayback Machine vietnē. (vāciski)