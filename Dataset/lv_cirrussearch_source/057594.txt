KDE (K Desktop Environment) (IPA: /ˌkeɪˌdiːˈiː/) ir brīvās programmatūras projekts, kura mērķis ir būt efektīvai un vienkārši lietojamai darbvirsmas videi. Tā iekļauj pamata darbvirsmas funkcionalitāti un programmas ikdienas vajadzībām, kā arī rīkus un dokumentāciju izstrādātājiem šai sistēmai paredzētu lietotņu veidošanai. KDE ir virsprojekts daudzām atsevišķām programmām un mazākiem projektiem, kas izmanto KDE tehnoloģijas. Tādi ir, piemēram, Calligra, KDevelop, Amarok, K3b un citi. Šo projektu vienotu relīzi sauc par KDE SC (Software Compilation). KDE izstrādātāji ir arī speciāli izveidojuši distributīvu KDE Neon. Uz Qt programmatūras ietvara balstītais kdelibs ļauj izveidot programmas, kas iekļaujas KDE darba vidē un spēj darboties jebkur, kur ir pieejams kdelibs. KWin ir KDE logu pārvaldnieks. Tas attēlo 3D efektus gan ar OpenGL, gan XRender dzinējiem. Pateicoties Qt bibliotēku atbalstam KWin spēj izmantot gan Native Graphics Layer, gan Raster grafikas dzinējus. Sākot ar KDE versiju 4.9.90 KWin spēj izmantot arī OpenGL 3.1 iespējas un ļauj veikt krāsu labošanu atsevišķiem programmas logiem. Atšķirībā no vairuma līdzīgu logu pārvaldnieku KWin uzmanība tiek pievērsta gan logu pārvaldības funkcionalitātei, gan 3D efektu noderīgumam nevis tikai izskatam. Plasma Workspace ir kopējais nosaukums grafiskajām vidēm, kādas KDE piedāvā. Plasma Desktop ir nosaukums noklusētajai grafiskajai videi, kas paredzēta galddatoriem un klēpjdatoriem. To var pielāgot visdažādākajos veidos, bet pēc noklusējuma tās izkārtojums un funkcijas ir līdzīgas vairumam pazīstamajai Windows darba vides koncepcijai. Plasma Netbook ir paredzēta maza izmēra portatīvajiem datoriem ar ierobežotu vietu uz ekrāna. Plasma Workspace projekta ietvaros tiek izstrādātas arī citas grafiskās vides, kas ir pielāgotas iekārtām ar ļoti maziem vai skārniejūtīgiem ekrāniem, taču pagaidām tās netiek iekļautas galvenajā KDE SC relīzē. Phonon ir KDE multimediju ietvars. Tā mērķis ir nodrošināt KDE lietotnes ar multimediju atbalstu neatkarīgi no izmantotās OS. Tam ir pieejami vismaz 5 aizmugursistēmas (backend): xine: visvecākā, vairs netiek rekomendēta GStreamer MPlayer VLC DirectShow: priekš MS Windows sistēmām (var izmantot arī VLC vai MPlayer) QuickTime: priekš Mac OS X [1] KDE TechBase:Copyrights «Phonon - Overview - KDE Projects». Arhivēts no oriģināla, laiks: 2011. gada 18. decembrī. Skatīts: 2011. gada 11. decembrī. KDE lokalizācijas komanda