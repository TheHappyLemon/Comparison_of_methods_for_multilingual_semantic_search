Johans Ērihs Rauska (dzimis 1899. gada 27. maijā (pēc vecā stila — 15. maijā), miris 1981. gada 14. janvārī) bija latviešu svarcēlājs. Dzimis Rīgā, ratnieka Pētera Rauska un Katrīnas Elizabetes dzimušas Lindra ģimenē. Pārstāvējis sporta biedrību "Krauze". Četrkārtējs Latvijas meistars vieglajā (1921, 1923, 1924) un vidējā (1925) svarā. Piedalījies olimpiskajās spēlēs 1924. gadā Parīzē — 21. vieta svara kategorijā līdz 67,5 kg (pieccīņā 325 kg). Rīgas Prefektūras pasu lietu kolekcija — Latvijas Valsts vēstures arhīvs, 2996. f., 16. apr., 5268. l Rīgas Sv. Jēkaba ev. lut. draudzes kristīto reģistrs. — 1899.g. — Nr.112. «Ēriks Rauska». Arhivēts no oriģināla, laiks: 2021. gada 18. janvārī. Skatīts: 2019. gada 9. maijā. Olympedia profils (angliski) LOK profils