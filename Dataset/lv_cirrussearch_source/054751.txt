Normens Gilberts Pričards (angļu: Norman Gilbert Pritchard; dzimis 1875. gada 23. jūnijā, miris 1929. gada 30. oktobrī; zināms arī kā Normens Trevors (angļu: Norman Trevor)) bija britu—indiešu vieglatlēts un aktieris. Pirmais Āzijā dzimušais sportists, kurš izcīnīja olimpiskās medaļas 1900. gada vasaras olimpiskajās spēlēs Parīzē pārstāvot Indiju. Viņš bija britu tautības un 1905. gadā uz visiem laikiem pārcēlās uz Lielbritāniju, kur kļuva par veiksmīgu skatuves aktieri un vēlāk pārcēlās uz dzīvi ASV, Holivudā. Normens Pričards ir dzimis Britu Indijas pilsētā Kalkutā, Džordža Petersena Pričarda un Helēnas Meinardas Pričardas ģimenē. Normans Pričards bija pirmais Indijas sportists, kurš piedalījās olimpiskajās spēlēs, kā arī pirmais, kas izcīnīja olimpisko medaļu Indijai. Viņš 1900. gada vasaras olimpiskajās spēlēs Parīzē izcīnīja divas sudraba medaļas — 200 metru (rezultāts — 22.8) un 200 metru barjerskrējienā (rezultāts — 26.0). 200 metru skrējienā viņš piekāpās amerikānim Volteram Tjūksberijam, bet 200 metru barjerskrējienā — Alvinam Krencleinam. 110 metru barjerskrējienā viņš kvalifikācijas skrējienā ar rezultātu 16.6 sekundes, kvalificējās fināla skrējienam, taču finālā nefinišēja. Viņš startēja arī īsajās sprinta disciplīnās 60 metros un 100 metros. Abos šajās disciplīnās viņš startēja tikai kvalifikācijas kārtas skrējienos un fināla skrējieniem nekvalificējās. Starptautiskā vieglatlētikas federāciju asociācija 2005. gadā publicēja oficiālo vieglatlētikas statistiku par 2004. gada vasaras olimpiskajām spēlēm. Vēsturisko ierakstu sadaļā Pričards tika uzskatīts, ka 1900. gadā viņš pārstāvēja Lielbritāniju. Olimpisko vēsturnieku pētījumi parādīja, ka Pričards patiešām tika izvēlēts pārstāvēt Lielbritāniju pēc sacensībām Lielbritānijas vieglatlētikas amatieru asociācijas čempionātā 1900. gada jūnijā. Tomēr Starptautiskā Olimpiskā komiteja joprojām uzskata, ka Pričards olimpiskajās spēlēs ir pārstāvējis Indiju un viņa iegūtas medaļas tiek pieskaitītas pie Indijas. Pričards septiņus gadus pēc kārtas, no 1894. līdz 1900. gadam, ieguva Bengālijas provinces 100 jardu čempiona titulu. Viņš uzvarēja arī 440 jardu (¼ jūdzes) skrējienā un 120 jardu barjerskrējienos. Pričards izglītību ieguva Kalkutas Svētā Ksavjēra koledžā. Viņš bija pirmais Indijas sportists, kurš atklātā futbola turnīrā veica hat-trick. Tas notika 1897. gada jūlijā. No 1900. līdz 1902. gadam viņš bija Indijas Futbola asociācijas sekretārs. 1905. gadā viņš pastāvīgi pārcēlās uz Lielbritāniju. Pēc tam viņš pārcēlās uz ASV, lai turpinātu aktiera karjeru, un kļuva par pirmo olimpieti, kurš filmējās mēmajās Holivudas filmās ar segvārdu Normans Trevors. Pričards nomira 1929. gada 30. oktobrī Losandželosā. «Norman Pritchard». Sports Reference. Arhivēts no oriģināla, laiks: 2020. gada 12. novembris. «The story of a champion from the East». The Telegraph – Calcutta (Kolkata). Arhivēts no oriģināla, laiks: 2018. gada 4. jūlijā. Skatīts: 2018. gada 26. marts. «Norman Pritchard». Olympic.org. «Paris 1900 Athletics — 60m men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — 200m hurdles men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — 110m hurdles men». Starptautiskā Olimpiskā komiteja. Skatīts: 2020. gada 9. septembris. «Athletics at the 1900 Paris Summer Games: Men's 60 metres». Sports Reference. Arhivēts no oriģināla, laiks: 2020. gada 24. septembris. Skatīts: 2020. gada 24. septembris. «Athletics at the 1900 Paris Summer Games: Men's 100 metres». Sports Reference. Arhivēts no oriģināla, laiks: 2020. gada 24. septembris. Skatīts: 2020. gada 24. septembris. David Wallechinsky – The Complete Book of the Olympics Aurum Press 2000 «Paris 1900 Athletics – Results & Videos». International Olympic Committee. 2016. gada 20. novembris. Skatīts: 2018. gada 21. aprīlis. «Norman Pritchard – India’s first Olympic medalist». sportskeeda.com. Skatīts: 2017. gada 26. marts. Ian Buchanan. "Who was Norman Pritchard?" (PDF). Journal of Olympic History (International Society of Olympic Historians) (January 2000): 27–28. Normens Pričards (SOK profils) (angliski) Normens Pričards (Olympedia profils) (angliski) Normens Pričards (Sports Reference profils) (angliski)