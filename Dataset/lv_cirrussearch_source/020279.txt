Šis raksts ir par hokejistu. Par citām jēdziena Vladimirs Petrovs nozīmēm skatīt nozīmju atdalīšanas lapu. Vladimirs Petrovs (krievu: Влади́мир Петро́в; dzimis 1947. gada 30. jūnijā, miris 2017. gada 28. februārī) bija PSRS hokejists, centra uzbrucējs, ilggadējs PSRS hokeja izlases dalībnieks. Savas karjeras laikā kļuvis par divkārtēju Olimpisko čempionu, vairākkārt triumfējis Pasaules čempionātos un PSRS čempionātā, kā arī bijis abu turnīru rezultatīvākais spēlētājs. Karjeru Petrovs sāka 1965.—66. gada sezonā PSRS hokeja līgas klubā Maskavas "Krylya Sovetov". Vien divas sezonas vēlāk Petrovs spēlēja Maskavas CSKA rindās, nākamajās 14 sezonās kopā ar klubu 11 reizes izcīnot PSRS čempiones titulu. 1981.—82. un 1982.—83. gada sezonas hokejists aizvadīja Sanktpēterburgas SKA rindās, taču tad noslēdza savu karjeru. 1970., 1973., 1975., 1978. un 1979. gadā Petrovs bija līgas rezultatīvākais spēlētājs, 1972. un 1973. gadā iegūstot arī labākā spēlētāja balvu. Gan PSRS izlasē, gan Maskavas CSKA rindās ilgus gadus spēlējis vienā maiņā ar Borisu Mihailovu un Valēriju Harlamovu. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski)