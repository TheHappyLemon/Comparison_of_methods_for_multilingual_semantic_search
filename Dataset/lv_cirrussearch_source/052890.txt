Krievijas Olimpiskā komiteja (krievu: Олимпийский комитет России), pilnais nosaukums Viskrievijas apvienotā sociālā savienība “Krievijas Olimpiskā komiteja” (krievu: Общероссийский союз общественных объединений «Олимпийский комитет России»; abreviatūra:OKR), ir Nacionālā Olimpiskā komiteja, kas pārstāv Krievijas sportistus starptautiskajās sacensībās. Komitejas galvenā mītne atrodas Krievijas galvaspilsētā Maskavā. Krievijas izmantotais SOK kods ir RUS. Krievijas Olimpisko komiteju 1911. gadā nodibināja Krievijas Sporta biedrību pārstāvji, tiekoties Sanktpēterburgā. Tajā laikā organizācijas nosaukums bija Ķeizariskā Krievijas ūdensglābšanas biedrība. Komitejas pirmais priekšsēdētājs bija Vjačeslavs Srežņevskis. 1989. gada 1. decembrī ar Konstitucionālās asamblejas lēmumu tika atjaunota Viskrievijas Olimpiskā komiteja kā neatkarīga sabiedriska organizācija. 1992. gada 13. augustā to pārdēvēja par Krievijas Olimpisko komiteju (ROK). Krievijas Olimpiskā komiteja pārņēma Padomju Olimpiskās komitejas tiesības. Starptautiskā Olimpiskā komiteja Krievijas Olimpisko komiteju pilntiesīgi atzina SOK 101. sesijā 1992. gada septembrī. 2017. gada novembrī Olimpiskā komiteja izveidoja Krievijas komandu, kas specializējas uz Krievijas sportistu rezultātiem sporta pasākumos. 2017. gada 5. decembrī Starptautiskā Olimpiskā komiteja apturēja Krievijas Olimpiskās komitejas dalību tajā saistībā ar valsts atbalstītu dopinga programmu. Kopš tā brīža Krievijas sportistiem ir ierobežotas iespējas piedalīties starptautiskajās sporta sacensībās un pārstāvēt Krieviju. Krievijas nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Pašlaik Krievijā darbojas 37 olimpiskās vasaras un 12 ziemas sporta federācijas, kā arī vairākas citu sporta veidu federācijas. Krievija olimpiskajās spēlēs Krievijas Impērija olimpiskajās spēlēs «IOC suspends Russian NOC and creates a path for clean individual athletes to compete in PyeongChang 2018 under the Olympic Flag». International Olympic Committee (angļu). 2017-12-05. Skatīts: 2017-12-10. All-Russian non-governmental associations (federations, unions, associations) of Summer Olympic sports Oficiālā mājaslapa Krievijas komandas Oficiālā mājaslapa Arhivēts 2020. gada 4. maijā, Wayback Machine vietnē. Krievijas profils SOK mājas lapā