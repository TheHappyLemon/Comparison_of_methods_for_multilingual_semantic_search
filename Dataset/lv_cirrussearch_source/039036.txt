Lineārs trieciens ir dāmas, torņa vai laidņa uzbrukums pretinieka figūrai aiz kuras uzbrukuma līnijā atrodas cita tādas pašas vai mazākas vērtības pretinieka figūra. Lineārā trieciena mērķis ir padzīt vērtīgāko figūru, lai iegūtu aiz tās esošo figūru. Pēc būtības lineārais trieciens ir līdzīgs saistībai ar to atšķirību, ka saistības mērķis ir iegūt piesaistīto figūru, bet lineārā trieciena mērķis iegūt aiz vērtīgās figūras esošo figūru. Lineārais trieciens var būt: absolūts — uzbrukums vērsts pret karali un tas spiest aiziet no apdraudētā lauciņa, atsedzot aiz tā esošo figūru; relatīvs — uzbrukums vērsts pret citu vērtīgu figūru un tā var arī neatkāpties. 1. piemērs Absolūtais lineārs trieciens 2. piemērs Relatīvais lineārs trieciens Josefs Klings Chess Weekly, 1849 1. piemērs Melno laidnis izdarījis absolūto lineāro triecienu pret pretinieka karali. Pēc tā atkāpšanās melnie iegūst balto dāmu. 2. piemērs Baltie veikuši relatīvu lineāru triecienu pret melno dāmu. Pēc tās atkāpšanās baltie atgūst kvalitāti un panāk līdzīgu pozīciju (piemēram, 1. ...Db5 2. Lxb7 Dxb7=). Lineārs trieciens bieži sastopams šaha kompozīcijā. J. Klinga etīde risinās šādi: pēc 1. Ta4! (draud 2. Th3#) 1. ... Dxa4, baltie spēlē 2. Th3+ un pēc 2. ... Kd4 (e4,f4) ar 3. Th4+ veic lineāro trieciens un pēc karaļa atkāpšanās iegūst melno dāmu ar 4. Txa4, bet pēc 1. ... Dc8 2. Th3+ Dxh3 seko lineārs trieciens 3. Ta3+ ar dāmas ieguvumu pēc 4. Txh3. Яссер Сейраван. Шахматный учебник тактики (krievu). М. : Астрель • АСТ, 2007. 54. — 56. lpp. lpp. ISBN 987-5-271-17670-8 Jāpārbauda |isbn= vērtība. Edward Winter's "The Chess Skewer". (angliski)