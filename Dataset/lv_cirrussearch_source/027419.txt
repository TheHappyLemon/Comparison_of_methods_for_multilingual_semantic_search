Risto Kalevi Sīlasmā (Risto Kalevi Siilasmaa, dzimis 1966. gadā) ir Somijas uzņēmējs. Viņš ir uzņēmuma F-Secure dibinātājs, padomes priekšsēdētājs un lielākais īpašnieks. Sīlasmā ir vairāku uzņēmumu padomes loceklis. Viņš ir bijis uzņēmums Nokia izpilddirektors un padomes priekšsēdētājs. 1985. gadā Risto Sīlasmā absolvēja Helsinku Tehniskā augstskolu. 1988. gadā Risto Sīlasmā kopā ar Petri Allasu dibināja uzņēmumu Data Fellows, kas sākotnēji nodarbojās ar datoru lietotāju apmācību un datubāžu izstrādi. 1990. gadu sakumā uzņēmums pievērsās pretvīrusu programmatūras izstrādei, un tagad ir pazīstams ar nosaukumu F-Secure. Līdz 2006. gadam Sīlasmā bija F-Secure izpilddirektors. Viņam pieder gandrīz 40 % uzņēmuma kapitāldaļu. 2012. gada maijā Sīlasmā kļuva par telesakaru iekrārtu uzņēmuma Nokia padomes priekšsēdētāju. Pirms tam kopš 2008. gada bija Nokia padomes loceklis. Kad 2013. gadā Nokia izpilddirektora amatu atstāja Stīvens Īlops, Risto Sīlasmā uz laiku pildīja šo amatu, līdz 2014. gada maijā izpilddirektora amatā apstiprināts Radžīvs Suri. Sīlasmā turpināja pildīt padomes priekšsēdētāja pienākumus. 2019. gada decembrī Sīlasmā paziņoja, ka atstās Nokia padomes priekšsēdētāja amatu. 2020. gada 27. maijā viņu nomainīja Sari Baldaufa. Risto Sīlasmā ir pildījis padomes priekšsēdētāja pienākumus telesakaru uzņēmumā Elisa , kā arī mazakos uzņēmumos: Blyk, Ekahau, Fruugo, Nexit Ventures un Valimo Wireless, daļā no kuriem viņš bijis lielākais investors. Efecte, padomes loceklis (kopš 2008. gada) Ekahau, padomes priekšsēdētājs (kopš 2007. gada) Technology Industries of Finland, padomes loceklis (2016—2018) Elisa, padomes loceklis (2008—2012) Nokia, padomes loceklis, kopš 2012. gada priekšsēdētājs (2008—2020) Somijas rūpniecības konfederācija, padomes priekšsēdētāja vietnieks (2017—2018) Eiropas rūpnieku apaļais galds, loceklis Helsinku Tehniskā augstskola, uzraudzības padomes loceklis SITRA (Somijas inovāciju fonds), pētniecības padomes loceklis Nokia Near Choice on New Chairman The Wall Street Journal, January 14, 2012