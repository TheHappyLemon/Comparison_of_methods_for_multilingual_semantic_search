Karaga (filipīniešu un angļu: Caraga), arī XIII reģions (Region XIII), ir viens no Filipīnu reģioniem valsts dienvidos. Aizņem Mindanao salas ziemeļaustrumu daļu un iekļauj 5 provinces un 1 neatkarīgo pilsētu. Reģiona centrs un lielākā pilsēta ir Butuana. Lielākā daļa iedzīvotāju pieder visaju tautām, pēc konfesionālās piederības — katoļi. Reģions izveidots 1995. gadā, apvienojot Ziemeļsurigao, Ziemeļagusanas un Dienvidagusanas provinces no Ziemeļmindanao reģiona ar Dienvidsurigao provinci no bijušā Dienvidmindanao reģiona. 2006. gadā no Ziemeļsurigao provinces nodalīta patstāvīga Dinagatas Salu province. Reģions aizņem Mindanao salas ziemeļaustrumu daļu starp Boholas jūru rietumos un Filipīnu jūru austrumos, kā arī Dinagatas, Siargao un citas mazākas salas piekrastē. Dienvidos robežojas ar Davao reģionu, rietumos — ar Ziemeļmindanao, bet Surigao šaurums ziemeļos to atdala no Austrumu Visaju reģiona. Augstākā virsotne ir Hilonghilongs 2012 m vjl. Piezīmes AUP — augsti urbanizēta pilsēta Iedzīvotāju skaits iekļauj triju ar Austrumdavao disputētās Pagtilaanas, Radžahkabungsoanas un Unionas barangajas Census of Population (2020). Table B - Population and Annual Growth Rates by Province, City, and Municipality - By Region. Philippine Statistics Authority. «PSGC – Provinces». Philippine Statistics Authority. Skatīts: 2019. gada 9. augusts. Independent cities have been excluded from provincial land area and population figures. «PSGC – Cities». Philippine Statistics Authority. Skatīts: 2019. gada 9. augusts. Vikikrātuvē par šo tēmu ir pieejami multivides faili. Skatīt: Karaga.