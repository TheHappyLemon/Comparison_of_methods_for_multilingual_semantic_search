Šis raksts ir par provinci. Par pussalu skatīt rakstu Bataanas pussala. Bataana (filipīniešu: Lalawigan ng Bataan, angļu: Province of Bataan) ir viena no Filipīnu provincēm valsts rietumdaļā, Centrālās Lusonas reģionā. Administratīvi dalās 1 pilsētā un 11 municipalitātēs un sīkāk 237 barangajās. Provinces centrs ir Balanga. Provinci apdzīvo galvenokārt tagali (88 %), pampangi (4 %) un sambali (2 %). Province izvietojusies Lusonas salas rietumos Dienvidķīnas jūras krastā, aizņem Bataanas pussalu un vairākas nelielas salas piekrastē. Ziemeļos robežojas ar Pampangas un Sambalesas provincēm un Olongapo neatkarīgo pilsētu. Austrumos provinces krastus apskalo Manilas līcis, ziemeļrietumos — Subikas līcis. Ap 19 km plats jūrasšaurums dienvidos atdala Bataanu no Kavites. Reljefā provinces lielākajā daļā dominē Sambalesas kalnu dienvidu gals ar augstāko virsotni aprimušo vulkānu Marivelesa kalnu (1398 m vjl). Provinces ziemeļdaļā atrodas 1945. gadā izveidotais 237 km² lielais Bataanas nacionālais parks. Province izveidota 1647. gadā, nodalot to no Pampangas. Bataanas Nāves maršs Vikikrātuvē par šo tēmu ir pieejami multivides faili. Skatīt: Bataana.