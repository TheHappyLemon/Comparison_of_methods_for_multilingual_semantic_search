Asinsgrēks jeb incests (no latīņu: incestus — 'nešķīsts') ir dzimumattiecības starp tuviem asinsradiniekiem. Asinsgrēka tabu ir viens no izplatītākajiem kultūras tabu gan mūsdienās, gan agrākajos laikos. Lielai daļai valstu mūsdienās ir likumi attiecībā uz asinsgrēkiem vai ciešu asinsradniecības laulību sabiedriskie aizliegumi. Ir sabiedrības, kur asinsgrēks ir nelikumīgs. Dažās sabiedrībās, piemēram, Senajā Ēģiptē karaliskajās ģimenēs brāļa—māsas, tēva—meitas, mātes—dēla u.c. attiecības piekoptas karaliskās pēctecības saglabāšanai. Bērnam, kura bioloģiskajiem vecākiem ir ciešas ģenētiskās attiecības, ir ievērojami paaugstināts risks saslimt ar iedzimtu slimību, nāves iespējamība. Neplānotas seksuālas attiecības starp tuviem asinsradiniekiem var notikt arī, ja nav zināms viens vai abi bērna bioloģiskie vecāki. Svešvārdu vārdnīca (trešais izd.). Jumava. 2007. 300. lpp. ISBN 978-9984-38-332-3.