Transsibīrijas dzelzceļš (krievu: Транссибирская магистраль) ir dzelzceļu tīkls Krievijā, kas savieno Maskavu ar Tālajiem Austrumiem un Japāņu jūru. Līnijas kopgarums ir 9289 km, tādējādi tā ir pasaulē garākā dzelzceļa līnija. Kopš 1916. gada Transsibīrijas dzelzceļš savieno Maskavu un Vladivostoku, arī mūsdienās turpinās tā uzlabošana. Brauciena laiks no Maskavas līdz Vladivostokai ir 6 dienas un 4 stundas, kuru laikā tiek šķērsotas 7 laika zonas. Citi nozīmīgākie punkti uz Transsibīrijas dzelzceļa ir Jaroslavļa, Kirova, Perma, Jekaterinburga, Tjumeņa, Omska, Novosibirska, Krasnojarska, Irkutska, Ulanude, Čita, Habarovska. Pirms Irkutskas no dzelzceļa līnijas atzarojas Baikāla-Amūras maģistrāle (BAM), pie Skovorodinas Amūras-Jakutskas maģistrāle. Transsibīrijas līnija sarkanā krāsā; Baikāla – Amūras maģistrāle zaļā krāsā. Transsibīrijas dzelzceļš (sarkanā krāsā), sākotnējais posms (zilā), Baikāla-Amūras maģistrāle (zaļā) un Amūras-Jakutskas maģistrāle (oranžā). Tilts pār Kamas upi (1912). Vikikrātuvē par šo tēmu ir pieejami multivides faili. Skatīt: Transsibīrijas dzelzceļš. Encyclopædia Britannica raksts (angliski) Krievijas Lielās enciklopēdijas raksts (krieviski) Krievijas dzelzceļš (angliski)