Rubens Zekerijs Mamuljans (angļu: Rouben Mamoulian; dzimis 1897. gada 8. oktobrī, miris 1987. gada 4. decembrī) bija armēņu izcelsmes amerikāņu kino un teātra režisors. Savas karjeras sākumā strādājis gan Londonas, gan Ņujorkas teātros. Savu pirmo filmu Applause režisējis 1929. gadā. Tā bija viena no agrīnajām skaņu filmām un ir iekļauta ASV Nacionālajā kino reģistrā. 1931. gadā režisējis kriminālfilmu City Streets ar Gēriju Kūperu galvenajā lomā un šausmu filmu Dr. Jekyll and Mr. Hyde ar Fredriku Mārču galvenajā lomā. Mārčs par savu tēlojumu saņēma Amerikas Kinoakadēmijas balvu kategorijā "Labākais aktieris galvenajā lomā". Lielus panākumus guva vēsturiskā drāma "Karaliene Kristīne" (Queen Christina, 1933), kur tēloja Grēta Garbo. 1935. gadā iznāca Mamuljana pirmā krāsu filma Becky Sharp. Lielus panākumus guvis arī ar filmām The Mark of Zorro (1940) un Blood and Sand (1941). Vēlāk režisējis arī filmas Rings on Her Fingers (1942) un Summer Holiday (1948). Mamuljana pēdējā režisētā filma bija muzikāla romantiskā komēdija "Zīda zeķes" (Silk Stockings, 1957) ar Fredu Astēru galvenajā lomā. Savu kino režisora karjeru beidzis pēc tam, kad atlaists no režisora amata divās filmās pēc kārtas: Porgy and Bess (1959) un "Kleopatra" (Cleopatra, 1963). Iepriekš atlaists arī no filmas "Laura" (1944) uzņemšanas. Vikikrātuvē par šo tēmu ir pieejami multivides faili. Skatīt: Rubens Mamuljans. IMDb profils (angliski) Internet Broadway Database profils (angliski) AllMovie profils (angliski)