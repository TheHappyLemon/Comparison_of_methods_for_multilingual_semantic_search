Ponci shēma (angļu: Ponzi scheme) ir krāpnieciska kapitālieguldījumu shēma, kur tās operators izmaksā peļņu vecākiem investoriem no jaunāku investoru iemaksātiem līdzekļiem, nevis peļņu nesošas uzņēmējdarbības vai darbībām finanšu tirgos. Ponci shēmu operatori var būt gan uzņēmumi, gan privātpersonas un jaunu investoru uzmanība parasti tiek piesaistīta, piesolot lielu peļņu īsā laika periodā. Ponci shēmas ir balstītas uz pastāvīgu jaunu investoru piesaisti. Tiklīdz jauni investori shēmā līdzekļus vairs neiegulda, tā drīz vien sabrūk. Tā nosaukta Čārlza Ponci vārdā kurš ar šādu shēmu kļuva pazīstams ASV 1920. gados. Kaut kādā mērā Ponci shēmām līdzīgi ir spekulatīvie burbuļi, kur cilvēki pērk kādu aktīvu (piemēram, akcijas, nekustamos īpašumus vai kriptovalūta) pārliecībā, ka vēlāk to noteikti varēs pārdot dārgāk kādam citam. Taču spekulatīvos burbuļos nav viena centralizēta operatora, kas apkrāpj investorus, tos drīzāk var pielīdzināt masu hipnozei. Izņēmums ir pump and dump prakse. Ponci shēmas piemērs ir MMM piramīda Krievijā 1990. gados. «Ponzi Scheme». Investopedia (angļu). 2003. gada 25. novembrī. Skatīts: 2017. gada 11. jūnijā. «Ponzi Schemes» (angļu). ASV Sociālās apdrošināšanas aģentūra. Skatīts: 2008. gada 24. decembris. Peck, Sarah (2010), Investment Ethics, John Wiley and Sons, p. 5, ISBN 978-0-470-43453-6 Vikikrātuvē par šo tēmu ir pieejami multivides faili. Skatīt: Ponci shēma. Encyclopædia Britannica raksts (angliski)