Bens Kingslijs (angļu: Ben Kingsley; dzimis Krišna Pandits Bandži (Krishna Pandit Bhanji) 1943. gada 31. decembrī) ir angļu aktieris. Bena Kingslija tēvs bija Kenijā dzimis indietis. Aktiera karjeru sācis 1966. gadā ar lomu televīzijas seriālā. Kino debitējis 1972. gadā ar lomu filmā Fear Is the Key. Par Mahātmas Gandija lomu 1982. gada filmā "Gandijs" (Gandhi) saņēmis Amerikas Kinoakadēmijas balvu kā labākais aktieris. Tāpat filmējies tādās filmās kā "Šindlera saraksts" (1993), "Nezvērs" (2000), "Slevina laimīgais skaitlis" (2006), "Slēgtā sala" (2010), "Persijas princis: laika smiltis" (Prince of Persia: The Sands of Time, 2010), "Hugo" (2011), "Endera spēle" (2013) un "Dzelzs vīrs 3" (2013). Aktiera karjeras laikā saņēmis arī Grammy balvu, divas Zelta globusa un Ekrāna aktieru ģildes balvas. 2010. gadā saņēmis zvaigzni Holivudas Slavas alejā. Vikikrātuvē par šo tēmu ir pieejami multivides faili. Skatīt: Bens Kingslijs. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)