Coritiba Foot Ball Club, biežāk zināms kā Coritiba, ir Brazīlijas futbola klubs no Kuritibas Paranas štatā. Tas ir vecākais klubs štatā. 1985. gadā klubs pirmo un vienīgo reizi uzvarēja Brazīlijas čempionātā. 1909. gadā vairāki jaunieši, kuri bija Kuritibas vācu kopienas pārstāvji no vingrošanas kluba Clube Ginástico Teuto-Brasileiro izveidoja domubiedru grupu. Tā gada septembrī viens no jauniešiem, Frederiko Frics Esenfelders, uz klubu atnesa ādas futbola bumbu. Viņš kolēģiem izskaidroja noteikumus un tie sāka spēlēt draudzības spēles Quartel da Força Pública laukumā. 12. oktobrī viņi nodibināja Coritibano Football Club. 23. oktobrī komanda aizvadīja savu pirmo spēli Pontagrosas pilsētā pret Club de Foot-Ball Tiro Pontagrossense komandu, ko bija izveidojuši angļu izcelsmes Pontagrosas dzelzceļa kompānijas darbinieki. Spēlē ar 1-0 uzvarēja mājinieki. Coritiba sastāvā spēlēja kluba dibinātāji: Arturs Hauers, Alfredu Labšs, Leopoldu Obladens, Roberts Jukšs, Karloss Šlenders, Frics Esenfelders, Karls Maške, Valdemars Hauers, Rudolfs Kastrups, Adolfu Millers, Emiliu Dītrihs, Erothīdss Kalbergs un Arturs Iversens. Oficiālā vietne (angliski) Coxanautas (portugāliski) Império Alviverde (portugāliski) FC Coritiba krievu fanu vietne (krieviski)