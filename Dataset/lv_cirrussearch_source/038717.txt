Pamatskola ir izglītības iestāde, kas īsteno pilnu pamatizglītības programmu. Pirmo sešu (vai dažos gadījumos četru) klašu jeb pamatizglītības pirmā posma izglītības programmas var īstenot sākumskola. Latvijā pamatizglītības programmu var apvienot ar mazākumtautību izglītības programmu, iekļaujot tajā mazākumtautības dzimto valodu, ar mazākumtautību identitāti un integrāciju Latvijas sabiedrībā saistītu mācību saturu. Arī vidusskolas var īstenot pilnu pamatizglītības programmu. Tāpat pamatizglītību var īstenot arī arodskola, speciālās izglītības iestāde, vakara (maiņu) skola, internātskola, sociālās vai pedagoģiskās korekcijas izglītības iestāde vai klase, vai cita izglītības iestāde, piemēram, ģimnāzija, ja tajā īsteno pilnu vai daļu pamatizglītības programmas. 1919. gada 8. decembrī Tautas padome pieņēma likumus “Par Latvijas izglītības iestādēm” un “Par Latvijas mazāk tautību skolu iekārtojumu”, ieviešot obligāto bezmaksas pamatizglītību. Etniskās minoritātes ieguva autonomijas tiesības skolu veidošanā un to vadīšanā. Visas mācību iestādes sadalīja trijās pakāpēs: sešgadīga pamatskola, četrgadīga vidusskola un augstākā izglītība. 1937. gada 16. jūlijā Rīgas pilsētas valde nolēma pārdēvēt Rīgas latviešu pamatskolu nosaukumus šādi: 1. Rīgas pilsētas pamatskola (Kalpaka bulvārī 8) 2. Rīgas pilsētas pamatskola (Krišjāņa Barona ielā 71) — Rīgas pilsētas Krišjāņa Barona pamatskola; 3. Rīgas pilsētas pamatskola (Nameiša bulvārī 1) — Rīgas pilsētas Nameiša pamatskola; 4. Rīgas pilsētas pamatskola (Lavīzes ielā 2a) — Rīgas pilsētas Āgenskalna pamatskola; 5. Rīgas pilsētas pamatskola (Pētersalas iela 10) — Rīgas pilsētas Pētersalas pamatskola; 6. Rīgas pilsētas pamatskola (Brīvības gatve 162) — Rīgas pilsētas Juglas pamatskola; 7. Rīgas pilsētas pamatskola (Baltāsmuižas iela 8b) — Rīgas pilsētas Spilves pamatskola; 8. Rīgas pilsētas pamatskola (Aizsargu iela 24a) — Rīgas pilsētas Maija pamatskola; 9. Rīgas pilsētas pamatskola (Krimuldas iela 2a) — Rīgas pilsētas Zemitānu pamatskola; 10. Rīgas pilsētas pamatskola (Čiekurkalna 1. garā līnija 53) — Rīgas pilsētas Čiekurkalna pamatskola; 11. Rīgas pilsētas pamatskola (Latgales iela 209) — Rīgas pilsētas Andreja Pumpura pamatskola; 12. Rīgas pilsētas pamatskola (Rodenburgas iela 1) — Rīgas pilsētas Pulkveža Brieža pamatskola; 13. Rīgas pilsētas pamatskola (Ādolfa iela 8) — Rīgas pilsētas Sarkandaugavas pamatskola; 14. Rīgas pilsētas pamatskola (Slokas iela 65) — Rīgas pilsētas Dzegužkalna pamatskola; 15. Rīgas pilsētas pamatskola (Rumpmuižas iela 3) — Rīgas pilsētas Augusta Deglava pamatskola; 16. Rīgas pilsētas pamatskola (Dārtas iela 41a) — Rīgas pilsētas Friča Brīvzemnieka pamatskola; 18. Rīgas pilsētas pamatskola (Ķīšezera iela 19) — Rīgas pilsētas Jāņa Poruka pamatskola; 20. Rīgas pilsētas pamatskola (Kuzņecova iela 2) — Rīgas pilsētas Garlība Merķeļa pamatskola; 21. Rīgas pilsētas pamatskola (Patversmes iela 20) — Rīgas pilsētas Ozolaines pamatskola; 22. Rīgas pilsētas pamatskola (Zolitūdes iela 30) — Rīgas pilsētas Imantas pamatskola; 23. Rīgas pilsētas pamatskola (Kronvalda bulvāris 8) — Rīgas pilsētas Ata Kronvalda pamatskola; 24. Rīgas pilsētas pamatskola (Krišjāņa Barona iela 116) — Rīgas pilsētas Jāņa Rozentāla pamatskola; 26. Rīgas pilsētas pamatskola (Rēveles iela 57) — Rīgas pilsētas Kārļa Baumaņa pamatskola; 27. Rīgas pilsētas pamatskola (Brīvības iela 15) — Rīgas pilsētas Rūdolfa Blaumaņa pamatskola; 28. Rīgas pilsētas pamatskola (Jumaras iela 18) — Rīgas pilsētas Jumaras pamatskola; 29. Rīgas pilsētas pamatskola — Rīgas pilsētas Augusta Dombrovska pamatskola; 32. Rīgas pilsētas pamatskola (Gulbju iela 1) — Rīgas pilsētas Torņakalna pamatskola; 33. Rīgas pilsētas pamatskola (Pērnavas iela 14b) — Rīgas pilsētas Grīziņkalna pamatskola; 34. Rīgas pilsētas pamatskola (Miglas iela 9) — Rīgas pilsētas Bolderājas pamatskola; 35. Rīgas pilsētas pamatskola (Šampētera iela 1) — Rīgas pilsētas Emīļa Dārziņa pamatskola; 36. Rīgas pilsētas pamatskola (Avotu iela 34) — Rīgas pilsētas Avotu pamatskola; 38. Rīgas pilsētas pamatskola (Rēveles iela 86) — Rīgas pilsētas Tālivalda pamatskola; 40. Rīgas pilsētas pamatskola (Debesbraukšanas iela 4) — Rīgas pilsētas Miera pamatskola; 41. Rīgas pilsētas pamatskola (Krāsotāju iela 32) — Rīgas pilsētas Beverīnas pamatskola; 42. Rīgas pilsētas pamatskola (Kundziņsalas VII šķērslīnija 10) — Rīgas pilsētas Kundziņsalas pamatskola; 43. Rīgas pilsētas pamatskola (Mīlgrāvja iela 30) — Rīgas pilsētas Jaunmīlgrāvja pamatskola; 44. Rīgas pilsētas pamatskola (Jaunciema IV šķērslīnija 4) — Rīgas pilsētas Jaunciema pamatskola; 45. Rīgas pilsētas pamatskola (Atgāzenes iela 22) — Rīgas pilsētas Atgāzenes pamatskola; Rīgas pilsētas 1. īpatnējā pamatskola (Lāčplēša iela 106/108) — Rīgas pilsētas Nedzirdīgo institūts; Rīgas pilsētas 3. īpatnējā pamatskola (Brīvības gatve 203) — Rīgas pilsētas Meža skola; Rīgas pilsētas 4. īpatnējā pamatskola (Antonijas iela 13) — Rīgas pilsētas grūti audzināmo skola. Pēc Otrā pasaules kara okupētajā Latvijā ieviesa pamatizglītību no 1. līdz 7. klasei, ietverot pamatskolas (1.—4. klase), un septiņgadīgās skolas (1.—7. klase). 1962. gadā Latvijā ieviesa obligāto astoņgadīgo izglītību. 1988.‒1990. gadā pamatskolās mācību laiku pagarināja līdz deviņiem gadiem. «Likumi.LV Vispārējās izglītības likums». Arhivēts no oriģināla, laiks: 2017. gada 22. jūlijā. Skatīts: 2017. gada 6. jūnijā. «NIID.LV Nacionālā izglītības iespēju datu bāze». Arhivēts no oriģināla, laiks: 2017. gada 19. jūnijā. Skatīts: 2017. gada 6. jūnijā. «Latvijas Kareivis Nr. 157.». Arhivēts no oriģināla, laiks: 2021. gada 11. maijā. Skatīts: 2021. gada 26. martā. enciklopedija.lv