Mārtiņš Porejs (dzimis 1991. gada 6. jūlijā Rīgā) ir latviešu hokejists, spēlē aizsarga pozīcijā, Latvijas hokeja izlases dalībnieks. Pašlaik (2022) spēlē Optibet hokeja līgas kluba HK Zemgale sastāvā. Karjeru sācis 2007. gadā SK Rīga 18 sastāvā Latvijas jaunatnes čempionātā. Jau nākamajā sezonā SK LSPA Rīga sastāvā debitējis Latvijas čempionātā. 2009.—2010. gada sezonā M. Porejs pārstāvēja Rīgas "Dinamo Juniors" Baltkrievijas Ekstralīgā, kā arī kļuva par Latvijas čempionu. Kopš 2010.—2011. gada sezonas pārstāv HK Rīga Jaunatnes hokeja līgā, 2011.—2012. gada sezonā bija komandas kapteinis. Pārstāvējis Latvijas U-18 un U-20 izlasi. Eliteprospects profils (angliski) Internet Hockey Database profils (angliski) Optibet Hokeja Līgas profils