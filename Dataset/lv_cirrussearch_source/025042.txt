Juho Pietari "Haness" Kolehmainens (somu: Juho Pietari "Hannes" Kolehmainen; dzimis 1889. gada 9. decembrī, miris 1966. gada 11. janvārī) bija somu vieglatlēts, startēja garo distanču skriešanā. Tiek uzskatīts par pirmo no "lidojošajiem somiem". Piedalījies trijās Olimpiskajās spēlēs (1912, 1920, 1924). 1912. gadā Stokholmā, kur startēja arī viens no viņa brāļiem Tatu Kolehmainens, viņš izcīnīja zeltu 5000 m, 10 000 m un individuālā krosa distancē, tāpat tika izcīnīts sudrabs komandu krosa distancē. Stokholmā kļuva par pirmo, kas 5000 m distanci veicis ātrāk par 15 minūtēm. 1920. gadā Antverpenē izcīnīja zelta medaļu maratona distancē. 1924. gadā Parīzē startēja maratonā, tomēr nepabeidza to. Viņam ir piederējis pasaules rekords 3000 m un maratona distancē. Kopā ar citu "lidojošo somu" Pāvo Nurmi 1952. gada vasaras olimpiskajās spēlēs Helsinkos iededza Olimpisko spēļu lāpu atklāšanas ceremonijā. 1921. gadā kļuvis par ASV pilsoni. «1912 Stockholm». CBC.ca. Arhivēts no oriģināla, laiks: 2006. gada 5. oktobrī. Skatīts: 2014. gada 29. jūlijā. «Hannes Kolehmainen, Marathon Champion, Is Now U.S. Citizen» (PDF). The New York Times. 1921. gada 15. janvāris. Skatīts: 2009. gada 11. janvāris. Vikikrātuvē par šo tēmu ir pieejami multivides faili. Skatīt: Haness Kolehmainens. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF slavas zāles ieraksts Olimpiskās kustības profils Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)