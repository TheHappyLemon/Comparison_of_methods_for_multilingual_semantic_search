Intelsat III F-6 bija starpvalstu organizācijas Intelsat sakaru pavadonis. Orbītā tas tika palaists 1970. gada 15. janvārī, izvietots ģeostacionārajā orbītā. Tas darbojās līdz 1977. gada maijam. Kosmisko aparātu izgatavoja ASV uzņēmums TRV. Tas bija cilindra formas, stabilizācija nodrošināta ar rotāciju ap centrālo asi. Intelsat III bija apgādāts ar diviem raidītājiem ar jaudu 183 W. Plānotais darbības laiks bija 5 gadi. Intelsat III F-6 tika palaists 1970. gada 15. janvārī 00:16:03 UTC ar nesējraķeti Delta M no Kanaveralas zemesraga Gaisa spēku stacijas starta laukuma LC-17A. No ģeosinhronās pārejas orbītas pavadonis ar savu dzinēju SVM-2 sasniedza ģeostacionāro orbītu. Sākotnēji Intelsat III F-6 tika izvietots virs Atlantijas okeāna, punktā 25° rietumu garuma. Vēlāk tas tika pārvietots uz punktu 30° R. 1971. gada aprīlī pavadoni pārvietoja uz punktu 20° R. 1972. gada martā tas tika pārvietots uz punktu 64° austrumu garuma, vir Indijas okeāna. 1975. gadā pavadonis tika izvietots punktā 177° rietumu garuma virs Klusā okeāna. 1977. gada 13. maijā tas tika dekomisionēts. Joprojām Intelsat III F-6 ir ģeosinhronajā orbītā, tas nekontrolēti dreifē. Table 4-103. Chronology of Intelsat Development and Operations, 1969-1978 SP-4012 NASA HISTORICAL DATA BOOK: VOLUME III PROGRAMS AND PROJECTS 1969-1978 Intelsat-3 Gunter's Space Page, (angliski) Intelsat 3 Encyclopedia Astronautica, (angliski) INTELSAT 3-F6 Orbītas parametri