Indijas subkontinents ir daļa no Āzijas kontinenta, kas aizņem Indijas tektonisko plātni. Indijas subkontinents lielākoties aizņem Indostānas pussalu un teritoriju ziemeļos no tās. Reģionu nodala tāpēc, ka tas ģeoloģiski, ģeogrāfiski un kultūras ziņā atšķiras no pārējās Āzijas. Indijas subkontinentā ietilpst šādas valstis: Bangladeša Butāna Indija Maldīvija Nepāla Pakistāna (izņemot Beludžistānu) Šrilanka Dažreiz subkontinentā tiek iekļauta arī Mjanma, jo tā ilgstoši bija iekļauta Britu Indijas sastāvā, tās vēsture un kultūra daudzējādā ziņā saistīta ar Indiju. Subkontinentu apskalo Bengāljas līcis, Indijas okeāns un Arābijas jūra. Ziemeļos no pārējās Āzijas to nodala pasaulē augstākās kalnu grēdas - Himalaji un Karakorums. Indijas subkontinenta platība ir aptuveni 4 480 000 km². Ģeogrāfiski Indijas subkontinentu tālāk iedala šādos reģionos: Himalaji Indas - Gangas līdzenums Indostānas pussala Indijas okeāna valstis