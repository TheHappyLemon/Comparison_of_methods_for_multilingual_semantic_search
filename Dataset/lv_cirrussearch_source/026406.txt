Rambutāns (Nephelium lappaceum) ir Dienvidaustrumu Āzijā augošs līdz 12—20 m augsts ziepjkoku dzimtas tropu koks. Par rambutānu sauc arī šī koka augļus — 3—6 cm ovālas ogas. Tiek uzskatīts, ka rambutāns ir sākotnēji audzis vienīgi Indonēzijas un Malaizijas reģionos. Pēc senākajiem vēsturiskajiem datiem rambutānu audzēja malajiešu džungļu ciltis ap savām apmetnes vietām. Rambutāns ir radniecīgs tādiem tropu augļiem kā līčijām, longanam un mamončillo. Mūsdienās augs tiek kultivēts tropu apgabalos visā pasaulē, tai skaitā arī Āfrikā, Kostarikā un Havaju salās. Rambutānu ķekars Nenomizots un nomizots rambutāns Dzeltenu rambutānu ķekars Nenogatavojušies rambutāni «Rambutan». Singapore Infopedia. Arhivēts no oriģināla, laiks: 2012-11-05. Skatīts: 2012. gada 27. jūnijs. (angliski)