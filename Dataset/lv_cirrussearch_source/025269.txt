Papildinātājs jeb objekts (latīņu: obiectum — ‘priekšmets’) ir teikuma palīgloceklis, kas nosauc darbības objektu, rezultātu vai līdzekli. Tas atbild uz jautājumiem kā?, kam?, ko?, kur?, ko darīt?, jautājamo vietniekvārdu kas? savienojumā ar prievārdu — ar ko? par ko? pret ko? no kā? pie kā? pēc kā? un citiem. Papildinātājus iedala vienkāršos un saliktos. Vienkāršos papildinātājus var izteikt ar deklinējamu vārdu un prievārdu, darbības vārdu nenoteiksmē, deklinējamu vārdu ģenitīvā, datīvā, akuzatīvā (retāk lokatīvā). Saliktos papildinātājus var izteikt ar nedalāmu vārdu savienojumu un saliktu nosaukumu. Pēc saistījuma veida papildinātājus var iedalīt tiešos un netiešos. Svešvārdu vārdnīca (trešais izd.). Jumava. 2007. 527. lpp. ISBN 978-9984-38-332-3. Valoda.ailab.lv: Papildinātājs Vēsma Veckāgana. Latviešu valoda 8. un 9. klasei. Lievārde : Lielvārds, 1997. 28. lpp. ISBN 9984-11-109-1. Latvijas padomju enciklopēdija. 7. sējums. Rīga : Galvenā enciklopēdiju redakcija. 508. lpp.