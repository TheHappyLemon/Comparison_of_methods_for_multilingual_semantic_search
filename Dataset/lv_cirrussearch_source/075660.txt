Šis raksts ir par Formula 1 komandu. Par citām jēdziena Brawn nozīmēm skatīt nozīmju atdalīšanas lapu. Brawn GP bija Formula 1 autosacīkšu komanda, kura piederēja Rosam Bronam. Savā vienīgajā sezonā (2009) komanda izcīnīja konstruktoru kausu un tās pilots Džensons Batons kļuva par pasaules čempionu. Tā aizvietoja Honda F1 komandu, kuras īpašnieki (Honda koncerns) 2008. gada 5. decembrī paziņoja, ka finanšu krīzes dēļ komanda beigs pastāvēšanu un tā tiks pārdota. Komandu finansiāli atbalsta Honda un Formula 1 vadība. Komanda izmantoja Mercedes-Benz dzinējus un komandas piloti bija Rubenšs Barikello un Džensons Batons. Jau pirmajā sacīkstē Batons izcīnīja uzvaru un pirmo starta vietu, kā arī bija vadībā visu sacīksti. Arī turpmākajās sacīkstēs Brawn piloti vairākkārt kāpa uz pjedestāla un komanda visu sezonu bija konstruktoru kausa vadībā, kamēr Batons bija pilotu kopvērtējuma līderis. Brazīlijas Grand Prix abi nodrošināja šos titulus. Pēc sezonas beigām tika apstiprinātas izskanējušās baumas, ka Barikello pamet Brawn. Vēlāk tika paziņots, ka Mercedes nopērk komandu un pārsauc to par Mercedes Grand Prix. «Rescued Honda team to be called 'Brackley F1'». F1-Live. 27.02.2009. Arhivēts no oriģināla, laiks: 28.02.2009. Skatīts: 27.02.2009. «'Brackley F1' ready to roll». UpdateF1. 27.02.2009. Arhivēts no oriģināla, laiks: 02.03.2009. Skatīts: 27.02.2009. «Rescued Honda team to be called 'Brackley F1'». Yahoo! Sport. 27.02.2009.