Jevgeņijs Dadonovs (krievu: Евгений Анатольевич Дадонов; 1989. gada 12. martā) ir krievu hokejists, labās malas uzbrucējs. Pašlaik (2023) Dadonovs spēlē NHL vienībā Dalasas "Stars". Pēc vairākās Čeļabinskas "Traktor" sistēmā aizvadītām sezonām, profesionāļa karjeru Dadonovs uzsāka 2006.—07. gada sezonā, kad aizvadīja 24 spēles kluba pirmajā sastāvā Krievijas Superlīgā. Dadonovs "Traktor" aizvadīja vēl divas sezonas, līdz 2009. gada vasarā pārcēlās uz Ziemeļameriku. 2009.—10. gada sezonu hokejists aizvadīja AHL klubā Ročesteras "Americans", uz četrām spēlēm gan tiekot izsaukts arī NHL vienības Floridas "Panthers" rindās. Nākamajā sezonās uzbrucējs "Panthers" rindās aizvadīja jau 36 spēles, taču kluba sastāvā Dadonovam tā arī neizdevās nostiprināties, 2012. gada 18. janvārī tiekot aizmainītam uz Karolīnas "Hurricanes" un atlikušo sezonas daļu aizvadot Čarlotes "Checkers" sastāvā. 2012. gada vasarā hokejists pievienojās KHL klubam Doneckas "Donbass". Tajā viņš drīz vien kļuva par vienu no komandas vadošajiem uzbrucējiem, pildot arī kapteiņa palīga funkcijas. 2014. gada vasarā Dadonovs noslēdza trīs gadu līgumu ar Sanktpēterburgas SKA, tās sastāvā 2015. un 2017. gadā izcīnot Gagarina kausu. 2017. gada jūlijā noslēdza trīs gadu līgumu ar NHL klubu Floridas "Panthers". Katrā no turpmākajām sezonām bija viens no komandas vadošajiem uzbrucējiem. 2018.—19. gada sezonā Dadonovs atzīmējās ar 70 rezultativitātes punktiem, kas ir pagaidām viņa rezultatīvākā sezona NHL. 2020. gada oktobrī noslēdza trīs gadu līgumu ar Otavas "Senators". 2021. gada jūlijā Dadonovs tika aizmainīts uz Vegasas "Golden Knights". Nenospēlējis Vegasā pat sezonu, Dadonovs 2022. gada martā tika aizmainīts uz Anahaimas "Ducks". Pēc pāris dienām maiņa tika atcelta un Dadonovs palika "Golden Knights" rindās. Tomēr jau 2022. gada 16. jūnijā tika aizmainīts uz Monreālas "Canadiens" komandu. Krievijas hokeja izlases rindās kļuvis par 2014. gada Pasaules čempionu. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski) https://www.nhl.com/news/evgenii-dadonov-trade-canceled-in-lineup/c-332182384 https://www.tsn.ca/montreal-canadiens-shea-weber-evgenii-dadonov-1.1813965