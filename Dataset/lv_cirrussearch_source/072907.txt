ATP jeb Tenisa Profesionāļu asociācija (angļu: Association of Tennis Professionals) tika dibinātā 1972. gadā, lai aizsargātu profesionālo vīriešu tenisistu intereses. Kopš 1990. gada ATP organizē vispasaules tenisa tūri - ATP Tour. ATP Tour iekļauj sevī Grand Slam, ATP Masters Series, ATP International Gold Series, ATP International Series, ATP Challenger Series un Futures turnīrus, kuri atšķiras ar balvu fondu, kā arī piešķiramajiem punktiem ATP reitingā. Katru gadu tiek aizvadīti četri Grand Slam turnīri, kuru uzvarētājs izcīna 1000 ATP punktus. Tie ir Austrālijas atklātais čempionāts, Francijas Atklātais čempionāts, Vimbldonas čempionāts, kā arī ASV Atklātais čempionāts. Katru gadu tiek rīkots arī Tennis Masters Cup turnīrs, kurš no 2005. līdz 2008. gadam norisinās Šanhajā, Ķīnā, bet no 2009. līdz 2012. gadam tiks aizvadīts Londonā, Lielbritānijā. Tiek rīkoti arī deviņi ATP Masters Series turnīri, kuru uzvarētājs iegūst 500 reitinga punktus. Ir deviņi ATP International Gold Series turnīri, kuros ir nedaudz lielāks balvu fonds, kā arī piešķiramie reitinga punkti kā 43 organizētajos ATP International Series turnīros. ATP Challenger Series turnīru uzvarētājs iegūst no 50 līdz 100 reitinga punktiem, bet Futures turnīros uzvarētājs var iegūt vienīgi 24 reitinga punktus. Vikikrātuvē par šo tēmu ir pieejami multivides faili. Skatīt: Tenisa profesionāļu asociācija. Encyclopædia Britannica raksts (angliski) Krievijas Lielās enciklopēdijas raksts (krieviski) ATP oficiālā mājaslapa