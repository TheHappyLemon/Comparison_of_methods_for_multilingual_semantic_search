Bindžai (indonēziešu: Kota Binjai) ir pilsēta Indonēzijā, Sumatras salas ziemeļos. Administratīvi ietilpst Ziemeļsumatras provincē kā apriņķa līmeņa pilsēta. Atrodas 20 km uz rietumiem no provinces galvaspilsētas Medanas un ietilpst tās aglomerācijā. Lielākā daļa iedzīvotāju ir malajieši, javieši, karo un bataki. 83% iedzīvotāju ir musulmaņi, 10% — kristieši, bet 6% — budisti. Pilsētas izvietojusies Sumatras austrumu piekrastes līdzenumā Binai upes un tās pietekas Menčirimas satekā. Pilsēta izaugusi no maza ciema upes krastā; tās nosaukums aizgūts no vietējās mango pasugas Mangifera caesia, ko malajiešu valodā dēvē par bindžai. Kopš 1956. gada pilsētai ir apriņķa līmeņa pašvaldības statuss. Iedzīvotāji nodarbināti galvenokārt tirdzniecībā un pārtikas rūpniecībā; pilsētas apkārtnē nozīmīgas rambutāna plantācijas. Vikikrātuvē par šo tēmu ir pieejami multivides faili. Skatīt: Bindžai.