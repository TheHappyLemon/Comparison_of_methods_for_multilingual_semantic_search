Aioras, aioru ģints (Aegithina) ir vienīgā aioru dzimtas (Aegithinidae) ģints, kas apvieno 4 mūsdienās dzīvojošas sugas. Izplatītas Dienvidāzijā un Dienvidaustrumāzijā. Nesenā pagātnē tās tika klasificētas irēnu dzimtā (Irenidae) kopā ar lapuputniem un irēnām. Aioras ir mazi vai vidēji lieli dziedātājputni. Ķermeņa garums 10—15,5 cm. Tēviņi ir nedaudz lielāki par mātītēm. Apspalvojumam koši zaļš vai dzeltens. Spārni melni vai tumši pelēki ar baltām svītrām. Raksturīgs dzimumu dimorfisms, tēviņi košāki nekā mātītes. Kājas tievas, knābji proporcionāli gari. Tēviņu pavasara dziesmas cilvēka ausij patīkamas un muzikālas. Aioras ir nometnieki, mājo akāciju mežos un krūmājos, krūmos gar lauksaimniecības zemēm un dārzos. Uzturas lapotnes vaiņagos un ļoti reti nolaižas uz zemes. Barojas ar dažādiem augļiem, ogas ieskaitot, kukaiņiem un zirnekļiem. Barību meklē kokos. Kopumā aioras ir zemieņu putni, lai arī sastopamas kalnu pakājēs. Ligzdai raksturīga kompakta, kausveida forma. Dējumā 2—3 gaišas olas ar rozīgiem raibumiem. Inkubācijas periods ilgst apmēram 14 dienas. Perē un par mazuļiem rūpējas abi vecāki. Naktī perē mātīte, dienā tēviņš. Aioru dzimta (Aegithinidae) Aioru ģints (Aegithina) Baltastes aiora (Aegithina nigrolutea) Lielā aiora (Aegithina lafresnayei) Parastā aiora (Aegithina tiphia) Zaļā aiora (Aegithina viridissima) World Bird Names: Bristlehead, butcherbirds, woodswallows, ioras, cuckooshrikes, 2018 Aegithinidae - Ioras Alive: Family Aegithinidae Wells, David (2005). Family Aegithinidae (Ioras). in del Hoyo, Josep; Elliott, Andrew; Christie, David, Handbook of the Birds of the World. Volume 10, Cuckoo-shrikes to Thrushes, Barcelona: Lynx Edicions, pp. 278–290, ISBN 84-87334-72-5 Mead, Christopher J.; Wells, D. R. (2003). "Ioras". In Perrins, Christopher. The Firefly Encyclopedia of Birds. Firefly Books. p. 507. ISBN 1-55297-777-3. IBC: Family Ioras (Aegithinidae) | the Internet Bird Collection