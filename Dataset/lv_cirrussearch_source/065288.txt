Bee Gees bija trīs brāļu Berija, Robina un Morisa Gibu izveidota mūzika grupa, kas kļuva par vienu no populārākajām un komerciāli veiksmīgākajām 20. gadsimta grupām. Brāļi ir dzimuši Menas salā, bērnību pavadījuši Mančestrā, bet 1958. gadā pārcēlušies uz Austrāliju, kur uzsāka savas muzikālās karjeras. Grupa ir ieguvusi 9 Grammy balvas un bija pasaules slavena gandrīz visu laiku no saviem vairāk nekā 40 pastāvēšanas gadiem. Vislielākos panākumus Bee Gees guva divos atšķirīgos savas darbības posmos: vispirms 60. gadu otrajā pusē un 70. gadu sākumā kā harmoniska softroka grupa, kā arī 1970. gadu otrajā pusē kā vieni no disko ēras populārākajiem māksliniekiem. Visu trīs brāļu balsis viņu mūzikā neatkarīgi no muzikālā žanra pildīja katra savas funkcijas. Berijs ar savu falsetu bija vadošais solists disko mūzikas gados, Robins ar savu tīro vibrato bija vadošais vokāls Bee Gees pirmsdisko ērā, savukārt Moriss izpildīja gan zemās, gan augstās harmonijas. Brāļi Gibi kopīgi ir sarakstījuši gandrīz visas savas populārākās dziesmas. Grupa savu darbību beidza 2003. gadā pēc Morisa nāves. "Bee Gees" albumu ierakstu pārdošanas rezultāti ir pārsnieguši 220 miljonus kopiju, padarot grupu par vienu no visu laiku komerciāli veiksmīgākajiem mūzikas izpildītājiem. 1997. gadā Bee Gees tika uzņemti Rokenrola slavas zālē. The Bee Gees Sing and Play 14 Barry Gibb Songs (1965) Spicks and Specks (1966) Bee Gees' 1st (1967) Horizontal (1968) Idea (1968) Odessa (1969) Cucumber Castle (1970) 2 Years On (1970) Trafalgar (1971) To Whom It May Concern (1972) Life in a Tin Can (1973) Mr. Natural (1974) Main Course (1975) Children of the World (1976) Spirits Having Flown (1979) Living Eyes (1981) E.S.P. (1987) One (1989) High Civilization (1991) Size Isn't Everything (1993) Still Waters (1998) This Is Where I Came In (2001) Berijs Gibs — balss, ritma ģitāra Robins Gibs — balss, klavieres, čells Moriss Gibs — balss, basģitāra, ģitāra, klavieres, ērģeles, sintezators, melotrons Dažādos koncertos ar grupu ir koncertējuši vairāki mūziķi, taču tikai tālāk minētie ir uzskatāmi par grupas dalībniekiem. Kolins Pītersens — bungas 1967—69 Vinss Melonijs — vadošā ģitāra 1967—68 Džefs Bridžfords — bungas 1969—72 Alans Kendels — vadošā ģitāra 1971—80, 87—01 Deniss Braions — bungas 1974—80 Blū Vīvers — taustiņinstrumenti 1975—80 Vikikrātuvē par šo tēmu ir pieejami multivides faili. Skatīt: Bee Gees. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) Oficiālā mājaslapa Arhivēts 2011. gada 7. jūlijā, Wayback Machine vietnē.