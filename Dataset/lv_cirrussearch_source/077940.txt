Anrī Robērs Marsels Dišāns (franču: Henri-Robert-Marcel Duchamp, dzimis 1887. gada 28. jūlijā, miris 1968. gada 2. oktobrī) bija franču/amerikāņu mākslinieks, kura darbi sevišķi ietekmējuši dadaisma mākslas attīstību. 1915. gadā Dišāns radīja terminu redīmeids (ready-made), ar kuru viņš apzīmēja ikdienišķu priekšmetu, kam mākslinieks piešķir mākslas darba statusu. Dišāns uzsvēra, ka svarīgi ir izvēlēties priekšmetu, kurš cilvēkus absolūti neinteresē, uz kuru nav nedz patīkami, nedz nepatīkami skatīties. Pirmais Dišāna ready-made bija solam piestiprināts velosipēda ritenis ("Velosipēda ritenis", 1913). Slavenākais ready-made darbs ir "Strūklaka" (1917) — keramikas pisuārs, kas apgriezts ačgārni un parakstīts ar pseidonīmu R. Mutt. Dišāns eksperimentējis arī ar svešiem mākslas darbiem, piemēram, piezīmējot "Monas Lizas" reprodukcijai ūsas un ķīļbārdiņu. Dišāns bija arī labs šahists un periodā no 1928. līdz 1933. gadam daudz laika veltījis šaham. Piedalījies vairākos Francijas čempionātos un izpildījis meistara normu. Bijis Francijas komandas dalībnieks 1924. gada neoficiālajā šaha olimpiādē Parīzē un četrās oficiālās olimpiādēs. «Marcel Duchamp». TheArtStory.org. «Duchamp's urinal tops art survey». news.bbc.co.uk. 1925. gada Francijas čempionāts. 1927. gada Francijas čempionāts. 1928. gada Francijas čempionāts. 1932. gada Francijas čempionāts. Marsela Dišāna sasniegumi šaha olimpiādēs vietnē olimpbase.org (angliski) Vikikrātuvē par šo tēmu ir pieejami multivides faili. Skatīt: Marsels Dišāns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)