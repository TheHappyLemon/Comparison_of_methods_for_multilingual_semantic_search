Kasims Žomarts Tokajevs (kazahu: Қасым-Жомарт Тоқаев dzimis 1953. gada 17. maijā) ir kazahu politiķis un diplomāts, kurš ir Kazahstānas prezidents kopš 2019. gada 12. jūnija, pēc Nursultana Nazarbajeva atkāpšanās no prezidenta amata 2019. gada 19. martā. Kazahstānas Republikas premjerministrs (1999–2002) Ārlietu ministrs un valsts sekretārs (1994–1999, 2002–2007) Senāta priekšsēdētājs (2007–2011, 2013–2019) Kazahstānas Republikas prezidents (2019–) Kazahstānas Drošības padomes priekšsēdētājs (2022–) 2019. gada 19. martā toreizējais prezidents Nursultans Nazarbajevs paziņoja par atkāpšanos no prezidenta amata. Saskaņā ar Kazahstānas konstitūciju priekšlaicīgas pilnvaru pārtraukšanas gadījumā Senāta priekšsēdētājs kļūst par prezidentu līdz iepriekšējā pilnvaru termiņa beigām. 20. martā Tokajevs oficiāli stājās prezidenta amatā. Uzreiz pēc inaugurācijas Tokajevs ierosināja pārdēvēt Kazahstānas galvaspilsētu sava priekšgājēja vārdā, un tajā pašā dienā Kazahstānas parlaments apstiprināja Astanas pārdēvēšanu par Nursultanu. Krievijas prezidents Vladimirs Putins bija viens no pirmajiem ārvalstu līderiem, kurš apsveica Tokajevu, kopīgā telefonsarunā ar viņu un Nazarbajevu uzaicinot apmeklēt Maskavu. 2019. gada 9. aprīlī Tokajevs paziņoja pirmstermiņa vēlēšanas, kuras notiks 2019. gada 9. jūnijā. 23. aprīlī Tokajevs kļuva par prezidenta kandidātu pēc Nur Otan (kazahu: Нұр Отан) partijas izvirzītās kandidatūras. Tokajevs tika ievēlēts par Kazahstānas prezidentu 9. jūnijā ar 71% tautas balsu. Viņu apsveica tādi ārvalstu valstu vadītāji kā Sji Dzjiņpins, Ilhams Alijevs, Redžeps Tajips Erdogans, Emomalī Rahmons un Sooronbajs Džeenbekovs. Vikikrātuvē par šo tēmu ir pieejami multivides faili. Skatīt: Kasims Žomarts Tokajevs.