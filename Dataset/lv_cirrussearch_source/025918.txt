Feita Hilla (angļu: Faith Hill; dzimusi Odrija Feita Perija (Audrey Faith Perry) 1967. gada 21. septembrī) ir amerikāņu kantrimūzikas dziedātāja un aktrise. Ar pārdotiem vairāk nekā 40 miljoniem ierakstu kopiju visā pasaulē viņa ir viena no visu laiku sekmīgākajām kantrimūziķēm. Precējusies ar kantridziedātāju Timu Makgrovu, ar kuru ierakstījusi vairākas sekmīgas dziesmas. Ar pirmajiem diviem albumiem Take Me as I Am (1993) un It Matters to Me (1995) kļuva par populāru kantrimūzikas izpildītāju, panākumus un starptautisko uzmanību guvusi ar nākamajiem diviem albumiem Faith (1998) un Breathe (1999). Breathe ir arī viņas pašlaik pārdotākais albums un viens no visu laiku labāk pārdotajiem kantrimūzikas albumiem. Hilla saņēma trīs Grammy balvas par šo albumu, pats albums tika atzīts par gada labāko kantrimūzikas albumu. 2001. gadā ierakstījusi dziesmu There You'll Be filmas Pearl Harbor skaņu celiņam, tas kļuva par starptautisku hitu. Komerciālus panākumus guva arī mūziķes nākamie divi albumi Cry (2002) un Fireflies (2005), albumu singli viņai atnesa vēl divas Grammy balvas. Karjeras laikā ir piecas reizes saņēmusi Grammy balvu, 15 reizes — Academy of Country Music balvu, sešas reizes — American Music balvas, kā arī vairākus citus apbalvojumus. Viņas un vīra 2006. gada koncertu tūre Soul2Soul II Tour 2006 ir visu laiku ienesīgākā koncerttūre kantrimūzikas vēsturē. 2001. gadā Ladies Home Journal ierindoja Hillu savā 30 Amerikas varenāko sieviešu sarakstā. 2009. gadā Billboard ierindoja mūziķi 2000. gadu Adult Contemporary mākslinieku saraksta pirmajā vietā un dekādes labāko izpildītāju saraksta 39. vietā. Studijas albumi 1993: Take Me as I Am 1995: It Matters to Me 1998: Faith 1999: Breathe 2002: Cry 2005: Fireflies 2008: Joy to the World Michael Shilling. «New music preview: Major album releases». MSN Music, 2013. gada 8. janvāris. Arhivēts no oriģināla, laiks: 2013. gada 26. septembrī. Skatīts: 2014. gada 13. februāris. «About Faith Hill». Country Music Television. Viacom. Skatīts: 2014. gada 13. februāris. «Tim, Faith set tour mark». Country Standard Time. 2006. gada 14. septembris. Skatīts: 2014. gada 13. februāris. «Artists of the Decade: No. 39 – Faith Hill». Billboard.com. Skatīts: 2012. gada 25. decembris. Vikikrātuvē par šo tēmu ir pieejami multivides faili. Skatīt: Feita Hilla. Oficiālā tīmekļa vietne IMDb profils (angliski) Encyclopædia Britannica raksts (angliski)