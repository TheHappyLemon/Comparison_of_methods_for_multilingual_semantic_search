Gangsteris (angļu: gangster) ir noziedznieks, bandas loceklis. Bieži bandas ir organizētās noziedzības daļa. Termins kļuva populārs ASV saistībā ar itāļu mafijas darbību alkohola aprites aizlieguma laikā 20. gadsimta 20.-30. gados. Vārds Mobster ir termins, kas atvasināts no latīņu valodas vārda mob. Mobster nozīmē pūļa loceklis. Attīstoties amerikāņu sabiedrībai un kultūrai, Amerikas Savienotās Valstis piedzīvoja jaunu imigrantu pieplūdumu. Viena no pirmajām ietekmīgākajām un populārākajām bandām bija Five Points Gang. 19. gadsimta beigās un 20. gadsimta sākumā Ņujorkas ielās likumus noteica īru un ebreju bandas kā Monk Eastman banda. Pamatraksts: Als Kapone Als Kapone bija itāļu izcelsmes ASV gangsteris, kurš 20. gadsimta 20. gados "Sausā likuma" laikā izveidoja noziedzīgu sindikātu, kas nodarbojās ar alkohola tirgošanu, reketu, kontrabandu, sutenerismu un citiem noziedzīgiem nodarījumiem. 1920. gadā astoņpadsmitais Amerikas Konstitūcijas grozījums aizliedza alkohola ražošanu, transportēšanu un tirdzniecību. Daudzas bandas pārdeva alkoholu nelegāli, iegūdamas milzīgu peļņu. Bieži vien, policisti un politiķi tika uzpirkti, lai nodrošinātu bandu darbību. Als Kapone dzimis 1899. gadā Viliamsburgā, Bruklinā, imigrantu ģimenē. Kapones bērnības draugs Laimīgais Lučāno sākotnēji arī bija loceklis Five Points bandā. Kaponi pieņēma darbā Five Points banda 1920. gadā. 20. gados Kapones kontrolē nonāca lielākā daļa alkohola tirdzniecības, azartspēļu un prostitūcijas Čikāgā, taču viņu notiesāja un ieslodzīja Alkatrazas cietumā nodokļu nemaksāšanas dēļ. Sicīliešu gangsteri Lučano uzskata par modernās organizētās noziedzības tēvu un heroīna tirdzniecības pionieri pēc Otrā pasaules kara. Viņš ir pirmais Ņujorkas noziedzīgā grupējuma- Dženovēzes ģimenes boss. Ļaundaris