Gints Bude (dzimis 1971. gada 23. aprīlī Rīgā) ir latviešu modes dizainers, apģērba un stila etiķetes eksperts. Mācījies Rīgas Iļģuciema vidusskolā, Rīgas 16. arodvidusskolā, ieguvis virsdrēbju izgatavošanas meistara augstāko kvalifikāciju. Studējis RTU Mašīnbūves un automatizācijas fakultātē, specialitātē - "Šūto izstrādājumu konstruēšana un tehnoloģija". 1988-89 r/a “Rīgas modes” eksperimentālā ceha jauno kolekciju drēbnieks. 1990. gada 2. novembrī nodibinājis modes namu “Bude” (tagadējais nosaukums - Gints BUDE modes nams) un Latvijas pirmo profesionālo modeļu skolu “Bude” (tagadējais nosaukums - Gints BUDE Tērpu Demonstrētāju studija). Kopš 2004. gada Baltijas Modes Dizaineru asociācijas biedrs. Gints Bude veido sieviešu un vīriešu apģērbu kolekcijas, prezentētas starptautiskos modes forumos, gadatirgos un pasākumos kopš 1994. gada - lielākajā Eiropas vīriešu apģērbu gadatirgū "Herren-Mode-Wöche-Köln". Festivālu „Mode. Māksla. Mūzika” un balvas „Zelta Adata” idejiskais līdzautors un organizētājs. Gints Bude bija ilggadīgs festivāla „Mode. Māksla. Mūzika”, "Baltijas Baleta festivāls" , „Stils un Mode”, “Midnight Mols” un žurnāla „Pastaiga” organizēto modes pasākumu dalībnieks. Prezentējis apgērbu kolekcijas Riga Fashion Week. 2005. gadā Parīzē, Francijā Latvijas kultūras projekta “Pārsteidzošā Latvija” ietvaros piedalījies Latvijas modes prezentācijā. Gints Bude veidojis modes stilus žurnāliem “Pastaiga”, “Pastaiga.Ru”, ”Golfs”, ”Avene” u.c. Gints Bude ir apģērba un stila etiķetes eksperts žurnālos “Vakara Ziņas”, “Privātā Dzīve”, lasa lekcijas par vizuālā tēla nozīmi sabiedrībā, apģērba valkāšanas etiķeti un modes aktualitātēm. Gints Bude ir vienīgais modes dizainers Baltijā, kas jau divdesmit gadus atrod un izveido daudzas slavenas tērpu demonstrētājas ar nopietnu, starptautisku karjeru pasaules vadošajās aģentūrās — IMG Models, NEXT Model Management, WOMEN Management u.c. Kopš 1993. gada konkursu Mis un Misters Latvija tērpu mākslinieks un kustību konsultants. Latvijas enciklopēdija. 1. sējums. Rīga : Valērija Belokoņa izdevniecība. 2002. 814.—815. lpp. ISBN 9984-9482-1-8. "Kas ir kas Latvijā 2003-2004" Rīga: SIA "Valērija Belokoņa izdevniecība", 2003. Gints Bude Riga Fashion Week Arhivēts 2011. gada 22. jūlijā, Wayback Machine vietnē. oficiālajā mājas lapā Gints Bude Etonnante Lettonie Arhivēts 2011. gada 23. jūlijā, Wayback Machine vietnē. oficiālajā mājas lapā Oficiālā mājaslapa (latviski)/(krieviski)/(angliski) Gints Bude Draugiem.lv (latviski) Gints Bude Facebook (angliski)