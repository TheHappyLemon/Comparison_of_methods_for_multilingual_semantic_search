Slīms Būazīzs (arābu: سليم بوعزيز‎; dzimis 1950. gada 16. aprīlī Tunisā) ir Tunisijas starptautiskais lielmeistars šahā (1993). No 1960. gadu beigām līdz 2000. gadu sākumam bijis viens no vadošajiem Tunisijas šahistiem. Divas reizes uzvarējis Arābu valstu šaha čempionātos (1986, 1991). Piecas reizes piedalījies Pasaules šaha čempionāta izcīņas cikla starpzonu turnīros: 1967. gadā Susā palicis 22. vietā; 1979. gadā Rīgā ierindojies 15. vietā; 1982. gadā Laspalmasā ierindojies 12. vietā; 1985. gadā Tunisā izstājies pēc 5. kārtas; 1987. gadā Sirakā (Ungārija) palicis 17. vietā. 1999. gadā Lasvegasā piedalījies Pasaules šaha čempionātā pēc izslēgšanas sistēmas, kurā 1. kārtā piekāpies Vasilam Kotroniasam. Daudzu starptautisko šaha turnīru dalībnieks, kuros izcīnījis vai dalījis pirmās vietas: Belgradā (1977), Bukarestē (1992). Pārstāvējis Tunisijas komandu lielākajos komandu šaha turnīros: Pasaules šaha olimpiādēs piedalījies 16 reizes (1966-1970, 1974, 1978-1986, 1990-1996, 2000, 2004-2006); Pasaules komandu šaha čempionātā piedalījies 1989. gadā; Pasaules studentu šaha čempionātā piedalījies 3 reizes (1963, 1965-1966). Par panākumiem turnīros FIDE 1975. gadā viņam piešķīrusi starptautiskā meistara (IM) nosaukumu, bet 1993. gadā kļuvis par starptautisko lielmeistaru (GM). Bijis pirmais Āfrikas šahists, kas saņēmis šo nosaukumu. 2014. gadā kļuvis arī par FIDE vecāko treneri un starptautisko šaha sacensību organizatoru. 1967 Sousse Interzonal Tournament 1979 Riga Interzonal Tournament 1982 Las Palmas Interzonal Tournament 1985 Tunis Interzonal Tournament 1987 Szirak Interzonal Tournament 1999 FIDE Knockout Matches OlimpBase :: Men's Chess Olympiads :: Slim Bouaziz[novecojusi saite] OlimpBase :: World Men's Team Chess Championship :: Slim Bouaziz OlimpBase :: World Student Team Chess Championship :: Slim Bouaziz Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)