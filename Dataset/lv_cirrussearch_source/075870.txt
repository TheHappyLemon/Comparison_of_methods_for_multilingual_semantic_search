Beiganas starptautiskais mūzikas festivāls ir Beiganas Filharmonijas asociācijas projekts, kurš notiek Beiganā, Juņliņas apriņķī, Taivānā. Kopš tā atklāšanas 2006. g. tas katru gadu noritējis veiksmīgi. Tas ir lielākais starptautiskais mūzikas festivāls šajā apriņķī. Festivālā ir daudz koncertu, galvenokārt pūšamo instrumentu mūzikas (solo, kamermūzikas un pūšamo instrumentu orķestrim), kā arī viesmākslinieku sniegtās meistarklases "Čiahu Konservatorijā". Festivālā uzstājas dažādu tautību mūziķi, kas sniedz daudzveidīgu un krāsainu mūzikas programmu. Beiganas starptautiskā mūzikas festivāla mākslinieciskais direktors ir pianists Heincs Čeņs. Beigana pazīstama ar Choatian templi, kurš ir viens no nozīmīgākajiem dievietes Mazu tempļiem. Kā kultūras pilsēta Beigana ir aktīva tikai reliģisku svētku dienās. Beiganas Filharmonijas asociācijai ir izdevies apvienot Beiganas pilsētas izglītību un koncertdarbību. 2005. gadā Beiganas Filharmonijas asociācija rīkoja pirmo Beiganas starptautisko mūzikas festivālu. Koncertos uzstājās Beiganas pūšaminstrumentu skolēnu orķestris, kā arī Chia-Hu konservatorijas skolēnu orķestris. 2006. gadā Heincs Čens tika apstiprināts par māksliniecisko direktoru un apņēmās attīstīt festivālu līdz starptautiskam līmenim. Kopš tā laika festivāls ir bijis ļoti populārs starp klausītājiem, medijiem un vietējiem politiķiem. Kopš 2005. gada festivālu katru gadu apciemojis pilsētas mērs Su-Ji-Feng un citi politiķi. 2007. gadā Beiganas festivālu apmeklēja Detmoldas mūzikas augstskolas rektors, profesors Martins Kristiāns Fogels (Martin Christian Vogel). Festivālam ir bijuši nopietnās (klasiskās) mūzikas koncerti Beiganā, Douliu un Siņjinā. Ir arī vakari ar vieglo mūziku, piemēram, atklāšanas koncerts ”Starptautiskās kultūras vakars” vai ”Kluba koncerts” restorānā. Neskaitot muzikālos priekšnesumus, festivāla ietvaros ir arī mācību stundas, kuras sniedz uzaicinātie mūziķi. Katram interesentam ir iespēja piedalīties šajās stundās. Visi koncerti un apmācības stundas ir bez maksas. Beiganas starptautisko mūzikas festivālu atbalsta Beiganas pilsēta ar saviem līdzekļiem un Taibei pilsētas Domes kultūras nodaļa. 2009. gadā Beiganas starptautiskais mūzikas festivāls ir saņēmis atbalstu no Sibēliusa Akadēmijas. Dažādas vietējās un valsts avīzes un TV kanāli ir ziņojuši par Beiganas starptautisko mūzikas festivālu. Arī ”Lippische Landes-Zeitung” (Vācijā) ir publicējusi rakstus par festivālu. Kopš 2006. gada uzaicināti šādi mūziķi: Lauri Bruins - klarnete Anita Farkas - flauta Paz Aparicio García - saksofons Noémi Györi - flauta Wilfried Stefan Hanslmeier - trombons Philipp Hutter - trompete Christina Jacobs - saksofons Annina Karjalainen - trompete Sofia Kayaya - flauta Mizuho Kojima - trombons Zoltán Kövèr - trompete Anna Krauja - soprāns Paavo Maijala - piano Lauri Sallinen - klarnete Juuso Wallin - mežrags Galvenais festivāla rīkotājs ir Beiganas Filharmonijas asociācija, kuras pārstāvji strādā brīvprātīgi, nesaņemot atalgojumu.