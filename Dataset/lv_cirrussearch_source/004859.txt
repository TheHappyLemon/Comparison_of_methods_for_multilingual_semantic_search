Midzuho (japāņu: みずほ基地; Mizuho Kichi) ir slēgta Japānas polārstacija Antarktīdā. Izvietojusies Karalienes Modas Zemē 2230 m augstumā uz Midzuho plato 210 km no Licova-Holma līča piekrastes un 270 km no vissezonas bāzes stacijas Šovas. Izveidota 1970. gadā kā vasaras polārstacija, no 1976. līdz 1986. gadam darbojās kā vissezonas stacija. Slēgta 1987. gadā, periodiski tiek izmantota meteoroloģisko un glacioloģisko novērojumu veikšanai, kā arī kā tranzīta punkts ceļā uz iekškontinentālo Domufudži staciju. Stacijas kopējā platība ir ap 500 m², kas ietver dzīvojamo ēku, novērojumu korpusu, noliktavu un citas ēkas. Stacija sasniedzama no Šovas ar sniega motocikliem 3-4 dienās vasarā un 6-7 dienās ziemā. Stacijas lielākā daļa klāta ar sniega segu, kas pastāvīgi palielinās. Stacijā uzstādītas automatizēta meteostacija. «みずほ基地». Arhivēts no oriģināla, laiks: 2004. gada 16. decembrī. Skatīts: 2004. gada 16. decembrī.