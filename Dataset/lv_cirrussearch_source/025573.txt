HK Liepāja ir profesionāls hokeja klubs, kas bāzēts Liepājā, Latvijā, un līdz 2022. gadam spēlēja Latvijas Virslīgas hokeja čempionātā. 2015.—16. gada sezonā tas izcīnīja Latvijas čempionu titulu. HK Liepāja tika dibināts 2014. gada maijā, gadu pēc tam, kad darbību pārtrauca HK Liepājas Metalurgs. Jaunā komanda tika dibināta ar ievērojamu pašvaldības atbalstu. Oktobra nogalē komanda noslēdza sadarbības līgumu ar KHL vienību Rīgas "Dinamo". Debijas sezonu komanda noslēdza regulārā čempionāta otrajā vietā, savukārt izslēgšanas spēlēs pusfinālā piekāpās HK Kurbads vienībai. Cīņā par bronzas medaļām HK Liepāja pārspēja HK Zemgale/LLU vienību. Nākamajā sezonā komanda uzvarēja turnīra regulārajā čempionātā. HK Liepāja sasniedza finālsēriju, kur, mērojoties spēkiem ar HK Kurbads, septītās spēles pagarinājumā izšķirošos vārtus guva Bruno Zabis, un komanda izcīnīja Latvijas čempiones titulu. Turpmākajās divās sezonās komandai neizdevās atkārtot iepriekšējos panākumus, pusfināla sērijās piekāpjoties attiecīgi HK MOGO un HK Kurbads. 2018. gada aprīlī klubs paziņoja, ka par tās galveno treneri apstiprināts Maksims Bogdanovs. Viņa vadībā komanda nākamo sezonu noslēdza piektajā vietā, izslēgšanas kārtai nekvalificējoties. 2019.—20. gada sezonu HK Liepāja noslēdza ceturtajā vietā, taču izslēgšanas turnīrs tika atcelts COVID-19 pandēmijas dēļ. Visvairāk gūto vārtu sezonā: Marks Kaļeiņikovs, 26 (2019.—20.) Visvairāk rezultatīvo piespēļu sezonā: Bruno Zabis, 37 (2014.—15.) Visvairāk gūto punktu sezonā: Bruno Zabis, 58 (2014.—15.) Visvairāk soda minūšu sezonā: Dmitrijs Korņilovs, 117 (2015.—16.) Visvairāk gūto punktu sezonā, starp aizsargiem: Mārtiņš Gipters, 42 (2014.—15.) Visvairāk gūto vārtu sezonā: Mārtiņš Gipters, Roberts Bukarts un Bruno Zabis, 7 (2014.—15., 2014.—15. un 2015.—16.) Visvairāk rezultatīvo piespēļu sezonā: Bruno Zabis, 12 (2014.—15. un 2015.—16.) Visvairāk gūto punktu sezonā: Bruno Zabis, 19 (2015.—16.) Visvairāk soda minūšu sezonā: Dmitrijs Korņilovs, 46 (2014.—15.) Visvairāk gūto punktu sezonā, starp aizsargiem: Mārtiņš Gipters, 17 (2014.—15.) Komandas spēlētāji, kas saņēmuši līgas apbalvojumus. Vērtīgākais spēlētājs Bruno Zabis — 2016 Labākais vārtsargs Vadims Miščuks — 2016 Labākais aizsargs Mārtiņš Gipters — 2015 Igors Ļebedevs (2014—2018) Maksims Bogdanovs (2018—2020) Guntis Pujāts (2020) Normunds Sējējs (2020—pašlaik) Mārtiņš Gipters (2014—2015) Dmitrijs Korņilovs (2015—2016) Kārlis Liepiņš (2016—2017) Bruno Zabis (2017—2018) Dmitrijs Korņilovs (2018—2019) Kristers Freibergs (2019—2020) Bruno Zabis (2020—2021) Artūrs Salija (2021) Linards Mazurs-Mago (2021—pašlaik) «Noslēgts sadarbības līgums starp DINAMO RĪGA un HK LIEPĀJA». dinamoriga.eu. 2014. gada 24. oktobrī. Arhivēts no oriģināla, laiks: 2016. gada 5. martā. Skatīts: 2014. gada 24. oktobrī. «Liepājas Hokeja klubu trenēs Maksims Bogdanovs». HK Liepāja (angļu). 2018-04-18. Skatīts: 2018-07-18.[novecojusi saite] Oficiālā mājaslapa