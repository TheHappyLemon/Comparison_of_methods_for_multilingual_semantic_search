Sojuz TMA-16 (krievu: Союз ТМА-16; angļu: Soyuz TMA-16) bija pilotējams Krievijas kosmosa kuģis apkalpes nogādāšanai uz Starptautisko kosmisko staciju (SKS). Starts notika 2009. gada 30. septembrī. Apkalpē augšupceļā bez diviem profesionāliem kosmonautiem bija arī Kanādas Cirque du Soleil ("Saules cirka") dibinātājs un vadītājs Gijs Lalibertē. Atpakaļ uz Zemi viņš atgriezās kosmosa kuģī Sojuz TMA-14. Sojuz TMA-16 bija pagaidām pēdējais kosmosa kuģis, kas SKS nogādāja tā saucamo kosmisko tūristu. Pēc stacijas apkalpes palielināšanas līdz sešiem locekļiem visas Sojuz vietas tiek aizņemtas ar pamatekspedīciju apkalpēm. Kuģa Sojuz TMA-16 apkalpe augšupceļā un lejupceļā: Rezerves apkalpe: Aleksandrs Skvorcovs (Александр Скворцов), komandieris  Krievija Šenona Vokere (Shannon Walker), lidojuma inženieris, NASA,  ASV Barbara Bereta (Barbara Barrett), lidojuma dalībnieks, Space Adventures,  ASV Starts notika 2009. gada 27. maijā 07:14 UTC no Baikonuras kosmodroma ar nesējraķeti Sojuz-FG. Ar SKS kosmosa kuģis saslēdzās 2. oktobrī 08:35:07 UTC. Pirmoreiz Starptautiskās kosmosa stacijas vēsturē vienlaicīgi bija piekabināti trīs Krievijas kuģi Sojuz (Sojuz TMA-14, Sojuz TMA-15 un Sojuz TMA-16). 2009. gada 21. janvārī Sojuz TMA-16 veica pārkabināšanās operāciju. Kosmosa kuģī atradās M. Surajevs un Dž. Viljamss. 10:03 UTC kuģis atvienojās no Zvezda moduļa un attālinājās no stacijas. Pēc 21 minūtes autonoma lidojuma 10:24 UTC Sojuz TMA-16 piesledzās pie Poisk moduļa. Manevri tika veikti rokas režīmā, ko īstenoja Surajevs. Šī bija pirmā reize, kad pēc Poisk moduļa ierašanās stacijā kāds kosmiskais aparāts pie tā būtu pieslēdzies. Atbrīvot salēgšanās mezglu pie Zvezda moduļa bija nepieciešams, jo pie tā februārī bija paredzēts pievienot kravas kuģi Progress M-04M. 2010. gada 18. martā 08:03:03 UTC Sojuz TMA-16 ar Surajevu un Viljamsu atvienojās no SKS. 10:32:59 UTC tika ieslēgti kuģa bremzēšanas dzinēji, kas darbojās 256 s. 11:23:04 UTC nolaižamais aparāts veica piezemēšanos Kazahstanas stepēs 57 km no Arkalikas. Перестыковка ТПК "Союз ТМА-16" успешно завершена Arhivēts 2013. gada 19. jūnijā, Wayback Machine vietnē. Роскосмос, 2009-01-21 Sojuz TMA-15 Sojuz TMA-17