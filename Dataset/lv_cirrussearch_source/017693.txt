Dzelzceļa līnija Ventspils—Tukums II ir dzelzceļa līnija Latvijā, kas savieno Tukuma un Ventspils pilsētas. Līnija iet caur Ventspils novadu, Talsu novadu un Tukuma novadu. Līnija ir 108 km gara, tajā ir tikai viens sliežu ceļš, tai ir piešķirta 1. — visaugstākā kategorija. Līnijā pastāv tikai kravas vilcienu satiksme, galvenokārt kravu pārvadāšanai uz un no Ventspils ostas. Līdz 2010. gadam līnijā kursēja arī pasažieru dīzeļvilcieni. Līdz 2023. gadam bija plānots elektrificēt šo līniju, lai palielinātu vilcienu ātrumu, bet projektu atcēla. Ideja par dzelzceļa līnijas būvi radās 1880. gados, kad Rīgas un Liepājas ostas vairs nevarēja nodrošināt visu preču eksportu, bet par risinājumu varēja izmantot Ventspils ostu. Pirmie mēģinājumi uzbūvēt dzelzceļa līniju beidzās neveiksmīgi, naudas trūkuma dēļ, taču jau 1890. gados, sakarā ar rūpniecības uzplaukumu, ideja par līnijas būvi atdzima. Līnija tika atklāta 1901. gadā kā privātās dzelzceļa līnijas Ventspils—Maskava daļa. To izbūvēja Maskavas—Ventspils—Ribinskas dzelzceļa sabiedrība, taču 1918. gadā līnija pārgāja valsts īpašumā. Pirmā pasaules kara laikā uzbūvēja Stendes—Ventspils lauku dzelzceļu tīklu. No 2010. gada 15. februāra no Rīgas uz Ventspili pārtrauca dzelzceļa pasažieru pārvadājumus. Latvijas PSR laikā pa līniju kursēja 2 pasažieru vilcienu pāri dienā maršrutā Rīga—Ventspils caur Jelgavu — no Rīgas no rīta, bet no Ventspils pievakarē, un no Rīgas vakarā, bet no Ventspils no rīta. 1995. gadā rīta vilciens no Rīgas un vakara vilciens no Ventspils tika novirzīti caur Jūrmalu, 1998. gadā arī otrs vilciens. 2001. gada augustā pasažieru vilcienu satiksme tika pārtraukta, bet tā tika atjaunota pēc 7 gadiem — 2008. gada augustā. Tad vilciens līnijā kursēja tikai vienreiz dienā — vakarā no Rīgas, bet no rīta — no Ventspils (šajā līnijā pieturēja Kandavā, Sabilē, Stendē, Spārē un Ugālē). No 2009. gada oktobra vilciens kursēja tikai nedēļas nogalēs, vilcienu daļēji aizstājot ar autobusiem, bet 2010. gada februārī tika atcelts pavisam. 2018.gada aprīlī Ventspilī pienāca dienesta pasažieru vilciens bez parastiem braucējiem no Rīgas un atsākās runas par vilciena atjaunošanu, bet to atlika uz vēlāku laiku. 2024. gada 22. janvārī portālā manabalss.lv tika uzsākta parakstu vākšana, lai atjaunotu satiksmi starp Rīgu un Ventspili. Bija plānots līdz 2023. gadam projektā elektrificēt arī posmu Tukums II—Ventspils, taču projekts netika realizēts. Dzelzceļa līnijā ir 12 stacijas un 3 pieturas punkti (netiek izmantoti). Ventspils Ventspils II Elkšķene Puze Ugāle Usma Spāre Līči Stende Sabile Līgciems Kandava Pūre Zvāre Tukums II Publiskās lietošanas dzelzceļa infrastruktūras pārskats 2016/2017; VAS Latvijas dzelzceļš Latvijas dzelzceļu līnijas Arhivēts 2014. gada 29. martā, Wayback Machine vietnē. Latvijas dzelzceļa vēstures muzejs Latvijas dzelzceļu vēsture Arhivēts 2012. gada 9. maijā, Wayback Machine vietnē. Latvijas dzelzceļa vēstures muzejs Uz Ventspili un Reņģi vilciens vairs nekursēs Vilciens Rīga - Ventspils vairs nekursēs Службеное расписание движения пригородных поездов (1989/1990 г.); Прибалтийская железная дорога(krieviski) Piepilsētas vilcienu kustības dienesta saraksts 1994./1995. g.; VAS Latvijas Dzelzceļš Pasažieru vilcienu kustības dienesta saraksts 1995./1996. g.; VAS Latvijas dzelzceļš Ventspils vilciens brauks caur Jūrmalu Diena.lv Daudzviet vilcieni pienāks retāk Diena.lv Atjaunos dzelzceļa pasažieru pārvadājumus maršrutā Rīga—Ventspils Ldz.lv Rīga-Ventspils vilcienu satiksme daļēji tiks aizstāta ar autobusiem Ldz.lv «Atsāks sarunas par pasažieru vilcienu reisiem Rīga – Ventspils». www.lsm.lv (latviešu). Skatīts: 2024-03-16. «ATJAUNOT VILCIENA SATIKSMI STARP VENTSPILI UN RĪGU». ManaBalss.lv - līdzdalības platforma (latviešu). Skatīts: 2024-03-16. «Valdība apstiprina dzelzceļa elektrifikācijas projekta noteikumus». nra.lv (latviešu). Skatīts: 2024-03-16.