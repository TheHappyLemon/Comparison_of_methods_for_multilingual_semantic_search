Ernests Tomass Sintons Voltons (angļu: Ernest Thomas Sinton Walton, dzimis 1903. gada 6. oktobrī, miris 1995. gada 25. jūnijā) - angļu izcelsmes īru fiziķis. 1951. gada Nobela prēmijas fizikā laureāts par atoma kodola sašķelšanu 1932. gadā, kas radīja priekšnoteikumus atomenerģētikas un kodolieroču izstrādei. Vienīgais Īrijas izcelsmes cilvēks, kurš saņēmis Nobela prēmiju kādā no zinātnēm. Dzimis metodistu mācītāja ģimenē. Lielu daļu no bērnības pavadīja Olsterā. 1922. gadā sāka studijas Trinitijas koledžā Dublinā. 1926. gadā ieguva bakalaura, bet 1927. gadā - maģistra grādu. 1931. gadā ieguva doktora grādu Kembridžas Universitātē, kur turpināja pētījumus līdz 1934. gadam. Šajā laikā viņam kopā ar Džonu Kokroftu izdevās ar t.s. Kokrofta-Voltona ģeneratoru sašķelt atoma kodolu. 1934. gadā Voltons pārcēlās uz atpakaļ uz Trinitijas koledžu Dublinā, un līdz aiziešanai pensijā 1974. gadā pasniedza fiziku un veica pētījumus. Pēc aiziešanas pensijā apmetās Belfāstā, kur nodzīvoja līdz savai nāvei 1995. gadā. «The Nobel Prize in Physics 1951». Nobel Foundation. Vikikrātuvē par šo tēmu ir pieejami multivides faili. Skatīt: Ernests Voltons. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) E. Voltona biogrāfija Nobela prēmijas mājaslapā (angliski)