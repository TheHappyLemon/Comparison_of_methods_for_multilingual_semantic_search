Mandalujonga (filipīniešu: Lungsod ng Mandaluyong, angļu: Mandaluyong City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies Pasigas upes labajā krastā, rietumos robežojas ar Manilu, ziemeļos — ar Sanhuanu, austrumos — Kesonsitiju un Pasigu, bet dienvidos — ar Tagigu un Makati. 10,3% pilsētas teritorijas aizņem Wack Wack golfa laukums. Kā patstāvīga apdzīvota vieta Sanfelipeneri (San Felipe Neri) izveidota 1841. gadā, nodalot no Santaanas de Sapas, mūsdienās — Manilas. Nosaukta par godu Romas svētajam aizgādnim Filipo Romolo Neri. 1901. gadā iekļauta jaunizveidotajā Risalas provincē. 1903. gadā pievienota Sanhuanai del Montei, bet 1907. gadā atjaunota kā patstāvīga municipalitāte. 1931. gadā pārdēvēta tagadējā vārdā, bet 1975. gadā iekļauta jaunizveidotajā Galvaspilsētas reģionā. 1994. gadā, kā pirmajai no reģiona municipalitātēm, piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Mandalujonga.