Tatjana Akimova (krievu: Татьяна Сергеевна Акимова; dzimusi Semjonova (Семёнова) 1990. gada 26. oktobrī Čeboksaros) ir Krievijas biatloniste. 2013. gadā piedalījās ziemas universiādē, izcīnot zelta medaļu stafetē un divas bronzas godalgas — sprintā un iedzīšanā. 2014.—2015. gada sezonā sāka piedalīties IBU kausā. 2015. gada jūnijā apprecējās ar bijušo biatlonistu Vjačeslavu Akimovu. Pasaules kausa sacensībās debitēja 2015. gada 5. decembrī Estešundā ar 83. vietu sprintā. Pirmos punktus PK ieskaitē ieguva 2016. gada janvārī Rūpoldingā, ieņemot 32. vietu sprintā. 2016. gada 16. decembrī Nove Mesto Morāvijā sprintā izcīnīja pirmo uzvaru PK posmos. 2017. gada Pasaules čempionātā Hohfilcenē izcīnīja bronzas medaļu jauktajā stafetē. Piedalījās 2018. gada ziemas olimpiskajās spēlēs Phjončhanā, pārstāvot Olimpisko sportistu no Krievijas komandu. Labāko rezultātu individuāli sasniedza 15 km distancē (15. vieta), bet jauktajā stafetē ieņēma 9. vietu. No 2018. līdz 2020. gadam nepiedalījās starptautiskās sacensībās. 2020.—2021. gada sezonā atgriezās Krievijas komandas sastāvā Pasaules kausa posmos. 2021. gada janvārī Antholcā uzvarēja PK posmā stafetē. «В Чувашии известные биатлонисты Татьяна Семенова и Вячеслав Акимов связали себя узами брака». pg21.ru (krievu). 2015. gada 18. jūnijs. Skatīts: 2021. gada 18. martā. «Russia's Akimova wins women's sprint at Biathlon World Cup in Nové Město». insidethegames.biz (angļu). 2016. gada 16. decembris. Skatīts: 2021. gada 18. martā. «Uliana Kaisheva Anchors Russia to Antholz Women’s Relay Win». biathlonworld.com (angļu). 2021. gada 24. janvāris. Skatīts: 2021. gada 18. martā. Vikikrātuvē par šo tēmu ir pieejami multivides faili. Skatīt: Tatjana Akimova. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)