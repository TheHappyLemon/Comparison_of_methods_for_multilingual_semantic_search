Māris Bružiks (dzimis 1962. gada 25. augustā Pļaviņās) ir bijušais latviešu vieglatlēts, pārsvarā startējis trīssoļlēkšanas disciplīnā, kurā ir Latvijas rekordists. Pārstāvēja PSRS, vēlāk Latviju. Divkārtējs Eiropas čempions viegatlētikā telpās Sacensībās ārpus Latvijas sācis piedalīties 1982. gadā. Viņa pirmais lielais starptautiskais panākums bija izcīnīta zelta medaļa 1986. gada Eiropas čempionātā telpās Madridē, kur ar 17,54 metrus tālu lēcienu Bružiks uzstādīja čempionāta rekordu. Tobrīd tas bija pasaules labākais sasniegums (Pasaules rekordus telpās sāka reģistrēt tikai 1987. gadā). Tas vēl joprojām nav pārspēts, lai gan 2002. gadā zviedrs Kristians Ulsons aizleca tikpat tālu. Bet tā paša gada Eiropas čempionātā viņš izcīnīja sudraba medaļu. 1988. gadā sacensībās Rīgā viņš ar 17,56 metrus tālu lēcienu uzstādīja personisko rekordu (pēc neatkarības atgūšanas tas kļuva par Latvijas rekordu un vēl joprojām nav pārspēts). 1993. gadā viņš izcīnīja sudraba medaļu Pasaules čempionātā telpās, bet 1994. gada Eiropas čempionātā viņš bija trešais. Viņa pēdējais lielais sasniegums ir uzvara 1996. gada Eiropas čempionātā telpās. Pēdējoreiz starptautiskās sacensībās piedalījies 1998. gadā. Staģis, Andris (2011. gada 15. februārī). "Šī nedēļa vēsturē". Sporta Avīze (Rīga: SIA "Mediju nams") 7 (783): 15. lpp. ISSN 1691-0451. «Maris BRUZIKS | Profile | iaaf.org». www.iaaf.org. Skatīts: 2019-03-17. Olympedia profils (angliski) LOK profils Munzüger Sport profils (vāciski) IAAF profils (angliski) Trach and Field vieglatlēta profils (angliski) Latvijas vieglatlēta(-es) profils