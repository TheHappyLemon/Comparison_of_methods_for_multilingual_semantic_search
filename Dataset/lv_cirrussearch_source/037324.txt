Antonio Medina Garsija (spāņu: Antonio Medina García; 1919. gada 2. oktobris Barselona — 2003. gada 31. oktobris Barselona) bija Spānijas starptautiskais meistars šahā (1950), kas no 1953. līdz 1962. gadam ir pārstāvējis Venecuēlu. Šahu sācis spēlēt četrpadsmit gadu vecumā. No 1940. gadu vidus līdz 1970. gadu vidum bijis viens no vadošajiem Spānijas šahistiem. Daudzkārtējs Spānijas šaha čempionātu dalībnieks, kuros izcīnījis 7 zelta (1944, 1945, 1947, 1949, 1952, 1963, 1964) un 5 sudraba (1946, 1950, 1966, 1967, 1973) medaļas. Trīs reizes uzvarējis arī Katalonijas šaha čempionātos (1947, 1949, 1950). Daudzu starptautisko šaha turnīru dalībnieks, kuros lielākos panākumus guvis 1944. gadā Hihonā, kad ieņēmis otro vietu aiz toreizējā Pasaules šaha čempiona Aleksandra Aļehina, un 1953. gadā tradicionālajā Hastingsas (Anglija) jaungada šaha turnīrā, kurā dalījis 1.-4. vietu ar Džonatanu Penrouzu, Danielu Janovski un Hariju Golombeku. No 1953. līdz 1962. gadam dzīvojis Venecuēlā un trīs reizes uzvarējis Venecuēlas šaha čempionātos (1955, 1956, 1958). 1954. gadā Karakasā uzvarējis Pasaules šaha čempiona nosaukuma izcīņas cikla Dienvidamerikas zonas turnīrā un ieguvis tiesības spēlēt starpzonu turnīrā. 1955. gadā Gēteborgas starpzonu turnīrā dalījis pēdējo vietu ar Johannesu Donneru un Bogdanu Sļivu. Pārstāvējis Spānijas komandu lielākajos komandu šaha turnīros: Pasaules šaha olimpiādēs piedalījies 6 reizes (1964-1972, 1976); Eiropas komandu šaha čempionātos piedalījies 1970. gadā; Klāras Benediktas kausa izcīņās piedalījies 10 reizes (1964, 1966-1974). Komandu vērtējumā izcīnījis zelta (1970), 2 sudraba (1966, 1967) un 3 bronzas (1969, 1971, 1972) medaļas. Individuālajā vērtējumā izcīnījis 2 zelta (1970, 1977) medaļas. Par panākumiem turnīros FIDE 1950. gadā Garsijam kā vienam no pirmajiem piešķīrusi starptautiskā meistara (IM) nosaukumu. Campenato de España 2008[novecojusi saite] Campeonato de Cataluña Gijon 1944 Hastings 1952/53 Zonals 1954-1957 (C03) «1955 Goteborg Interzonal Tournament». Arhivēts no oriģināla, laiks: 2016. gada 6. maijā. Skatīts: 2017. gada 3. februārī. OlimpBase :: Men's Chess Olympiads :: Antonio Ángel Medina García OlimpBase :: European Men's Team Chess Championship :: Antonio Ángel Medina García OlimpBase :: Clare Benedict Chess Cup :: Antonio Ángel Medina García Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)