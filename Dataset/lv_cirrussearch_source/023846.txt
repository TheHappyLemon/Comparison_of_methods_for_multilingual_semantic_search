Microsoft Mobile Oy ir Somijā reģistrēts uzņēmums, kas nodarbojas ar mobilo ierīču ražošanu. Izveidots 2014. gadā, Microsoft no Nokia nopērkot mobilo ierīču biznesu. Galvenais birojs atrodas Espo, Somijā. Pamatraksts: Nokia vēsture Somijas uzņēmums Nokia mobilos telefonus sāka ražot 1980. gados. No 1998. līdz 2011. gadam tas bija līderis pasaules tirgū. Savukārt Microsoft 2000. gados investēja vienu miljardu dolāru, lai izveidotu savus mobilos telefonus ar zīmolu Kin. Tos izgatavoja uzņēmums Sharp. Programmas platformu uz operētājsistēmas Windows CE bāzes veidoja 2008. gadā iegādātais uzņēmums Danger. Pirmie modeļi izlaisti 2010. gada maijā, bet to pārdošana veicās slikti, un izlaišana pārtraukta 2011. gada augustā. 2011. gada 11. februārī Nokia ar Microsoft noslēdza vienošanos par to, ka operētājsistēma Windows Phone kļūs par Nokia viedtālruņu primāro sistēmu. Pēc paziņojuma par šo vienošanos Nokia akcijas cena nokritās par aptuveni 14 %, kas bija lielākais kritiens kopš 2009. gada jūlija. Viedtālruņu pārdošanas apjomi kritās, jo tie nespēja konkurēt ar Apple iPhone un Samsung Galaxy. Nokia paziņoja, ka plāno samazināt izdevumus, tai skaitā arī atlaist daudzus darbiniekus. 2011. gada otrajā pusē zaudējumi bija 368 miljoni EUR. 2012. gadā pēc mobilo telefonu pārdošanas apjomiem Nokia nokrita uz otro vietu (aiz Samsung Electronics). Standard & Poor’s 15. augustā Nokia ilgtermiņa kredītreitingu pazemināja no BB+ uz BB-. Ražošana no Somijas (Salo), Ungārijas un Meksikas pārcelta uz Āziju. 2013. gada 3. septembrī paziņots, ka Microsoft iegādāsies Nokia nodaļu Devices & Services par 5,44 miljardiem EUR. Darījums ietvēra mobilo telefonu un ierīču biznesu un ar tiem saistītos patentus, kā arī karšu pakalpojuma izmantošanu.Nokia turpmāk plānoja turpināt trīs biznesa jomas: mobilo sakaru tīklu iekārtas, kartogrāfijas un lokācijas pakalpojumi un jaunāko tehnoloģiju attīstīšana. Pēc šī paziņojuma biržās strauji pieauga Nokia akciju cena. 19. novembrī Nokia akcionāri apstiprināja Devices & Services nodaļas pārdošanu. 4. decembrī Eiropas Komisija atļāva veikt šo darījumu starp Microsoft un Nokia. Darījums pabeigts 2014. gada 25. aprīlī. Uz Nokia mobilo ierīču nodaļas Devices & Services bāzes tika izveidots uzņēmums Microsoft Mobile Oy, kas kļuva par Microsoft meitas uzņēmumu. Sākotnēji darījumu bija paredzēts pabeigt martā, bet tas ievilkās, nespējot vienoties ar Indijas valdību par nodokļiem. Rezultātā Indijas fabrika Čennai palika Nokia pārziņā, bet tā ražos ierīces pēc Microsoft pasūtījuma. Arī Masanas fabrika netika nodota Microsoft, un iespējams, tā tiks slēgta. Bija domstarpības arī ar Ķīnas telekomunikāciju tirgus regulatoru, bet beigās tas deva piekrišanu.Microsoft ieguva tiesības 10 gadus izmantot Nokia zīmolu pašreizējiem mobilo ierīču produktiem. Aptuveni 32 000 Nokia darbinieku pārgāja strādāt Microsoft. Microsoft Mobile tika veikta reorganizācija, lai vairāk koncentrētos uz viedtelefonu tirgu. Plānots likvidēt 12 500 darbavietu. 2014. gada 17. jūlijā paziņots, ka 18 mēnešu laikā tiks pārtraukts platformu Asha, Series 40 un Nokia X platform atbalsts, turpmāk izlaižot modeļus tikai ar Windows Phone operētājsistēmu. 2014. gada oktobrī paziņots, ka Lumia ierīces turpmāk tiks tirgotas ar Microsoft nosaukumu un logotipu. Pirmais tāds izlaists viedtālrunis bija Microsoft Lumia 535. 2015. gada 8. jūlijā ziņots par Microsoft Mobile plānoto restrukturizāciju, kas ietver 7,6 miljardu USD norakstīšanu (Microsoft Mobile iegādes izdevumi), līdz 7800 darbavietu likvidēšanu un viedtālruņu biznesa sašaurināšanu. 2300 darbinieku plānots atlaist Somijā; likvidēs ražotni Salo, kur tika ražotas Lumia ierīces, un visas operācijas tiks pārvietotas uz Tamperi un Espo. 2016. gada 18. maijā paziņots, ka noslēgta vienošanās par sākuma līmeņa mobilo telefonu biznesa pārdošanu Somijas HMD global Oy un Foxconn meitas uzņēmumam FIH Mobile. 350 miljonu USD darījumā mobilo telefonu izstrādes darbi tiks nodoti HMD global, bet ražošana (tai skaitā Vjetnamas ražotne) nonāks FIH Mobile pārziņā. HMD global arī iegūtu tiesības uz Nokia zīmolu mobilajiem telefoniem un viedtālruņiem. Darījums pabeigts 2016. gada 1. decembrī. 25. maijā paziņots, ka Microsoft Mobile struktūrvienība tiks restrukturizēta, samazinot 1850 darba vietas, tai skaitā 1350 Somijā. «Nokia announces strategic partnership with Microsoft, will use WP7 as primary OS». TechIt.in. Arhivēts no oriģināla, laiks: 2013. gada 2. maijā. Skatīts: 2014. gada 6. maijā. Diana ben-Aaron. «Nokia Falls Most Since July 2009 After Microsoft Deal». Bloomberg, 2011. gada 11. februāris. Samsung overtakes Nokia in mobile phone shipments Nokia: S&P Cuts Debt Rating; Further Downgrades Possible «Nokia» mobilo telefonu ražošanas biznesu pārdos «Microsoft» «Nokia to sell Devices & Services business to Microsoft in EUR 5.44 billion all-cash transaction». Arhivēts no oriģināla, laiks: 2013. gada 4. septembrī. Skatīts: 2013. gada 3. septembrī. Arhivēts 2013. gada 4. septembrī, Wayback Machine vietnē. «Nokia Extraordinary General Meeting 2013 confirms and approves the sale of substantially all of Nokia's Devices & Services business to Microsoft». Arhivēts no oriģināla, laiks: 2013. gada 23. novembrī. Skatīts: 2013. gada 20. novembrī. EK apstiprina «Nokia» mobilo telefonu ražošanas biznesa pārdošanu «Microsoft» Nokia completes sale of substantially all of its Devices & Services business to Microsoft Arhivēts 2016. gada 21. jūlijā, Wayback Machine vietnē. Nokia Press release, 25 April, 2014 Microsoft pieslīpē Nokia iegādes darījumu TVNET, 2014. gada 22. aprīlī Microsoft likvidēs 18 000 darba vietu LETA--AFP, 2014. gada 17. jūlijā Microsoft is killing off Nokia’s feature phones in favor of Windows Phone The Verge, July 17, 2014 Microsoft layoffs will hit its sales and marketing teams and employees in Finland Julie Bort, Jul. 8, 2015 Microsoft selling feature phone business to FIH Mobile Ltd. and HMD Global, Oy Microsoft News Center, May 18, 2016 Microsoft announces streamlining of smartphone hardware business Microsoft News Center, May 25, 2016 Microsoft Lumia