Taro ir sena zināšanu sistēma,[nepieciešama atsauce] kura gadsimtu gaitā tika mācīta slepenajās mistiskajās skolās. Tās gudrība parādās caur attēliem, kuros simboli bieži slēpti ezoteriskos tēlos. Taro kāršu kava sastāv no 78 kārtīm un katrai no tām ir sava nozīme. Taro kārtis dalās Vecākajos un Jaunākajos arkānos. Vecākajiem arkāniem ir vislielākā nozīme un tie sastāv no 22 kārtīm. Atlikušās 56 kārtis ir jaunākie arkāni, pa 14 kārtīm no katra veida — zobeni, zižļi, kausi un monētas. Franču 18. gadsimta okultists Eteila, ilgi nodarbojās ar kāršu vēstures pētīšanu, veica lielu darbu 78. simbolu atjaunošanā un skaidrošanā, kurus šodien pazīstam kā Taro kārtis. Tiek uzskatīts, ka Taro (viens no nosaukuma izcelšanās variantiem „Ta- Roš”, „Faraonu ceļš”), sākotnēji bija kā hieroglifiska „Tota grāmata”. Šī grāmata sastāvēja no 78. zelta plāksnēm, uz kurām bija izgrebtas noslēpumainas zīmes. Eteila vēsta, ka tā ir vienīgā grāmata, kura izglābās no halifa Omāra dusmām, halifa, kurš iznīcināja Aleksandrijas bibliotēku. Tā nonāca grieķu un romiešu rokās, bet tad izplatījās tālāk. Taro izplatīšanās Francijā pieraksta māksliniekam Žakmjenam Grigonjē: vēsture liecina, ka Grigonjē saņēma no karaliskā mantziņa 50 su, par trijām daudzkrāsainām kāršu kavām, kuras tika sastādītas plānprātīgā karaļa Kārļa Sestā (1380—1422) izklaidei. 14. gadsimta beigās kārtis ieguva popularitāti visā Eiropā. Pēdējā laikā parādījušās daudzas Taro kavas, lai gan tās satur pilnīgi citas kārtis un ar Taro tām nav nekāda sakara. Vecākajā Arkanā ir 22 kārtis. Šis skaitlis nav nejaušs, tas atbilst 22 senebreju alfabēta burtiem (tie ir kabalas pamatā) un 22 klasiskās astroloģijas elementiem: 12 astroloģiskajām zīmēm, un 10 „planētām“ (Saule, Mēness, Merkurs, Venēra, Marss, Jupiters, Saturns, Urāns, Neptūns, Plutons.) Jaunākie arkāni sastāv no 56 kārtīm un tie iedalās četrās mastīs pa 14 kārtīm . Šīs mastis sasitītas ar četriem dzīves elementiem : Uguni, Zemi, Gaisu un Ūdeni. Tradicionāli zobeni tiek uzskatīt par smagu masti, tomēr smagi — nenozīmē negatīvi. Zīlēšanā ar taro kārtīm zobeni simbolizē cīņas jomu, konfrontāciju, šķēršļu pārvarēšanu , vēlmi būt līderim un uzvarēt. Zīlēšanā ar taro kārtīm kausi simbolizē cilvēka jūtu un emociju pasauli. Tā ir ne tikai mīlestība, bet arī jebkuras citas spēcīgas emocijas: prieks, dusmas, nemiers, vilšanās, sirsnība, sapņi, fantāzijas, u.c. Zīlēšanā ar taro kārtīm zizļi pārstāv jomas, kas saistītas ar cilvēka ikdienas darbību, ar viņa darbu, biznesu, karjeru, lietām, citiem pienākumiem un saistībām. Plāni un to īstenošana, šķēršļi ceļā uz tiem, vispārējā lietu virzība, savu interešu aizstāvība — tās ir galvenās jomas, kuras apraksta zizļu masts. Zīlēšanā ar taro kārtīm monētas simbolizē materiālo vajadzību jomu un cilvēka jutekliskos priekus , kā arī praktiskumu un pamatīgumu visās dzīves jomās — no darba līdz mīlestībai. Greznība un nabadzība, ģimene, bērni, miesiskā mīlestība, apmierinātība ar savu stāvokli un nepieciešamība panākt cienīgu dzīves līmeni — lietu apjoms, ko aptver monētas ir ļoti plašs. Rūnu raksts (cita veida zīlēšana) Brigita Loze — ''' Noslēpumainās taro kārtis '' . http://www.e-mistika.lv/?txt=951 «Arhivēta kopija». Arhivēts no oriģināla, laiks: 2016. gada 8. novembrī. Skatīts: 2016. gada 8. oktobrī. http://austra-taro.mozello.lv/taro/taro-karsu-nozime/params/post/616777/zobeni[novecojusi saite] http://austra-taro.mozello.lv/taro/taro-karsu-nozime/params/post/616785/kausi[novecojusi saite] http://austra-taro.mozello.lv/taro/taro-karsu-nozime/params/post/616783/zizli[novecojusi saite] http://austra-taro.mozello.lv/taro/taro-karsu-nozime/params/post/616779/monetas[novecojusi saite] sīkāka informācija par katras kārts nozīmi Arhivēts 2016. gada 24. septembrī, Wayback Machine vietnē.