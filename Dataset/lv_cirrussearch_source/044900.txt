Narelle Kelnere (angļu: Narelle Kellner; dzimusi kā Jorgensena (angļu: Jorgensen); 1934. gada 18. oktobris — 1987. gada 20. decembris Jaundienvidvelsa) bija Austrālijas starptautiskā meistare šahā (1977), divkārtējā Austrālijas sieviešu šaha čempionāta uzvarētāja (1972, 1974). 21 reizi uzvarējusi Jaundienvidvelsas štata sieviešu šaha čempionātā. Divas reizes bijusi labākā arī Austrālijas sieviešu šaha čempionātā: 1972. un 1974. gadā. Četras reizes pārstāvējusi Austrāliju sieviešu šaha olimpiādēs (1972, 1976, 1978, 1984). Narelle Kelnere divas reizes ir piedalījusies Pasaules sieviešu šaha čempiones nosaukuma cikla izcīņas starpzonu turnīros: 1976. gadā starpzonu turnīrā Tbilisi, kurā ieņēmusi 11. vietu; 1979. gadā starpzonu turnīrā Alikantē, kurā kopā ar Mijoko Vatai dalījusi 17.-18. vietu. Par panākumiem turnīros FIDE 1977. gadā viņai piešķīra starptautiskās meistares (WIM) nosaukumu. Visu mūžu strādājusi par pamatskolas skolotāju. Kopš 1961. gada bijusi precējusies ar Austrālijas korespondencšaha čempionu un ICCF starptautisko meistaru Džonu Vinsentu Kelneru (angļu: John Vincent Kellner; 1931-1987). Kelnere izdarīja pašnāvību 1987. gada 20. decembra rītā. Sākotnēji, atbraucot uz mājas ugunsgrēka izsaukumu Kelneres adresē Hērstvilā 20. decembrī ap pulksten 4:00, ugunsdzēsēji guļamistabā atrada Kelneres vīra Džona Kelnera trūdošo ķermeni. Narelle Kellnere tika atrasta vēl dzīva, bet ar pašas radītu lodes brūci pierē atpūtas telpā. Kelnere no gūtajām traumām nomira ceļā uz slimnīcu. Tika uzskatīts, ka viņa tīši aizdedzinājusi māju. Policija izmeklēšana nonāca pie secinājuma, ka apmēram nedēļu iepriekš Kelnere bija noslepkavojusi savu vīru un dzīvojusi mājā ar viņa līķi. Policija norādīja, ka abus nāves gadījumus uztvers kā slepkavību un pašnāvību. Kaimiņi pāri apzīmēja kā savrupu. Drīz pēc notikušā Jaundienvidvelsas šaha asociācijas prezidents raksturoja pāri kā "neparastu pāri, kas bija viens otram piemēroti" un norādīja, ka šaha spēle viņiem bija kļuvusi par apsēstību. Austrālijas čempions šahā Jans Rodžerss apgalvoja, ka Džons Kelners iepriekš bija aizrāvies ar neeksistējošām sazvērestības teorijām. 1987. gada 24. decembrī Austrālijas šaha federācija nāca klajā ar paziņojumu, kurā izteica dziļu nožēlu gan par Džona Kelnera, gan Narelles Kelneres nāvi. Kelnere tika kremēta Rūkvudas krematorijā 1988. gada 5. janvārī. Wojciech Bartelski. «OlimpBase :: Women's Chess Olympiads :: Narelle Kellner». www.olimpbase.org. «1976 Tbilisi Interzonal Tournament : World Chess Championship (women)». www.mark-weeks.com. Arhivēts no oriģināla, laiks: 2020. gada 23. jūnijā. Skatīts: 2018. gada 26. septembrī. «1979 Alicante Interzonal Tournament : World Chess Championship (women)». www.mark-weeks.com. Daniel Williams. «The life and death of chess queen Narelle Kellner». The Sydney Morning Herald, 1987. gada 21. decembris. 1. lpp. Skatīts: 2023. gada 23. marts. P.J. Viner. «DEATHS: KELLNER, John and Narelle». The Sydney Morning Herald, 1987. gada 24. decembris. 20. lpp. Skatīts: 2023. gada 23. marts. «FUNERAL: Narelle Kellner». The Sydney Morning Herald. 1988. gada 5. janvāris. 22. lpp. Skatīts: 2023. gada 23. marts. in a chapel at the Rookwood Crematorium today (Tuesday) at 2pm. Šahista profils chessgames.com mājaslapā (angliski) Šahista profils 365chess.com mājaslapā (angliski)