Marija Lusija Ratna Sulistja (indonēziešu: Maria Lucia Ratna Sulistya; dzimusi 1975. gada 14. janvārī) ir Indonēzijas starptautiskā meistare šahā (1993). 1992. gadā Buenosairesā izcīnījusi bronzas medaļu Pasaules junioru šaha čempionātā U20 meiteņu vecuma grupā. Divas reizes uzvarējusi Indonēzijas sieviešu šaha čempionātā (1993, 1995). 1993. gadā Džakartā piedalījusies Pasaules čempionāta šahā sievietēm starpzonu turnīrā, kurā ieņēmusi 29. vietu. Pārstāvējusi Indonēziju Āzijas komandu sieviešu šaha čempionātā 1995. gadā. 1998. gadā Kualalumpurā dalījusi desmito vietu Āzijas individuālajā šaha čempionātā sievietēm. Pārstāvējusi Indonēziju Pasaules šaha olimpiādēs: 1990. gadā pie trešā galdiņa 29. sieviešu šaha olimpiādē Novisadā (+6, =3, -4), 1992. gadā pie trešā galdiņa 30. sieviešu šaha olimpiādē Manilā (+6, =5, -3), 1994. gadā pie trešā galdiņa 31. sieviešu šaha olimpiādē Maskavā (+5, =3, -4), 1996. gadā pie pirmā galdiņa 32. sieviešu šaha olimpiādē Erevānā (+5, =6, -2). Par panākumiem turnīros FIDE 1993. gadā viņai piešķīrusi starptautiskās meistares (WIM) nosaukumu. Kopš 1999. gada vairs nepiedalās FIDE organizētajos šaha turnīros. 10° Campeonato Mundial Juvenil Feminino | Buenos Aires 1992 1993 Jakarta Interzonal Tournament OlimpBase :: Women's Asian Team Chess Championship :: Maria Lucia Ratna Sulistya ASIAN WOMEN'S CHESS CHAMPIONSHIP 1998 OlimpBase :: Women's Chess Olympiads :: Maria Lucia Ratna Sulistya Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)