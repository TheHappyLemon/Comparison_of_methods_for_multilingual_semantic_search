Latvijas futbola 3. līga (Trešā līga, no 2022. gada – Dali Dali 3. līga) ir Latvijas ceturtā augstākā divīzija futbolā. Tā tika izveidota 2020. gadā un to organizē Latvijas Futbola Federācija. COVID-19 pandēmijas dēļ pirmā posma sacensības netika pabeigtas un vietu sadalījums turnīra tabulā tika noteikts ar koeficienta palīdzību. 3. līgas finālturnīru tika nolemts aizvadīt 2021. gada pavasarī pirms 2021. gada 2. līgas čempionāta sākuma. 2022. gada maijā par čempionāta ģenerālsponsoru kļuva Latvijas e-komercijas uzņēmums Dali Dali, kura nosaukums atspoguļots turnīra nosaukumā. Reģionu čempionāts sastāv no pieciem reģioniem: Latgales, Vidzemes, Rietumu, Rīgas un Ziemeļaustrumu. Katra reģiona uzvarētājs tiek ielozēts pusfinālā vai ceturtdaļfinālā (ja ir nepieciešamība), kur vienreiz tiekas ar cita reģiona uzvarētāju. Uzvarētāji tiek tālāk, zaudētājiem čempionāts noslēdzas. Ja nepieciešams, uzvarētāju nosaka papildlaikā vai ar pēcspēļu 11 metru sitieniem. Visi pusfinālisti iegūst tiesības piedalīties 2. līgas čempionātā. «"Dali Dali" kļūst par Latvijas 3. līgas ģenerālsponsoru». LFF.lv (latviešu). Skatīts: 2022-06-19. Trešā līga LFF mājaslapā