Miko Lehtonens (somu: Mikko Lehtonen; dzimis 1987. gada 1. aprīlī) ir somu hokejists, labās malas uzbrucējs. Pašlaik (2020) Lehtonens spēlē Francijas hokeja līgas klubā HC Rouen. Profesionāļa karjeru Lehtonens uzsāka 2004.—05. gada sezonā, debitējot SM līgas kluba Espo "Blues" sastāvā. 2007. gada vasarā Lehtonens noslēdza līgumu ar NHL klubu Bostonas "Bruins", taču vēl sezonu pavadīja "Blues" sastāvā, pirms devās uz Ziemeļameriku, 2008.—09. gada sezonā aizvadot arī savu debijas spēli NHL, atlikušo sezonas daļu spēlējot AHL. Arī 2009.—10. gada sezonā Lehtonens "Bruins" aizvadīja vienu vienīgu spēli. 2010. gada vasarā Lehtonens pievienojās Zviedrijas Elitsērijas klubam Skellefteå AIK, taču pēc tajā aizvadītas sezonas nonāca KHL vienībā Čerepovecas "Severstal". Pusotru sezonu vēlāk pārcēlās uz Cīrihes "Lions", taču 2013. gada vasarā pievienojās HK Bernes rindām. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)