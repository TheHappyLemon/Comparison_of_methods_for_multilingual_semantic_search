Džons Gevins Malkovičs (angļu: John Gavin Malkovich, dzimis 1953. gada 9. decembrī) ir ASV aktieris, kinorežisors, kinoproducents un modes dizaineris. Malkovičs ir saņēmis divas Amerikas Kinoakadēmijas balvu nominācijas par viņa dalību filmās Places in the Heart (1984) un "Uguns līnijā" (In the Line of Fire, 1993). Malkovičs ir piedalījies vairāk nekā 70 filmās, ieskaitot "Nāves lauki" (The Killing Fields, 1984), "Saules impērija" (1987), "Bīstamie sakari" (Dangerous Liaisons, 1988), "Par pelēm un cilvēkiem" (Of Mice and Men, 1992), Mulholland Falls (1996), "Ieslodzīto reiss" (Con Air, 1997), "Krāpnieki" (Rounders, 1998), "Būt par Džonu Malkoviču" (1999), "Vampīra ēna" (Shadow of the Vampire, 2000), Ripley's Game (2002), "Džonijs Anglis" (2003), "Sadedzināt pēc izlasīšanas" (2008), "RED aģenti: atvaļināti un sevišķi bīstami" (2010), "Transformeri 3: Mēness no otras puses" (2011), "Mans draugs zombijs" (Warm Bodies, 2013), "Slepenā aģente" (2017), Bird Box (2018) un Velvet Buzzsaw (2019). Viņš ir arī producējis tādas filmas kā "Spoku pasaule" (2001), "Džuno" (2007) un "Privilēģijas būt vienam" (2012). Piedalījies arī vairākos seriālos, piemēram, NBC seriālā Crossbones (2013), attēlojis Erkilu Puaro BBC miniseriālā "ABC slepkavības" (The ABC Murders, 2018), kā arī HBO seriālā "Jaunais pāvests" (The New Pope, 2020). 2022. gadā režisors Timofejs Kuļabins iestudēja izrādi "Kokvilnas lauku vientulībā" Dailes teātrī Rīgā, ar Malkoviču vienā no lomām; pirmizrāde notika 2022. gada 28. maijā. «Pasaulslavenie aktieri Džons Malkovičs un Ingeborga Dapkunaite iestudē izrādi Rīgā». www.lsm.lv (latviešu). Skatīts: 2022-01-19. Vikikrātuvē par šo tēmu ir pieejami multivides faili. Skatīt: Džons Malkovičs. Brockhaus Enzyklopädie raksts (vāciski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)