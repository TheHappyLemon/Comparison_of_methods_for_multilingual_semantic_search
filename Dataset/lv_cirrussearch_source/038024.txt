Lenins Boltaire Moreno Garsess (spāņu: Lenín Boltaire Moreno Garcés, dzimis 1953. gada 19. martā) ir ekvadoriešu politiķis un bijušais Ekvadoras prezidents. No 2007. līdz 2013. gadam viņš bija Ekvadoras viceprezidents Rafaela Korreas pirmā prezidentūras termiņa laikā. 2017. gada 2. aprīlī Moreno uzvarēja prezidenta vēlēšanās. Viņa ievēlēšana ir īpaša, jo viņam ir paraplēģija — Moreno ir pirmais prezidents pasaulē ar paraplēģiju un viens no dažiem valsts vadītājiem—invalīdiem. No 2013. līdz 2016. gadam Moreno bija Apvienoto Nāciju Organizācijas īpašais sūtnis invaliditātes un pieejamības jautājumos. Par darbu, aizstāvot cilvēkus ar kustību traucējumiem, 2012. gadā viņš tika nominēts Nobela miera prēmijai. 2021. gada prezidenta vēlēšanās nepiedalījās. Tā kā Moreno ir nosaukts Vladimira Ļeņina vārdā, reizēm viņa vārds tiek latviskots kā Ļeņins «Secretary-General Appoints Lenín Voltaire Moreno Garces of Ecuador Special Envoy on Disability and Accessibility» (angliski). ANO. Skatīts: 2017. gada 3. aprīlī. «Ecuador's Vice President Lenín Moreno, 2012 Nobel Peace Prize Nominee, Reflects on Human Welfare and the Rights of Nature» (angliski). Forbes. Skatīts: 2017. gada 3. aprīlī.