Judzuru Hanju (japāņu: 羽生結弦, Hanyū Yuzuru; dzimis 1994. gada 7. decembrī) ir japāņu daiļslidotājs. Viņš ir divkārtējs olimpiskais čempions (2014, 2018), divkārtējs pasaules čempions (2014, 2017), četrkārtējs Grand Prix fināla čempions (2013-2016), Četru Kontinentu čempions (2020), 2010. gada pasaules junioru čempions un seškārtīgs nacionālais čempions. Viņš ir arī vēl piecu pasaules čempionātu medaļnieks, nopelnot bronzu 2012. un 2021. gadā, sudrabu 2015., 2016. un 2019. gadā. Iegūstot uzvaru 2020. gada Četru Kontinentu sacensībās, Hanju kļuva par pirmo un vienīgo vīriešu daiļslidotāju, kas sasniedzis tā saucamo Super Slam, esot pirmās vietas ieguvējs visos lielākajos čempionātos gan senioru, gan junioru karjerā. Saukts par vienu no, ja ne labāko vīriešu daiļslidotāju vēsturē, Hanju ir uzstādījis dažādus pasaules rekordus 19 reizes. Viņš ir pirmais, kas pārsniedzis 100 punktu robežu īsajā programmā, 200 — brīvajā slidojumā, 300 — kopsummā. Judzuru Hanju ir pirmais Āzijas daiļslidotājs, kas šajā disciplīnā kļuvis par olimpisko čempionu. Izcīnot čempiontitulu 19 gadu vecumā, starp vīriešiem kļuva par jaunāko čempionu kopš 1948. gada, kad par čempionu kļuva Diks Batons. 2016. gada CS Autumn Classic International sacensībās kļuva par pirmo daiļslidotāju vēsturē, kas veiksmīgi izpildījis četrkāršo ritbergeru sacensībās. Viņš ir pirmais vīriešu daiļslidotājs no Āzijas, kas ieguvis vairākus pasaules čempiona titulus. «羽生 結弦/HANYU Yuzuru» (Japanese). Japan Skating Federation. Arhivēts no oriģināla, laiks: 2018. gada 10. februārī. Skatīts: 2018. gada 10. februārī. Vikikrātuvē par šo tēmu ir pieejami multivides faili. Skatīt: Judzuru Hanju. Olympedia profils (angliski) Munzüger Sport profils (vāciski) ISU profils (angliski)