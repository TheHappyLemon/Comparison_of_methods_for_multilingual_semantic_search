Šeltons Džeksons "Spaiks" Lī (angļu: Shelton Jackson "Spike" Lee; dzimis 1957. gada 20. martā) ir amerikāņu kinorežisors, producents, scenārists un aktieris. Viņam piederošā producentu kompānija 40 Acres and a Mule Filmworks kopš 1983. gadā ir producējusi vairāk ka 35 filmas. Lī savās filmās aizskar rasu attiecības, ādas krāsas diskrimināciju melnādaino sabiedrībā, masu mediju lomu ikdienas dzīvē, pilsētvides noziedzību un nabadzību. Lī divas reizes nominēts Amerikas Kinoakadēmijas balvai — par scenāriju filmai Do the Right Thing (1989) un dokumentālo filmu 4 Little Girls (1997), kā arī ieguvis vairākus citus apbalvojumus, tajā skaitā Emmy balvu par TV miniseriālu When the Levees Broke: A Requiem in Four Acts (2006) un Kinoakadēmijas goda balvu 2015. gadā. 2021. gadā saņēma Amerikas režisoru ģildes balvu par mūža ieguldījumu. Starp Lī pazīstamākajiem darbiem is tādas filmas kā Malcolm X (1992), He Got Game (1998), "25. stunda" (2002), "Insaiders" (2006), Passing Strange (2009). Spaiks Lī ir kaislīgs sporta līdzjutējs, beisbola komandas Ņujorkas "Yankees", basketbola komandas Ņujorkas "Knicks", hokeja komandas Ņujorkas "Rangers", kā arī Anglijas futbola kluba Londonas "Arsenal" atbalstītājs. «SPIKE LEE, DEBBIE REYNOLDS AND GENA ROWLANDS TO RECEIVE ACADEMY’S 2015 GOVERNORS AWARDS». Academy of Motion Picture Arts and Sciences. Skatīts: 2015. gada 27. augustā. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Twitter profils