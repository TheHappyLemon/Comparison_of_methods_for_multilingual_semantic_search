Bagdati (gruzīnu: ბაღდათი) ir pilsēta Gruzijā, Imeretijas mharē, Bagdati municipalitātes centrs. Izvietojusies valsts rietumu daļā Kolhidas zemienes dienvidaustrumu malā Hanisckali upes krastos 232 km no valsts galvaspilsētas Tbilisi. Vēstures avotos pirmoreiz minēta 17. gadsimta pirmajā pusē, lai arī arheoloģiskie izrakumi liecina, ka apdzīvotā vieta šeit pastāvējusi jau vairākus gadsimtus. 1703. gadā to ieņēma Osmaņu Impērija un Bagdati kļuva par pierobežas tirdzniecības centru. Pēc pievienošanas Krievijai pilsētiņas nozīme mazinājās un tā panīka. 1930. gadā kļūst par rajona centru. 1940. gadā pārdēvēta par Majakovsku (Маяковский, მაიაკოვსკი) par godu šeit dzimušajam dzejniekam Vladimiram Majakovskim. 1981. gadā Majakovskai piešķirts pilsētas statuss. 1990. gadā atgriezts Bagdati nosaukums. http://pop-stat.mashke.org/georgia-cities.htm. Vikikrātuvē par šo tēmu ir pieejami multivides faili. Skatīt: Bagdati.