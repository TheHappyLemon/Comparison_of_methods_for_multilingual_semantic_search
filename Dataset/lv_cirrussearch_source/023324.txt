Abšeronas pussala (azerbaidžāņu: Abşeron yarımadası) ir ap 60 km gara un platākajā vietā līdz 30 km plata pussala Kaspijas jūras rietumos Azerbaidžānā. Virsma ir viļņots līdzenums, augstumi piekrastē −26 m z.j.l., rietumu daļā — līdz 310 m v.j.l. Rietumu daļā dubļu vulkāni. Bagātīgas naftas un dabasgāzes atradnes. Sauss subtropu klimats, stepe. Lielākās pilsētas ir valsts galvaspilsēta Baku pussalas dienvidos un Sumgajita ziemeļrietumos. «Apšeronas pussala». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 51. lpp. Vikikrātuvē par šo tēmu ir pieejami multivides faili. Skatīt: Abšeronas pussala. Encyclopædia Britannica raksts (angliski) Krievijas Lielās enciklopēdijas raksts (krieviski)