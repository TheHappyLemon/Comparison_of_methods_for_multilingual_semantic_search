"Sliktā slava" (angļu: Notorious) ir 1946. gada ASV noir žanra spiegu filma, kuras režisors ir Alfreds Hičkoks. Filmā galvenās lomas atveido Kerijs Grānts, Ingrīda Bergmane un Klods Reinss. Filma ir par ASV valdības aģentu Devlinu (Grānts), kurš lūdz palīdzību vācu kara noziedznieka meitai Alīsijai Hūbermanei (Bergmane) iefiltrēties nacistu organizācijā. Situācija kļūst sarežģīta, kad abi iemīlas, bet Alīsiju bildina organizācijas vadošais biedrs. Filma bija gan kritiski, gan finansiāli veiksmīga, kļūstot par 1946. gada vienu no pelnošākajām filmām. Reinss tika nominēts Amerikas Kinoakadēmijas balvai kategorijā labākais aktieris otrā plāna lomā, bet Bens Hekts saņēma nomināciju kategorijā labākais oriģinālscenārijs. «Notorious (1946)». The Numbers. Skatīts: 2022. gada 9. janvārī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)