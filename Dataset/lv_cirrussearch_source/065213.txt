Arāka (persiešu: اراک, Arāk) ir pilsēta Irānas vidienē, Markazī ostāna administratīvais centrs. Izvietojusies kalnu ielejā 280 km no valsts galvaspilsētas Teherānas. Nozīmīgs rūpniecības centrs ar attīstītu mašīnbūvi un metalurģiju. Pilsētu ar nosaukumu Soltanābāda 1808. gadā dibināja gruzīnu musulmaņu karavadonis Jusefhans Gordži, kuram šajā apvidū patvērumu deva Kādžāru dinastijas valdnieks Aga Mohammadhans. Līdz 1892. gadam Soltanābāda pastāvēja kā cietoksnis un karaspēka apmetne. 1891. gadā pēc vicegubernatora Mirzas Hasana rīkojuma pilsētā atjaunoja administratīvās iestādes, kā arī dārzus un tirdzniecības vietas. Līdz 1922. gadam visa pilsētas infrastruktūra nonāca valsts īpašumā. Attīstījās paklāju ražošana un līdz pat 1940. gadiem pilsēta bija valsts nozīmīgākais paklāju ražotājs eksportam. Rezā Pehlevī laikā pilsēta pārdēvēta tagadējā vārdā. 1970. gados pilsētā uzbūvēti vairāki nozīmīgi smagās rūpniecības uzņēmumi. Kopš 1977. gada jaunizveidotā Markazī ostāna administratīvais centrs. «جمعیت به تفکیک تقسیمات کشوری» (persiešu valoda). Skatīts: 29 oktobris 2023. Vikikrātuvē par šo tēmu ir pieejami multivides faili. Skatīt: Arāka. Brockhaus Enzyklopädie raksts (vāciski)