Džefs Albertsons (angļu: Jeff Albertson), vairāk zināms kā Komiksu pārdevējs (angļu: Comic Book Guy), ir tēls animētajā seriālā "Simpsoni". Viņam pieder komiksu veikals "Androidu pazeme un beisbola kartītes" (angļu: The Android's Dungeon & Baseball Card Shop). Tēlu ierunājis Henks Azarija. Seriālā ilgu laiku tā arī netika minēts tēla īstais vārds. Citi "Simpsonu" tēli viņu sauca vienkārši par Komiksu pārdevēju. Tomēr 2005. gadā sērijā Homer and Ned's Hail Mary Pass Komiksu pārdevējs saka Nedam Flandersam: "Mani sauc Džefs Albertsons, tomēr visi mani pazīst vienkārši kā Komiksu pārdevēju". Uz Komiksu pārdevēja labās ciskas ir Supermena tetovējums. Tetovējumu var redzēt, kad pēc kopā ar Ednu pavadītas nakts Komiksu pārdevējs iziet uz balkona, lai paziņotu Skineram, ka turpmāk Edna piederēs viņam. Ilgus gadus viņš zīmēja komiksu EveryMan, kas tika arī ekranizēts. IMDb profils Arhivēts 2016. gada 6. martā, Wayback Machine vietnē. Comicbookguys Twitter vietnē Twitter.com