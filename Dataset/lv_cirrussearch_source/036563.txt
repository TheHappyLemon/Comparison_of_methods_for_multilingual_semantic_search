Fleetwood Mac (arī Peter Green's Fleetwood Mac) ir grupas Fleetwood Mac debijas albums, kas tika izdots 1968. gadā. Albumā ir pāris blūza dziesmu kaverversijas un vairākas oriģināldziesmas, kuras sacerēja grupas dalībnieki Pīters Grīns un Džeremijs Spensers, kuri arī iedziedāja vokālu albuma dziesmās. Albums bija komerciāli veiksmīgs. Tas sasniedza 4. vietu Lielbritānijā un noturējās 37 nedēļas albumu topā, neskatoties uz to, ka albumā nebija neviens ievērojami populārs singls, kas palīdzētu popularizēt Peter Green's Fleetwood Mac. Fleetwood Mac arī bija veiksmīgs ASV, sasniedzot 198. vietu. Lai gan albums ir pārdots vairāk nekā miljons eksemplāros Lielbritānijā, tas nav guvis BPI sertifikāciju. 2015. gada jūnijā albums ASV bija pārdots vairāk nekā 150 000 eksemplāros. Albuma papildinātā versija tika iekļauta dziesmu apkopojumā The Complete Blue Horizon Sessions. 1966. gadā, pēc Ērika Kleptona aiziešanas no grupas John Mayall's Bluesbreakers, tai pievienojās ģitārists Pīters Grīns, nedaudz vēlāk grupas līdzšinējo bundzinieku nomainīja Miks Flītvuds. Starp Grīnu, Flītvudu un grupas basģitāristu Džonu Makvī ātri izveidojās cieša draudzība, un, kad uz Grīna dzimšanas dienu Bluesbreakers līderis Džons Majāls uzdāvināja viņam bezmaksas laiku ierakstiem studijā, Grīns aicināja Flītvudu un Makvī kopā ierakstīt pāris dziesmas. Vienu no ierakstītajiem demo nodēvēja Flītvuda un Makvī uzvārdu savienojumā — Fleetwood Mac. Vēlāk Grīns un Flītvuds pameta Bluesbreakers, nodibinot savu grupu ar nosaukumu Fleetwood Mac. Grīns aicināja grupai pievienoties arī Džonu Makvī, kurš sākotnēji atteicās, tādēļ uz laiku tika nolīgts basists Bobs Brunings. Drīz grupa nolīgta prestižajiem Vindzoras blūza un džeza svētkiem, kuri bija gaidāmi 1967. gada augustā. Dažas nedēļas vēlāk Makvī mainīja savas domas, jo uzskatīja, ka Bluesbreakers mūzikas virziens pārāk sāk līdzināties džezam, un 1967. gada septembrī pievienojās Fleetwood Mac. Papildus ģitāristam, bundziniekam un basģitāristam Pīters Grīns vēlējās grupā pieņemt otro ģitāristu, lai viņš netiktu uzskatīts kā Fleetwood Mac līderis. Grupas producents Maiks Vernons ieteica aicināt grupas Levi Set Blues Band dalībnieku Džeremiju Spenseru. Tā kā Spenseram nepatika savas muzikālās apvienības ierakstītā prezentācijas kasete, tādēļ viņš to neatskaņoja saviem grupas biedriem, tikai Pīteram Grīnam. Fleetwood Mac dalībnieks bija gandarīts par Spensera veikumu, tādēļ personīgi devās uz Ličfīldu (pilsēta, kurā uzstājās Levi Set Blues Band), lai paziņotu Džeremijam par viņa uzņemšanu grupā. * Bonusa dziesma Pīters Grīns — vokāls, ģitāra, mutes harmonikas, Džeremijs Spensers — vokāls, slide ģitāra, klavieres, Džons Makvī — basģitāra visās dziesmās, izņemot Long Grey Mare, Miks Flītvuds — bungas, Bobs Brunings — basģitāra dziesmā Long Grey Mare. THE BEACH BOYS, BEE GEES and FLEETWOOD MAC USA album sales - Endless Juke Joints - Greasy Lake Community Mike Evans. Fleetwood Mac: The Definitive History. 397 Park Avenue, New York, NY 10016 : Sterling, 2011. 24, 27-33. lpp. ISBN 978-1-4027-8630-3. «Insight BBC Interview». Fmlegacy.com. Arhivēts no oriģināla, laiks: 2008-09-07. Skatīts: 2011-07-18. "Bassplayer (05/06/1995), A life with Fleetwood Mac — John McVie Arhivēts 2010. gada 24. septembrī, Wayback Machine vietnē.", Blue Letter Archives