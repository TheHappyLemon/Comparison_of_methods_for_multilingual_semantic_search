SES-10 ir Luksemburgā bāzēta uzņēmuma SES sakaru pavadonis. Tas paredzēts sakaru nodrošināšanai Latīņamerikai. Orbītā tas tika palaists 2017. gada martā. Pavadoni izgatavoja uzņēmums Airbus Defence and Space uz platformas Eurostar-3000 bāzes. SES-10 ir 55 Ku joslas raidītāji. SES-10 tika palaists 2017. gada 30. martā 22:27 UTC ar nesējraķeti Falcon 9 Full Thrust no Kanaveralas zemesraga Gaisa spēku stacijas starta laukuma LC-39A. Šī bija pirmā reize, kad atkārtoti izmantota raķetes pirmā pakāpe (tā bija lidojusi 2016. gada aprīlī, palaižot kravas kuģi SpaceX CRS-8). Arī šoreiz pirmā pakāpe tika veiksmīgi nosēdināta uz peldošās platformas. Pirmoreiz tika atgūts raķetes plūsmvirzis, ar dzinējiem un ar vadāmu izpletni tas nolaidās okeānā. Ģeostacionāro orbītu SES-10 sasniedza ar savu dzinēju palīdzību. 15. maijā paziņots, ka pavadonis atrodas punktā 67° rietumu garuma un ir pilnā darba gatavībā. SES-10 Satellite Fully Operational over Latin America SES, 2017-05-15 SES-10 SES vietnē (angliski) SES 10 Gunter Dirk Krebs (angliski)