Frīze (franču: frise) ir dekoratīva kompozīcija horizontālas joslas veidā, kas vainago vai apjož kādu no arhitektoniskās celtnes elementiem. Klasiskajā arhitektūrā par frīzi sauc antablementa vidējo daļu starp arhitrāvu un dzegu. Doriskajā orderī frīzes josla tika veidota ar triglifu un metopu miju. Doriskā ordera frīzes veidojušās, transformējoties seno koka celtņu konstrukcijām akmens konstrukcijās, kur tās sākotnēji sedza pārsedzes siju galus. Vēlākos laikos triglifi un meropas pārtapa par akmenī cirstiem dekoratīviem elementiem. Joniskajos un korintiskajos orderos frīze tiek veidota gluda vai dekorēta ar sekliem skulpturāliem reljefiem. Mūsdienās frīze skaitās dekoratīva sienas, grīdas vai griestu mala, kas ir rotāta ar ornamentu. «Ilustrētā vārdnīca». www.artermini.lv. Skatīts: 2019-03-08.