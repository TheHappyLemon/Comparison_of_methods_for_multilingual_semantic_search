Detektīvs (angļu: detective, no latīņu: detectio — 'atklāšana') ir izmeklētājs, parasti tiesībsargājošas iestādes darbinieks. Viņi ievāc informāciju noziegumu atklāšanai, runājot ar lieciniekiem un informatoriem, vācot lietiskos pierādījumus vai meklējot ierakstus datubāzēs. Tā rezultātā viņi var arestēt noziedzniekus un nodod viņus tiesāšanai. Detektīvs var strādāt policijā vai privāti. Daudzās lielās policijas detektīvu aģentūrās, detektīvi specializējas konkrēta veida noziegumu izmeklēšanā, piemēram, slepkavību, laupīšanu, automašīnu zādzību, pazudušu cilvēku, nepilngadīgo noziegumu, narkotiku, datornoziegumu, vardarbības ģimenē, utml. noziegumu izmeklēšanā. Privātdetektīvs ir privāts detektīvs, kas veic konsultācijas, izmeklēšanas un meklēšanas darbības, kā arī ar likumīgiem līdzekļiem iegūtos pierādījumus iesniedz tiesībsargājošajām iestādēm. Pirms 19. gadsimta bija tikai daži pašvaldību policijas dienesti, lai gan pirmais tika izveidots Parīzē jau 1667. gadā. Tā kā policijas darbu no norīkotiem cilvēkiem ar brīvprātīgo palīdzību sāka veikt profesionāļi, ideja par specializētiem detektīviem neradās uzreiz. Pirmo privāto detektīvu aģentūru Parīzē 1833. gadā nodibināja Ežēns Fransuā Vidoks, kurš pats bija noziedznieks. Anglijā policijas detektīvdarbību aizsāka Bow Street Runners virsnieki un vēlāk Metropolitēna policijas dienests Londonā. Pirmā policijas detektīvu vienība ASV tika izveidota 1846. gadā Bostonā. Detektīva darbs tiek romantizēts literatūras un kino detektīvžanrā, kurā detektīva personība daudzos gadījumos ir stāsta centrālais tēls. Sižeta pamatā parasti ir cīņa pret noziedzību. Noziegumu izmeklējoša detektīva tēls ir radīts daudzu literāro darbu, filmu un seriālu tēlos. Populārākie no tiem ir Šerloks Holmss, Erkils Puaro, komisārs Megrē un daudzi citi. Detektīvs (žanrs) «Detectives - NYPD». www.nyc.gov. Skatīts: 2023-06-17. «The First English Detectives - History Today». Matthew PearlApril 28, 2016, 11:33 a m Share on Facebook Share on TwitterView Comments. «The incredible untold story of America’s first police detectives - The Boston Globe». BostonGlobe.com (en-US). Skatīts: 2023-06-17. Vikikrātuvē par šo tēmu ir pieejami multivides faili. Skatīt: Detektīvs. Encyclopædia Britannica raksts (angliski) Zinātniskās fantastikas enciklopēdijas raksts (angliski)