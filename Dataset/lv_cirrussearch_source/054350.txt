Šis raksts ir par norvēģu vieglatlētu, vingrotāju un olimpisko. Par dāņu vingrotāju un olimpisko medaļnieku skatīt rakstu Karls Andersens. Karls Alberts Andersens (norvēģu: Carl Albert Andersen; dzimis 1876. gada 15. augustā, miris 1951. gada 28. septembrī) bija norvēģu vieglatlēts un vingrotājs, kurš startējis 1900. gada Parīzes, 1906. gada neoficiālajās Atēnu un 1908. gada Londonas olimpiskajās spēlēs. Izcīnījis arī vairākas olimpiskās medaļas. Kā sportists Andersens pārstāvēja IF Ørnulf sporta klubu un uzstādīja daudzus Norvēģijas nacionālos rekordus, kā arī bija valsts čempions kārtslēkšanā un augstlēkšanā 1896., 1897. un 1900. gadā. Andersens savās pirmajās olimpiskajās spēlēs piedalījās 1900. gadā, kad tās notika Parīzē. Šajās olimpiskajās spēlēs viņš piedalījās divās vieglatlētikas disciplīnās, no kurām vienā izcīnīja bronzas medaļu. Bronzas medaļa tika iegūta kārtslēkšanā. Viņa rezultāts bija 3.20 metri. Šajā distancē viņš par 5 centimetriem piekāpās ASV sportistam Mereditam Kolketam, rezultāts 3.25 metri, un par 10 centimetriem ASV sportistam Ērvingam Baksteram, rezultāts 3.30 metri. Otra disciplīna, kurā viņš startēja, bija augstlēkšana. Šajā disciplīnā viņš ieguva 4. vietu ar rezultātu 1.70 metri. Pēc sešiem gadiem viņš startēja neoficiālajās olimpiskajās spēlēs Atēnās. Šajās spēlēs viņš startēja divās vingrošanas disciplīnās. Šajās spēlēs viņš izcīnīja zelta medaļu vīriešu komandu sacensībās. Savukārt daudzcīņā ar 5 disciplīnām viņš ieguva 23. vietu. Viņš startēja arī 1908. gada olimpiskajās spēlēs Londonā, kur viņš startēja tikai vīriešu komandu sacensībās vingrošanā. Šajā disciplīnā viņš ieguva sudraba medaļu kā Norvēģijas komandas pārstāvis, piekāpjoties Zviedrijas komandai. «Carl Albert Andersen». Sports-Reference.com (angļu). Arhivēts no oriģināla, laiks: 2020. gada 2. oktobris. «Progression of the Records Field Events». friidrett.no. Skatīts: 2017. gada 11. jūnijs. «Carl Albert Andersen». snl.no. Skatīts: 2017. gada 10. jūnijs. «Paris 1900 Athletics — pole vault men». Starptautiskā Olimpiska komiteja. Skatīts: 2020. gada 3. oktobris. «Paris 1900 Athletics — high jump men». Starptautiskā Olimpiska komiteja. Skatīts: 2020. gada 9. septembris. «Gymnastics at the 1906 Athina Summer Games: Men's Team All-Around». Sports-Reference.com (angļu). Arhivēts no oriģināla, laiks: 2020. gada 3. oktobris. «Gymnastics at the 1906 Athina Summer Games: Men's Individual All-Around, 5 Events». Sports-Reference.com (angļu). Arhivēts no oriģināla, laiks: 2020. gada 3. oktobris. «London 1908 Gymnastics — team competition men». Starptautiskā Olimpiska komiteja. Skatīts: 2020. gada 9. septembris. Olympedia profils (angliski) Trach and Field vieglatlēta profils (angliski) Karls Alberts Andersens (SOK profils) (angliski) Karls Alberts Andersens (Sports Reference profils) (angliski)