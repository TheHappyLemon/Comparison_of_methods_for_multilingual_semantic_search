Seps Vanmarke (nīderlandiešu: Sep Vanmarcke; dzimis 1988. gada 27. jūlijā) ir bijušais Beļģijas šosejas riteņbraucējs, kurš specializējās klasiskajās viendienas sacensībās. Vanmarke dzimis Kortreikā. Savu lielāko uzvaru viņš guvis 2012. gada Omloop Het Nieuwsblad sacensībās, kuru gaitā veica divus agresīvus atrāvienus. Pirmoreiz tas notika Molenberga kāpumā un tas ļāva samazināt uzvaras pretendentu skaitu. Otrais atrāviens notika Lange Munte bruģētajā sektorā, samazinot vadošo grupu līdz diviem sāncenšiem (Huans Antonio Fleča (Team Sky) un Toms Bonens (Omega Pharma-Quick Step), kurus Vanmarke pārspēja sprinta finišā. Pirms 2013. gada sezonas Vanmarke pievienojās Blanco Pro Cycling komandai. Vanmarke ir kreilis. 2013. gadā Vanmarke koncentrējās klasikām, bet Tirreno–Adriatico laikā savainoja ceļgalu, kas ietekmēja viņa formu pirmajās sezonas viendienas sacensībās. Tomēr viņš piedalījās Flandrijas tūres sacensībās, finišējot 3 minūtes aiz Fabiana Kančellāras. Nedēļu vēlāk viņš finišēja otrais aiz Kančellāras Parīze—Rubē sacensībās. Pēc sestā bruģētā sektora viņš kopā ar Steinu Vandenbergu veica atrāvienu, bet vēlāk viņiem pievienojās Kančellāra un Zdeņeks Štibars. Carrefour de l'Arbre bruģētajā sektorā, Štibars un Vandenbergs pa vienam atkrita aizķerot trasei tuvu stāvošos skatītājus. Vanmarke zaudēja emocionālā divu dalībnieku sprintā velodromā. 2014. gadā Vanmarke demonstrēja lielisku sniegumu klasikās, izcīnot ceturto vietu Omloop Het Nieuwsblad un nākamajā dienā trešo Kīrne—Brisele—Kīrne. Viņš finišēja arī piektais E3 Harelbeke un ceturtais Gente—Vevelgema. Flandrijas tūrē viņš bija vienīgais, kurš spēja sekot Kančellāras atrāvienam pēdējā Paterberga kāpumā. Viņi divatā noķēra divus agrākos līderus, Vandenbergu un Gregu Van Avermātu. Finišā notika sprints starp visiem četriem, tajā uzvarēja Kančellāra, apsteidzot Van Avermātu un Vanmarki. 2019. gada 1. septembrī uzvarēja Bretagne Classic, gūstot savu pirmo UCI Pasaules tūres uzvaru. 2020. gada oktobrī Vanmarke parakstīja triju gadu līgumu ar Israel Start-Up Nation komandu. Vanmarke profesionāļa karjeru noslēdza 2023. gada jūlijā, kad medicīniskā pārbaudē tika atklāti rētaudi sirdī un norādīts uz turpmāku komplikāciju risku, ja viņš turpinās dalību sacensībās. James Startt. «Sep Vanmarcke Takes His Biggest Win at Omloop Het Nieuwsblad». Bicycling.com (Bicycling), 2012. gada 25. februāris. Arhivēts no oriģināla, laiks: 2014. gada 24. septembrī. Skatīts: 2012. gada 29. septembris. «Vanmarcke to 'White Label' former Rabobank team for two years». Cycling News (Future Publishing Limited). 2012. gada 25. oktobris. Skatīts: 2013. gada 3. janvāris. Argyle Armada – Mark Johnson c2012, page 146 Matthew Beaudin. «Vanmarcke focuses on Paris-Roubaix to salvage spring season». VeloNews (Competitor Group, Inc.), 2013. gada 3. aprīlis. Arhivēts no oriģināla, laiks: 2016. gada 9. maijā. Skatīts: 2013. gada 8. aprīlis. «Cancellara wins his third Paris-Roubaix». Cyclingnews (Future Publishing Limited). 2013. gada 7. aprīlis. Arhivēts no oriģināla, laiks: 2013. gada 10. aprīlī. Skatīts: 2013. gada 8. aprīlis. Brecht Decaluwé. «Vanmarcke expects to lose sleep over Paris-Roubaix final sprint». Cyclingnews (Future Publishing Limited), 2013. gada 7. aprīlis. Skatīts: 2013. gada 8. aprīlis. «Vanmarcke wins Bretagne Classic-Ouest France». CyclingNews. 2019. gada 1. septembris. Skatīts: 2019. gada 1. septembris. Alex Ballinger. «Classics specialist Sep Vanmarcke leaves EF Pro Cycling for Israel Start-Up Nation». Cycling Weekly (TI Media), 2020. gada 22. oktobris. Skatīts: 2020. gada 25. oktobris. Joe Lindsey. «Sep Vanmarcke retires with immediate effect». Escape Collective (en-US), 2023-07-07. Skatīts: 2023-07-13. Vikikrātuvē par šo tēmu ir pieejami multivides faili. Skatīt: Seps Vanmarke. Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)