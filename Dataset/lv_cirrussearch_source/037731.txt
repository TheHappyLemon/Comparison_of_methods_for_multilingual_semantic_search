Denijs Roberts Vorsnops (angļu: Danny Robert Worsnop; dzimis 1990. gada 4. septembrī, Beverlijā, Lielbritānijā) ir angļu mūziķis, pazīstams kā vokālists angļu metālkora grupā Asking Alexandria. 2015. gadā viņš pameta grupu Asking Alexandria, lai varētu koncentrēties uz jaunu projektu We Are Harlot, kas ievērojami atšķīrās no Asking Alexandria ar pavisam mūzikas citu stilu - 80. gadu hārdroka/glem metālu. 2016. gada oktobrī viņā atgriezās atpakaļ Asking Alexandria un uzreiz devās tūrē "10 years in black", lai nosvinētu grupas 10. dzimšanas dienu. 2017. gada 17. februārī Denijs izlaida savu pirmo solo albumu The Long Road Home. Albums stilistiski atšķiras no Denija iepriekšējās daiļrades un ir kantrīmūzikas iedvesmots. 8 gadu vecumā Vorsnops sāka spēlēt vijoli, pēc gada iestājoties vietējā orķestrī. Pēc vairākiem gadiem viņš to pameta, sākot spēlēt elektrisko ģitāru un basģitāru, kļūstot iespaidots no roka un metāla žanriem, tomēr tajā laikā viņš plānoja iestāties armijā, cerot ka kļūs par snaiperi, taču debijas albuma Stand Up And Scream panākumi pārliecināja viņu turpināt mūzikas karjeru. Vorsnopam ir vēsture ar alkohola un narkotiku izmantošanu. Stand Up And Scream (2008), Vokāls Reckless & Relentless (2011), Vokāls From Death To Destiny (2013), Vokāls Asking Alexandria (2017), Vokāls We Are Harlot (2015), Vokāls , pianists The Long Road Home (2017)