Ģirts Karlsons (dzimis 1981. gada 7. jūnijā Liepājā) ir bijušais Latvijas futbolists, uzbrucējs. Savu futbolista karjeru Karlsons sāka FHK Liepājas Metalurgs sastāvā 1998. gadā un spēlēja tajā līdz 2003. gadam. 2003. gada sezona bija viņa veiksmīgākā sezona, jo tajā viņš kļuva par Virslīgas otru rezultatīvāko spēlētāju ar 26 vārtiem. 2004. gadā Karlsons devās uz Jaroslavļas "Šiņņik", taču nospēlēja tajā tikai sezonu, jo nespēja nostiprināties sastāvā. 2005. gadu Ģirts Karlsons uzsāka FK Venta sastāvā, taču, tā kā klubs bankrotēja, sezonas vidū Karlsons atgriezās Metalurga sastāvā. 2008. gada februārī Karlsons pārgāja uz Nīderlandes augstākās līgas futbola klubu Dūtinhemas "De Graafschap" Pēc aizvadītās pussezonas Nīderlandē, jūlijā Karlsons atgriezās Liepājas komandā. 2017. gada 13. jūnijā Karlsons pameta FK Ventspils un parakstīja vienošanos ar FK Liepāja. Latvijas izlasē Ģirts Karlsons debitēja 2003. gada beigās pārbaudes turnīrā Kiprā pret Kuveitas izlasi. 2006. gada beigās viņš nostiprinājās izlasē un 2008. gada Eiropas čempionāta kvalifikācijas turnīrā jau kļuva par izlases pamatsastāva spēlētāju, 11 spēlēs gūstot divus vārtus. Latvijas čempions - 2 (2005., 2009.) Latvijas kausa ieguvējs - 3 (2006,2017,2017) Latvijas čempionāta labākais uzbrucējs - 1 (2006, 2017) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) eSports.lv: Karlsons paraksta līgumu ar "De Graafschap" "Liepājas metalurgs” panācis vienošanos ar Ģirtu Karlsonu, lff.lv, raksts publicēts 04.07.2008.