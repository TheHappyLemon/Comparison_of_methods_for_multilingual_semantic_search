Ļubļanas Jožes Pučnika lidosta (slovēņu: Letališče Jožeta Pučnika Ljubljana) ir starptautiska lidosta Slovēnijas centrālajā daļā, 24 kilometrus uz ziemeļiem no Slovenijas galvaspilsētas Ļubļanas centra. Lielākā lidosta valstī. Lidosta atklāta 1963. gadā, nomainot 1933. gadā atklāto Poļes lidostu. Lidosta tika apšaudīta Desmitdienu kara laikā 1991. gadā. 2007. gadā lidosta tika nosaukta sociologa un politiķa Jožes Pučnika vārdā. Neskaitot čārterlidojumus, lidostā regulārus pasažieru aviopārvadājumus 2020. gadā nodrošināja aviosabiedrības Aeroflot, Air France, Air Serbia, Arkia, British Airways, Brussels Airlines, EasyJet, Finnair, Iberia, Israir Airlines, Polijas aviolīnijas LOT, Lufthansa, Montenegro Airlines, Sun d'Or, Swiss International Air Lines, Transavia, Turkish Airlines, Windrose Airlines, Wizz Air. Visu sezonu lidojumi notiek uz 11 valstīm (tās ir Beļģija, Francija, Krievija, Lielbritānija, Melnkalne, Nīderlande, Polija, Serbija, Šveice, Turcija, Vācija), bet sezonāli - vēl uz 4 valstīm (Izraēla, Somija, Spānija, Ukraina). Vikikrātuvē par šo tēmu ir pieejami multivides faili. Skatīt: Ļubļanas Jožes Pučnika lidosta. Oficiālā tīmekļa vietne