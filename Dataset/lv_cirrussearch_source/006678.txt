Šis raksts ir par Lietuvas naudu. Par vācu kara jūrnieku skatīt rakstu Volfgangs Lits. Lits (Lt) bija oficiālā Lietuvas valūta, tas tika lietots no 1922. līdz 1940. gadam un no 1993. gada 25. jūnija līdz 2015. gada 1. janvārim, kad par oficiālo valsts valūtu kļuva eiro. Litu sīkāk iedalīja 100 centos. Visām litu un centu monētām priekšējā pusē (aversā) bija nomināls, bet otrā (reversā) — valsts ģerbonis. Litu emitēja Lietuvas Banka. Litu pirmoreiz sāka lietot neatkarīgajā Lietuvā no 1922. gada 2. oktobra, taču 1940. gadā pēc Lietuvas okupācijas lits tika apmainīts ar PSRS rubli. Pēc neatkarības atjaunošanas litu atjaunoja 1993. gada 25. jūnijā. 1992. gada 1. oktobrī 1 Lietuvas talons = 1 Krievijas rublis, bet 1993. gada 25. jūnijā 1 lits = 100 Lietuvas talonu. No 1994. gada 1. aprīļa līdz 2002. gada 1. februārim lits bija piesaistīts ASV dolāram attiecībā 4 pret 1. No 2002. gada 2. februāra lits bija piesaistīts eiro. Lita monētām ir 9 nomināli: 1 cents 2 centi 5 centi 10 centu 20 centu 50 centu 1 lits 2 liti 5 liti Papīrnaudai ir 6 nomināli: 10 litu 20 litu 50 litu 100 litu 200 litu 500 litu Vikikrātuvē par šo tēmu ir pieejami multivides faili. Skatīt: Lits. Encyclopædia Britannica raksts (angliski) Lita un ārzemju valūtu attiecības Lietuvas Republikas banknotes un monētas Lietuvas Lita valūtas kursa salīdzinājums — Latvijas valūtu tirgus analītiska informācija. Baltijas un NVS valstu naudas reformas[novecojusi saite]