Puebla de Saragosa (spāņu: Puebla de Zaragoza) ir pilsēta Meksikā, Pueblas štata administratīvais centrs. Tā vēsturiski bija viena no nozīmīgākajām spāņu koloniālajām pilsētām mūsdienu Meksikas teritorijā. 2010. gadā Pueblā dzīvoja 1,54 miljoni iedzīvotāju, bet tās aglomerācijā — 2,67 miljoni. Pēc iedzīvotāju skaita tā ir ceturtā lielākā Meksikas pilsēta, kā arī ceturtā lielākā aglomerācija. Pilsēta dibināta 1531. gadā Popokatepetla piekājē. Vecpilsētā saglabājusies 16. - 17. gadsimta apbūve, tai skaitā katedrāle un arhibīskapa pils. Celtniecību ietekmējušas baroka un vietējās būvniecības tradīcijas. Pueblas vēsturiskais centrs iekļauts UNESCO Pasaules mantojuma sarakstā. Pueblā atrodas autobūves kompānijas Volkswagen lielākā rūpnīca ārpus Vācijas. Pilsētā bāzējas futbola klubs Club Puebla. http://www.inegi.org.mx/sistemas/consulta_resultados/iter2010.aspx?c=27329&s=est. Vikikrātuvē par šo tēmu ir pieejami multivides faili. Skatīt: Puebla de Saragosa. Krievijas Lielās enciklopēdijas raksts (krieviski) Encyclopædia Universalis raksts (franciski)