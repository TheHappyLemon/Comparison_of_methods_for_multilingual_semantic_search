Debaļceve (ukraiņu: Дебальцеве) ir apgabala pakļautības pilsēta Ukrainas austrumos Doneckas apgabalā. Izvietojusies apgabala austrumdaļā, ietilpst Horļivkas—Jenakijeves aglomerācijā. Debaļceves pilsētas padomei pakļauta Svitlodarskas pilsēta un Miroņivskas pilsētciemats (kopā 37 km², 52 214 iedzīvotāji (2001)). Debaļceve ir svarīgs dzelzceļa mezgls, šeit atrodas vairāki mašīnbūves un būvmateriālu ražošanas uzņēmumi, divas termoelektrostacijas. Apdzīvotā vieta izveidojusies kā ciemats pie dzelzceļa stacijas, kas nosaukta netālā Debaļcevkas ciema vārdā. 1896. gadā pie stacijas palaida metalapstrādes rūpnīcu. Gadsimtu mijā Debaļceve izveidojās par svarīgu dzelzceļa mezglu ar šķirošanas staciju, diviem depo un remontrūpnīcu. 1911. gadā Debaļcevē dzīvoja 20 000 iedzīvotāju. 1921. gadā Debaļcevei piešķīra apriņķa pilsētas statusu, bet 1938. gadā — pilsētas statusu. Debaļceves apkārtnē notiek intensīva karadarbība Austrumukrainas karā. 2014. gada pavasarī pilsētu ieņēma Doneckas tautas republikas separātisti. Jūlijā pēc smagām kaujām pilsētu pārņēma Ukrainas karaspēks. 2015. gada sākumā atsākās sīvas kaujas par Debaļcevi ar Krievijas speciālo vienību iesaistīšanos, kas turpinājās arī pēc Minskas pamiera spēkā stāšanās un beidzās ar Ukrainas karaspēka atkāpšanos. «Хроника фактов и событий». Arhivēts no oriģināla, laiks: 2014. gada 31. maijā. Skatīts: 2014. gada 19. aprīlī. Vikikrātuvē par šo tēmu ir pieejami multivides faili. Skatīt: Debaļceve.