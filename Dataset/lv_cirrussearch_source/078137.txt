Sonne ir vācu industriālā metāla grupas Rammstein pirmais singls no trešā studijas albuma Mutter. Iesākumā dziesma tika sarakstīta ukraiņu bokserim Vitālijam Kličko. Dziesmai bija jāskan pirms cīņas, laikā, kad sportists dodas uz ringu. Dziesmas sākotnējais nosaukums bija Klitschko. Klips ir variācija par pasaku "Sniegbaltīte un septiņi rūķīši". Rūķīši strādā raktuvēs, lai iegūtu zelta putekļus priekš Sniegbaltītes. Pēc grupas dalībnieku teiktā, iesākumā bija apmēram 40 videoklipa variantu. Sniegbaltītes lomu atveidoja krievu aktrise Jūlija Stepanova. Dažos klipa kadros, kur Sniegbaltīte stāv pār grupas dalībniekiem, tas ir ļoti garš basketbolists, meitenes seju un rokas pēc tam uzlika ar datora palīdzību. Robert Müller. «Press: Maternity Leave» (angļu). herzeleid.com, 2000-09. Arhivēts no oriģināla, laiks: 2014-11-21. Skatīts: 2014-11-21. Dziesmas Sonne teksts Arhivēts 2011. gada 27. maijā, Wayback Machine vietnē. (angliski)