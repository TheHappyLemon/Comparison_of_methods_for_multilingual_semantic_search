Dionīsijs Mazais (latīņu: Dionysius Exiguus, dzimis ap 470. gadu, miris ap 544. gadu) — 6. gadsimtā darbojies mūks no Mazās Skitijas (Scythia Minor, mūsdienu Dobrudža). Kopš apmēram 500. gada dzīvoja Romā, darbojās Vatikāna kūrijā. Tulkojis no grieķu uz latīņu valodu baznīcas kanonus un Nīkajas, Konstantinopoles, Halkēdonas un Sardas koncilu lēmumus. Rakstījis arī par elementāro matemātiku. Beda apgalvoja, ka viņš bijis abats, tomēr Dionīsija draugs Kasiodors rakstīja, ka Dionīsijs visu mūžu palicis vienkāršs mūks. Visplašāk pazīstams kā jēdziena Anno Domini ("Kunga gadā", sal. "pirms Kristus dzimšanas") ieviesējs eiropiešu gadu skaitīšanā. Katoļu enciklopēdijas ieraksts (angliski)