Pons Čunho (korejiešu: 봉준호, dzimis 1969. gada 14. septembrī) ir Dienvidkorejas kinorežisors, kinoproducents un scenārists. Ieguvis trīs Amerikas Kinoakadēmijas balvas, viņa filmās ir raksturīgs uzsvars uz dažādām sociālām tēmām, žanru miksēšana, melnais humors un pēkšņas toņu maiņas. Kļuvis pazīstams ar savu debijas filmu, melno komēdiju Barking Dogs Never Bite (2000). Ieguvis kritiķu atzinību ar savu nākamo filmu, krimināltrilleri "Atmiņas par slepkavību" (Memories of Murder, 2003). Panākumus turpinājis gūt ar monstru filmu The Host (2006) un zinātniskās fantastikas filmu "Cauri sniegiem" (2013). "Cauri sniegiem" ir Čunho pirmā filma angļu valodā un tajā piedalījās Holivudas aktieri. Arī viņa nākamā filma, Okja (2017), ir angļu valodā. Ievērojamus panākumus guvis ar savu nākamo filmu — "Parazīts" (2019). Tā bija pirmā Dienvidkorejas filma, kas ir ieguvusi Zelta palmas zaru Kannu kinofestivālā. Tā ir arī pirmā Dienvidkorejas filma, kura ir tikusi nominēta Amerikas Kinoakadēmijas balvai. Par šo filmu Čunho ieguva labākās filmas, labākā režisora, labākā oriģinālscenārija un labākās starptautiskās spēlfilmas balvu. "Parazīts" kļuva par pirmo filmu ne angļu valodā, kas ir saņēmusi Oskaru par labāko filmu. 2017. gadā Čunho tika iekļauts Metacritic 25 labāko 21. gadsimta režisoru sarakstā. «The Bong Joon-ho Page». www.koreanfilm.org. Skatīts: 2022-03-14. Peter Debruge, Peter Debruge. «Bong Joon-ho’s ‘Parasite’ Wins the Palme d’Or at Cannes». Variety (en-US), 2019-05-25. Skatīts: 2022-03-14. Twitter, Instagram, Email, Facebook. «Why Bong Joon Ho actually won three Oscars this year, not four». Los Angeles Times (en-US), 2020-02-10. Skatīts: 2022-03-14. «25 Best Film Directors of the 21st Century (So Far): Bong Joon-ho». Metacritic. Arhivēts no oriģināla, laiks: 2018-04-03. Skatīts: 2022-03-14. Vikikrātuvē par šo tēmu ir pieejami multivides faili. Skatīt: Pons Čunho. Encyclopædia Universalis raksts (franciski) IMDb profils (angliski) AllMovie profils (angliski)