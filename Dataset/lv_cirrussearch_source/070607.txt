Kevins Deleinijs Klains (angļu: Kevin Delaney Kline; dzimis 1947. gada 24. oktobrī) ir amerikāņu aktieris. Savas karjeras laikā saņēmis Amerikas Kinoakadēmijas balvu un trīs Tony balvas, kā arī saņēmis nominācijas divām BAFTA kino balvām, divām Emmy balvām un piecām Zelta globusa balvām. Savu kino debiju piedzīvojis romantiskajā drāmā "Sofijas izvēle" (1982). Par lomu filmā "Zivtiņa vārdā Vanda" (1988) saņēmis Amerikas Kinoakadēmijas balvu kategorijā "Labākais aktieris otrā plāna lomā". Atveidojis lomas arī tādās filmās kā The Pirates of Penzance (1983), Silverado (1985), Cry Freedom (1987), The January Man (1989), "Čaplins" (1992), Princess Caraboo (1994), "Sapnis vasaras naktī" (A Midsummer Night's Dream, 1999), The Anniversary Party (2001), "Imperatoru klubs" (2002), "Rozā pantera" (2006), The Conspirator (2010), "Pēdējā vecpuišu ballīte Vegasā" (Last Vegas, 2013), My Old Lady (2014), "Roķīgā mamma" (2017), "Skaistule un briesmonis" (2017) un The Good House (2021). Vikikrātuvē par šo tēmu ir pieejami multivides faili. Skatīt: Kevins Klains. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)