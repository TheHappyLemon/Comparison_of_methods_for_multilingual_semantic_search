Sarezas ezers (tadžiku: Кӯли Сарез, دریاچه سریز) ir sprostezers Tadžikistānā, Pamirā. Tas izveidojās 1911. gada februārī, kad spēcīgas zemestrīces laikā nogruvums aizšķērsoja Murgobas aizu, izveidojot 567 metrus augstu dabisku Usojas dambi. Jau 1911. gada septembrī ūdens applūdināja Sarezas ciemu, kas deva nosaukumu jaunajam ezeram. Kalni ap ezeru paceļas vēl 2416 metrus augstāk. Ezers aizsalst janvāra sākumā, ledus iziet marta beigās — maijā. Usojas dambis ir nestabils, un cita zemestrīce var izraisīt ezera daļēju noplūdi, radot katastrofālus plūdus lejtecē. Šādas katastrofas rezultātā pa Murgobas ieleju var gāzties 100—250 metrus augsts vilnis, dažu dienu laikā sasniedzot Arāla jūru un pa ceļam nodarot kolosālus postījumus. Katastrofa ietekmētu teritoriju, kurā dzīvo ap 6 miljoni cilvēku. Pašlaik tiek pētīti veidi, kā mazināt un novērst šīs briesmas. Vikikrātuvē par šo tēmu ir pieejami multivides faili. Skatīt: Sarezas ezers. Красота - страшная сила. Сарезское озеро себя еще покажет... (krieviski)