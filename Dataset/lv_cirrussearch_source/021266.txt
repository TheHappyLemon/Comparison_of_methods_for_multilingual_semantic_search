Hjū Mārstons Hefners (angļu: Hugh Marston Hefner; dzimis 1926. gada 9. aprīlī Čikāgā, miris 2017. gada 27. septembrī Losandželosā) bija amerikāņu žurnālu izdevējs, Playboy žurnāla dibinātājs un galvenais redaktors, Playboy Enterprises vadītājs. Strādājis žurnālā Esquire, tomēr pameta darbu tur 1952. gada janvārī, kad viņam netika paaugstināta alga par pieciem dolāriem. 1953. gadā ieguvis naudu no investoriem, mātes un bankas aizdevuma, lai sāktu izdot žurnālu Playboy, ko sākotnēji bija ieplānots saukt par Stag Party. Žurnāla pirmajā izdevumā, kas tika izdots 1953. gada decembrī, tika iekļautas Merilinas Monro kailfoto no 1949. gada fotosesijas. Dzīvoja Playboy savrupmājā, Losandželosā, Kalifornijā. Bija trīs reizes precējies, kopumā viņam ir četri bērni. Bieži tēlojis epizodiskas lomas dažādās filmās. Viņa vārdā ir nosaukta baltastes trušu pasuga Sylvilagus palustris hefneri. Hugh M. Hefner Foundation (angliski)