Kārlis Prauls (1895. gada 2. maijā — 1941. gada 30. janvārī) bija Aizsargu organizācijas priekšnieks no 1930. līdz 1940. gadam, ģenerālis. Dzimis Lielstraupes pagasta "Gaujaskrogā". Pirmā pasaules kara laikā 1915. gadā kā brīvprātīgais iestājās Krievijas Impērijas armijā, tajā pašā gadā pabeidza praporščiku skolu. Dienējis latviešu strēlniekos. Sākoties Brīvības cīņām iestājies Latvijas Bruņotajos spēkos. Pēc kara dienēja 3. Jelgavas kājnieku pulkā, kur viņš pildīja bataljona komandiera, bet vēlāk saimniecības daļas vadītāja pienākumus. 1930. gadā iecelts par Aizsargu organizācijas priekšnieku. 1936. gadā pabeidza virsnieku kursus un ieguva pulkveža pakāpi. Pēc Latvijas Augstākās kara skolas beigšanas 1939. paaugstināts par ģenerāli. Pēc Latvijas okupācijas 1940. gada jūlijā Kārlis Prauls tika atvaļināts no dienesta, 19. septembrī viņu apcietināja. Sarkanās armijas Baltijas Sevišķā kara apgabala kara tribunāls 20. decembrī ģenerālim Praulam piesprieda nāves sodu. 1941. gada 30. janvārī viņu nošāva Ulbrokā, ģenerāļa kapu atrada tikai 1944. gada 27. aprīlī. 1944. gada 3. maijā pārapbedīts Meža kapos. 1991. gada 12. jūnijā Ulbrokas mežā ģenerāļu K. Praula un K. Goppera un citu NKVD apcietināto cilvēku nošaušanas vietā izveidoja piemiņas vietu "Krievijas impērisma upuriem 1941". Kārļa Praula vārdā 1994. gadā nosaukta iela Jelgavā. I šķiras Atzinības krusts Nr. 20. (1940.g. 11. maijā) «Ievērojami cilvēki Jelgavas novadā». Arhivēts no oriģināla, laiks: 2011. gada 22. jūlijā. Skatīts: 2011. gada 17. janvārī. Arhivēts 2011. gada 22. jūlijā, Wayback Machine vietnē. "Iekšlietu Ministrijas Vēstnesis" Par aizsargu priekšnieku[novecojusi saite] (22.06.30.) Latviešu strēlnieki Divdesmitpiektā burtnīca "Latvijas Kareivis" Valsts Prezidenta 9. pavēle armijai un flotei[novecojusi saite] biographien.lv Prauls Kārlis Ko pie mums var apskatīt? Arhivēts 2015. gada 13. decembrī, Wayback Machine vietnē. no stopini.lv jelgavas-ielas.lv Kārļa Praula iela Ar Atzinības Krustu apbalvotie Latvijas vēstnesis Nr. 426/429 no 28.11.2000 Vikikrātuvē par šo tēmu ir pieejami multivides faili. Skatīt: Kārlis Prauls. Latvijas Nacionālās enciklopēdijas šķirklis