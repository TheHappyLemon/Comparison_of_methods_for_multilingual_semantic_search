Davide Rebellins (itāļu: Davide Rebellin; dzimis 1971. gada 9. augustā Sanbonifačo, Veronas provincē, miris 2022. gada 30. novembrī) bija Itālijas šosejas riteņbraucējs. Karjeras laikā viņš izcieta divu gadu diskvalifikāciju par pozitīvām dopinga analīzēm 2008. gada Olimpiskajās spēlēs (sacensībās sportists finišēja kā otrais, taču medaļa vēlāk tika atņemta). Savus lielākos panākumus viņš guva 2004. gada sezonā, kad uzvarēja trijās nozīmīgākajās Ardēnu klasikās: Amstel Gold Race, La Flèche Wallonne un Ljēža—Bastoņa—Ljēža. Viņš tika uzskatīts par vienu no labākajiem savas paaudzes klasiku speciālistiem; viņa izdevās vairāk kā piecdesmit reizes finišēt labāko desmitniekā UCI Pasaules kausa un UCI ProTour klasikās. Viņš uzvarējis arī daudzdienu sacensībās Parīze—Nica un Tirreno–Adriatico, kā arī Giro d'Italia posmā. 2012. gadā pārstāvēja Meridiana-Kamen komandu. Karjeru noslēdza 2022. gadā 51 gada vecumā. Rebellins mira 2022. gada 30. novembrī, 51 gada vecumā, kad treniņa laikā viņu notrieca smagās automašīnas vadītājs. 2009. gada aprīlī SOK paziņoja, ka sešiem sportistiem ir konstatētas pozitīvas dopinga analīzes no paraugiem, kas ņemti 2008. gada olimpiskajās spēlēs, nenosaucot vārdus vai sporta veidus. Vēlāk izplatījās baumas, ka to skaitā bija divi riteņbraucēji, viens no tiem medaļas ieguvējs. Itālijas Olimpiskā komiteja apstiprināja, ka vīriešu izlases sportistam uzrādītas pozitīvas CERA analīzes pēc grupas brauciena, nenosaucot tā vārdu. Nākamajā dienā, 29. aprīlī Itālijas Olimpiskā komiteja apstiprināja, ka iesaistītais sportists ir sudraba medaļas ieguvējs Rebellins. Sportista aģents nosūtīja pieprasījumu analizēt B paraugu, kas vēlāk arī uzrādīja pozitīvas analīzes. Itālijas Olimpiskā komiteja iesūdzēja Rebellinu tiesā, pieprasot €500 000 zaudējumu atlīdzināšanu un divpadsmit mēnešu brīvības atņemšanu, saskaņā ar 2000. gadā pieņemto likumu, kas ļauj sportistiem, kas lieto dopingu, piemērot līdz trijiem gadiem cietumsoda. Tomēr 2015. gadā tiesa Padujā lēma, ka lietai nav krimināla sastāva, bez tā arī attaisnojot Rebellinu no apsūdzībām par izvairīšanos no nodokļu maksāšanas. «Meridiana Kamen Team». UCI.org. Union Cycliste Internationale. Arhivēts no oriģināla, laiks: 2020. gada 14. aprīlis. Skatīts: 2020. gada 14. aprīlis. Stephen Wilson. «Backup samples positive for 5 Olympians». CNN. Associated Press, 2009. gada 8. jūlijs. «Rebellin, et de 50!». Arhivēts no oriģināla, laiks: 2013. gada 22. februārī. Skatīts: 2016. gada 17. februārī. Shane Stokes. «Rebellin signs with Meridiana Kamen Guerciotti team». VeloNation (VeloNation LLC), 2012. gada 12. maijs. Skatīts: 2012. gada 6. jūnijs. Matt de Neef. «At 51 years old, Davide Rebellin's racing career is finally over». CyclingTips (angļu), 2022-10-17. Skatīts: 2022-11-16. Iain Treloar. «Davide Rebellin killed by truck driver while training». CyclingTips (angļu), 2022-11-30. Skatīts: 2022-11-30. «Olympics: Six Beijing Games athletes test positive for CERA». Seattle Times. 2009-04-28. Skatīts: 2009-04-29. Mark Meadows. «Doping-Silver medallist Rebellin failed Beijing test». Reuters, 2009-04-29. Skatīts: 2009-04-29. «Rebellin e il doping» (Italian). La Repubblica. 2009-05-03. Arhivēts no oriģināla, laiks: 2009-05-03. Skatīts: 2009-05-03. http://www.gazzetta.it/Ciclismo/01-05-2015/davide-rebellin-assolto-tribunale-padova-sentenza-evasione-fiscale-positivita-cera-doping-110646557388.shtml «Shorts: Contador to ride Route du Sud between Giro and Tour». cyclingnews.com. 2015. gada 1. maijs. Skatīts: 2015. gada 1. maijs. Vikikrātuvē par šo tēmu ir pieejami multivides faili. Skatīt: Davide Rebellins. Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)