Dufeka krasts (angļu: Dufek Coast) ir ap 270 km garš Rosa šelfa ledāja dienvidu daļas piekrastes apgabals starp Amundsena krastu austrumos un Šekltona krastu ziemeļrietumos. Krastu norobežo Birdmora glečers rietumos un Līvas glečers austrumos. Krasts 1961. gadā nosaukts par godu ASV Kara flotes admirālim Džordžam Dufekam, kurš bija viens no Ričarda Bērda vadītās ekspedīcijas (1939-1941) dalībniekiem, kā arī operācijas Highjump Austrumu operatīvās grupas komandieris (1946-1947). Vēlākos gados Dufeks bija ASV Kara flotes atbalsta spēku komandieris, kura vadībā tika izveidotas pirmās ASV pastāvīgās polārstacijas Antarktīdā. SCAR Composite Gazetteer Koordinātas: 84°30′S 179°0′W﻿ / ﻿84.500°S 179.000°W﻿ / -84.500; -179.000