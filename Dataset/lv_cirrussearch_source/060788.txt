Dižsūrenes (latīņu: Reynoutria) ir sūreņu dzimtas ģints. Sākotnējais ģints izplatības areāls ir Ķīnas austrumos, Austrumāzijā un Krievijas tālajos austrumos, lai gan sugas ir ieviestas arī Eiropā un Ziemeļamerikā. Ģints pārstāvji, tostarp Japānas dižsūrene (Reynoutria japonica) un tās hibrīdi, kas veidoti ar Sahalīnas dižsūreni (Reynoutria sachalinensis), ir invazīvi augi. Dižsūreņu ģints sugas pārstāvji ir izturīgi, stāvi, daudzgadīgi augi, kas vairojas ar sakneņiem. Tie parasti ir vienmājnieki, galvenokārt ar divdzimumu ziediem, bet daži ziedi arī mēdz būt viendzimuma. Ziedu ziedlapiņas pēc nobriešanas kļūst sausas un līdzīgas papīram. Augļi ir trīsšķautņainu riekstiņi. Ziedkopa ir ķekarveida. Ziediem ir trīs atdalīti irbuļi, kuru galos ir plūksnainas drīksnas. Kopš 2019. gada marta tiek atzītas šādas dižsūreņu sugas: Reynoutria ciliinervis (Nakai) Moldenke Reynoutria japonica Houtt. – Japānas dižsūrene, sastopama arī Latvijas teritorijā, Reynoutria multiflora (Thunb.) Moldenke, Reynoutria sachalinensis (F.Schmidt) Nakai – Sahalīnas dižsūrene, sastopama arī Latvijas teritorijā, Reynoutria × bohemica Chrtek & Chrtková [R. japonica × R. sachalinensis] - Japānas dižsūrenes un Sahalīnas dižsūrenes hibrīds. «Reynoutria Houtt. | Plants of the World Online | Kew Science». Plants of the World Online (angļu). Skatīts: 2022-03-21. Schuster, Tanja M.; Wilson, Karen L.; Kron, Kathleen A. (2011-10-01). "Phylogenetic Relationships of Muehlenbeckia, Fallopia, and Reynoutria (Polygonaceae) Investigated with Chloroplast and Nuclear Sequence Data". International Journal of Plant Sciences 172 (8): 1053–1066. doi:10.1086/661293. ISSN 1058-5893. «Fallopia Adans. | Plants of the World Online | Kew Science». Plants of the World Online (angļu). Skatīts: 2022-03-20. Vikikrātuvē par šo tēmu ir pieejami multivides faili. Skatīt: Dižsūrenes.