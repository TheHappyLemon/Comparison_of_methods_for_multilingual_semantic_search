100 metru barjerskrējiens ir īsākā barjerotā distance vieglatlētikas sacensībās stadionā. Šajā distancē sacenšas vienīgi sievietes (vīrieši sacenšas 110 m/b). 100 m/b distancē kopā ir 10 barjeras, no starta līdz pirmajai barjerai ir 13 metri, starp barjerām ir 8,5 metri, savukārt no pēdējās barjeras līdz finišam ir 10,5 metri. Barjeru augstums ir 83,8 cm. 100 m/b ir iekļauta Olimpisko spēļu vieglatlētikas sacensību programmā (kopš 1972. gada). Pasaules rekords 100 m/b ir 12,12 s un pieder Tobi Amusanai no Nigērijas, uzstādīts 2022. gada 24. jūlijā Pasaules čempionāta pusfinālā Jūdžīnā, ASV. Latvijas rekords 100 m/b ir 12,90 s un tas pieder Ludmilai Olijarei, uzstādīts 1989. gada 8. septembrī. Vikikrātuvē par šo tēmu ir pieejami multivides faili. Skatīt: 100 metru barjerskrējiens. Rekordi (angliski) IAAF sacensību noteikumi Arhivēts 2009. gada 25. martā, Wayback Machine vietnē. (angliski)