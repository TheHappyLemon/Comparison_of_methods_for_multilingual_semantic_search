Hēmes ceļš vai Karsta vasaras diena ir pazīstamākā somu gleznotāja Vernera Holmberga (1830—1860) glezna. Tā gleznota 1860. gadā. Lai arī Holberga karjera bija visai īsa, tā palīdzēja attīstīt Somijas ainavu glezniecību. Viņš apvienoja tradicionālās studijas (atelier) ainavu gleznošanas tehnikas ar moderno ārtelpu en plein air ainavu. Gleznā redzams zirga vilkts pajūgs, kas pārvietojas pa paugurainu lauku ceļu caur priežu mežu Tavastijā. Gleznā pajūgs attēlots no aizmugures karstā dienā. Koki un veģetācija attēloti detalizēti un attēla perspektīva no svaigajām ratu pēdām uz ceļa rada kustības ilūziju. Gandrīz var saost putekļus un priežu skujas zem ratu riteņiem. 1853. gadā Holmbergs kļuva par pirmo somu mākslinieku, kurš studējis Diseldorfā. No saglabātajām skicēm secināts, ka Homberga "Hēmes ceļš" gleznots Tamperes reģionā. Holmbergs šīs gleznas tapšanas gadā nomira no plaušu slimības. Hēme ir reģions Somijā, kas tiek asociēts ar tavastiešiem. Glezna atrodas Ateneum muzeja kolekcijā. http://kokoelmat.fng.fi/app?si=A+II+1002; pārbaudes datums: 9 augusts 2015. http://kokoelmat.fng.fi/app?si=A+II+1002; pārbaudes datums: 20 aprīlis 2016. «Road in Häme (A Hot Summer Day)». www.europeana.eu. Skatīts: 2016-05-04. Anja Olavinen: Werner Holmberg: Maantie Hämeessä (Helteinen kesäpäivä). Teoksessa Ateneum-opas. Toim. Timo Huusko. 2007. s. 20. Vikikrātuvē par šo tēmu ir pieejami multivides faili. Skatīt: Hēmes ceļš. Maantie Hämeessä Suomen Kansallisgallerian sivuilla