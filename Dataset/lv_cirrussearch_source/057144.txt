Villijs Trills Kolijs-Steins (angļu: Willie Trill Cauley-Stein; dzimis 1993. gada 8. augustā) ir amerikāņu basketbolists, spēlē centra pozīcijā. Pēdējais klubs, ko 2022. gadā pārstāvēja, bija Nacionālās basketbola asociācijas (NBA) klubs Filadelfijas "76ers". Spēlējis NCAA, kur kopā ar brāli pārstāvēja Kentuki Universitātes basketbola komandu "Wildcats" — vienu no labākajām čempionātā. Pēc trim sezonām augstskolu basketbolā 2015. gada NBA draftā V. Koliju-Steinu Sakramento "Kings" izraudzījās pirmajā kārtā ar 6. kārtas numuru (divas pozīcijas zemāk par vēlāko komandas biedru latviešu basketbolistu Kristapu Porziņģi). "Kings" sastāvā V. Kolijs-Steins aizvadīja četras sezonas, no kurām pēdējā nostiprinājās kā pamatsastāva centra spēlētajs, tomēr pēc līguma beigām sadarbīna neturpinājās un 2019. gada vasarā spēlētājs noslēdza līgumu ar Goldensteitas "Warriors". 2020. gada janvārī "Warriors" viņu aizmainīja uz Dalasas "Mavericks" pret otrās kārtas drafta izvēli. 2022. gada janvārī "Mavericks" atbrīvoja spēlētāju, lai iegūtu brīvu vietu sastāvā, ko ieņēma Marķīzs Kriss. V. Kolijs-Steins noslēdza 10 dienu līgumu ar Filadelfijas "76ers", piedaloties divās spēlēs un esot komandas sastāvā līdz martam. Pēc tam profesionālā basketbola spēlēs nav piedalījies. 76ers Sign DeAndre Jordan nba.com Vikikrātuvē par šo tēmu ir pieejami multivides faili. Skatīt: Villijs Kolijs-Steins. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)