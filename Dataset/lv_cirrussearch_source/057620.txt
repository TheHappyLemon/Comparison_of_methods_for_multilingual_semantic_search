Lāšs Kristians Andrēass Ēkbergs (zviedru: Lars Christian Andreas Ekberg; dzimis 1985. gada 2. janvārī Malmē) ir Zviedrijas futbola tiesnesis. Ar futbola spēļu tiesāšanu sāka nodarboties 13 gadu vecumā. 2007. gadā sāka tiesāt Zviedrijas otrās spēcīgākās līgas Superettan spēles, bet 2009. gadā arī valsts augstākajā futbola līgā Allsvenskan. 2013. gadā kļuva par FIFA kategorijas tiesnesi. 2014. gadā tiesāja Eiropas U-17 čempionāta finālu. 2018 .—2019. gada sezonā pirmo reizi tiesāja UEFA Čempionu līgas grupu turnīra spēli. 2019. gada FIFA U-17 Pasaules kausā bija galvenais tiesnesis divās grupu turnīra spēlēs un spēlē par 3. vietu. 2021. gada aprīlī Ēkbergs tika apstiprināts par vienu no tiesnešiem 2020. gada Eiropas čempionāta finālturnīrā. «Torns IF: 50 år - en idrottsförening (sidan 99 - 147)» (zviedru). tornsif.se. Skatīts: 2021. gada 13. jūnijā.. «Referee teams for UEFA EURO 2020 appointed». uefa.com (angļu). 2021. gada 21. aprīlī. Skatīts: 2021. gada 13. jūnijā. Vikikrātuvē par šo tēmu ir pieejami multivides faili. Skatīt: Andrēass Ēkbergs.