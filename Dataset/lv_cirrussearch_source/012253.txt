Jumbo–Visma ir profesionāla šosejas riteņbraukšanas komanda, kas ir bijušās Rabobank komandas pēctece. Komanda sastāv no trim sekcijām: ProTeam (UCI ProTour komanda), Kontinentālā (talantu komanda, kas piedalās UCI Europe Tour), un velokrosa komandas. Komanda iepriekš brauca ar velosipēdiem ar Colnago rāmjiem, 2009.-2013. gadā izmantoja Giant rāmjus ar Shimano komponentēm. Kopš 2014. gada komanda brauc ar Bianchi velosipēdiem. Komanda tika izveidota 1984. gada sezonā ar nosaukumu Kwantum, pārsvarā izmantojot sportistus no TI-Raleigh komandas. Kopš 1984. gada komanda ir piedalījusies visās Tour de France sacensībās un kopš divīziju izveides 1998. gadā tā vienmēr ir atradusies augstākajā divīzijā. 2012. gadā Nīderlandes laikraksts de Volkskrant veica izpēti un secināja, ka laika posmā no komandas pirmssākumiem 1996. gadā līdz 2007. gadam dopinga lietošana kā minimums tika pieļauta. 2012. gada oktobrī Rabobank paziņoja, ka gada beigās pārstās sponsorēt profesionālo riteņbraukšanu, bet komanda paziņoja, ka turpinās savu darbību kā jauna organizācija ar "tukšu nosaukumu". 13. decembrī tika paziņots, ka nākamajā sezonā komanda startēs ar nosaukumu Blanco Pro Cycling Team ar mērķi atrast sponsoru 2014. gada sezonai, pretējā gadījumā izbeidzot savu darbību. Jūnijā tika parakstīts līgums ar elektronikas ražotāju Belkin, kurš uzņēmās komandas sponsorēšanu no 2013. gada Tour de France līdz 2015. gada sezonas beigām. Tomēr jau jūnijā tika paziņots, ka Belkin neturpinās sponsorēšanu un komanda atrada jaunus sponsorus, kļūstot par Team LottoNL-Jumbo. 2018. gada beigās komanda ieguva jaunu sponsoru — Norvēģijas IT pakalpojumu uzņēmumu Visma un 2019. gadā mainīja nosaukumu uz Team Jumbo-Visma. 1995.—1997. gada sezonā komandā brauca Latvijas riteņbraucējs Arvis Piziks, 1995. gadā arī Dainis Ozols. piezīme: Edoardo Afini piezīme: Mārtens Vinantss, beidzis sportista karjeru piezīme: Mārtens Vinantss, beidzis sportista karjeru piezīme: Mārtens Vinantss, beidzis sportista karjeru «Rabobank team to ride Giant bicycles for the 2009 season». Velonews.com. Skatīts: 2009-01-11. «Kwantum – decosol – yoko» (Dutch). Cyclebase. Skatīts: 2008-03-20. «71ème Tour de France 1984» (French). Memoire du cyclisme. 2008. Skatīts: 2008-03-20. «Accès équipes Rabobank» (French). Memoire du cyclisme. Arhivēts no oriģināla, laiks: 2012-03-22. Skatīts: 2009-09-29. Mark Misérus. «Doping werd getolereerd in Raboploeg». de Volkskrant, 2012. gada 5. maijs. Skatīts: 2012. gada 5. maijs. «Cycling team’s reaction to new start - Rabosport.com». Rabosport.com. Arhivēts no oriģināla, laiks: 2012-10-22. Skatīts: 2012-10-19. «Raboteam continues as Blanco Pro Cycling». volkskrant.nl. Skatīts: 2012-10-19. «Belkin signs sponsorship deal with Blanco». Cycling News. Future Publishing. Skatīts: 2013. gada 1. jūnijs. http://www.cyclingnews.com/news/gallery-team-lottonl-jumbo-unveiled-in-utrecht «CyclingPub.com - Team Jumbo welcomes Visma as name sponsor from 2019». www.cyclingpub.com. Skatīts: 2018-12-11. Vikikrātuvē par šo tēmu ir pieejami multivides faili. Skatīt: Jumbo–Visma. ProCyclingStats komandas profils (angliski) Oficiālā tīmekļa vietne