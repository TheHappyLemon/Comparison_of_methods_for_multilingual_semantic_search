Austrumnegrosa (filipīniešu: Lalawigan ng Silangang Negros, angļu: Province of Negros Oriental, sebuāņu: Lalawigan sa Sidlakang Negros) ir viena no Filipīnu provincēm valsts vidusdaļā, Centrālo Visaju reģionā. Aizņem Negrosas salas dienvidaustrumu daļu, kā arī vairākas mazākas salas piekrastē. Administratīvi dalās 6 pilsētās un 19 municipalitātēs un sīkāk 557 barangajās. Provinces centrs un lielākā pilsēta ir Dumagete salas dienvidaustrumos pie ieejas Taņona šaurumā. Apdzīvo galvenokārt sebuāņi. Province izveidota 1890. gadā, sadalot visu salu iekļaujošo Negrosas provinci pārsvarā sebuāņu (Austrumnegrosa) un ilongu (Rietumnegrosa) apdzīvotos sektoros. Vikikrātuvē par šo tēmu ir pieejami multivides faili. Skatīt: Austrumnegrosa.