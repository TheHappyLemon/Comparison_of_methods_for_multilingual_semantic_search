Maksims Surajevs (Максим Викторович Сураев, dzimis 1972. gada 24. maijā) ir Krievijas kosmonauts, politiķis. Surajeva pirmais kosmiskais lidojums SKS 21. ekspedīcijas sastāvā kā lidojuma inženierim notika no 2009. gada 30. septembra līdz 2010. gada 18. martam, startējot un nolaižoties ar kosmosa kuģi Sojuz TMA-16 (viņš arī Sojuz komandieris). Atšķirībā no visiem citiem agrākiem PSRS un Krievijas kosmonautiem, Surajevam Aizsardzības ministrija vairs nepiešķīra Krievijas Federācijas Varoņa goda nosaukumu, lai gan Roskosmos vadība to vairākkārt pieprasīja. 30. novembrī, pēc plašās rezonanses presē, tomēr tika piešķirts Krievijas Federācijas Varoņa nosaukums un medaļa Zelta Zvaigzne. 2012. gadā Surajevs atvaļinājās no militārā dienesta pulkveža pakāpē. Otro reizi kosmosā Maksims Surajevs devās 2014. gada maijā kosmosa kuģī Sojuz TMA-13M uz SKS 40. ekspedīcijas sastāvā. Viņš bija 41. ekspedīcijas komandieris. Uz zemes atgriezās 2014. gada novembrī. Maksims Surajevs 2016. gada 18. septembrī ievēlēts Krievijas Valsts Domē, pārstāvot partiju Vienotā Krievija. 23. septembrī viņš atstāja Kosmonautu sagatavošanas centru un kosmonautu vienību. Космонавты — больше не герои России?[novecojusi saite] "Московский Комсомолец", 2010-09-03 Космонавт Сураев добился от Минобороны звезды Героя[novecojusi saite] Новый Регион, Алексей Усов, 2010-11-02 Biogrāfiskie dati astronaut.ru lapā (krieviski) Biogrāfiskie dati Krievijas Varoņu lapā (krieviski)