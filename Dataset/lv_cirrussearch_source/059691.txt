Monomaha cepure (krievu: шапка Мономаха) ir nosacīts apzīmējums 14. gadsimtā no zelta, dārgakmeņiem un sabuļādas izgatavotam krievu valdnieka kronim, kas pašlaik glabājas Maskavas kremļa dārgumu glabātuvē jeb "Ieroču palātā" (Оружейная палата). Tā ir viena no septiņām Krievijas caru koronācijas cepurēm, kas saglabājušās līdz mūsdienām. Pirmo zināmo Maskavijas troņmantnieka kronēšanas ceremoniju 1498. gadā savam mazdēlam Dmitrijam Ivanovičam veica lielkņazs Ivans III, bet Monomaha cepuri Krievijas cara kronēšanas ceremonijā 1546. gadā pirmo reizi lietoja Ivans IV. Pēdējo reizi šādas dārgmetāla cepures ar sabuļādām 1682. gadā lietoja Ivana V un Pētera I koronācijas ceremonijas laikā. Zināms, ka par Monomaha kroni (ungāru: Monomakhosz-korona) sākotnēji sauca 1042.—1050. gadā izgatavoto un pēc Bizantijas ķeizara Konstantīna IX Monomaha rīkojuma Ungārijas karalim Andrāšam I dāvāto emaljēta zelta kroni sakarā ar viņa precībām ar Kijivas lielkņaza Jaroslava meitu Anastāsiju. Savukārt Maskavas kremlī glabāto kronēšanas cepuri kā Zelta Ordas vietvalža varas simbolu kopā jarliku no Uzbeghana saņēmis Vladimiras lielkņazs Ivans Daņilovičs (saukts par Kaļitu). Pirmo reizi zelta cepure pieminēta lielkņaza Ivana I testamentā. Tikai pēc Maskavijas neatkarības iegūšanas 1480. gadā Ivans III lika izveidot troņmantnieka kronēšanas ceremoniju. Vairākas tās formulārā redakcijas tapušas Vasilija III valdīšanas laikā, pie kam tikai 1518. gada norakstā kronēšanas cepure sākta dēvēt par "Monomaha cepuri". Monomaha cepures leģendas gala versija tapa Ivana IV kronēšanas laikā par Krievijas caru. 1547. gada Ivana IV kronēšanas rituālā metropolīts Makarijs pasniedza viņam lielkņaza varas regālijas — Monomaha cepuri, valdnieka zizli, scepteri un kaklarotu. Līdzīgu cepuri (Шапка Казанская) caram Ivanam IV izgatavoja viņa kronēšanas ceremonijai par Kazaņas caru 1553. gadā un Astrahaņas caru 1556. gadā (Шапка Астраханская, pazudusi, kopija no 1627. gada), bet trešo Konstantinopoles patriarhs uzdāvināja caram Fjodoram I (pazudusi Juku laikos). 1611. gada aprakstā minēts, ka Maskavas kremļa dārgumu glabātuvē bijušas četras kronēšanas cepures. 1721. gadā Pēteris I pieņēma ķeizara titulu un aizstāja Monomaha cepuri ar imperatora kroni. Vēl arvien tiek lietots krievu sakāmvārds: "Monomaha cepure ir smaga", kas norāda uz to, ka liela atbildība ir smaga. Monomaha cepure, tāpat kā Astrahaņas un Sibīrijas cepures ir attēlotas Krievijas Impērijas lielajā ģerbonī. Ungāru karaļa Andrāša I kronis ar Bizantijas ķeizara Konstantīna IX Monomaha (valdīja 1042-1056), viņa sievas Zojas un sievasmāsas Teodoras attēliem (oriģinālais Monomaha kronis) Vladimiras lielkņazs Joans I Kaļita ar lielkņaza ceuri Vladimiras un Maskavas lielkņazs Vasilijs III ar sabuļādas cepuri Maskavas lielkņazs Ivans III ar kronēšanas cepuri Maskavas lielkņazs Ivans III N. Šustova vēsturiskā gleznā Joana IV kronēšanas cepure par Kazaņas caru Maskavas kremļa krātuvē (Шапка Казанская, 1553) Cars Fjodors I ar kronēšanas cepuri Cars Boriss Godunovs ar kronēšanas cepuri Cars Fjodors II Godunovs ar kronēšanas cepuri Cars Vasilijs IV Šuiskis ar kronēšanas cepuri Cars Mihails Fjodorovičs Romanovs ar kronēšanas cepuri (J. Vedekinda gleznā, 1728) Cara Mihaila kronēšanas cepure Maskavas kremļa glabātuvē (Шапка Астраханская, saglabājusies kopija no 1627-1628) Cars Aleksejs I Romanovs ar kronēšanas cepuri Cars Fjodors III Romanovs ar kronēšanas cepuri Cara Joana V Romanova izšūtā kronēšanas cepure (Шапка алтабасная («Сибирская»), 1684) Cara Pētera I Romanova kronēšanas cepure (Шапка алмазная, 1687) С. Н. Богатырев. ШАПКА МОНОМАХА И ШЛЕМ НАСЛЕДНИКА: РЕПРЕЗЕНТАЦИЯ ВЛАСТИ И ДИНАСТИЧЕСКАЯ ПОЛИТИКА ПРИ ВАСИЛИИ III И ИВАНЕ ГРОЗНОМ Studia Slavica et Balcanica Petropolitana, 2011. № 1 (9). Январь — Июнь (krieviski) Vikikrātuvē par šo tēmu ir pieejami multivides faili. Skatīt: Monomaha cepure. Encyclopædia Britannica raksts (angliski) Krievijas Lielās enciklopēdijas raksts (krieviski)