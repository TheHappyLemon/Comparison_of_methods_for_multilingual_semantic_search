Petrs Mrāzeks (čehu: Petr Mrázek; dzimis 1992. gada 14. februārī) ir čehu hokejists, vārtsargs. Pašlaik (2023) Mrāzeks spēlē NHL kluba Čikāgas "Blackhawks" sastāvā. Hokeju Mrāzeks uzsāka spēlēt HC Vitkovice kluba junioru sistēmā, 2008. gadā izejot laukumā arī tās Čehijas Ekstralīgas komandas sastāvā. 2009. gada vasarā Mrāzeks pārcēlās uz Ziemeļameriku, kur pievienojās Ontārio hokeja līgas kluba Otavas "67's" rindām, tajā aizvadot nākamās trīs sezonas. 2012.—13. gada sezonu Mrāzeks uzsāka ECHL vienībā Toledo "Walleye", taču jau visai drīz tika izsaukts uz Amerikas hokeja līgas klubu Grandrepidsas "Griffins". 2012.—13. gada sezonā Mrāzeks debitēja NHL, aizvadot divas spēles Detroitas "Red Wings" sastāvā. 2014.—15. gada sezonā Mrāzeks kļuva par "Red Wings" otro vārtsargu aiz Džimija Hauarda. 2015.—16. gada sezonā Mrāzekam izdevās izkonkurēt arī Hauardu. 2017.—18. gada sezonās vidū tika aizmainīts uz Filadelfijas "Flyers", savukārt vasarā pievienojās Karolīnas "Hurricanes" rindām. 2021. gada jūlijā kā brīvais aģents pievienojās Toronto "Maple Leafs". 2022. gada 7. jūlijā "Maple Leafs" kopā ar 2022. gada NHL drafta pirmās kārtas izvēli Mrāzeku aizmainīja uz Čikāgas "Blackhawks" apmaiņā pret otrās kārtas izvēli 2022. gadā. Čehijas hokeja izlases rindās spēlējis 2012. gada Pasaules čempionātā, kā arī 2012. gada Pasaules čempionātā junioriem, tajā tiekot atzīts par turnīra labāko vārtsargu. Eliteprospects profils (angliski) Internet Hockey Database profils (angliski) Hockey-Reference profils (angliski) https://www.nhl.com/blackhawks/news/news-blackhawks-acquire-petr-mrazek-no-25-overall-pick-from-toronto/c-334856146