Volters Mondeils (angļu: Walter Frederick "Fritz" Mondale; dzimis 1928. gada 5. janvārī, miris 2021. gada 19. aprīlī) bija 42. ASV viceprezidents un ASV Kongresa loceklis, pārstāvēja Demokrātisko partiju. Izglītību ieguva Makalestera koledžā Minesotā (Macalester College), Minesotas universitātē (University of Minnesota) un Minesotas universitātes juridiskajā koledžā (University of Minnesota Law School). Dienējis ASV Armijā, piedalījies Korejas karā. Laikā no 1960. līdz 1964. gadam bija Minesotas štata ģenerāladvokāts. 1964. gadā ticis ievēlēts ASV Senātā, kura loceklis bija līdz pat 1976. gadam. 1976. gadā piedalījās ASV prezidenta vēlēšanās kā kandidāts uz ASV viceprezidenta amatu. Līdz ar Džimija Kārtera uzvaru vēlēšanās viņš uz četriem gadiem tika ievēlēts Baltajā namā. 1980. gadā kandidēja atkal, taču neveiksmīgi, par ASV prezidentu kļuva Ronalds Reigans. V. Mondeils bija arī Demokrātu partijas kandidāts 1984. gada vēlēšanās, šoreiz jau kā prezidenta amata kandidāts, taču atkal tika zaudēts R. Reiganam. Vikikrātuvē par šo tēmu ir pieejami multivides faili. Skatīt: Volters Mondeils. Encyclopædia Britannica raksts (angliski) Kongresa profils (angliski)