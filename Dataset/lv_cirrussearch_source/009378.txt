Riks Perijs (angļu: Rick Perry; dzimis 1950. gada 4. martā) ir amerikāņu politiķis, Republikāniskās partijas biedrs. 1998. gadā ievēlēts par Teksasas štata vicegubernatoru, kas viņam ļāva 2001. gada 21. decembrī ieņemt Teksasas gubernatora amatu, kuru tobrīd atstāja tikko par valsts prezidentu ievēlētais Džordžs Bušs. Pēc tam pārvēlēts šajā amatā 2002., 2006. un 2010. gadā. Bijis Republikāņu partijas kandidāts 2012. gada ASV prezidenta vēlēšanās. Kā teksasietis piektajā paaudzē dzimis lauksaimnieku ģimenē, kas dzīvoja štata rietumdaļā. 1968. gadā Perijs pabeidza vidusskolu un iestājās Teksasas A&M universitātē, kuru viņš absolvēja 1972. gadā, iegūstot bakalaura grādu bioloģijā. Universitātē darbojās militārajā kadetu korpusā. Pēc studijām Perijs iestājās ASV armijā, kur dienēja Gaisa spēkos, pildot pienākumus ASV, Tuvajos Austrumos un Eiropā. 1977. gadā demobilizējies kā kapteinis. Pēc dienesta strādājis vecāku saimniecībā. 1984. gadā Periju kā Demokrātiskās partijas kandidātu ievēlēja Teksas štata Pārstāvju palātā. 1989. gadā iestājies Republikāniskajā partijā. No 1991. līdz 1998. gadam vadījis štata Lauksaimniecības departamentu. Līdz ar Džordža Buša uzvaru Teksasas gubernatora vēlēšanās Perijs kļuva par viceprezidentu, kas viņam ļāva 2001. gadā ieņemt gubernatora krēslu, jo Džordžs Bušs bija kļuvis par ASV prezidentu. 2002., 2006. un 2010. gadā pārvēlēts šajā amatā. 2011. gada 13. augustā Perijs paziņoja, ka būs Republikāņu partijas kandidāts 2012. gada ASV prezidenta vēlēšanās. Taču 2012. gada 19. janvārī viņš savu kandidatūru atsauca. Texas Governor Rick Perry (angliski) "U.S. Leadership Coalition" — Rick Perry, Governor of Texas, announced his candidacy on August 13, 2011. Arhivēts 2012. gada 14. maijā, Wayback Machine vietnē. (angliski) "The Dallas Morning News" — 50 things you need to know about Texas Gov. Rick Perry Arhivēts 2011. gada 25. oktobrī, Wayback Machine vietnē. (angliski) "Spiegel" —Rick Perry will Obama herausfordern (vāciski) "Los Angeles Times" — Texas Gov. Perry jumps into 2012 Republican race Arhivēts 2011. gada 14. augustā, Wayback Machine vietnē. (angliski)