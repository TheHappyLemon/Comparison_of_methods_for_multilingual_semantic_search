Šis raksts ir par padomju politiķi. Par citām jēdziena Rubenis nozīmēm skatīt nozīmju atdalīšanas lapu. Vitālijs Rubenis (1914. gada 26. februāris [v.s. 13. februāris] — 1994. gada 2. janvāris) bija padomju politiķis. Dzimis 1914. gada 26. februārī (13. februārī pēc vecā stila) Maskavā. 1934. gadā pabeidzis tehnikumu, līdz 1941. gadam strādājis par agronomu. No 1947. līdz 1948. gadam bijis LK(b)P Daugavpils apriņķa komitejas otrais sekretārs. 1952. gadā tika iecelts par LPSR MP priekšsēdētāja vietnieku kolhozu lietās. 1954. gadā paaugstināts par PSRS sagādes ministra pilnvarotā Latvijas PSR vietnieku. 1961. gadā kļuvis par Latvijas PSR MP priekšsēdētāja vietnieku, bet 1962. gada 23. aprīlī kļuva par Latvijas PSR Ministru padomes priekšsēdētāju. 1970. gada 5. maijā šo amatu pametis, lai kļūtu par Latvijas PSR Augstākās Padomes Prezidija priekšsēdētāju. 1974. gadā jūlijā kļuva par PSRS Augstākās padomes Tautību padomes priekšsēdētāju, amatā bijis līdz 1984. gada 11. aprīlim. Kopš 1966. gada PSKP CK locekļa kandidāts. Ieguvis 3 Ļeņina ordeņus. Miris 1994. gada 2. janvārī. Apglabāts Trojekurovas kapsētā Maskavā. «Рубен Виталий Петрович». dic.academic.ru. Latvijas padomju enciklopēdija. 8. sējums. Rīga : Galvenā enciklopēdiju redakcija. 473. lpp. «СОЮЗ СОВЕТСКИХ СОЦИАЛИСТИЧЕСКИХ РЕСПУБЛИК». whp057.narod.ru. Arhivēts no oriģināla, laiks: 2011. gada 28. septembrī. Skatīts: 2011. gada 28. septembrī. «Троекуровское кладбище». dic.academic.ru.