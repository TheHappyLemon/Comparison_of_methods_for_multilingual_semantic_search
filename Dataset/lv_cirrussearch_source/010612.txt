Arnolds Cveigs (vācu: Arnold Zweig, dzimis 1887. gada 10. novembrī, miris 1968. gada 26. novembrī) bija ebreju izcelsmes vācu rakstnieks. Dzimis ebreju sedlinieka ģimenē. Studēja Breslavā, Minhenē, Berlīnē, Getingenē, Rostokā, Tībingenē. Pirmā pasaules kara laikā brīvprātīgi iestājās armijā. Karoja Francijā, Ungārijā, Serbijā. Karā pieredzētais mainīja Cveiga pasaules uzskatu un viņš kļuva pacifists. Kara beigās dienēja Kauņā. Pēc kara darbojās cionistu organizācijās. No 1923. gada strādāja avīzē Jüdische Rundschau. Divdesmitajos gados kļuva psihoanalīzes piekritējs, izgāja terapijas kursu pie Zigmunda Freida. No 1927. gada ilglaicīgi sarakstījās ar Freidu. Pēc nacistu nākšanas pie varas 1933. gadā, Cveigs emigrēja, iesākumā uz Čehoslovākiju, tad Šveici. Kādu laiku pavadījis Parīzē kopā ar Tomasu Mannu, Lionu Feihtvangeru, Annu Zēgersi un Bertoldu Brehtu, Cveigs devās uz Palestīnu, kur Haifā izdeva avīzi vāciski Orient. Vīlies cionismā, viņš pievērsās sociālismam. 1948. gadā pārcēlās uz VDR (tolaik PSRS okupācijas zonu). No 1950. līdz 1953. gadam bija Mākslas akadēmijas prezidents. 1958. gada Ļeņina Miera prēmijas laurāts. 20. gadsimta sešdesmitajos gados vairāki Arnolda Cveiga romāni ("1914. gada jaunā sieviete", "Ceļš uz troni", "Strīds par seržantu Grišu", "Verdenas mācība") tulkoti latviski. "Strīdu par seržantu Grišu" tulkoja izcils latviešu literāts un poliglots Valdis Bisenieks. Aufzeichnungen über eine Familie Klopfer, 1911 Novellen um Claudia, 1912 Abigail und Nabal, 1912 Ritualmord in Ungarn, 1915 Quartettsatz von Schönberg, 1916 Judenzählung vor Verdun, 1916 Geschichtenbuch, 1916 Die Sendung Semaels, 1920 Das ostjüdische Antlitz, 1920 Gerufene Schatten, 1923 Frühe Fährten, 1925 Lessing, Kleist, Büchner, 1925 Das neue Kanaan, 1925 Die Umkehr des Abtrünnigen, 1925 Der Regenbogen, 1926 Der Spiegel des grossen Kaisers, 1926 Caliban oder Politik und Leidenschaft: Versuch über die menschlichen Gruppenleidenschaften dargetan am Antisemitismus, 1926 Gerufene Schatten, 1926 Der Streit um den Sergeanten Grischa, 1927 Juden auf der deutschen Bühne, 1928 Junge Frau von 1914, 1931 De Vriendt kehrt heim, 1932 Die Aufgabe des Judentums, 1933 Bilanz der deutschen Judenheit. Ein Versuch, 1934 Erziehung vor Verdun, 1935 Einsetzung eines Königs, 1937 Versunkene Tage, 1938 Bonaparte in Jaffa, 1939 Das Beil von Wandsbek, ivritā - 1943, vāciski - 1947 Die Feuerpause, 1954 Früchtekorb, 1956 Die Zeit ist reif, 1957 Traum ist teuer, 1962 Über Schriftsteller, 1967 «Valdis Bisenieks. Cilvēks, kurš iztulkoja "Faustu"». TVNET (latviešu). Skatīts: 2018-12-04. Vikikrātuvē par šo tēmu ir pieejami multivides faili. Skatīt: Arnolds Cveigs. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)