Revolūcijas partija (svahili: Chama cha Mapinduzi) ir Tanzānijas valdošā sociālistu politiskā partija. Dibināta 1977. gada 5. februārī, un kopš tā laika tā dominē valsts politikā. 1977. gada Tanzānijas Apvienotās Republikas konstitūcijā tika nostiprināta Revolūcijas partijas "vadošā loma". Vienpartejiskā sistēma tika interpretēta kā līdzeklis, lai izvairītos no cilšu konflikta izpausmēm, jo Tanzānijā dzīvo vairāk nekā 120 etnisko grupu. Pēc 1992. gada 1. jūlija konstitūcijas grozījumiem Tanzānijā pastāv daudzpartiju sistēma, taču Revolūcijas partija joprojām ir vadošā partija. Tikai Zanzibārā tai reālu konkurenci rada liberālā Pilsoņu apvienotā fronte. Vikikrātuvē par šo tēmu ir pieejami multivides faili. Skatīt: Revolūcijas partija. Encyclopædia Britannica raksts (angliski)