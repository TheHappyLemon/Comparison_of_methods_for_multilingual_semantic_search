Šis raksts ir par karburatora detaļu. Par citām jēdziena difuzors nozīmēm skatīt nozīmju atdalīšanas lapu. Difuzors ir sašaurināts kanāls, kas atrodas automobiļa karburatorā. Karburatorā tiek sagatavots degmaisījums (degvielas un gaisa maisījums) iekšdedzes dzinējiem. Kad dzinēja cilindrā ieplūdes takts laikā rodas retinājums, tajā ar lielu ātrumu (100 m/s) caur difuzoru ieplūst gaiss. Spiediens difuzorā samazinās, tādēļ no smidzinātāja tiek iesūkta degviela, kas sadalās sīkos pilienos, iztvaiko un sajaucas ar gaisu. No retinājuma difuzorā atkarīgs degmaisījuma sastāvs - pie lielāka retinājuma tiek iesūkts vairāk degvielas un degmaisījums kļūst "treknāks". Zinātnes un tehnikas vārdnīca. Rīga: Norden AB, 2001, 153. lpp. «Karburatori (referāts)». Arhivēts no oriģināla, laiks: 2010. gada 26. decembrī. Skatīts: 2009. gada 25. oktobrī.