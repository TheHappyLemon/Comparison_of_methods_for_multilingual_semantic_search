Šis raksts ir par reliģisku personu Tibetas budismā. Par pašreizējo dalailamu skatīt rakstu Tenzins Gjaco. Dalailama (tibetiešu: ཏཱ་ལའི་བླ་མ་, izrunā: [táːlɛː láma], ķīniešu: 達賴喇嘛;达赖喇嘛, piņjiņs: Dálài Lǎmā) ir lamaisma (Tibetas budisma) augstākais garīdznieks, agrāk arī bija laicīgais Tibetas valdnieks. Dalailama ir augstākais garīgais skolotājs no Gelugpas skolas un bodisatvas Avalokitešvara reinkarnācija. Tiek uzskatīts, ka katrs nākamais dalailama ir iepriekšējā pārmiesošanās. Pirmais dalailama piedzima 1391. gadā. No 17. gadsimta līdz 1959. gadam Dalailama bija Tibetas valdības galva. Kopš 1959. gada dalailama atradās trimdā Indijā un tur savus valdības galvas pienākumus turpināja pildīt līdz 2011. gadam. Pirms došanās trimdā dalailamas ziemā uzturējās Potalas pilī, bet vasarā — Norbulingkas pilī. Abas pilis atrodas Tibetas administratīvajā centrā Lhasā. Ir bijuši četrpadsmit dalailamas. Dainuvīte Guļevska, Aina Miķelsone, Tamara Porīte. Pareizrakstības un pareizrunas rokasgrāmata. Rīga : Avots, 2002. 73. lpp. ISBN 9984-700-64-X. «Chronology of Events». His Holiness the 14th Dalai Lama of Tibet. Office of His Holiness the Dalai Lama. Arhivēts no oriģināla, laiks: 2017. gada 1. aprīlī. Skatīts: 2015. gada 18. aprīlis. Vikikrātuvē par šo tēmu ir pieejami multivides faili. Skatīt: Dalailama. Encyclopædia Britannica ieraksts (angliski)