Martins Frks (čehu: Martin Frk; dzimis 1993. gada 5. oktobrī) ir čehu hokejists, spēlē labās malas uzbrucēja pozīcijā. Pašlaik (2019) pārstāv NHL klubu Losandželosas "Kings". Karjeru sācis Čehijā. Kopš 2010.—2011. gada sezonas spēlē Ziemeļamerikā. Sākumā pirmās trīs sezonas aizvadījis Kvebekas junioru hokeja līgas klubā Halifaksas "Mooseheads". Tā sastāvā 2013. gadā izcīnījis Prezidenta kausu. 2012. gada NHL draftā Frku otrajā kārtā ar kopējo 49. kārtas numuru izraudzījās Detroitas "Red Wings". 2013.—2014. gada sezonas sākumā pārstāvēja Austrumkrasta hokeja līgas klubu Toledo "Walleye", taču sezonu noslēdza AHL klubā Grandrepidsas "Griffins". Īsi pirms 2016.—17. gada sezonas sākuma Frku neaizsargāto spēlētāju sarakstā izvēlējās Karolīnas "Hurricanes", kuras sastāvā hokejists oktobrī debitēja NHL. "Hurricanes" sastāvā Frks aizvadīja vien divas spēles, nepilnu mēnesi pēc pievienošanās "Hurricanes" viņa līgumu atgūstot Detroitas "Red Wings". 2017.—18. gada sezonu Frks jau pilnībā aizvadīja "Red Wings" sastāvā. Pārstāvējis dažādas Čehijas jaunatnes izlases. Eliteprospects profils (angliski) Internet Hockey Database profils (angliski) Hockey-Reference profils (angliski)