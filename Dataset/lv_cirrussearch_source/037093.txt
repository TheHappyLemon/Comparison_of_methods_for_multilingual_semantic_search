Andris Džeriņš (dzimis 1988. gada 14. februārī Jēkabpilī) ir Latvijas hokejists, spēlē uzbrucēja pozīcijā, Latvijas hokeja izlases dalībnieks. Pašlaik (2023) spēlē Dānijas hokeja līgas klubā Herningas "Blue Fox". Viņa vecākais brālis Guntis arī bija profesionāls hokejists. 2004.—2005. gada sezonā spēlēja Latvijas hokeja līgas kluba HK Rīga 2000 rindās, kļūstot par Latvijas čempionu. 2005.—2006. gada sezonu viņš aizvadīja Zviedrijas U-18 jauniešu līgā. 2007. gada CHL draftā A. Džeriņu ar kopējo 26. numuru draftēja OHL klubs Kingstonas "Frontenacs". Laika posmā no 2007. līdz 2009. gadam spēlēja Ontārio hokeja līgas klubā Kingstonas "Frontenacs". 2009. gada vasarā Džeriņš pievienojās KHL klubam Rīgas "Dinamo". 2009.—10. gada sezonā gan pusi laika uzbrucējs aizvadīja "Dinamo" Baltkrievijas Ekstralīgas fārmklubā Rīgas "Dinamo Juniors". 2011.—12. gada sezonā hokejists nostiprinājās KHL, taču lielāko daļu 2011.—12. gada sezonas izlaida traumas dēļ. 2012.—13. gada sezonu noslēdza ar 17 rezultativitātes punktiem, kas ir līdz šim rezultatīvākā sezona Džeriņa KHL karjerā. "Dinamo" rindās Džeriņš spēlēja līdz 2015.—16. gada sezonas noslēgumam, pēc kura pievienojās Čehijas Ekstralīgas komandai Hradeckrāloves "Montfield". 2018. gadā Džeriņš atgriezās Rīgas "Dinamo" Latvijas izlases sastāvā spēlējis piecos Pasaules čempionātos. Izlases rindās debitēja pārbaudes spēlēs pirms 2007. gada Pasaules čempionāta, taču savu debiju Pasaules čempionātā piedzīvoja 2010. gadā. Spēlējis arī 2005. un 2006. gada Pasaules U-18 čempionātos, kā arī 2007. un 2008. gada Pasaules čempionātos junioriem 1. divīzijā. 2006. gadā tika atzīts par grupas labāko uzbrucēju, viņš bija arī turnīra rezultatīvākais spēlētājs. 2007. gada Pasaules čempionātā viņš guva 6 vārtus, kļūstot par grupas labāko vārtu guvēju. Dinamo Rīga. «Andris Džeriņš atgriežas DINAMO RĪGA — Hokeja kluba Dinamo Rīga oficiālā mājaslapa». www.dinamoriga.lv (latviešu). Arhivēts no oriģināla, laiks: 2020-08-07. Skatīts: 2018-06-22. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) Latvijas Hokeja federācijas profils