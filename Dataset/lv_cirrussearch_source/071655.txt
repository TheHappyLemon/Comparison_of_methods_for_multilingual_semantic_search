Suvi Minkinena (somu: Suvi Minkkinen; dzimusi 1994. gada 8. decembrī Joutsā) ir somu biatloniste. Ar biatlonu sākusi nodarboties 2007. gadā. Pirmās starptautiskās sacensības viņas karjerā bija 2013. gada Pasaules čempionāts jauniešiem Obertilliahā, kur labāko rezultātu sasniedza iedzīšanā, ieņemot 37. vietu. 2014. gada janvārī Ridnaunā debitēja IBU kausa sacensībās pieaugušajiem. Piedalījās 2014. gada Pasaules čempionātā junioriem Preskailā, ASV. Labāko rezultātu sasniedza individuālajā distancē, ieņemot 41. vietu. Pasaules kausa sacensībās debitēja 2017. gada 29. novembrī Estešundā ar 78. vietu 15 km individuālajā distancē. Tajā pašā sezonā piedalījās arī Eiropas čempionātā Ridnaunā, Itālijā, viņas labākais rezultāts bija 34. vieta individuālajā distancē. Startēja arī jauktajā stafetē, kur Somijas komanda ieguva 16. vietu. Savās debijas ziemas olimpiskās spēlēs 2018. gadā Phjončhanā piedalījās tikai sprintā un ieņēma 69. vietu. Pasaules čempionātā pirmo reizi piedalījās 2019. gadā Estešundā. Startēja sprintā un 15 km individuālajā distancē, attiecīgi ieņemot 73. un 56. vietu, kā arī stafetē, kur Somija tika apdzīta par apli, ierindojoties 22. vietā. 2020. gada janvārī Rūpoldingā sprintā ar nekļūdīgu šaušanu ieņēma 31. vietu un ieguva pirmos punktus Pasaules kausa ieskaitē. 2022. gada ziemas olimpiskajās spēlēs Pekinā sprintā ieņēma 51. vietu, bet iedzīšanā pakāpās līdz 43. vietai, startēja arī jauktajā un sieviešu stafetē. 2023. gada Pasaules čempionātā Oberhofā 15 km individuālajā disatncē izcīnīja 8. vietu, sasniedzot savu karjeras augstāko rezultātu. 2022.—2023. gada Pasaules kausa sezonu noslēdza 27. vietā, sasniedzot karjeras augstāko vietu kopvērtējumā. 2024. gada 3. martā Pasaules kausa posmā Holmenkollenē 1+1 jauktajā stafetē kopā ar Oto Inveniusu izcīnīja 3. vietu. Tas bija Somijas pirmais goda pjedestāls šajā disciplīnā, kā arī pirmais pjedestāls Minkinenai Pasaules kausa sacensībās. «Täy­del­li­nen ammunta sii­vit­ti Suvi Mink­ki­sen kah­dek­san­nek­si Ober­ho­fin MM-näyt­tä­möl­lä – "Nor­maa­li­mat­kal­la osumat pal­kit­se­vat"». lapinkansa.fi (somu). 2023. gada 15. februāris. Skatīts: 2024. gada 8. martā. «Christiansen Sprints to Single Mixed Victory». biathlonworld.com (angļu). 2024. gada 3. marts. Skatīts: 2024. gada 8. martā. Vikikrātuvē par šo tēmu ir pieejami multivides faili. Skatīt: Suvi Minkinena. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)