Tolvina (spāņu: Tolhuin) ir pilsēta Argentīnas dienvidos, Ugunszemes arhipelāga ceturtā lielākā apdzīvotā vieta. Izvietojusies Ugunszemes Lielās salas dienvidaustrumos Fanjāno ezera austrumu galā. Tolvinas departamenta centrs. Apdzīvotā dibināta 1972. gadā apvidū, kur tajā laikā vēl mituši vieni no pēdējiem selknamu tautas pārstāvjiem. Pilsētas nosaukums selknamu valodā nozīmē ‘sirds’. 2012. gadā Tolvinai piešķirts municipalitātes statuss. Pilsēta izvietojusies pie maģistrālā autoceļa Nr. 3 pusceļā starp Riograndi un provinces centru Ušvaju. Galvenās saimniecības nozares pilsētā ir mežsaimniecība, kūdras ieguve un tūrisms. 5 km uz austrumiem no Tolvinas atrodas Nacionālās Kosmosa aktivitāšu komitejas Ugunszemes zemes sakaru centrs. Pie pilsētas atrodas autosporta centrs Autódromo Carlos Romero, kas tiek uzskatīts par pasaulē vistālāk dienvidos esošo autosporta trasi. Municipio de Tolhuin. Historia La Fiat Linea Competizione se presentó en Tierra del Fuego Vikikrātuvē par šo tēmu ir pieejami multivides faili. Skatīt: Tolvina.