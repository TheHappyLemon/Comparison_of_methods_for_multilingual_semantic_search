Maksims Čudinovs (krievu: Максим Валерьевич Чудинов; dzimis 1990. gada 25. martā) ir krievu hokejists, aizsargs. Pašlaik (2017) spēlē Kontinentālās hokeja līgas kluba Omskas "Avangard" rindās. Uzaudzis Čerepovecā, tur Čudinovs uzsāka arī savu profesionālā spēlētāja karjeru, 2006.—07. sezonā aizvadot divas spēles Krievijas Superlīgas kluba Čerepovecas "Severstal" rindās. 2009.—10. sezonā Maksims kļuva par regulāru kluba spēlētāju, pēc sezonas beigām pagarinot savu līgumu ar klubu uz vēl divām sezonām. 2011.—12. sezonā Čudinovs, pateicoties līdzjutēju balsojumam, tika izvēlēts dalībai 2012. gada Kontinentālās hokeja līgas Zvaigžņu spēlē. 2012. gadā aizsargs pievienojās Sanktpēterburgas SKA rindām. 2015. un 2017. gadā Čudinovs kopā ar komandu izcīnīja Gagarina kausu, 2015. gadā tiekot iekļauts arī līgas simboliskajā izlasē. 2017. gada oktobrī tika aizmainīts uz Omskas "Avangard" vienību. 2010. gada NHL draftā Čudinovu izvēlējās Bostonas "Bruins" vienība. Krievijas hokeja izlases rindās kļuvis par 2014. gada Pasaules čempionu. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)