Ragi ir roku žests, ko izveido, iztaisnojot rādītājpirkstu un mazo pirkstiņu, pa to laiku turot vidējos pirkstus ar īkšķi. Žestam ir vulgāra nozīme Vidusjūras reģiona valstīs un dažādas citas nozīmes citās kultūrās. Žests ir izplatīts arī smagās mūzikas izpildītāju un klausītāju vidū. Žests pirmo reizi mūzikā plašā mērogā parādījās uz The Beatles albuma Yellow Submarine vāka, kur to rādīja Džona Lenona animētais tēls. Vēlāk ragus popularizēja Black Sabbath tobrīd esošais dalībnieks Ronijs Džeimss Dio un šis žests strauji ienāca smagā metāla subkultūrā. Mūsdienās ragi ir izplatīti arī lielākā daļā rokmūzikas novirzienu un citos mūzikas žanros, kas ir uzskatāmi par muzikāli smagiem.