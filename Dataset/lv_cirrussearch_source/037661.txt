Intelsat II F-4 bija Intelsat sakaru pavadonis. Ģeostacionārajā orbītā palaists 1967. gada septembrī; darbojās līdz 1972. gadam. Kosmisko aparātu izgatavoja ASV uzņēmuma Hughes Aircraft Company kosmosa un sakaru nodaļa (tagad ietilpst Boeing) uz platformas HS-303A bāzes. Tas bija cilindra formas (142 × 67 cm), stabilizācija nodrošināta ar rotāciju ap centrālo asi. Bija apgādāts ar diviem raidītājiem. Intelsat II F-4 tika palaists 1967. gada 28. septembrī 00:45 UTC ar nesējraķeti Delta E1 (Thrust Augmented Delta) no Kanaveralas zemesraga Gaisa spēku stacijas. No ģeosinhronās pārejas orbītas pēdējā pakāpe SVM-1 pavadoni nogādāja ģeostacionārajā orbītā. Intelsat II F-4 sākotnēji tika izvietots punktā 176° austrumu garuma (184° rietumu garuma; virs Klusā okeāna). 1971. gadā pārvietots uz pozīciju 166° rietumu garuma. 1972. gadā atradās virs Atlantijas okeāna. Pavadonis vēl joprojām atrodas ģeostacionārajā orbītā, nekontrolēti dreifējot. Intelsat II Boeing Intelsat-2 Gunter's Space Page, (angliski) Intelsat 2 Encyclopedia Astronautica, (angliski)