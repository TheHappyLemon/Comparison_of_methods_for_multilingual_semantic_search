Portualegri (portugāļu: Porto Alegre, izrunā: [ˈpoɾtu aˈlɛɡɾi]) ir pilsēta Brazīlijas dienvidos, Riugrandi du Sulas štata administratīvais centrs un lielākā pilsēta. Ar 1,48 miljoniem iedzīvotāju tā ir desmitā lielākā pilsēta valstī. Tās aglomerācijā iedzīvotāju skaits pārsniedz 4 miljonus. Portualegri atrodas Gvaibas ezera austrumu krastā, mazliet uz dienvidiem no pilsētas Gvaibas ezers savienots ar Patusas lagūnu. Portualegri ir viens no lielākajiem Brazīlijas kultūras, politikas un saimniecības centriem. Pilsētu 1772. gadā ar nosaukumu Portu duš Kazaisa (Porto dos Casais) dibināja imigranti no Azoru salām. Gadu vēlāk nosaukums tika mainīts uz pašreizējo. 1810. gadā ieguva pilsētas statusu. 19. gadsimta beigās šeit ieceļoja vairāku citu zemju pārstāvji, galvenokārt no Vācijas, Itālijas un Polijas. Lielais vairākums pilsētas iedzīvotāju ir eiropiešu izcelsmes. Portualegri valda mitrs subtropu klimats (Cfa pēc Kepena klimata klasifikācijas). Klimatu stipri ietekmē Gvaibas ezera (arī Patusas lagūnas) tuvums, paaugstinot gaisa mitrumu. Nokrišņi galvenokārt izpaužas lietus veidā un tie ir salīdzinoši vienmērīgi sadalīti visa gada griezumā. Gada nokrišņu daudzums ir 1425 mm. Sniegs ir ļoti reta parādība, Līdzīgi kā visā valstī, arī Portualegri populārākais sporta veids ir futbols. Ievērojamākie futbola klubi Grêmio Foot-Ball Porto Alegrense un Sport Club Internacional. Pilsēta bija viena no 2014. gada FIFA Pasaules kausa norises vietām. https://www.ibge.gov.br/estatisticas/sociais/populacao/22827-censo-demografico-2022.html?edicao=37225; pārbaudes datums: 24 oktobris 2023. Vikikrātuvē par šo tēmu ir pieejami multivides faili. Skatīt: Portualegri. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)