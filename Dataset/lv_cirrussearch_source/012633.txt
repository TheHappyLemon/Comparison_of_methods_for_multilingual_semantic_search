Bleka krasts (angļu: Black Coast) ir Antarktīdas pussalas piekrastes daļa Pālmera Zemes austrumos. Stiepjas no Makintoša raga Kempa pussalas ziemeļu galā līdz Bogsa ragam Eielsona pussalas austrumos. Kopējais piekrastes garums ap 270 km. Dienvidos robežojas ar Lesitera krastu, ziemeļos — ar Vilkinsa krastu. Krasta līnija stipri izrobota, daudz līču, piekrastes lielāko daļu klāj šaurs šelfa ledājs. Krastu 1940. gada 30. decembrī nofotografēja un aptuveni uzmērīja ASV Antarktikas dienesta ekspedīcija (USAS). Sākotnēji nosaukts par Ričarda Bleka krastu (Richard Black Coast) par godu USAS ekspedīcijas Īstbeisas bāzes stacijas vadītājam, vēlākajam admirālim Ričardam Blekam (Richard Blackburn Black). Dažādos laikos par Bleka krastu saukts apgabals no Koljēra raga ziemeļos līdz pat Nantaketas līcim dienvidos. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Bleka krasts SCAR Composite Gazetteer Koordinātas: 71°45′S 62°00′W﻿ / ﻿71.750°S 62.000°W﻿ / -71.750; -62.000