"Līgava bez pūra" (krievu: Бесприданница) ir krievu dramaturga Aleksandra Ostrovska luga, kas tika publicēta 1879. gadā žurnālā Otečestvennije Zapiski. Luga guva panākumus pēc autora nāves. Ostrovskis sāka rakstīt lugu 1874. gadā, tās pamata ir nejauši laikrakstā izlasītā kriminālziņa, ka kādā Krievijas guberņā vīrs aiz greizsirdības nogalinājis savu jauno sievu. Lugas centrā ir trūcīgas atraitnes meita Larisa kas ir atkarīga no mātes veiklības un vīriešu finansiālā atbalsta, jo pašai nav ne graša pie dvēseles. Mēģinājums izrauties no šīm tirgus attiecībām beidzas ar daudzām sāpīgām nodevībām. Latvijā šī luga tika uzvesta Nacionālajā teātrī 1948. gadā Veras Baļunas iestudējumā ar Veltu Līni Larisas lomā, 2005. gadā Indras Rogas režijā ar Līgu Zeļģi titullomā un 2012. gadā Valmieras teātrī Oļģerta Krodera iestudējumā. 2009. gadā tika nominēta Krievijas nacionālajai teātra prēmijai "Zelta maska" kategorijās "Labākā lielformāta drāma" un "Labākais režisora darbs drāmā". «Nacionālajā teātrī pirmizrāde – "Līgava bez pūra"». tvnet.lv. Skatīts: 2018. gada 8. decembrī. «Kroders otro reizi iestudē lugu "Līgava bez pūra"». satori.lv. Skatīts: 2018. gada 8. decembrī.[novecojusi saite] «Fomenko "Līgava bez pūra" Dailē». tvnet.lv. Skatīts: 2018. gada 8. decembrī. Vikikrātuvē par šo tēmu ir pieejami multivides faili. Skatīt: Līgava bez pūra.