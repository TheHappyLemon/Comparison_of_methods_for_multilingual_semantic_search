Li Sjaņluns (ķīniešu: 李顯龍; dzimis 1952. gada 10. februārī) ir ķīniešu (haku) izcelsmes Singapūras politiķis. Trešais un pašreizējais Singapūras premjerministrs, par ko kļuva 2004. gadā. Pirmā Singapūras premjerministra Li Guanjao vecākais dēls. Tēvs viņa valdībā ieņem jaunizveidoto ministra-mentora amatu. Studējis Kembridžas Universitātē matemātiku un datorzinības, bet Hārvarda Universitātē ieguvis MPA grādu. 1971. gadā iestājās dienestā armijā, kur kļuva par jaunāko brigādes ģenerāli Singapūras vēsturē. 1984. gadā iesaistījās politikā un 2004. gadā kļuva par valsts 3. premjerministru. Līdžīgi kā tēvs, Li Sjaņluns ir apsūdzēts nepotismā. Piemēram, Li Sjaņluna sieva Ho Čina (Ho Ching) ir valsts kopānijas Temasek Holdings vadītāja. Li Sjaņlunam pāslaik ir vislielākā premjerministra alga pasaulē (2 856 930 ASV dolāri gadā). Vikikrātuvē par šo tēmu ir pieejami multivides faili. Skatīt: Li Sjaņluns. Encyclopædia Britannica raksts (angliski) Brockhaus Enzyklopädie raksts (vāciski) Olympedia profils (angliski)