Nāsira ezers (بحيرة ناصر, Bokhayrat Nāşer) ir ūdenskrātuve Ēģiptes dienvidos un Sudānas ziemeļos, viens no lielākajiem cilvēka izveidotajiem ezeriem pasaulē. Ezers radies būvējot Asuānas aizsprostu. Platākajā vietā, kura atrodas pie ziemeļu tropu loka, ezera platums sasniedz 35 km, bet garums — 550 km. Nāsira ezera apzīmējums pārsvarā tiek lietots Ēģiptē, Sudānā to dēvē par Nūbijas ezeru (arābu: بحيرة نوبية, Bokhayrat Nūbiyya). Ūdenskrātuves platība ir 5250 km2. Nosaukts viena no 1952. gada Ēģiptes revolūcijas līderiem un Ēģiptes otrā prezidenta Gamāla Abdela Nāsera vārdā. Pirms ūdenskrātuves rakšanas tika pārvietoti Abū Simbelas tempļi, tomēr citi Senās Ēģiptes pieminekļi un citi veidojumi pašlaik atrodas ezera dibenā. Vikikrātuvē par šo tēmu ir pieejami multivides faili. Skatīt: Nāsira ezers. Encyclopædia Britannica raksts (angliski) Krievijas Lielās enciklopēdijas raksts (krieviski)