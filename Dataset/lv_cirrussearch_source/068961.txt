Burnout Legends ir ātrumsacīkšu spēle, Burnout sērijas pirmā spēle. To PlayStation Portable un Nintendo DS konsolēm izstrādāja Criterion Games, bet 2005. gada 16. septembrī izdeva Electronic Arts, vienlaikus ar PlayStation 2 un Xbox konsolēm paredzētās Burnout Revenge izdošanu. Daudzas Burnout Legends trases un spēles režīmi ir ņemti no Burnout sērijas pirmajām trim spēlēm, jo īpaši Burnout 3 Takedown. 2005. gada 9. decembrī tika izdota spēles Nintendo DS versija, kas slikti novērtēta skaņas dēļ, atšķirībā no ļoti labi novērtētās spēles PSP versijas, kas, piemēram, GameSport vietnē saņēma 9 balles no 10. Pavisam Burnout Legends pieejamas 89 kompaktās, muscle, kupejas un sporta klases automašīnas. Spēlē ir arī automašīnas, ko var iegūt uzvarot īpašās sacensībās, kā arī kolekcionāru mašīnas, ko var iegūt sacenšoties ar citiem spēlētājiem caur WiFi. Burnout Legends oficialā tīmekļa vietne (angliski)