Nikaragvas kanāls ir ieplānots kuģošanas kanāls Centrālamerikā, Nikaragvas teritorijā, lai savienotu Kluso okeānu ar Atlantijas okeānam piederīgo Karību jūru. Kanāla garums paredzēts 278 km (no tā 105 km cauri Nikaragvas ezeram). Ieceres par kanāla būvniecību cauri Nikaragvai, lai savienotu abus okeānus ir jau vismaz kopš 19. gadsimta. Nikaragvas kanāla būvniecība tika uzsākta 2014. gada nogalē, 100 gadus pēc Panamas kanāla būvniecības. Tas savulaik kļuva par vienu no lielākajiem un sarežģītākajiem būvniecības projektiem, ko jebkad ir veicis cilvēks. Panamas kanālam ir liela nozīme kuģniecības un ekonomikas attīstībā Rietumu puslodē un visā pasaulē. Nikaragvas kanāls plānots kā alternatīva Panamas kanālam. Nikaragvas kanāla izveidi kritizē vides aizsardzības organizācijas un zinātnieki.