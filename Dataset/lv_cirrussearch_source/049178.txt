Koronālos līdzskaņus , sauktus arī par priekšējiem mēleņiem, artikulē ar kustīgo mēles galu. Koronālie līdzskaņi pēc aktīvā runas orgāna (mēles) darbības iedala: Apikāls līdzskanis (lieto mēles pašu galiņu), Lamināls līdzskanis (lieto mēles galu), Velves līdzskaņi (mēles gals pacelts pret mutes dobuma velvi), Subapikāls līdzskanis (mēles gals pavērst atpakaļ). Pēc pasīvās artikulācijas vietas koronālos līdzskaņus iedala: Dentāls līdzskanis (artikulācija pret augšzobiem), Alveolārs līdzskanis (artikulācija pret žokļa alveolārajiem izaugumiem), Postalveolāri līdzskaņi (palatoalveolāri, lamināli alveopalatāli, apikāli retrofleksi; artikulācija pret mutes velvi starp alveolu un cietajām aukslējām), Retroflekss līdzskanis (mēles gals pavērsts atpakaļ pret cietajām aukslējām). Latviešu valodā koronāli līdzskaņi ir dentāls nazāls slēdzenis /n̪/, dentāli eksplozīvi slēdzeņi /t̪/ un /d̪/, dentāli berzeņi /s̪/ un /z̪/, alveopalatāli berzeņi /ʃ/ un /ʒ/, alveolārs vibrants /r/, alveolārs laterāls spraudzenis /l/. Pie koronālajiem pieskaitāmas arī afrikatas /t̪s/, /tʃ/, /d̪z/, /dʒ/. Ladefoged, Peter; Maddieson, Ian (1996). The Sounds of the World's Languages. Oxford: Blackwell. ISBN 0-631-19814-8 (angliski) Artikulācijas veids