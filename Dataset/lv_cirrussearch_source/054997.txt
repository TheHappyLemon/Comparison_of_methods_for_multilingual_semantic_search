"Grenlande" (angļu: Greenland) ir 2020. gada ASV filmas, kuras režisors ir Riks Romans Vo. Galvenās lomas atveido Džerards Batlers, Morēna Bakarina, Rodžers Deils Floids, Skots Glens, Deivids Denmans un Houpa Deivisa. Filmā atainota ģimene, kura cīnās par izdzīvošanu, kamēr Zemei tuvojas iznīcinoša komēta. Filmas pirmizrāde ASV vairākas reizes pārcēla COVID-19 pandēmijas ierobežojumu dēļ. Filma ASV tirgū bija pieejama no 2020. gada 18. decembra kā video pēc pieprasījuma un to izplatīja STX Films, vēlāk tā bija pieejama straumēšanas servisos HBO Max un Amazon Prime. Citās valstīs filmu demonstrēja kinoteātros, sākot ar Beļģiju 2020. gada 29. jūlijā, Latvijas kinoteātros filmu demonstrēja no 14. augusta. Filma kopumā saņēma pozitīvas kritiķu atsauksmes un visā pasaulē nopelnīja 52,3 miljonus ASV dolāru pie 35 miljonu ražošanas budžeta. Turpinājums Greenland: Migration ir izstrādes stadijā un visi aktieri apstiprinājuši atgriešanos savās lomās. Rebecca Rubin. «Gerard Butler's 'Greenland' Sets Premium On-Demand Debut After Skipping U.S. Theaters». Variety (en-US), 2020-10-12. Skatīts: 2022-12-20. «Greenland (2020)». Box Office Mojo. Skatīts: 2023. gada 28. aprīlī. Barraclough, Leo (June 14, 2021). "Gerard Butler, Morena Baccarin to Reprise Roles in 'Greenland' Sequel". Variety. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)