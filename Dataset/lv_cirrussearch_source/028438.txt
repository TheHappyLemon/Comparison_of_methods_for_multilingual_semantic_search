Matilde, arī 253 Matilde ir asteroīds ar apmēram 53 km diametru. Objekts atrodas asteroīdu joslā, pieder C tipa asteroīdiem. 1997. gadā asteroīdu pētīja starpplanētu zonde NEAR Shoemaker, palidojot tam garām 1212 km attālumā. Zondei izdevās ciešāk izpētīt apmēram 60 % asteroīda, uzņemot vairāk nekā 500 attēlu. Asteroīdu 1885. gada 12. novembrī atklāja austriešu astronoms Johans Pāliza (Johann Palisa) Vīnes observatorijā. Orbītas parametrus objektam aprēķināja Parīzes observatorijas darbinieks V.A. Lebefs (V.A.Lebeuf), viņš arī nodēvēja asteroīdu par Matildi, nosaucot to Parīzes observatorijas direktora vietnieka Morica Levi (Moritz Loewy) sievas vārdā. Matildei ir neregulāra forma, virsma tumša ar ļoti zemu albedo. Virsmu klāj oglekļa hondrītu meteorītiem līdzīgi materiāli, kuros dominē silikātu minerāli. Asteroīdam ir neparasti ilgs rotācijas periods, ap savu asi tas apgriežas reizi 17,4 dienās. Asteroīda virsmu izrobojuši daudzi krāteri. Starptautiskā Astronomijas savienība noteikusi, ka Matildes krāteri (zināmi 23 krāteri) ir jādēvē ogļu ieguves vietu vārdos. Lielākais ir Karū krāteris (diametrs 33,4 km), nodēvēts pēc Karū ogļu baseina, Dienvidāfrikā. Otrs lielākais ir Išikari krāteris (diametrs 29,3 km),, nodēvēts lielākā Japānas ogļu lauka vārdā. Lielākos Matildes krāterus varētu būt radījušas sadursmes ar objektiem līdz 3 km diametrā. Tiek uzskatīts, ka šie triecieni varētu būt nobremzējuši Matildes rotāciju. (253) Mathilde = A915 TN = 1949 OL1 253 Mathilde (253) Mathilde NEAR Flyby of Asteroid 253 Mathilde «Savage, D.; Young, L.; Diller, G.; Toulouse, A. (February 1996). "Near Earth Asteroid Rendezvous (NEAR) Press Kit"». Arhivēts no oriģināla, laiks: 2012. gada 19. martā. Skatīts: 2015. gada 30. martā. Categories for Naming Features on Planets and Satellites «Karoo». Arhivēts no oriģināla, laiks: 2017. gada 6. septembrī. Skatīts: 2019. gada 4. janvārī. «Ishikari». Arhivēts no oriģināla, laiks: 2017. gada 6. septembrī. Skatīts: 2019. gada 4. janvārī. The Collisional History of Asteroid 253 Mathilde