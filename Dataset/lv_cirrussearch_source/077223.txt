Veļikije Luki (krievu: Великие Луки) ir pilsēta Pleskavas apgabalā Krievijā, 274 km uz dienvidaustrumiem no Pleskavas, 476 km no Maskavas un 459 km no Sanktpēterburgas pie Lovates upes. Otra lielākā Pleskavas apgabala pilsēta. Rakstos pirmoreiz minēta 1166. gadā. Ietilpa Novgorodas zemes sastāvā līdz 1478. gadam, kad Ivans Bargais iekļāva Veļikije Lukus Maskavijā. 20. gadsimta sākumā pilsētas attīstību paātrināja dzelzceļa līnijas Ventspils—Maskava izbūve. Otrā pasaules kara laikā pilsēta bija Vācijas okupācijā no 1941. gada 19. līdz 21. jūlijam un no 1941. gada 25. augusta līdz 1943. gada 17. janvārim. Pilsētas apkārtnē notika sīvas kaujas, un pilsēta tika smagi nopostīta, sevišķi Veļikije Luku operācijas laikā no 1942. gada 19. novembra līdz 1943. gada 16. janvārim. Kopš 1996. gada pilsētā notiek tradicionālas gaisa balonu sacensības. Pilsētā apglabāts Otrā pasaules kara varonis Aleksandrs Matrosovs (Александр Матвеевич Матросов, 1924-1943). https://pskovstat.gks.ru/storage/mediabank/nas200325_1.htm. Vikikrātuvē par šo tēmu ir pieejami multivides faili. Skatīt: Veļikije Luki. Encyclopædia Britannica raksts (angliski) Krievijas Lielās enciklopēdijas raksts (krieviski) Veļikije Luki ekciklopēdijā "Mana pilsēta" (krieviski)