"Reiz Meksikā" (angļu: Once Upon a Time in Mexico), pazīstama arī kā Desperado 2, ir 2003. gada ASV spraiga sižeta vesterna filma, kuras režisors, scenārists, producents, mūzikas autors, operators un montāžists ir Roberts Rodrigess. Filmā galvenās lomas atveido Antonio Banderass, Salma Hajeka, Džonijs Deps, Mikijs Rurks, Eva Mendesa, Denijs Treho, Enrike Iglesiass, Marko Leonardi, Čīčs Marins, Rubens Bladess un Vilems Defo. Šī ir trešā un noslēdzošā filma Rodrigesa "Meksikas triloģijā" pēc "El Mariači" (1993) un "Desperado" (1995). Filma stāsta par El Mariači (Banderass), kuru nolīgst CIP aģents Šeldons Sandss (Deps) nogalināt korumpētu ģenerāli, kas ir atbildīgs par El Mariači sievas Karolīnas (Hajeka) slepkavību. Filmas "Reiz Meksikā" pirmizrāde notika 2003. gada 12. septembrī. Filma saņēma pretrunīgus kritiķu vērtējumus, slavējot Depa aktierspēli, bet kritizējot galvenā varoņa pataisīšanu par gandrīz vai otršķirīgu. Filma bija finansiāli veiksmīga, nopelnot 98,8 miljonus ASV dolāru pie 28 miljonu budžeta. «Once Upon a Time in Mexico». Box Office Mojo. Skatīts: 2023. gada 2. decembrī. «Once Upon a Time in Mexico». EW.com (angļu). Skatīts: 2023-12-02. «Once Upon A Time In Mexico». Empire (angļu). 2003-09-26. Skatīts: 2023-12-02. Roger Ebert. «Once Upon a Time in Mexico movie review (2003) | Roger Ebert». https://www.rogerebert.com/ (angļu). Skatīts: 2023-12-02. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)