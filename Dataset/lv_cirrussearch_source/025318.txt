Gundega Sproģe (dzimusi 1972. gada 12. februārī Rīgā) ir bijusī latviešu vieglatlēte, startējusi trīssoļlēkšanas sacensībās. 1996. gada vasaras olimpiskajās spēlēs Atlantā izcīnījusi 19. vietu trīssoļlēkšanā, kvalifikācijā veicot 13,67 m tālu lēcienu. Šīs bija sportistes pirmās lielās starptautiskās sacensības. Vēlāk izcīnīja 9. vietu 1997. gada Pasaules čempionātā (13,98 m) un 14. vietu 1998. gada Eiropas čempionātā (14,02 m). Piecas reizes uzvarējusi Latvijas čempionātā gan trīssoļlēkšanā stadionā, gan trīssoļlēkšanā telpās, gan tāllēkšanā telpās. 1997. gada 29. jūnijā uzstādījusi Latvijas rekordu, veicot 14,76 m tālu lēcienu. 1999. gadā sportiste tika diskvalificēta par anabolisko steroīdu lietošanu uz diviem gadiem. Sproģe kļuva par pirmo Latvijas sportisti, kas tikusi diskvalificēta par dopinga lietošanu. Izglītību ieguvusi Rīgas 49. vidusskolā, ko pabeigusi 1990. gadā, un Latvijas Universitātē, ko absolvējusi 1995. gadā. Andris Staģis. Latvijas vieglatlēti olimpiskajos 100 gados. RaKa, 1998. 205. lpp. ISBN 9984558657. «Dopings sportā: lielāki un mazāki grēkāži». Delfi.lv. Skatīts: 2014. gada 22. augustā. «Gundega Sproģe». Olimpiade.lv. Arhivēts no oriģināla, laiks: 2016. gada 4. martā. Skatīts: 2014. gada 22. augustā. Olympedia profils (angliski) LOK profils IAAF profils (angliski) Trach and Field vieglatlētes profils (angliski) Latvijas vieglatlēta(-es) profils LOK profils Arhivēts 2016. gada 4. martā, Wayback Machine vietnē.