Andrejs Prohorenkovs (dzimis 1977. gada 5. februārī) ir bijušais Latvijas futbolists, uzbrucējs. Savu karjeru viņš iesāka spēlējot dažādās Latvijas komandās, taču jau 19 gadu vecumā pārcēlās uz Poliju, kur 5 gadus spēlēja dažādās zemāko līgu komandās. 2001. gadā Prohorenkovs nokļuva Izraēlas komandā Maccabi Kirigati, bet pēc gada - Telavivas "Maccabi", kuras sastāvā viņu arī pamanīja Latvijas futbola izlases treneris Aleksandrs Starkovs. Savu pirmo spēli valsts izlasē Prohorenkovs aizvadīja 2002. gada oktobrī pret Poliju. 2004. gadā Andrejs Prohorenkovs Latvijas izlases sastāvā piedalījās Eiropas čempionātā Portugālē. Pēc turnīra viņš nonāca Maskavas Dinamo, taču nespēja iekļūt pamatsastāvā un tika izīrēts uz savu iepriekšējo komandu Maccabi. 2006. gada sezonas otrajā pusē viņš atgriezās Latvijā un spēlēja FK Jūrmala sastāvā, bet gada beigās noslēdza līgumu ar Spānijas Racing de Ferrol. Pēc pussezonas Spānijā, Prohorenkovs pievienojās Grieķijas 2. līgas klubam Ionikos. Visas savas karjeras laikā Prohorenkovs ir spēlējis 13 dažādos klubos un nekad nav palicis nevienā komandā ilgāk kā 2 sezonas, jo neapmierināja kluba vadību. Karjeru Prohorenkovs noslēdza 2016. gadā pēc divu gadu spēlēšanas savas dzimtās pilsētas klubā FK Ogre. Izraēlas čempions - 1 (2003.) Latvijas čempions - 1 (2009.) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)