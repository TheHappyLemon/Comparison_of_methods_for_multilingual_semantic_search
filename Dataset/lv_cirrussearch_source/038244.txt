Betila Džemre Jildiza (turku: Betül Cemre Yıldız; dzimusi 1989. gada 16. maijā Adapazari) ir Turcijas starptautiskā lielmeistare šahā (2012). Šahu iemācījusies spēlēt deviņu gadu vecumā. Vairākkārt pārstāvējusi Turciju Eiropas un Pasaules junioru šaha čempionātos, kuros izcīnījusi divas bronzas medaļas - 2007. gada Pasaules junioru šaha čempionātā U18 vecuma grupā un 2009. gada Pasaules junioru šaha čempionātā U20 vecuma grupā. Daudzkārtējā Turcijas sieviešu šaha čempionātu laureāte, kuros izcīnījusi 8 zelta (2001-2006, 2010, 2011, 2013), 2 sudraba (2008, 2012) un bronzas (2007) medaļas. Pārstāvējusi Turcijas komandu lielākajos komandu šaha turnīros: Pasaules šaha olimpiādēs piedalījusies 8 reizes (2000-2004, 2008-2016). Individuālajā vērtējumā izcīnījusi bronzas (2012) medaļu; Eiropas komandu šaha čempionātos piedalījusies 7 reizes (2001-2007, 2011-2015); Pasaules komandu šaha čempionātos piedalījusies 2 reizes (2011-2013); Pasaules jauniešu komandu šaha čempionātos U16 vecuma grupā piedalījusies 2 reizes (2003-2004); Eiropas meiteņu komandu šaha čempionātā U18 vecuma grupā piedalījusies 2002. gadā. Par panākumiem turnīros FIDE 2004. gadā Jildizai piešķīra starptautiskās meistares (WIM), bet 2012. gadā - starptautiskās lielmeistares (WGM) nosaukumu. Tālmācībā ir apguvusi tiesību zinātni Izmiras universitātē un ekonomiku Eskišehiras universitātē. Strādā par advokāti. OlimpBase :: Women's Chess Olympiads :: Betül Cemre Yıldız OlimpBase :: European Women's Team Chess Championship :: Betül Cemre Yıldız OlimpBase :: World Women's Team Chess Championship :: Betül Cemre Yıldız OlimpBase :: World Youth U16 Chess Olympiads :: Betül Cemre Yıldız OlimpBase :: European Girls' U18 Team Chess Championship :: Betül Cemre Yıldız Title Applications (WGM): Yildiz, Betul Cemre Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)