Dināras dabas parks (horvātu: Park prirode Dinara) ir dabas parks Horvātijā, kas dibināts 2021. gada 21. februārī. Tas atrodas Splitas-Dalmācijas un Šibenikas-Kninas župānijās gar Bosnijas un Hercegovinas robežu. Gandrīz divas trešdaļas no 630,52 km² lielās platības atrodas Splitas-Dalmācijas župānijā. Dināras dabas parks ir otrs lielākais Horvātijā (lielākais ir Velebita dabas parks). Dināras dabas parks ietilpst Dināru kalnienes Dināru grēdā (augstākās virsotnes: Dināra (Siņala), Troglavs un Kamešnica), Cetinas upes izteka un augštece, Krkas upes izteka, Krčičas upe un karsta lauki gar Cetinu: Hrvatačko, Paško un Vrličko. Dināras karsts ir starptautisks nosaukums, kas aptver daudz plašāku teritoriju. Dināra ir starp lielākajām dabiskā karsta vietām pasaulē ar nogulumiem, kuru biezums pārsniedz astoņus kilometrus. Dināras apkaime ir bagāta ar endēmām un apdraudētām sugām. Tajā zināms vairāk nekā 1000 augu sugu, no kurām 75 ir endēmas. Ir zināmas arī vairāk nekā 20 endēmas dzīvnieku sugas. Dināras grēdā atrodas Horvātijas augstākā virsotne — Dināra jeb Siņala (1831 metri). 87% no Dināras dabas parka teritorijas ir Natura 2000 ekoloģiskā tīkla daļa. Augsto Dināru zālāji (rudīni) ir vissvarīgākais endēmās stepes odzes pasugas Vipera ursinii macrops biotops Horvātijā. Krčičas kanjons Krčičas ūdenskritums Krkas upe augštecē Dināru grēda ziemā Cetinas izteka Spasa baznīca pie Cetinas iztekas Cetina pie Vrlikas Skats uz grēdu netālu no Kninas T.V./HRT, Dinara od sutra i službeno postaje Park prirode, HRT, objavljeno 19. veljače 2021. Dinara postaje 12. park prirode u Hrvatskoj, Hrvatska radiotelevizija, objavljeno 22. svibnja 2020. Ministar Ćorić: Dinara će postati 12. park prirode u Hrvatskoj, Ministarstvo zaštite okoliša i energetike, objavljeno 22. svibnja 2020 M.T. Dinara postala 12. park prirode u Hrvatskoj, objavljeno i pristupljeno 6. veljače 2021