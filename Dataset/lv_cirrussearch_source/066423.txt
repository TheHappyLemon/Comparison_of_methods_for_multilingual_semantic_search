Minto rifs (angļu: Minto Reef) ir neapdzīvots koraļļu atols Klusajā okeānā, Karolīnu salu arhipelāga austrumu daļā. Pieder Mikronēzijas Federatīvo Valstu Ponpejas pavalstij, administratīvi pakļauts Sokēsas municipalitātei Ponpejas salas ziemeļrietumos. Minto rifs ir koraļļu atols Karolīnu salu austrumu daļā 430 km uz ziemeļrietumiem no Ponpejas un 105 km no Orolukas atola. Atolā nav pastāvīgas cietzemes, periodiski atola ziemeļso tiek uzskalots līdz 1,5 m augsts smilšu sēklis. Koraļļu rifs ieskauj 32 km² lielu lagūnu; kopējā atola platība ir 44,5 km². Kopš 1999. gada rifa teritorija 4204,2 ha platībā iekļauta Minto rifa jūras rezervāta teritorijā. «Office of Fisheries and Aquaculture. Minto Reef Marine Sanctuary». Arhivēts no oriģināla, laiks: 2023. gada 13. aprīlī. Skatīts: 2023. gada 13. aprīlī.