Vladimirs Brons (krievu: Владимир Акимович Брон; 1909. gada 14. septembris Nikolajeva — 1985. gada 1. oktobris Sverdlovska) bija PSRS starptautiskais lielmeistars šaha kompozīcijā un šaha teorētiķis. Šahu spēlēt iemācījies vienpadsmit gadu vecumā. Pēc pārcelšanā uz Harkivu apmeklējis Alekseja Aļehina vadīto šaha klubu. Ar panākumiem piedalījies pilsētas šaha čempionātos. Šaha etīdes sācis sastādīt 1924. gadā Harkivā. Drīzumā kļuvis par vienu no Ukrainas spēcīgākajiem šaha problēmistiem. Otrā pasaules kara sākumā evakuēts uz Sverdlovsku, kur nodzīvojis līdz mūža beigām. Sastādījis aptuveni 500 šaha etīdes un aptuveni 600 šaha uzdevumus (galvenokārt trīsvilčus). Apmēram 300 Brona šaha kompozīcijas tikušas atzīmētas sastādīšanas konkursos un ieguvušas 130 godalgas, tajā skaitā vairāk nekā 50 pirmo godalgu un gandrīz 50 otro godalgu. Brona etīdes devušas nozīmīgu ieguldījumu galotņu teorijā. Pēc profesijas bijis ugunsizturīgo materiālu speciālists, tehnisko zinātņu doktors, daudzu zinātnisko darbu autors savā specialitātē. Godinot novadnieka piemiņu 2009. gadā Jekaterinburgā tika aizvadīts memoriālais konkurss "Vladimiram Bronam — 100". Brona etīžu diapazons ir ļoti liels. Viņa daiļrade izceļas ar augstu meistarību un precīzu savu ideju noformēšanu. Galvenā tēma — dažādu ideju sintēze vienā kompozīcijā. Žurnāls Шахматный листок, 1927 (I pusgads) 3. vieta Atrisinājums: 1. Tc7-c8! Df8-a3 2. Zf5-d4+ Kb5-b6 3. Tc8-b8+ Kb6-c5 4. Tb8-b5+ Kc5-d6 5. Tb5-d5+ Kd6-e7 6. Td5-a5! Da3:a5 7. Zd4-c6+ ar uzvaru. Žurnāls Шахматы в СССР, 1950, I balva; III PSRS čempionāts šaha kompozīcijā (1952), 18. vieta Atrisinājums: 1. h5! Z:g5+ (1…Kg7 2.h6+ Kh7 3. Kf6 Zh4 4. Ze2 Lc6 5. Zf4 Le8 6. Lc2 — gājiena spaids) 2. Kf6 Zе4+!! 3. Z:e4 gh 4. Zg5+ Kh8 (4…Kg8 5. La2+ Kh8 6. Kf7 un 7. Kf8 ar matu) 5. La2! (draudot ar karaļa maršu uz f8) Lb7 6. Kf7 La6 7. Kf8 Ld3 8. Lg8! Lg6 9. Lh7!! ar uzvaru. В. Брон. Избранные этюды и задачи (krievu). М.: : Физкультура и спорт, 1969. О. Н. Аверкин, В. А. Брон. В поисках шахматной истины (krievu). Свердловск : Средне-Уральское книжное издательство, 1979. Гродзенский, С.. "Гроссмейстер науки и композиции" (ru). "64" (Nr. 37/ 1968): 15. lpp. «Спорт на Урале — Брон Владимир Акимович». Arhivēts no oriģināla, laiks: 2017. gada 8. jūnijā. Skatīts: 2016. gada 26. aprīlī. Vladimirs Brons šahista kompozīcijas vietnē "Chess Problem Database Server" Vladimirs Brons. Atjaunināts: 2016. gada 26. aprīlī šahista kompozīcijas vietnē jmrw.com