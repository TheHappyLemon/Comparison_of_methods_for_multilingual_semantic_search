Canon Inc. ir Japānas uzņēmums, kas ražo attēlveidošanas un optikas produktus. Uzņēmuma galvenā mītne atrodas Otā, Tokijā. Uzņēmums ražo fotoaparātus (kompaktas ciparkameras, ciparu spoguļkameras), printerus, kopētājus un daudzfunkcionālas iekārtas. Canon Inc. priekšteci Precision Optical Instruments Laboratory 1937. gadā Tokijā dibināja Takeši Mitarai, Goro Tošida, Saburo Učida un Takeo Maeda. 1934. gadā tiek izstrādāts Japānas pirmās 35 mm fokālā plāna slēdža fotokameras The Kwanon prototips. 1940. gadā tiek izstrādāta Japānā pirmā rentgenstaru kamera. 1947. gadā uzņēmums tiek pārdēvēts par Canon Camera Co., Inc. 1958. gadā tiek pieteikts televīzijai paredzēts objektīvs ar maināmu fokusa attālumu. 1959. gadā tiek pieteikta pasaulē pirmā kinokamera ar maināma fokusa attāluma objektīvu ‘Relfex Zoom 8’. 1964. gadā tiek pieteikts pirmais Japānā ražotais 10 taustiņu kalkulators ‘Canola 130’. 1969. gadā uzņēmums tiek pārdēvēts par Canon Inc. 1971. gadā tiek pieteikta profesionāla spoguļkamera F-1 un FD sistēmas objektīvi. 1976. gadā tiek pieteikts pasaulē pirmais fotoaparāts ar mikroprocesoru AE-1. 1985. gadā tiek pieteikts pasaulē pirmais tintes printeris, tas izmanto Bubble Jet tehnoloģiju. 1987. gadā tiek pieteikta EOS 650 autofokusa spoguļkamera, tiek nodibināts Canon fonds. 1988. gadā Canon iepazīstina ar 'Kyosei filozofiju'. 1992. gadā tiek pieteikts EOS 5 — pasaulē pirmais fotoaparāts, kurā autofokusu kontrolē ar aci. 1995. gadā tiek pieteikts pirmais komerciāli pieejamais objektīvs ar iekšēju attēla stabilizāciju — EF 75-300mm f/4-5.6 IS USM. Tiek pieteikts APS sistēmas kabatas izmēra fotoaparāts IXUS. 1997. gadā Canon sāk ražot ciparu videokameras. 2003. gadā lai rekonstruētu senas Ēģiptes mūmijas seju, tiek lietota pasaulē pirmā pārvietojamā ciparu radiogrāfijas sistēma. 2005. gadā tiek pieteikta Canon pirmā augstas izšķirtspējas (HD) videokamera. 2007. gadā Canon Europe 50. gadadiena. 2008. gadā Canon reģistrēja vairāk nekā 2000 ASV patentus. 2016. gada decembrī no Toshiba tika nopirkts medicīnas aprīkojuma ražotājs Toshiba Medical Systems Corporation. Kwanon name Arhivēts 2010. gada 13. martā, Wayback Machine vietnē.. Canon oficiālā tīmekļa vietne (angliski) Canon tiešsaistes fotoaparātu muzejs (angliski)