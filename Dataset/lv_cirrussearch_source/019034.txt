Tims Patriks Glīsons (angļu: Tim Patrick Gleason; dzimis 1983. gada 29. janvārī) ir bijušais amerikāņu hokejists, aizsargs, ASV hokeja izlases dalībnieks. 2015.gadā Glīsons noslēdza spēlētāja karjeru. Pēc vairākām Ontārio hokeja līgā aizvadītām sezonām, Glīsons profesionāļa karjeru sāka 2003.—04. gada sezonā NHL kluba Losandželosas "Kings" sastāvā. 2004.—05. gada NHL sezonas lokauta laikā Glīsons spēlēja AHL, taču tad atgriezās "Kings" sastāvā. 2006. gada septembrī tika aizmainīts uz Karolīnas "Hurricanes" vienību. Sākot ar 2010. gadu pilda kapteiņa palīga pienākumus. 2013.—14. gada sezonas gaitā tika aizmainīts uz Toronto "Maple Leafs", taču pēc sezonas beigām, kļūstot par brīvo aģentu, noslēdza jaunu līgumu ar "Hurricanes". Arī 2014.—15. gada sezonas otrajā pusē "Hurricanes" Glīsonu aizmainīja — šoreiz uz Vašingtonas "Capitals" rindām. ASV hokeja izlases rindās izcīnījis sudraba medaļu 2010. gada olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)