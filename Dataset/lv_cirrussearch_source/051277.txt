"Maskētie spiegi" (angļu: Spies in Disguise) ir 2019. gada ASV datoranimācijas spiegu komēdija. Filma veidota studijā Blue Sky Studios un to izplata 20th Century Fox. Filma ir brīvi balstīta uz Lukasa Martella 2009. gada animācijas īsfilmu Pigeon: Impossible. Šī ir debijas filma Nikam Bruno un Trojam Kveinam kā režisoriem. Galvenās lomas ieskaņojuši Vills Smits un Toms Holands, bet pārējās lomās var dzirdēt Rašidu Džonsu, Benu Mendelsonu, Kārenu Gilanu un DJ Khaled. Filmas pirmizrāde norisinājās 2019. gada 5. decembrī kinoteātrī El Capitan Theatre, bet ASV kinoteātros to sāka demonstrēt no 25. decembra. Latvijā filmas pirmizrāde norisinājās 2020. gada 10. janvārī. Lai pasargātu pasauli no nopietniem draudiem, cilvēce paļaujas uz slaveno spiegu Lensu Sterlingu, kurš, savukārt, bieži paļaujas uz jauno zinātnieku Valteru Beketu, kas Lensu apgādā ar visām nepieciešamajām tehniskajām spiegu lietām. Bekets mēģina ieviest savu jaunāko "biodinamiskās maskēšanās" izgudrojumu, ko Sterlings nejauši sev injicē un pārvēršas par balodi. Tagad Sterlingam jānoskaidro, kā viņš var izglābt pasauli no kibernētiskā neprāta, būdams tikai mazs putns. Vills Smits — Lenss Sterlings Toms Holands — Valters Bekets Rašida Džonsa — Mārsija Kapela Bens Mendelsons — Kilians, spēcīgs tehnoloģiskais terorists Reba Makintaira — Džoja Dženkinsa, spiegu aģentūras vadītāja Reičela Brosnahena — Vendija Beketa, Valtera māte Kārena Gilana — Aijsa, kvantumu optiskās termogrāfijas spektrālo analīžu speciāliste DJ Khaled — Iers Masi Oka — Katsu Kimura, japāņu dīlere, kas sadarbojas ar Kilianu Karla Himenesa — Džeraldīna 2017. gada 9. oktobrī tika paziņots par filmas, kas balstīta uz animācijas īsfilmu Pigeon: Impossible, tapšanas sākumu ar Villa Smita un Toma Holanda balsīm galvenajiem tēliem. 2018. gada oktobrī projektam pievienojās tādi balss aktieri kā Bens Mendelsons, Kāren Gilana, Rašida Džonsa, DJ Khaled un Masi Oka. 2019. gada jūlijā viņiem pievienojās arī Reba Makintaira un Reičela Brosnahena, bet septembrī Karla Himenesa. «Film releases». Variety Insight. Variety Media. Skatīts: 2018. gada 28. augusts. https://www.showplaceicon.com/Browsing/Movies/Details/f-859193 Tom Brueggemann. «‘Little Women’ Is the Top Box Office Newcomer; ‘Skywalker’ May Fall $100 Million Short of ‘Jedi’». IndieWire, 2019. gada 29. decembris. Skatīts: 2019. gada 31. decembris. «Spies in Diguise (2019)». Box Office Mojo. Skatīts: 2020. gada 18. marts. Brent Lang. «Will Smith, Tom Holland to Star in Animated Movie ‘Spies in Disguise’ (EXCLUSIVE)». Variety (en-US), 2017. gada 9. oktobris. Skatīts: 2017. gada 11. oktobris. Andreas Wiseman. «Ben Mendelsohn, Karen Gillan, Rashida Jones, DJ Khaled and Masi Oka Join Voice Cast Of Fox Animation ‘Spies In Disguise’». Deadline Hollywood (en-US), 2018. gada 29. oktobris. Skatīts: 2019. gada 22. novembris. Mia Galuppo. «Reba McEntire, Rachel Brosnahan Join Will Smith in 'Spies in Disguise' (Exclusive)». The Hollywood Reporter, 2019. gada 23. jūlijs. Skatīts: 2019. gada 23. jūlijs. Rebecca Sun. «Rep Sheet Roundup: CAA China Signs Matt William Knowles». The Hollywood Reporter, 2019. gada 9. septembris. Skatīts: 2019. gada 9. septembris. «47th Annie Awards» (Press release). Annie Awards. 2019. gada 4. decembris. Skatīts: 2019. gada 4. decembris. IMDb profils (angliski) Metacritic profils (angliski) Rotten Tomatoes profils (angliski)