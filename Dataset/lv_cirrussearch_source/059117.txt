Maoru valoda (Te Reo Māori; [te 'ɾeo 'ma:oɾi]) ir austronēziešu saimes austrumpolinēziešu valoda. Kopš 1987. gada viena no Jaunzēlandes divām valsts valodām. Tai radniecīgākās valodas ir Kuka salu māori, tuamotiešu valoda un taitiešu valoda. Maoru valodas pierakstam izmanto pielāgotu latīņu alfabētu, ko 19. gadsimta sākumā sadarbībā ar maoru virsaišiem uz Ziemeļsalā runātā dialekta pamata izstrādāja angļu valodnieki. Maoru valodā līdzīgi kā latviešu valodā izšķir garos un īsos patskaņus, ko vecākos tekstos pierakstīja kā patskaņu dubultojumu, bet mūsdienās apzīmē ar garumzīmi (piemēram, Maaori un Māori). Kopš 1945. gada maoru valodas pratēju skaits krasi sarūk, taču 2015. gadā uzsāktie valodas lietojuma veicināšanas centieni samazinājumu ir piebremzējuši. Saskaņā ar Jaunzēlandes tautas skaitīšanas datiem, 2013. gadā maoru valodu ikdienas sarunvalodas līmenī prata aptuveni 149 000 jeb 3,7% Jaunzēlandes iedzīvotāju. 2015. gadā 55% maoru pieaugušo maoru valodu prata jebkādā līmenī, bet 64% jeb 50 000 no tiem savas zināšanas novērtēja kā „labas” vai „ļoti labas”. Wai No. 262. «Waitangi Tribunal. (2011). Ko Aotearoa tēnei: A report into claims concerning New Zealand law and policy affecting Māori culture and identity – Te taumata tuarua». Wellington, New Zealand. «Māori language speakers». Statistics New Zealand. 2013. Skatīts: 2017. gada 2. septembrī. «Ngā puna kōrero: Where Māori speak te reo – infographic». Statistics New Zealand. Skatīts: 2017. gada 2. septembris. Vikikrātuvē par šo tēmu ir pieejami multivides faili. Skatīt: Maoru valoda. Encyclopædia Britannica raksts (angliski) Krievijas Lielās enciklopēdijas raksts (krieviski) Māori Language Act 1987 Maoru valodas izglītība Arhivēts 2006. gada 3. janvārī, Wayback Machine vietnē. Ethnologue par maoru valodu Glosbe vārdnīca Mūrfīlda vārdnīca Maoru valodas komisija Maoru fonoloģija Maoru valodas apmācība