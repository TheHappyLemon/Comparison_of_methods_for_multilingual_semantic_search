Andrē Mīrers (zviedru: André Myhrer; dzimis 1983. gada 11. janvārī) ir bijušais zviedru kalnu slēpotājs. Piedalījies četrās ziemas olimpiskajās spēlēs (2006, 2010, 2014, 2018). 2006. gadā Turīnā ierindojās 4. vietā slalomā, savukārt pēc četriem gadiem Vankūverā izcīnīja bronzas medaļu šajā disciplīnā. 2018. gadā Phjončhanā kļuva par olimpisko čempionu slalomā. Startējis vairākos Pasaules čempionātos, individuāli augstākā vieta tika ieņemta 2013. gadā — 4. vieta slalomā. Komandu sacensībās izcīnījis trīs medaļas: sudrabu 2013. gadā un bronzas godalgas 2015. un 2017. gadā. Pasaules kausa sacensībās debitējis 2004. gada janvārī. Lielākos panākumus Pasaules kausa kopvērtējumā izcīnījis 2012.—2013. gada sezonā, kad ierindojās 9. vietā, 2011.—2012. gada sezonā izcīnīja Mazo kristāla globusu slaloma ieskaitē. Pēc 2019.—2020. gada sezonas noslēdza savu karjeru. «Sweden’s Andre Myhrer, Matts Olsson retire». skiracing.com (angļu). 2020. gada 19. marts. Skatīts: 2020. gada 28. aprīlī. Vikikrātuvē par šo tēmu ir pieejami multivides faili. Skatīt: Andrē Mīrers. Oficiālā tīmekļa vietne Olympedia profils (angliski) Munzüger Sport profils (vāciski) FIS profils (kalnu slēpošana) (angliski) FIS profils (distanču slēpošana) (angliski)