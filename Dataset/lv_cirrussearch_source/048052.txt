Finanšu pārskats (saukts arī par finanšu atskaiti) ir uzņēmuma, valsts institūcijas vai indivīda finansiālā stāvokļa un veikto darījumu pārskats, kura galvenais mērķis ir nodrošināt to lietotājus ar informāciju par naudas plūsmas darbību. Finanšu pārskatā parasti ietilpst divas sadaļas — ienākumu pārskats, kurā tiek atspoguļota attiecīgā uzņēmuma vai indivīda ieņēmumu un izdevumu naudas plūsmas informācija, kā arī bilances pārskats, kurā galvenokārt tiek norādīts attiecīgā uzņēmuma vai indivīda īpašumā piederošais kapitāls un parādsaistības. Ar finanšu pārskatu analīzi galvenokārt nodarbojas grāmatvedības nozare. Finanšu pārskati ir svarīgi investoriem, kuriem ir būtiski zināt vai ieguldīt attiecīgajā uzņēmumā vai nē. Tāpat arī bankām ir svarīgi zināt attiecīgā uzņēmuma vai indivīda finanšu pārskatu pirms tiek noformulēts kredīts vai cita veida aizdevums. Finanšu pārskatus ir iespējams veidot gan noalgojot grāmatvedi, gan patstāvīgi — veicot nepieciešamās atskaites uz papīra lapas vai caur Excel un tam līdzīgām izklājlapu lietojumprogrammatūrām datorrakstā. Tāpat mūsdienās dažādas finanšu pārskatu variācijas ir iespējams iegūt arī mobilo lietotņu veidā, kuras var lejuplādēt savās viedierīcēs no App Store un Google Play lietotņu veikaliem. Aktīvi Bilance Gada pārskats Ienākumi Izdevumi Pasīvi «Financial statement». britannica.com. Encyclopaedia Britannica. Skatīts: 2019. gada 7. aprīlis. Chris B. Murphy. «Financial Statements Definition». investopedia.com. Investopedia, 2019. gada 3. aprīlis. Skatīts: 2019. gada 7. aprīlis. Roberts T. Kijosaki, Šārona L. Lektere. Bagātais tētis, nabagais tētis: Ko saviem bērniem par naudu māca bagātie un nemāca nabagie. Rīga : Zvaigzne ABC, 2017. ISBN 978-9984-22-688-0. Encyclopaedia Britannica ieraksts (angliski) Investopedia ieraksts (angliski)