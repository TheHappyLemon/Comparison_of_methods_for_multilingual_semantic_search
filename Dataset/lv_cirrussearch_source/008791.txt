Lahora (urdu: لاہور, Lahore) ir pilsēta Pakistānas ziemeļaustrumos pie Rāvi upes, netālu no Indijas robežas. Pendžābas provinces galvaspilsēta. Otrā lielākā pilsēta Pakistānā. Simtiem gadu bijis Pendžabas galvenais kultūras centrs un viens no galvenajiem islāma ietekmes centriem Indijas subkontinentā. Leģenda vēsta, ka pilsēta savu nosaukumu ieguvusi no Rāmas dēla Lavas vārda un dibināta apmēram pirms 3000 gadiem. No 1021. līdz 1186. gadam bija Gaznevīdu impērijā (no 1157. gada tās galvaspilsēta). No 1241. līdz 1310. gadam mongoļi vairākkārt nopostīja pilsētu, bet 1398. gadā to nopostīja Timurs. Vēlāk Lahorai nebija būtiskas lomas, līdz 1524. gadā to ieņēma Bāburs un lika pamatus Mogolu impērijai. Akbara laikā - no 1584. līdz 1598.gadam, Lahora bija Mogolu impērijas galvaspilsēta un islāma ietekmes centrs. Akbars lika pamatus Lahoras fortam, kuru vēlāk paplašināja Akbara dēls Džahangirs un mazdēls Šahs Džahāns. Pēc Mogolu impērijas pagrimuma no 1799. līdz 1849. gadam Lahora bija Sikhu impērijas galvaspilsēta, kad to ieņēma angļi, kuri valdīja Lahorā līdz Pakistānas nodibināšanai 1947. gadā. 1940. gada 23. martā pilsētā tika pieņemta Lahoras deklarācija, kurā tika pieprasīta atsevišķas musulmaņu Pakistānas dibināšana. 1947. gadā pilsētā notika cīņas starp musulmaņu, sikhu un hinduistu kopienām. 1965. gadā, Indijas-Pakistānas kara laikā, indiešu spēki ieņēma Lahoras piepilsētas, tomēr, pamatojoties uz Taškentas vienošanos, karaspēks tika atvilkts. Lahorā dzimuši: Tariks Ali (Tariq Ali) (1943-) - rakstnieks Subrahmanjans Čandrasekars (Subrahmanyan Chandrasekhar) (1910-1995) - fiziķis Šahs Džahāns (Shah Jahan) (1592-1666) - Mogolu imperators Guru Nānaks Dēvs (Guru Nanak Dev) (1469-1539) - sikhisma dibinātājs «Pakistan’s 10 most populous cities revealed». Q7408411. 28 augusts 2017. Skatīts: 22 janvāris 2021. Vikikrātuvē par šo tēmu ir pieejami multivides faili. Skatīt: Lahora. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)