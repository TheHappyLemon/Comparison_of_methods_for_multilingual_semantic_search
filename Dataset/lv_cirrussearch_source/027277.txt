Sēklas pūslītis (latīņu: glandulae vesiculosae) ir vīriešu pāra orgāns, kas atrodas aiz urīnpūšļa. Sēklas pūslīši ir nelielas sēklas krātuves, kas saistītas gan ar sēklas kanāliņiem, gan ar urīna izvadkanāla prostatas daļu. Gļotāda stipri krokota, starp krokām — dobumi, kas atveras uz lūmenu. Klāj daudzrindu epitēlijs, bet bazālās šūnas ir novietotas saliņās, tāpēc var atrast arī vienkārtīgu cilindrisko epitēliju. Glandulocītos ir labi attīstīts graudainais endoplazmatiskais tīkls, Goldži komplekss, un daudz aktīvu vielu — semenogelīns, fibronektīns, antioksidanti, laktoferīns, cinks (veicina hromatīna dekondensāciju), antiimūnvielas, prostaglandīni, kālijs, magnijs, bikorbonāti. Muskuļapvalks sastāv no 2 slāņiem. Ārējais ir gareniskais, bet iekšējais cirkulārais. Saistaudu apvalku augšējā daļā veido serozais apvalks, bet zemāk adventīcijs. Ražo viskozu bāzisku sekrētu ar fruktozi, kas veido 65% no spermas daudzuma. Fruktoze nepieciešama spermatozoīdu katabolismam. Lipofuscīna granulas no mirušajām epitēlija šūnām var dot sekrētam iedzeltenu krāsu. Michael H. Ross; Wojciech Pawlina (2010)