Sāra Peilina (angļu: Sarah Louise Palin; dzimusi 1964. gada 11. februārī Sendpointā, Aidaho štatā, ASV) ir amerikāņu politiķe, politikas komentētāja un televīzijas personība. Laika posmā no 2006. gada decembra līdz 2009. gada jūlijam viņa bija Aļaskas štata gubernatore. S.Peilina bija jaunākais amatu ieņēmušais cilvēks, kā arī pirmā sieviete, kas ieņem šo amatu. 2008. gada ASV prezidenta vēlēšanās viņa bija Republikāniskās partijas kandidāte ASV viceprezidenta amatam. S.Peilina kļuva par pirmo sievieti no Republikāņu partijas, kas kandidē viceprezidenta amatam. Viņa ir viena no iespējamajām prezidentes kandidātēm 2012. gada ASV prezidenta vēlēšanās. Par atkāpšanos no štata gubernatores amata politiķe paziņoja 2009. gada 3. jūlijā un 26. jūlijā viņa beidza pildīt amata pienākumus. Jaunībā viņa bija Vasillas pilsētas skaistuma karaliene, tāpat bijusi sporta apskatniece. Viņas grāmata Going Rogue ir tikusi pārdota vairāk nekā divos miljonos kopiju. 2008. gada ASV prezidenta vēlēšanu kampaņas laikā tika uzlauzts S.Peilinas e-pasts un iegūtā informācija tika izplatīta internetā. No 2010. līdz 2015. gadam Sāra Peilina regulāri piedalījās dažādos Fox News raidījumos. No 2010. līdz 2011. gadam Peilina vadīja TLC kanāla realitātes šovu "Sarah Palin's Alaska" un no 2014. līdz 2015. gadam Sportsman Channel realitātes šovu "Amazing America with Sarah Palin". No 2014. gadam līdz 2015. gadam darbojās Sārai Peilinai veltīts tiešsaistes ziņu kanāls "Sarah Palin Channel". Going Rogue: An American Life, HarperCollins, 2009 America by Heart: Reflections on Family, Faith, and Flag, HarperCollins, 2010 Good Tidings and Great Joy: Protecting the Heart of Christmas, HarperCollins, 2013 Sweet Freedom: A Devotional, Regnery Publishing, 2015 Sāras Peilinas bijušais students uzlauzis viņas e-pastu «Amerikāni atzīst par vainīgu Sāras Peilinas e-pasta uzlaušanā». Arhivēts no oriģināla, laiks: 2010. gada 7. jūlijā. Skatīts: 2011. gada 12. martā. Mike Allen. «Fox drops Sarah Palin». POLITICO (angļu). Skatīts: 2023-04-08. «Amazing America With Sarah Palin». TVGuide.com (angļu). Skatīts: 2023-04-08. Ben Jacobs. «Former Reality Star Sarah Palin Returns To Television». The Daily Beast (angļu), 2014-02-21. Skatīts: 2023-04-08. Vikikrātuvē par šo tēmu ir pieejami multivides faili. Skatīt: Sāra Peilina. Mājaslapa (angliski)