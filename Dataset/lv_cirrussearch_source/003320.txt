Marks van Bommels (nīderlandiešu: Mark Peter Gertruda Andreas van Bommel; dzimis 1977. gada 22. aprīlī Māsbrahtā, Nīderlandē) ir nīderlandiešu futbola treneris un bijušais futbolists, spēlējis pussarga pozīcijā, bijis Nīderlandes futbola izlases dalībnieks. Savu profesionāļa karjeru uzsāka Nīderlandes klubā Fortuna Sittard, vēlāk pārstāvējis PSV. Spēlējis arī FC Barcelona, Minhenes "Bayern" un AC Milan. 2006. gadā FC Barcelona sastāvā kļuva UEFA Čempionu līgas uzvarētāju. Kopumā astoņas reizes uzvarējis nacionālajos čempionātos (četrreiz ar PSV, divreiz ar Bayern un pa reizei ar Barcelona un Milan). Nīderlandes izlasē debitēja 2000. gadā. Kopā ar Nīderlandes izlasi startēja 2006. gada un 2010. gada FIFA Pasaules kausa izcīņas finālturnīrā, kā arī 2012. gada Eiropas čempionātā. No 2010. līdz 2012. gadam bija Nīderlandes izlases kapteinis. Izlases rindās ir aizvadījis 79 spēles un guvis 10 vārtus. Trenera karjeru sāka 2014. gadā kā Nīderlandes U-17 izlases trenera asistents. Vēlāk bijis Berta van Marveika asistents Saūda Arābijas izlasē, kā arī palīdzējis viņam vadīt Austrālijas izlasi 2018. gada FIFA Pasaules kausa finālturnīrā. 2018. gada jūnijā tika apstiprināts par PSV Eindhoven galveno treneri, stājoties amatā Filipa Koku vietā. No 2020. līdz 2021. gadam bija trenera asistents AAE izlasē. 2021. gada jūnijā kļuva par Vācijas Bundeslīgas kluba VfL Wolfsburg galveno treneri. Tomēr šajā klubā nostrādāja tikai dažus mēnešus un tā paša gada oktobrī tika atbrīvots no amata. 2022. gada maijā kļuva par Beļģijas kluba Royal Antwerp galveno treneri. Fortuna Sittard Eerste Divisie: 1994–95 PSV Eindhoven Eredivisie: 1999–2000, 2000–01, 2002–03, 2004–05 KNVB beker: 2004–05 Johan Cruijff Schaal: 2000, 2001, 2003, 2012 Barcelona Spānijas La Liga: 2005–06 Supercopa de España: 2005 UEFA Čempionu līga: 2005–06 Bayern Munich Vācijas Bundeslīga: 2007–08, 2009–10 DFB Pokal: 2007–08, 2009–10 AC Milan Itālijas Serie A: 2010–11 Supercoppa Italiana: 2011 Individuālie sasniegumi Nīderlandes gada futbolists: 2001, 2005 «Mark van Bommel - national football team player». eu-football.info (angļu). Skatīts: 2018. gada 6. augustā. «Mark Van Bommel appointed PSV boss as Phillip Cocu leaves». skysports.com (angļu). 2018. gada 22. jūnijā. Skatīts: 2018. gada 6. augustā. «Mark van Bommel named new Wolves coach». vfl-wolfsburg.de (angļu). 2021. gada 2. jūnijs. Skatīts: 2021. gada 15. augustā. Vikikrātuvē par šo tēmu ir pieejami multivides faili. Skatīt: Marks van Bommels. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)