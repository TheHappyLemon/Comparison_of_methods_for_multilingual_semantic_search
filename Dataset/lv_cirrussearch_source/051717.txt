Barneo (krievu: Барнео) ir sezonāla dreifējoša starptautiska ekspedīciju bāze Arktikā. Izvieto uz peldoša ledus Ziemeļu Ledus okeānā Ziemeļpola tuvumā. Bāze tiek ierīkota kopš 2000. gada un to organizē Krievu ģeogrāfiskās biedrības (Русское географическое общество) Ekspedīciju centrs sadarbībā ar citām organizācijām. Bāzi izmanto galvenokārt zinātniskajiem pētījumiem un ekstrēmajam tūrismam. Bāze tiek ierīkota aprīļa mēnesī un darbojas mēnesi vai pusotru, kamēr nav spēcīgs vējš un nesāk kust ledus. Vieta nometnei tiek izvēlēta uz piemērota ledus gabala starp 88,5°N līdz 89,5°N un 90°E līdz 140°E. Bāze kopā ar ledus gabalu dreifē ar vidējo ātrumu ap 800 m/h. Kopīgi ar Barneo nereti tiek ierīkota arī pētniecības stacija Severnij poļus. Pie bāzes tiek ierīkots ledus lidlauks, kas spēj uzņemt An-74 un Il-76 lidmašīnas, kā arī tur bāzējas vismaz divi Mi-8 helikopteri. Bāzē parasti tiek ierīkoti 12 apsildāmi dzīvojamiem moduļi, 2 kopkajītes (personālam un tūristiem), vairākas tehniskās būves. Gada laikā bāzi apmeklē ap 250 tūristu, kuriem tiek piedāvātas dažādas ekstrēmās izklaides — izpletņlēkšana, zemledus daivings, lidojumi ar gaisa balonu u.c. Barneo bieži tiek izmantota kā bāze pārgājieniem uz Ziemeļpolu, kas atkarībā no dreifa maršruta, atrodas tikai dažu desmitu kilometru attālumā. Поиск льдины для десятой базы РГО "Барнео" начнется 16 февраля База Барнео – ледовый дрейфующий лагерь АЛЕКСАНДР ОРЛОВ: "«ХРУСТАЛЬНЫЙ КОМПАС» - ЭТО, ДЕЙСТВИТЕЛЬНО, КЛЮЧЕВАЯ ПРЕМИЯ В ОБЛАСТИ НАЦИОНАЛЬНОЙ ГЕОГРАФИИ..." Ледовая база в живом журнале Nordpol-Expedition. Mehr Licht! BARNEO ICE CAMP. Gateway to the North Pole North Pole campers pack up after shortest ice drift ever