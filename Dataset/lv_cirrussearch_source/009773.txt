ASK/Ogre (īslaicīgi pazīstama kā HK Ogre) bija Latvijas čempionāta komanda, kura bāzēta Ogrē, Latvijā. Piecas reizes komandai izdevās izcīnīt Latvijas čempionāta sudraba medaļas. Pa vienai sezonai komanda aizvadīja arī Baltkrievijas Ekstralīgā un Austrumeiropas hokeja līgā. Komanda tika izveidota 2003. gadā un jau tās pirmajā sezonā izcīnīja Latvijas čempionāta sudraba medaļas. Par komandas uzbrukuma līderi kļuva Aigars Razgals, savukārt komandas pamatvārtsargs bija Dmitrijs Žabotinskis. Austrumeiropas hokeja līgā ASK/Ogre izcīnīja devīto vietu. 2006. gadā komandai pievienojās pieredzējušais Aleksandrs Kerčs, kurš kļuva par komandas rezultatīvāko spēlētāju, par četriem punktiem pārspējot Razgalu. 2006.—07. gada sezonā Latvijas čempionāta regulāro sezonu komanda noslēdza pirmajā vietā, taču finālsērijā ASK/Ogre sērijā ar 2—4 zaudēja HK Rīga 2000 hokejistiem. Par skandālu izvērtās izšķirošā finālspēle, kurā pašā spēles nogalē ASK/Ogre uzsāka vairākus kautiņus. Pēc incidenta uz diviem gadiem tika diskvalificēts Andrejs Lavrenovs, gada diskvalifikāciju saņēma Aleksandrs Terjohins, savukārt komandai tika piespriests 1000 latu sods. Arī turpmākajās divās sezonās komanda izcīnīja Latvijas čempionāta sudraba medaļas. 2008.—09. gada sezonā komanda spēlēja arī Baltkrievijas hokeja līgā. Pēc šīs sezonas komanda faktiski pārstāja eksistēt, tāpēc Latvijas čempionāta 2009.—10. gada sezonai, ņemot par pamatu ASK/Ogre fārmklubu, tika izveidota pilnīgi jauna komanda, kura sastāvēja no galvenokārt no Ogres spēlētājiem. Regulāro čempionātu komanda pabeidza pēdējā, sestajā vietā, un izslēgšanas spēlēs neiekļuva. 2007 - pusfināls 2008 - 4. vieta Komandas rindās līderu funkcijas uzņēmās tādi spēlētāji kā Aigars Razgals, Toms Bluks, Aleksandrs Kerčs, Imants Legzda, Edijs Brahmanis. ASK/Ogre sastāvā īslaicīgi spēlēja arī NHL pieredzi guvušais Kaspars Astašenko, kā arī Jānis Sprukts, kurš NHL debitēja trīs sezonas pēc tam, kad spēlēja ASK/Ogre sastāvā. Visvairāk gūto vārtu sezonā: Edijs Brahmanis, 33 (2004.—05.) Visvairāk rezultatīvo piespēļu sezonā: Aigars Razgals, 58 (2004.—05.) Visvairāk gūto punktu sezonā: Aigars Razgals, 86 (2004.—05.) Visvairāk soda minūšu sezonā: Dmitrijs Korņilovs, 120 (2006.—07.) Visvairāk gūto punktu sezonā, starp aizsargiem: Toms Bluks, 31 (2007.—08.) Visvairāk gūto vārtu sezonā: Aleksandrs Kerčs, 11 (2006.—07.) Visvairāk rezultatīvo piespēļu sezonā: Aigars Razgals, 20 (2004.—05.) Visvairāk gūto punktu sezonā: Aigars Razgals, 26 (2004.—05.) Visvairāk soda minūšu sezonā: Andrejs Lavrenovs, 72 (2006.—07.) Visvairāk gūto punktu sezonā, starp aizsargiem: Kaspars Vitkovskis, 11 (2004.—05.) Gints Bisenieks (2003—2005) Mihails Beskašnovs (2005—2006) Zdeneks Vojta (2006—2008) Leonīds Beresņevs (2008—2009) «Par nežēlību uz 2 gadiem diskvalificēts «ASK/Ogres» hokejists Lavrenovs».[novecojusi saite] Apollo.lv «Fanduļs: "Mēs tomēr izdzīvojām"». Sportacentrs.com Komandas oficiālā mājaslapa