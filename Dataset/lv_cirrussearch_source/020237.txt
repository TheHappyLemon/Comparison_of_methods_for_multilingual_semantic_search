Cjiņa Kaņjina (ķīniešu: 秦侃瀅, piņjiņs: Qin Kanying; dzimusi 1974. gada 2. februārī Ķīnā) ir Ķīnas starptautiskā lielmeistare šahā (WGM, 1992). 1990. gados bija viena no spēcīgākajām Ķīnas šahistēm. Piecas reizes ir uzvarējusi Ķīnas sieviešu šaha čempionātā (1988, 1991, 1995, 1999, 2004). 1991. gadā starpzonu turnīrā Suboticā ierindojās 6. vietā. 1992. gadā pretendentu turnīrā Šanhajā palika 5. vietā. Nākamajos Pasaules čempiones nosaukuma izcīņas ciklos šos panākumus vairs neizdevās atkārtot: 1993. gada starpzonu turnīrā Džakartā 12. vieta, bet 1995. gada starpzonu turnīrā Kišiņevā 11. vieta. 2000. gadā bijusi otrā Āzijas sieviešu šaha čempionātā. Pēc tam Pasaules čempionātā Deli pēc izslēgšanas sistēmas sasniegusi savu lielāko panākumu, tikai finālā piekāpjoties Sje Dzjuņai ar 1½ : 2½. Vēl piedalījusies 2006. gada Pasaules čempionātā Jekaterinburgā, kur tikusi līdz 3. raundam. No 1990. līdz 1994. gadam trīs reizes Ķīnas izlases sastāvā izcīnījusi bronzas medaļas Pasaules šaha olimpiādēs. 1995. un 1999. gadā Ķīnas izlases sastāvā uzvarējusi Āzijas komandu šaha čempionātos, kuros ieguvusi arī sudraba medaļu individuālā vērtējumā. «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2013. gada 10. jūlijā. 1992 Shanghai Candidates Tournament 1993 Jakarta Interzonal Tournament 1995 Kishinev Interzonal Tournament 2000 FIDE Knockout Matches 2006 FIDE Knockout Matches Cjiņa Kaņjina šahista profils vietnē fide.com Cjiņa Kaņjina šahista profils vietnē chessgames.com Cjiņa Kaņjina šahista profils vietnē 365chess.com Cjiņa Kaņjina šahista profils vietnē chesstempo.com Cjiņa Kaņjina šahista profils vietnē olimpbase.org (Pasaules šaha olimpiādes) Cjiņa Kaņjina šahista profils vietnē olimpbase.org (Āzijas komandu šaha čempionāti)