Pērkona māja (lietuviešu: Perkūno namas) ir 15. gadsimta gotiskā stilā celts nams Lietuvas pilsētas Kauņas vecpilsētā. Ēku 15. gadsimtā uzcēla Hanzas tirgotāji, un no 1440. līdz 1532. gadam tā kalpoja par Hanzas kantori. 16. gadsimtā to pārdeva jezuītu ordenim, kas iekārtoja šeit kapelu. 19. gadsimtā pussabrukušo māju pārbūvēja un izmantoja par skolu un teātri, kuru citu starpā apmeklēja Ādams Mickevičs. Mājas nosaukums radās 19. gadsimta beigās, kad uz vienas no sienām atklāja figūru, kas romantiski tika interpretēta par Pērkonu (Perkūnu). Mūsdienās ēka atkal pieder jezuītiem, šeit atrodas Ādama Mickeviča muzejs. Pērkona māja 1895. gada attēlā Pērkona nama fasāde Aiz Pērkona nama esošā Kauņas Jezuītu ģimnāzija «Čurļoņa muzejs, Pērkona māja un velni». Delfi. 2014. gada 20. septembris. Skatīts: 2019. gada 16. februārī. Vikikrātuvē par šo tēmu ir pieejami multivides faili. Skatīt: Pērkona māja.