Dioksāns (p-dioksāns, 1,4-dioksāns, dietilēna dioksīds, 1,4-dioksacikloheksāns, C4H8O2) ir heterociklisks organisks savienojums. Dioksāns pieder pie cikliskajiem diēteriem. Dioksāns ir viegli plūstošs, bezkrāsains, ūdenī labi šķīstošs šķidrums ar ētera smaržu. Dioksānam ir divi mazāk pazīstami struktūrizomēri - 1,2-dioksāns un 1,3-dioksāns. 1,2-dioksāns pēc būtības ir peroksīds un veidojas no tetrahidrofurāna skābekļa iedarbībā. Dioksāna nosaukums ir ļoti līdzīgs stipras indes - dioksīna - nosaukumam, taču tās ir dažādas vielas, kaut arī dioksīna molekulā tāpat ir divas ētera grupas. Jāņem vērā, ka arī dioksāns ir samērā toksiska viela. Dioksānu var iegūt no etilēnglikola (1), hloreksa (2), vai etilēna oksīda (3). Dioksānu izmanto kā vērtīgu šķīdinātāju krāsu, eļļu, acetilcelulozes ražošanā. Vikikrātuvē par šo tēmu ir pieejami multivides faili. Skatīt: Dioksāns. Krievijas Lielās enciklopēdijas raksts (krieviski) Svarīgākie heterocikli *divi sajūgti sešlocekļu cikli    **cikls sastāv tikai no slāpekļa atomiem    ***satur kondensētu benzola gredzenu    ****satur 2 kondensētus benzola gredzenus  