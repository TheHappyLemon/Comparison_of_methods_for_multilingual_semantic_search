1968. gada vasaras olimpiskās spēles bija deviņpadsmitās vasaras olimpiskās spēles. Tās no 1968. gada 12. oktobra līdz 27. oktobrim notika Meksikas galvaspilsētā Mehiko. Oficiāli spēles atklāja Meksikas prezidents Gustavo Diezs Ordazs. Šīs bija pirmās olimpiskās spēles, kuras notiek spāņvalodīgā valstī un Latīņamerikā. Tāpat šī bija trešā vasaras olimpiāde, kas notiek rudenī, un otrās olimpiskās spēles, kas nenotika Eiropā, ASV vai Austrālijā. Mehiko olimpiskās spēles bija pirmās, kurās atsevišķi startēja Austrumvācija un Rietumvācija. Mehiko olimpiskajās spēlēs piedalījās 112 valstis, kuras pārstāvēja 5530 sportisti. Kopumā tika sadalīti 172 medaļu komplekti 20 sporta veidos. Vieglatlētikas 200 metru distances apbalvošanas ceremonijā ASV sportisti Tomijs Smits (zelts) un Džons Karloss (bronza) pacēla melnā cimdā ietērptu dūri, tā paužot savu atbalstu cīņai par melnādaino cilvēktiesībām. Mehiko par 19. vasaras olimpisko spēļu mājvietu tika izvēlēta 1963. gada 18. oktobrī Starptautiskās Olimpiskās komitejas sesijas laikā Bādenbādenē, Vācijā. Mehiko par spēļu rīkošanas tiesībām apsteidza Lionu, Buenosairesu un Detroitu. Pamatraksts: 1968. gada vasaras olimpisko spēļu medaļu tabula Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi Vieglatlētika 1968. gada vasaras olimpiskajās spēlēs — Vīrieši, šķēpa mešana SOK jumtalapa par Mehiko olimpiskajām spēlēm (angliski) Sports-Reference profils (angliski)