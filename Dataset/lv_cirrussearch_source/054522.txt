Ingvars Brins (norvēģu: Yngvar Bryn; dzimis 1881. gada 17. decembrī, miris 1947. gada 30. aprīlī) bija norvēģu daiļslidotājs un vieglatlēts. Startējis 1900. un 1920. gada olimpiskajās spēlēs. Izcīnījis sudraba medaļu pāru slidojumos olimpiskajās spēlēs 1920. gadā Antverpenē. Viņš tiek uzskatīts par vienu no daiļslidošanas pionieriem Norvēģijā. 18 gadu vecumā viņš izcīnīja sudraba medaļu Norvēģijas vieglatlētikas čempionātā 100 metru un 500 metru skrējienos. 1901. un 1902. gadā kļuva par Norvēģijas čempionu 500 metros. 1902. gadā viņš uzstādīja Norvēģijas rekordu 100 metru skriešanā — 11.1 sekunde. 1900. gadā viņš startēja Parīzes olimpiskajās spēlēs, divās vieglatlētikas skriešanas disciplīnās — 200 metros un 400 metros. Šajās abās disciplīnās viņš startēja tikai kvalifikācijas skrējienos, tā kā viņa rezultāts nebija starp diviem labākajiem attiecīgajā skrējienā, fināla skrējieniem viņš nekvalificējās. Pēc 20 gadiem viņš atgriezās olimpiskajās spēlēs, kas šoreiz norisinājās Beļģijas pilsētā Antverpenē. Šajā reizē viņš kopā ar dzīvesbiedri Aleksiju Brinu startēja daiļslidošanas pāru slidojumos, kur izcīnīja sudraba medaļu. Šajā disciplīnā viņš piekāpās somu pārim Ludovikai un Valteram Jākobsoniem. Viņš ir viens no vecākajiem daiļslidotājiem, kas ir ieguvis olimpisko medaļu (38 gadu un 131 dienas vecumā). No 1911. līdz 1914. un no 1922. līdz 1923. gadam viņš startēja pasaules čempionātā daiļslidošanā, kur 1912. gadā izcīnīja bronzas medaļu un 1923. gadā — sudraba medaļu pāru slidojumos. No 1926. līdz 1927. gadam viņš bija Norvēģijas slidošanas asociācijas priekšsēdētājs. 1932. gadā Brins piedalījās ziemas olimpiskajās spēlēs Leikplesidā. Šoreiz viņš bija tiesnesis gan daiļslidošanā, gan ātrslidošanā. Brins ir studējis filoloģiju Oslo Universitātē. Līdz pat savai nāvei 1947. gadā, 65 gadu vecumā viņš bija vidusskolas skolotājs. Pārī ar Aleksiju Brinu. «Yngvar Bryn». Sports Reference. Arhivēts no oriģināla, laiks: 2020. gada 23. oktobris. Skatīts: 2020. gada 23. oktobris. Arhivēts 2020. gada 13. Februāris Wayback Machine vietnē. «Yngvar Bryn». Olympedia.org. Skatīts: 2020. gada 23. oktobris. «Athletics at the 1900 Paris Summer Games: Men's 200 metres». Sports Reference. Arhivēts no oriģināla, laiks: 2020. gada 25. septembris. Skatīts: 2020. gada 25. septembris. Arhivēts 2012. gada 18. Jūnijs Wayback Machine vietnē. «Athletics at the 1900 Paris Summer Games: Men's 400 metres». Sports Reference. Arhivēts no oriģināla, laiks: 2020. gada 26. septembris. Skatīts: 2020. gada 65. septembris. Arhivēts 2014. gada 24. Februāris Wayback Machine vietnē. «Antwerp 1920: Pairs-mixed». Starptautiskā Olimpiskā komiteja. Skatīts: 2020. gada 23. oktobris. Skatabase: 1908-1914 Worlds Pairs Results Arhivēts 2007-09-27 Wayback Machine vietnē. Skatabase: 1922-1929 Worlds Pairs Results Arhivēts 2007-09-29 Wayback Machine vietnē. Gjerde, Arild (redaktors). Norges Skøyteforbunds årbok 2003–2005 (norvēģu). Oslo : Norvēģijas slidošanas asociācija, 2005. 183. lpp. Arhivēts no oriģināla, laiks: 2012. gada 22. februārī. Skatīts: 2009. gada 20. aprīlis. Official Report of the III Olympic Winter Games Arhivēts 2008-04-10 Wayback Machine vietnē. Olympedia profils (angliski) The Sport.org profils (angliski) Trach and Field vieglatlēta profils (angliski) Ingvars Brins (SOK profils) (angliski) Ingvars Brins (Sports Reference profils) (angliski)