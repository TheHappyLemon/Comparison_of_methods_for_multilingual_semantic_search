Tikkurila Oyj ir Somijas uzņēmums, kas ražo krāsas un lakas. Galvenais birojs atrodas Vantā. No 1972. līdz 2010. gadam atradās Kemira sastāvā. Tikkurila Oyj akcijas tiek kotētas Helsinku biržā kopš 2010. gada. Tikkurila Alcro Vivacolor (Baltijas valstis) Teks (Krievija) Beckers (Zviedrija) Kolorit (Ukraina) Fincolor (Krievija) Pigrol (Vācija) Gamma (Krievija) Polifarb Dębica (Polija) Jedynka (Polija) Zorka Color (Balkānu valstis) 1862. gadā Tikurilā (tagad Vantā daļa) tika dibināts uzņēmums Dickursby Oljeslageri, kas spieda linsēklu eļļu un ražoja lakas. 1885. gadā uzņēmumu nopirka Schildt & Hallberg. 1919. gadā Schildt & Hallberg Oy sāka ražot krāsas. Uzņēmums pamazām kļuva par vadošo krāsu ražotāju Somijā. 1972. gadā uzņēmumu nopirka Rikkihappo Oy (tagad Kemira). 1975. gadā uzņēmums pārdēvēts par Tikkurilan Väritehtaat Oy – Dickursby Färgfabriker Ab. 1984. gadā Tikkurila iegādājās Apvienotās Karalistes ceturto lielāko krāsu ražotāju Donald Macpherson Group Pl. 1986. gadā uzņēmums pārdēvēts par Tikkurila Oy. Pēc PSRS sabrukšanas Tikkurila sāka izplesties Baltijas valstīs un Krievijā. 1993. gadā Tikkurila Oy Krievijā dibināja uzņēmumu A/O Finncolor (tagad ZAO Finncolor) krāsu biznesam. 1995. un 1996. gadā Brazīlijā, ASV un Austrālijā Tikkurila dibināja meitas uzņēmumus. 1997. gada sākumā Tikkurila bizness tika sadalīts vairākos uzņēmumos. Tikkurila CPS Oy bija atbildīga par krāsošanas biznesu, Tikkurila Paints Oy koncentrējās uz dekoratīvajām krāsām, un Tikkurila Coatings Oy darbojās ar rūpnieciskajiem pārklājumiem. Tikkurila Services Oy veica apkalpošanas darbus visiem grupas uzņēmumiem. Tikkurila Oy palika virsuzņēmums. 1997. gadā Tikkurila CPS iegādājās Taotek Group, kurai bija krāsošanas aprīkojuma bizness četrās valstīs. 2000. gada oktobrī Tikkurila CPS tika pardota Zviedrijas investīciju uzņēmumam Industri Kapital, un Tikkurila atgriezās pie tās saknēm: ražot, attīstīt un pārdot krāsas. 2001. gada sākumā tika nopirkts Zviedrijas dekoratīvo krāsu ražotājs Alcro-Beckers AB; darījums ietvēra ražotnes Zviedrijā, Polijā, Vācijā un Somijā, kā arī pārdošanas uzņēmumus Dānijā un Norvēģijā. 2004. gadā Tikkurila Services tika apvienots mātes uzņēmumā. 2008. gadā arī Tikkurila Paints Oy un Tikkurila Coatings apvienojās ar Tikkurila Oy 2006. gadā Tikkurila iegādājās Krievijas krāsu ražotāju OOO Kraski Teks, kļūstot par līderi dekoratīvo krāsu tirgū Krievijā. Tikkurila no Kemira tika atdalīts 2010. gadā un tā akcijas tika atdotas kā dividendes tā akcionāriem. 17. februārī uzņēmuma nosaukums mainīts uz Tikkurila Oyj, kļūstot par publisku komercsabiedrību. 2010. gada 26. martā Tikkurila Oyj akcijas sāktas kotēt NASDAQ OMX Helsinki Oy. 1993. gadā Tikkurila Oy kopā ar Zviedrijas Alcro-Beckers AB un Latvijas Republikas Īpašuma departamentu dibināja krāsu un laku ražošanas uzņēmumu AS Latvijas krāsas. Tikkurila Oy jaunajā uzņēmumā ieguva 39 % akciju. Produkcija tiek izplatīta ar preču zīmi VIVACOLOR. 1997. gadā AS Latvijas krāsas tika pārdēvēta par AS Baltic Color. 2002. gadā Tikkurila Oy iegādājās Alcro-Beckers AB. Baltic Color tika pārdēvēts par SIA Vivacolor. 2004. gadā Latvijas ražotne tieka izvietota Igaunijā, Somijā un Polijā. 2005. gadā uzņēmuma nosaukums tika mainīts uz SIA Tikkurila-Vivacolor. 2009. gadā uzņēmuma nosaukumu mainīja uz SIA Tikkurila. Scandinavian paint jv targets Baltic market 1995-05-06 Ieskats vēsturē Arhivēts 2012. gada 28. aprīlī, Wayback Machine vietnē. SIA Tikkurila Tikkurila vietne Tikkurila Latvijas vietne