Refleksmats (angļu: reflexmate, vācu: Reflexmatt, krievu: рефлексный мат) ir šaha uzdevums, kurā baltie sāk un piespiež melnos pieteikt matu balto karalim noteiktajā gājienu skaitā, bet atšķirībā no pašmata ar papildu nosacījumu, ja kādai no pusēm ir iespēja pielikt matu, tā obligāti jāizmanto. Uzdevumus, kuros šis nosacījums attiecas tikai uz melnajiem, sauc par pusrefleksmatiem. Refleksmata uzdevumus pieskaita pasaku šaha žanram. Pirmais refleksmata uzdevumu 1885. gadā sastādījis angļu problēmists Bendžamins Louss. Plašāku popularitāti refleksmati ieguva 20. gadsimtā pirmajā pusē pateicoties Tomasa Dosona un citu pūlēm. Mūsdienās refleksmati guvuši plašu izplatību, šaha problēmisti tos regulāri izmanto pasaku šaha žanra uzdevumu sastādīšanas konkursos. Labākās refleksmata kompozīcijas publicē FIDE Albumi. Pierakstot refleksmata risināšanas uzdevumu ir pieņemts lietot šādu saīsinājumu: vispirms raksta latīņu burtu "r" , tad mata zīmi # un saīsinājumu noslēdz uzdevuma atrisināšana paredzētais gājienu skaits, piemēram "r#2" nozīmē "refleksmats 2 gājienos". № 1. A. Skuja The Problemist, 1997 1. c6! draud 2. Kd5 f5# 1. ... Lh7 2.Kd3 Lxg6# 1. ... f6 2. Kf5 Zd6# 1. ... f5+ 2. Kf3 e4# Tematiskajos variantos balto karaļa gājieni veido figūru, kuru šaha kompozīcijā sauc par zvaigznīti. Blakus variants: 1. ... fxg6 2. Lf3 Zc5#) № 2. Bū Lindgrēns Feenschach, 1964 3. godalga Risinājums: 1. Ke2! draud 2. Kf1 Zxg3# 1. ... f1D+ 2. Ke3 Dhe2# 1. ... f1T+ 2. Df2 Dxf2# 1. ... f1L+ 2. Ke1 De2# 1. ... f1Z+ 2. Kd1 Dd2# 1. ... Dxg3 2. Kf1 Dd3# 1. ... Dg2 2. De3 f1D# 1. ... Dg1 2. Df3 De1# Friedrich Chlubna. Das Matt des weissen Königs. Wien : F. Chlubna, 1995. (vāciski) Pašmats Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 277. lpp. ISBN 5-85 270-005-3. (krieviski) Refleksmata uzdevumu kolekcija PDB datu bankā.