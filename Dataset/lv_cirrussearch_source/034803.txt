Marija Doloresa Elīza Rosanna Gilberta (angļu: Marie Dolores Eliza Rosanna Gilbert, plašāk pazīstama no pseidonīma Lola Montesa (Lola Montez); dzimusi 1821. gada 17. februārī, mirusi 1861. gada 17. janvārī) bija īru izcelsmes dejotāja un aktrise. Dzimusi Īrijā, bet uzaugusi Lielbritānijas kolonijā Indijā. Kļuva par dejotāju un uzstājās Eiropas valstīs. 1846. gadā ieradās Minhenē, kur kļuva par Bavārijas karaļa Ludviga I mīļāko, ietekmējot karaļa politisko lēmumu pieņemšanu liberālā garā. Izceļoties 1848. gada revolūcijām, pameta Bavāriju un devās uz ASV, kur turpināja dejotājas karjeru. Vikikrātuvē par šo tēmu ir pieejami multivides faili. Skatīt: Lola Montesa. Encyclopædia Britannica ieraksts (angliski)