Attīstītais sociālisms (krievu: развитой социализм), arī reālais sociālisms, bija klišeja un koncepcija, ko kopš 1964. līdz 1985. gadam lietoja padomju propaganda, lai "pozitīvi izskaidrotu" Padomju Savienības dziļo sistēmisko ekonomisko, politisko un ideoloģisko krīzi. Faktiski tas bija mēģinājums atteikties no tās pašas principiem un izvirzītajiem programmas mērķiem. 20. gadsimta 80.–90. gadu mijā, pārkārtošanās laikā, šis pats vēsturiskais periods padomju oficiālajās un vairākās neoficiālajās interpretācijās ieguva citu nosaukumu — stagnācija.