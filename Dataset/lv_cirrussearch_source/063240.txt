Piecpadsmitais Doktors būs Doktora, BBC zinātniskās fantastikas televīzijas seriāla Doctor Who personāža un galvenā varoņa sešpadsmitā inkarnācija, kuru atveidos ruandiešu izcelsmes skotu aktieris Nkuti Gatva. Gatva ir ceturtais skotu aktieris un pirmais melnādainais aktieris, kurš seriālā atveido Doktoru. Doktors ir vairākus simtus gadu vecs Laika pavēlnieks no planētas Galifrejas, kurš ceļo laikā un telpā savā TARDIS, bieži kopā ar pavadoņiem. Dzīves beigās Doktors var reģenerēties, to darot, mainās viņa izskats un personība, un seriālā viņa lomu uzsāk atveidot jauns aktieris. Viņam ir paredzēts parādīties seriāla četrpadsmitajā sezonā, kuras producents ir Rasels T. Deiviss. Pirms tika paziņots par Gatvas izvēli Doktora lomai, izplatījās baumas par dažādiem aktieriem, kas varētu stāties Vitakeres vietā, tika minēti Hjū Grānts, Maikls Šīns, Kriss Māršals, Ričards Ajoads, Mihaela Koela, Kellija Makdonalda un Lenijs Henrijs. Deivisa atgriešanās kā producentam arī noveda pie pieņēmumiem, ka piecpadsmitaiā Doktora lomu atveidos kāds no aktieriem, ar kuriem viņš iepriekš bija strādājis citos projektos. Izplatījās arī baumas, ka Doktora lomu varētu atkārtoti atveidot Deivids Tenants, jo iepriekšējā reizē, kad Deiviss bija seriāla producents, Tenants bija attēlojis desmito Doktoru. 2022. gada 8. maijā Gatva ievietoja Instagram vietnē attēlu, kurā bija divas sarkanas sirsniņu emocijzīmes, plusa zīme un zila kvadrātveida emocijzīme. Šis ieraksts kopā ar seriāla Doctor Who produenta Rasela T. Deivisa komentāriem izraisīja pieņēmumus, ka Gatva kļūs par piecpadsmito Doktoru. To vēlāk tajā pašā dienā apstiprināja oficiālais Doctor Who Twitter konts. Rakstā, kas publicēts vietnē Doctor Who, Gatva izteicās: "Šī loma un izrāde nozīmē tik daudz daudziem cilvēkiem visā pasaulē, tostarp man, un katrs no maniem neticami talantīgajiem priekšgājējiem ir izturējies pret šo unikālo atbildību un privilēģiju ar vislielāko rūpību... Es darīšu visu iespējamo, lai darītu to pašu". Nkuti Gatvas kolēģis aktieris Olijs Aleksandrs, kurš, domājams, bija viens no galvenajiem šīs lomas kandidātiem, Twitter pauda prieku par aktiera atlasi. Skots Silvestrs Makojs, kurš atveidoja Septīto Doktoru, tviterī izteica prieku par to, ka kāds cits skotu aktieris "pārņem Doktora grožus". 2022. gada Parīzes fanu festivālā Mets Smits, kurš bija atveidojis Vienpadsmito Doktoru, atklāti pauda atbalstu Gatvam par viņa izvēli lomai. Pīters Kapaldi, kurš attēloja Divpadsmito Doktoru, intervijā STV News paziņoja, ka uzskata, ka Gatva būs "brīnišķīgs Doktors". 2022. gada Britu akadēmijas televīzijas balvu pasniegšanas laikā Gatva paziņoja, ka Deivids Tenants un Džodija Vitekere, kuri bija atveidojuši attiecīgi Desmito un Trīspadsmito Doktoru, ir piezvanījuši viņam, lai paustu savu atbalstu. «Ncuti Gatwa: BBC names actor as next Doctor Who star». BBC. 2022. gada 8. maijs. «Ncuti Gatwa to take over from Jodie Whittaker as new Doctor Who, BBC announces». The Scotsman (angļu). Skatīts: 2022-05-09. «Ncuti Gatwa becomes first person of colour to play Doctor Who and fourth Scot». The National (angļu). Skatīts: 2022-05-09. Victoria Ward. «Sex Education star Ncuti Gatwa announced as first black Doctor Who». The Telegraph (en-GB), 2022-05-08. ISSN 0307-1235. Skatīts: 2022-05-09. Martin Belam. «Doctor Who: Ncuti Gatwa to replace Jodie Whittaker, BBC announces». The Guardian, 2022. gada 8. maijs. Skatīts: 2022. gada 9. maijs. Huw Fullerton. «Russell T Davies to return as Doctor Who showrunner». Radio Times, 2021. gada 24. septembris. Skatīts: 2021-09-24. «Doctor Who: Every 14th Doctor Actor Rumor, Candidate & Favorites Explained». Screen Rant. 2022. gada 5. aprīlis. «Doctor Who: 6 People Rumored or Speculated to Play the 14th Doctor, So Far». 2021. gada 19. jūlijs. «♥️♥️➕🟦 - Ncuti Gatwa - @ncutigatwa Mystalk». mystalk.net. Arhivēts no oriģināla, laiks: 2022. gada 18. maijā. Skatīts: 2022. gada 15. augustā. «♥️♥️➕🟦 - Russell T Davies - @russelltdavies63 Mystalk». mystalk.net.[novecojusi saite] «Ncuti Gatwa is the Doctor | Doctor Who». www.doctorwho.tv (angļu). Skatīts: 2022-05-08. «Olly Alexander talks about Doctor Who rumours». Belfast Telegrap. Robert Rowlands. «Doctor Who fan reaction as Ncuti Gatwa announced as new Time Lord». CoventryLive, 2022. gada 8. maijs. David Craig. «Matt Smith and Sylvester McCoy congratulate Ncuti Gatwa on Doctor Who role». Radio Times, 2022. gada 9. maijs. Skatīts: 2022. gada 11. maijs. Flora Carr. «Doctor Who's Peter Capaldi says Ncuti Gatwa will make "amazing" Doctor». Radio Times, 2022. gada 13. maijs. Skatīts: 2022. gada 13. maijs.