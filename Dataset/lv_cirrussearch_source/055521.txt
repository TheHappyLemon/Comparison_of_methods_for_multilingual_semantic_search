Kreigs Berube (angļu: Craig Berube, dzimis 1965. gada 17. decembrī) ir Kanādas hokeja treneris un bijušais hokejists, spēlējis kreisās malas uzbrucēja pozīcijā. Pašlaik (2021) Berube ir NHL kluba Sentluisas "Blues" galvenais treneris. Kā spēlētājs Berube pavadīja 17 gadus tādās NHL komandās kā Filadelfijas "Flyers", Toronto "Maple Leafs", Kalgari "Flames", Vašingtonas "Capitals" un Ņujorkas "Islanders". Savu trenera karjeru Berube uzsāka Filadelfijas "Flyers", no sākuma kā asistents, vēlāk kā galvenais treneris. 2018. gada novembrī Berube tika apstiprināts kā Sentluisas "Blues" galvenais treneris. 2018. gada pašā izskaņā komanda atradās pēdējā vietā visā līgā. Pēc Jaunā gada spēle Sentluisas komandai uzlabojās, tika sasniegts arī jauns komandas rekords – 11 uzvaras pēc kārtas. Komanda sezonas beigās ierindojās trešajā vietā Centrālajā divīzijā. Tika sasniegts arī Stenlija kausa fināls, kurā Sentluisa septiņās spēlēs pārspēja Bostonas "Bruins" un ieguva Stenlija kausu. 2023. gada 12. decembrī pēc četru zaudējumu sērijas, ko noslēdza zaudējums Detroitas Red Wings ar rezultātu 6:4, Berube tika atlaists no "Blues" galvenā trenera amata. «Yeo relieved of duties, Berube named interim head coach». NHL.com (en-US). Skatīts: 2021-01-19. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)