Lū Salome (vācu: Lou Andreas-Salomé, krievu: Луиза Густавовна Саломе; dzimusi 1861. gada 12. februārī, mirusi 1937. gada 5. februārī) bija Krievijā dzimusi vācu autore, psihoanalītiķe un intelektuālo aprindu dalībniece. Ietekmējusi Nīči, Rilki un Freidu. Dzimusi Krievijas ģenerāļa ģimenē. Pēc tēva nāves 1878. gadā 1880. gadā kopā ar māti devās uz Šveici, vēlāk pārceļoties uz Romu, kur iepazinās ar Nīčes draugu Paulu Rē. 1882. gada 13. maijā Lū Salome iepazinās ar Nīči. Kad pēc kopā pavadītiem mēnešiem Nīče bildināja Salomi, viņa atbildēja ar atteikumu, un attiecības izira. 1887. gadā Lū Salome aprecējās ar valodnieku Frīdrihu Kārli Andreasu, ar kuru celibātiskā laulībā nodzīvoja līdz mūža galam. 1897. gadā Lū Salome Minhenē satika par sevi krietni jaunāko dzejnieku Raineru Marija Rilki, ar kuru viņai izveidojās intensīvas attiecības, kas ilga līdz 1900. gadam. Kopā viņi devās ceļojumā uz Itāliju un Krieviju, kur citu starpā satikās ar Ļevu Tolstoju. Vikikrātuvē par šo tēmu ir pieejami multivides faili. Skatīt: Lū Salome. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Herdera enciklopēdijas raksts (spāņu) Lia Šmite, Iepazīstināšana, Jaunā Gaita, nr. 247. decembris 2006 Frīdriha Nīčes un ģenerāļa meitas mīlas stāsts, Apollo[novecojusi saite]