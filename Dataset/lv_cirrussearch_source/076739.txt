Rihards Zednīks (slovāku: Richard Zedník; dzimis 1976. gada 6. janvārī Banska Bistricā) ir bijušais slovāku hokejists, labās malas uzbrucējs, Slovākijas hokeja izlases dalībnieks. Profesionāļa karjeras gaitā Zednīks aizvadīja 745 spēles Nacionālajā hokeja līgā. Savu profesionālā spēlētāja karjeru Zednīks uzsāka 1995—96 sezonā, kad aizvadīja savu pirmo maču Vašingtonas "Capitals" rindās, kurš viņu, ar kopējo 249. numuru, draftēja 1994. gada NHL draftā. "Capitals" rindās Zednīks spēlēja līdz pat 2000—01 sezonai, kad tika aizmainīts uz Monreālas "Canadiens". 2004-05 NHL sezonas lokauta laikā Rihards spēlēja Slovākijas Ekstralīgas kluba HKm Zvolen rindās, bet 2005—06 sezonā turpināja savu karjeru Monreālā. 2006—07 sezonā Zednīks spēlēja uzreiz divos NHL klubos — Ņujorkas "Islanders", kā arī Vašingtonas "Capitals", bet vēl nākamās divas sezonas — "Panthers" rindās. 2008. gada februārī kādas spēles laikā Zednīka komandas biedrs Olli Jokinens ar savu slidu nejauši pārgrieza vienu no Riharda artērijām, kā dēļ Zednīks izlaida atlikušo sezonas daļu un, kad atgriezās uz ledus, izmantoja kakla sargu. 2009.—10. sezonu Zednīks aizvadīja KHL klubā Jaroslavļas "Lokomotiv". 2010.—11. gada sezonu iesāka Slovākijas Ekstralīgas klubā HK Banska Bistrica, taču tad pievienojās Zviedrijas Elitsērijas vienībai Stokholmas AIK. 2011. gadā Zednīks noslēdza profesionālā spēlētāja karjeru Slovākijas izlases rindās Zednīks spēlējis četros Pasaules čempionātos, 2003. gadā izcīnot bronzas medaļu, divās Pasaules kausa izcīņās, kā arī 2006. un 2010. gada olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)