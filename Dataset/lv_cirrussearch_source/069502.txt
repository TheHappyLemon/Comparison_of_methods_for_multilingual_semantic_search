Rio Bravo ir 1959. gada ASV vesterna filma, kuras režisors un producents ir Hauards Hokss. Filmā galvenās lomas atveido Džons Veins, Dīns Mārtins, Rikijs Nelsons, Endžija Dikinsone un Volters Brenans. Filma balstīta uz H. B. Makkempbela tāda paša nosaukuma īso stāstu. Filma stāsta par teksasiešu šerifu Džonu T. Čensu (Veins), kurš arestē ietekmīga vietējā fermera brāli par slepkavību un patur viņu iecirknī, līdz ierodas ASV maršals. Ar sava gados vecā palīga Stampija (Brenans), bijušā policista un tagad alkoholiķa Dūda (Mārtins) un jauniņā Kolorado Raiena (Nelsons) palīdzību viņš cenšas atturēt fermeri un viņa bandu, kas plāno brāli atbrīvot. Saskaņā ar Džonu Veinu, Rio Bravo ir atbilde Freda Cinnemana vesternam High Noon (1952), kas bieži vien tiek uztverta kā alegorija makartismam. Veins filmu High Noon nosauca par "neamerikānisku" un to kritizēja arī pats Hokss. Filmas Rio Bravo pirmizrāde notika 1959. gada 4. aprīlī un to izplatīja Warner Bros.. Filma mūsdienās tiek uzskatīta par vesterna žanra klasiku. 2022. gada žurnāla Sight & Sound visu laiku labāko filmu kritiķu sarakstā filma ierindojās 101. vietā. Tīmekļa vietnē Rotten Tomatoes filmai ir 96% vērtējums. 2014. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Michael Munn. John Wayne: The Man Behind the Myth. Penguin, 2005-03-01. ISBN 978-0-451-21414-0. Scott Tobias. «High Noon at 70: the politically loaded anti-western adored by US presidents». The Guardian (en-GB), 2022-07-24. ISSN 0261-3077. Skatīts: 2023-10-22. Shae Sennett. «Howard Hawks And John Wayne Made Rio Bravo Out Of Hatred For High Noon». /Film (en-US), 2022-10-12. Skatīts: 2023-10-22. «The Greatest Films of All Time». BFI (angļu). Skatīts: 2023-10-22. «Rio Bravo - Rotten Tomatoes». www.rottentomatoes.com (angļu). 1959-03-18. Skatīts: 2023-10-22. «Cinematic Treasures Named to National Film Registry». Library of Congress, Washington, D.C. 20540 USA. Skatīts: 2023-10-22. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)