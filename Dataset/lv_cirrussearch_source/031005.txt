Benko atklātne ir šaha atklātne, kas sākas ar gājieniem: 1. g2-g3. To klasificē pie flanga atklātnēm ar Šaha atklātņu enciklopēdijas kodu A00. Šaha praksē atklātne pazīstama no 19. gadsimta. 1828. gadā tā spēlēta mačā starp divu Indijas pilsētu šaha klubiem. P. Bilguera un fon der Lasas sarakstītājā "Šaha spēles rokasgrāmatā" (Handbuch des Schachspiels) pieminēta 1841. gadā spēlētā partija R. Deložs − L. Kīzerickis, kas sākās ar gājieniem 1. g3 e5 2. Lg2 d5 3. c4. Atklātnes teorētisko pamatojumu devis Rihards Rēti, kurš uzskatīja, ka melniem centrā pats spēcīgākais punkts ir lauciņš d5, tāpēc tam nekavējoties jāuzbrūk ar karaļa spārna laidņa fianketto. Baltie, maskējot savus plānus, cenšas pāriet kādā no izstrādātām atklātnes sistēmām, (piemēram, vecindiešu aizsardzība, Pirca aizsardzība u.t.t.) ar kauliņu krāsu maiņu un lieku tempu. Melniem uzmanīgi jāseko balto plānam un laikus jāuzsāk nepieciešamā pretdarbība. Atklātne nosaukta ungāru − amerikāņu šahista P. Benko vārdā, kas 20 . gadsimta vidū to vairākkārt pielietojis savās partijās. Sistēmas, kas noved pie zināmām atklātnēm ar kauliņu krāsu maiņu: 1.g3 e5 2.Lg2 d5 3.Zf3 e4 4.Zd4 — Aļehina aizsardzība 1.g3 d5 2.Zf3 c5 3.Lg2 Zc6 4.d4 — Grīnfelda aizsardzība 1.g3 e5 2.c4 Zc6 3.Zc3 Zf6 vai 3. ... g6 — Sicīliešu aizsardzības slēgtais variants 1.g3 e5 2.c4 Zc6 3.Zc3 Zf6 4.d3 d5 5.cd Zxd5 6.Lg2 Le6 — Sicīliešu aizsardzības pūķa variants 1.g3 d5 2.Lg2 e5 3.d3 — Pirca aizsardzība un citas. Angus Dunnington. Winning Unorthodox Openings. Everyman Chess, 2000. ISBN 978-1-85744-285-4. (angliski) Pirmā zināmā partija ar 1. g3 Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 383. lpp. ISBN 5-85 270-005-3. (krieviski) Partijas, kurās spēlēts gājiens 1. g3. Atklātnes apskats vietnē chess.com Atklātnes apskats vietnē 365chess.com