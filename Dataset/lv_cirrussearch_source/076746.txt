Kalimantāna (indonēziešu: Kalimantan) jeb Borneo ir sala Lielajās Zunda salās, trešā lielākā sala uz Zemes. Tā ir vienīgā sala, kuras teritorijā atrodas triju valstu (Indonēzijas, Malaizijas un Brunejas) teritorijas. Salas lielāko (Indonēzijas) daļu aizņem Kalimantānas administratīvais reģions, kurš sastāv no četrām provincēm. Kalimantānu apskalo Dienvidķīnas jūra, Sulu jūra, Sulavesi jūra, Makasaras šaurums, Javas jūra un Karimatas šaurums. Rietumos no salas atrodas Malakas pussala un Sumatras sala. Dienvidos atrodas Javas sala, austrumos — Sulavesi sala, bet ziemeļrietumos atrodas Filipīnu arhipelāgs. Salas augstākā virsotne ir 4095 m augstais Kinabalu kalns. Lielākās pilsētas ir Kučinga (632 000 iedz.), Bandžarmasina (598 000), Kotakinabalu (543 000), Pontianaka (466 000), Sandakana (453 000), Balikpapana (453 000), Samarinda (356 000 iedz.). Vikikrātuvē par šo tēmu ir pieejami multivides faili. Skatīt: Kalimantāna. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)