Dmitrijs Megalinskis (krievu: Дмитрий Мегалинский; dzimis 1985. gada 15. aprīlī) ir krievu hokejists, aizsargs. Pašlaik (2020) Megalinskis spēlē Kazahstānas hokeja līgas vienībā Kokšetavas "Arlan". Profesionāļa karjeru Megalinskis uzsāka 2003.—04. gada sezonā, debitējot Krievijas Superlīgas kluba Jaroslavļas "Lokomotiv" sastāvā. Gan 2003.—04., gan 2004.—05. gada sezonā "Lokomotiv" sastāvā Megalinskis gan aizvadīja tika vienu spēli, taču 2005.—06. gada sezonā kluba rindās izgāja laukumā jau 20 spēlēs. 2006.—07. gada sezonu Megalinskis aizvadīja Krievijas Augstākās līgas klubā Voskresenskas "Khimik", taču tad pievienojās Čehovas "Vitjaz" rindām, komandas sastāvā aizvadot nākamās četras sezonas. 2011. gada vasarā Megalinskis pievienojās Novokuzņeckas "Metallurg" sastāvam, tās rindās aizvadot nākamās divas sezonas, savukārt 2013. gada augusta sākumā Megalinskis noslēdza divu gadu līgumu ar Maskavas "Spartak", taču sezonas pirmajā pusē tika aizmainīts uz Jekaterinburgas "Avtomobilist". "Avtomobilist" sastāvā spēlēja līdz pat 2018. gadam. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)