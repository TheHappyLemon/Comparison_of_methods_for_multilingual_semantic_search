Antons Frīdrihs Bīšings (vācu: Anton Friedrich Büsching, 1724—1793) bija vācu luterāņu mācītājs, pedagogs un ģeogrāfs. Ar lielu rūpību aprakstījis Baltijas provinces. Dzimis 1724. gada 27. septembrī Štathāgenā, tagadējā Lejassaksijas pavalstī advokāta ģimenē. Studēja teoloģiju Halles Universitātē (1744-1748). Pēc studiju beigām devās uz Pēterburgu, kur strādāja par Dānijas sūtņa Lināra (von Lynar) ģimenes mājskolotāju. 1750. gadā viņš apmetās uz dzīvi Iceho (Itzehoe) Dānijai piederošajā Holšteinā, no 1752. gada Kopenhāgenā, kur uzrakstīja savu ģeogrāfijas traktātu "Jaunais Zemes apraksts" (Neue Erdbeschreibung), no kura 10 daļas veltītas Eiropas, bet viena Āzijas valstīm. 1754. gadā viņš pārcēlās uz Getingeni, kur 1759. gadā tika ievēlēts par Getingenes Universitātes filozofijas profesoru. 1761. gadā viņš Septiņgadu kara laikā atkal devās uz Pēterburgu, kur darbojās kā vietējās luterāņu draudzes mācītājs un Pētera skolas direktors. Pēc kara beigām 1765. gadā viņš apmetās Altonā (tagad Hamburgas daļa), 1766. gadā kļuva par Berlīnes Pelēkā klostera ģimnāzijas (Gymnasium zum Grauen Kloster) direktoru, turpināja nodarboties ar rakstniecību, izdeva historiogrāfijas un ģeogrāfijas žurnālu (1767–1793). Miris 1793. gada 18. maijā Berlīnē. Neue Erdbeschreibung 1. Band, II. Teil: Das ganze russische Reich, Preußen, Polen, Hungaren und die europäische Türkei, mit den dazu gehörigen und einverleibten Ländern, 1761 Magazin für Historiographie und Geographie. 25 Bde., Hamburg 1767–1793 Anton Friedrich Büsching. Magazin für die neue Historie und Geographie: IX. Land-rolle des Herzogthums Liefland vom Jahr 1765. Halle : Johann Jacob Curt, 1773. 381. lpp. Beiträge zur Lebensgeschichte merkwürdiger Personen. 6 Bde., Hamburg 1783–1789 Neueste Geschichte der evangelischen Brüderkonfessionen in Polen. 3 Bde., Halle 1784–1787 Grundriß zu einer Historie der Philosophie. 2 Tle., Berlin 1772–1774 Beschreibung seiner Reise von Berlin über Potsdam nach Rekahn unweit Brandenburg, welche er vom dritten bis achten Junius 1775 gethan hat. Leipzig, 1775 Character Friederichs des II. Königs von Preussen. Halle 1788 Zuverlässige Beyträge zu der Regierungsgeschichte Königs Friedrich II von Preussen. Hamburg 1790