Šis raksts ir par agrāko basketbola klubu. Par citām jēdziena ASK nozīmēm skatīt nozīmju atdalīšanas lapu. Rīgas ASK bija Padomju Armijas basketbola klubs, kas pastāvēja no 1953. līdz 1991. gadam Latvijas PSR galvaspilsētā Rīgā. 20. gadsimta 50. gados tas bija viens no spēcīgākajiem basketbola klubiem Eiropā. ASK piedalījās PSRS čempionātā. Tajā tika gūtas trīs uzvaras (1955, 1957, 1958), kā arī trīs reizes tika uzvarēts Eiropas čempionvienību kausa izcīņā (1958, 1959, 1960). 1958. gada 20. jūnijā Rīgas ASK kļuva par pirmajiem Eiropas čempionvienību kausa ieguvējiem, Sofijā otrajā finālspēlē pieveicot "Akademik" ar 84-71 (pirmās spēles rezultāts bija 86-81). Šīs spēles rezultatīvākie ASK spēlētāji bija Maigonis Valdmanis (15 punkti), Valdis Muižnieks (15), Jānis Krūmiņš (12). No 1953. līdz 1991. gadam klubam bijuši 10 treneri, vairāki no tiem — vairākkārt: 1953: Gunārs Baldzēns 1954—1964: Aleksandrs Gomeļskis 1964—1969: Maigonis Valdmanis 1969—1970: Gunārs Baldzēns 1971: Juris Kalniņš 1971—1974: Jānis Zeltiņš 1974—1981: Valentīns Meļņičuks 1982—1986: Nikolajs Bolvačovs 1987—1988: Jānis Zeltiņš 1988: Nikolajs Bolvačovs 1988: Aleksandrs Gostevs 1989—1990: Armands Krauliņš 1991: Pēteris Višņēvics «ASV Rīgas vēsture». Askriga.lv. Arhivēts no oriģināla, laiks: 2009. gada 25. aprīlī. Skatīts: 2012. gada 1. septembrī. «Rīgas ASK». Basket.lv. Arhivēts no oriģināla, laiks: 2012. gada 22. augustā. Skatīts: 2012. gada 1. septembrī. Latvijas enciklopēdija. 1. sējums. Rīga : Valērija Belokoņa izdevniecība. 2002. 131. lpp. ISBN 9984-9482-1-8.