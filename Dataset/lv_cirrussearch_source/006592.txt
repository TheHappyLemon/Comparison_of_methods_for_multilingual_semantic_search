Fokker 50 ir tuvo maršrutu turbopropelleru lidmašīna. Tā veidota uz Fokker F27 bāzes. Projekts aizsākts 1983. gadā Nīderlandē, bet pirmais prototipa lidojums notika 1985. gada 28. decembrī. Ekspluatācijā Fokker 50 nodots 1987. gadā. Desmit Fokker 50 lidmašīnas tika izmantotas arī Latvijas aviokompānijā "AirBaltic", pēc tam nomainot pret Bombardier Q400 NextGen lidmašīnām. Fokker 50 apgādāta ar diviem Pratt & Whitney Canada PW125B vai PW127B turbopropelleru dzinējiem (2500 zirgspēki), kas ir ekonomiski, un līdz ar to atmosfērā nonāk mazāk izplūdes gāzu. Divi sešu lāpstiņu propelleri, kuru diametrs - 3,66 metri, ir klusāki par "vecākā brāļa" (Fokker F27) propelleriem. Fokker 50 sērijveidā tika ražots no 1987. līdz 1997. gadam. Šajā laikā saražotas 213 šāda tipa lidmašīnas. Fokker 50 projekts tika aizsākts pēc tam, kad pieprasījums pēc Fokker 27 vecākā brāļa, kas ražošanā ir kopš 1958. gada, jau sāka samazināties. Tad 1980. gadā Fokker pārvaldība, īpaši Frans Swarttouw, nolēma, ka gaisa kuģis ar aerodinamisku un aviācijas atjauninājumu, ko varētu iegūt gan no Fokker 27 un Fokker 28, ir saprātīgs un labs variants jauna dizaina izveidei Fokker 50. Projekts sākās 1983. gadā. Par jauno lidmašīnas tipu pirmie ieinteresējās DLT un Ansett Airlines of Australia. "Fokker 50"[novecojusi saite] parlidmasinam.lv - Fokker 50 Vikikrātuvē par šo tēmu ir pieejami multivides faili. Skatīt: Fokker 50.