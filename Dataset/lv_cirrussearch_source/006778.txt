Šis raksts ir par mūziķi. Par citām jēdziena Mednis nozīmēm skatīt nozīmju atdalīšanas lapu. Arnis Mednis (dzimis 1961. gada 18. oktobrī Rīgā) ir latviešu mūziķis, dziesmu komponists. 2001. gadā pārstāvēja Latviju 2001. gada Eirovīzijā ar dziesmu "Too Much", viņš ieņēma 18. vietu. Mācījies Emīla Dārziņa mūzikas vidusskolā un Latvijas Valsts Konservatorijā. Mūziķa karjeru uzsāka 1986. gadā ar grupu Odis. 1990. gadā ar grupu tika svinēta uzvara festivālā "Liepājas dzintars", kā arī 1993. gada konkursos "Jūrmala" un "Sopota". 2008. gadā piedalījies TV3 šovā "Koru kari" kā Rīgas Dzeltenā kora vadītājs, šovā netika gūti lieli panākumi. Paralēli muzicēšanai rakstījis dziesmas vairākiem Latvijas māksliniekiem, tai skaitā 4. elements, Cafee. Bijis mūzikas autors teātra izrādēm "Pepija" un "Superdetektīvs Blumkvists". 2008. gadā atvēra džeza klubu Rīgā. Par sasniegumiem Latvijas mūzikā viņš saņēmis Lielo mūzikas balvu. 2011. gadā atsāka darbību mūzikā ar divu jaunu projektu dibināšanu, tāpat 2011. gadā bija viens no 2010. gada Muzikālās bankas žūrijas locekļiem. Kopumā izdevis sešus studijas albumus. «Arnis Mednis reanimācijā cīnās par savu dzīvību». TvNet.lv. 2011. gada 2. marts. Skatīts: 2011. gada 2. marts. «Preses konferencē informē par Eirovīzijas dziesmu konkursu.». TvNet.lv. 2001. gada 4. maijs. Skatīts: 2011. gada 2. marts. Arņa Medņa atklātākā intervija pēc pārdzīvotā insulta