Rīgas Starptautiskā autoosta ir Latvijas lielākā autoosta, kas atrodas tās galvaspilsētas Rīgas centrā, Prāgas ielā 1, starp Rīgas Pilsētas kanālu un uz uzbēruma esošo dzelzceļa sliežu klātni. Autoostai ir 33 platformas, kurās pienāk un no kurām atiet autobusi uz visām lielākajām Latvijas pilsētām un nozīmīgākajām vietām, kā arī uz vairākām Eiropas pilsētām. Netālu atrodas Rīgas Pasažieru stacija un Centrāltirgus. Autoostas ēka tika nodota ekspluatācijā 1964. gada 21. jūlijā. Autoostas kompleksa sākotnējais projekts tika izstrādāts kādreizējā projektēšanas institūtā "Latgiprogorstroj" ( "Латгипрогорстрой" ) no 1960. līdz 1962. gadam. Kopš Latvijas neatkarības atgūšanas radās nepieciešamība veidot Rīgas autoostas darbību atbilstoši galvaspilsētas statusam, kas ļautu apkalpot ne tikai vietējos un reģionālos, bet arī starptautiskos reisus. Līdz 1997. gadam objekts bija iekļauts Valsts autobusu firmas "Nordeka" sastāvā, taču 1997. gada 11. septembrī ar Latvijas Privatizācijas Aģentūras (LPA) Valdes lēmumu tika nolemts autoostu un tās ēkas pārveidot par privatizējamu valsts akciju sabiedrību "Rīgas starptautiskā autoosta". 2000. gadā tika pabeigta autoostas privatizācija, pārveidojot to par publisku akciju sabiedrību. 2016. gadā AS “Rīgas starptautiskā autoosta” lielākie akcionāri bija SIA “Rīgas ACS” (49,99% akciju), Sergejs Serdjukovs (25,41%), SIA “KG tehnoloģijas” (10,32%). 2016. gadā Rīgas starptautiskās autoostas pakalpojumus izmantoja vairāk nekā 1,7 miljoni pasažieru, vidēji dienā autoosta apkalpoja 430 autobusu reisu, no tiem 350 bija iekšzemes un 80 starptautiskie reisi. Populārākie reisi: Rīga-Daugavpils Rīga-Dobele Rīga-Jelgava Rīga-Kuldīga Rīga-Liepāja Rīga-Saldus Rīga-Talsi Rīga-Valmiera Rīga-Ventspils Populārākie reisi: «Ceļ mana republika...». Cīņa (171). 1964-07-21. 2. lpp. Skatīts: 2021-07-30. «AS „RĪGAS STARPTAUTISKĀ AUTOOSTA” 2016. GADA PĀRSKATS». Arhivēts no oriģināla, laiks: 2021. gada 22. oktobrī. Skatīts: 2017. gada 15. septembrī. autoosta.lv Arhivēts 2011. gada 14. jūnijā, Wayback Machine vietnē. apmeklēts 2017. gada 15. septembrī Rīgas starptautiskās autoostas mājaslapa Arhivēts 2011. gada 14. jūnijā, Wayback Machine vietnē. (latviski, angliski, krieviski) Autobusu biļešu iegāde internetā Uzziņu dienests Rīgas centra karte ar autoostas lokalizāciju