Stāvlapu dzegužpirkstīte (Dactylorhiza incarnata (L.) Soó, agrāk Orchis incarnta) ir orhideju dzimtas suga. Latvijā tā ir viena no biežāk sastopamajām orhideju sugām. Daudzgadīgs, aptuveni 20-60 cm liels lakstaugs. Gumi "pirkstaini" (gr. dactylos 'pirksts', rhiza 'sakne'), saknes īsas. Stublājs stāvs, diezgan biezs ar cauru vidu un augšup vērstām lapām. Lapas lancetiskas, zaļas, bez plankumiem. Ziedi sakārtoti blīvā ziedkopā. Pieziedlapas lancetiskas, violeti zaļas. Ziedi rožaini, violeti (vidusl. lat. incarnata 'miesas krāsas') ar tumšu rakstu. Lūpa trīsdaivaina. Latvijā zied no maija beigām līdz jūlija vidum. Aug Eiropā un Āzijā. Aug mitrās vai pārmitrās vietās, pļavās, retāk krūmājos. Sugu apdraud meliorācija un augsnes rekultivēšana, bet arī pļavu aizaugšana ar krūmiem un kokiem. Izplatība Werner Rothmaler: Exkursionsflora von Deutschland. Gefäßpflanzen: Kritischer Band. ISBN 3-8274-1496-2 Mindaugas Ryla: "Lietuvos gegūnių (Dactylorhiza) atpažinimo problemos" Botanica Lithuanica Suppl. 5: 47-61, 2003. Latvijasdaba.lv