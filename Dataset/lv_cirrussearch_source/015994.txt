Šis raksts ir par čehu hokejistu. Par pilsētu skatīt rakstu Čāslava. Petrs Čāslava (čehu: Petr Čáslava; dzimis 1979. gada 3. septembrī) ir čehu hokejists, aizsargs, Čehijas hokeja izlases dalībnieks. Pašlaik (2014) Čāslava spēlē Čehijas Ekstralīgas kluba HC Pardubice sastāvā. Profesionāļa karjeru Čāslava sāka 1997.—98. gada sezonā, kad aizvadīja savu debijas spēli Čehijas Ekstralīgas kluba HC Pardubice sastāvā. Tiesa, nostiprināties komandas rindās Petram izdevās vien piecas sezonas vēlāk, 2002.—03. gada sezonā. 2004.—05. gada sezonā Čāslava komandas sastāvā izcīnīja Čehijas čempiona titulu. 2007.—08. gada sezonu hokejists aizvadīja Krievijas Superlīgas kluba Čerepovecas "Severstal" sastāvā, taču tad atgriezās Pardubicē. 2009.—10. gada sezonas gaitā gan Čāslava pārcēlās uz Zviedrijas Elitsērijas klubu Timrå IK, taču 2010. gada vasarā pievienojās KHL vienībai Maskavas CSKA, tās rindās aizvadot nākamās divas sezonas. 2012.—13. un 2013.—14. gada sezonās spēlēja Čerepovecas "Severstal" sastāvā, 2013.—14. gada sezonā pildot arī komandas kapteiņa funkcijas. 2014. gada aprīlī noslēdza līgumu ar Čehijas Ekstralīgas vienību HC Pardubice. Čehijas hokeja izlases sastāvā spēlējis sešos Pasaules čempionātos, 2010. gadā izcīnot zelta, bet 2011. un 2012. gados - bronzas medaļas. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)