Rafaels Diass (Raphael Díaz; dzimis 1986. gada 9. janvārī) ir šveiciešu hokejists, aizsargs, Šveices hokeja izlases dalībnieks. Pašlaik (2017) pārstāv Šveices hokeja līgas komandu EV Zug. Profesionāļa karjeru Diass uzsāka 2003.—04. gada sezonā, debitējot Šveices hokeja līgas kluba HK Cuga rindās. Kluba rindās Diass spēlēja līdz pat 2011. gada vasarai, kad noslēdza līgumu ar Nacionālās hokeja līgas klubu Monreālas "Canadiens". "Canadiens" hokejists spēlēja līdz 2014. gada 3. februārim, kad tika aizmainīts uz Vankūveras "Canucks", taču vien mēnesi vēlāk Diass nonāca jau Ņujorkas "Rangers" rindās. 2013.—14. gada sezonā kopā ar "Rangers" sasniedza Stenlija kausa finālu, tajā gan piekāpjoties Losandželosas "Kings" hokejistiem. 2014. gada oktobrī Diass pievienojās Kalgari "Flames" rindām, tās rindās aizvadot 56 spēles. Nākamajā sezona aizvadīja 36 spēles AHL komandā Hartfordas "Wolf Pack". 2015. gada decembrī noslēdza piecu gadu līgumu ar EV Zug, komandai pievienojoties vien pēc sezonas beigām. Pēc 2016.—17. gada sezonas noslēguma tika iecelts par komandas kapteini. Šveices hokeja izlases rindās izcīnījis sudraba medaļas 2013. gada Pasaules čempionātā. Diess spēlējis arī 2010.un 2014. gada olimpisko spēļu turnīros, kā arī 2008. un 2011. gada Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)