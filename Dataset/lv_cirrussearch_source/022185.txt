Bukers Taljaferro Vašingtons (angļu: Booker Taliaferro Washington; dzimis 1856. gada 5. aprīlī, miris 1915. gada 14. novembrī) bija ASV afroamerikāņu līderis 19. gadsimta beigās un 20. gadsimta sākumā. Dzimis verdzenes ģimenē, un pēc verdzības atcelšanas ASV pilsoņu kara rezultātā, izvēlējās uzvārdu Vašingtons. 19. gadsimta beigās un 20. gadsimta sākumā ASV Dienvidu štatos arvien lielāku ietekmi guva Džima Krova likumi. 1895. gada 18. septembrī Bukers Vašingtons runā Atlantā izvirzīja t.s. Atlantas kompromisu, kura būtība — melnādainie amerikāņu nepretendē uz politisko varu, bet baltādainie nodrošina tiem pamatizglītību un tiesu. Bukera Vašingtona ietekmes bāze bija viņa dibinātā melno mācību iestāde Taskigī universitāte Alabamā. 1901. gadā publicēja autobiogrāfiju Up from Slavery. Ar Bukeru Vašingtonu, kas politiski bija tuvāks ASV Republikāniskajai partijai, mēdza konsultēties prezidenti Teodors Rūzvelts un Viljams Tāfts. Vašingtons spēja piesaistīt afroamerikāņu izglītības finansēšanā līdzekļus no daudziem tā laika vadošiem ASV uzņēmējiem, tostarp Endrū Kārnegija, Viljama Tāfta, Džona Rokfellera un Džordža Īstmena. Vikikrātuvē par šo tēmu ir pieejami multivides faili. Skatīt: Bukers Vašingtons. Booker T. Washington, Library of Congress The Booker T. Washington Society Library, The Booker T. Washington Society. Atjaunināts: 2023. gada 5. februārī