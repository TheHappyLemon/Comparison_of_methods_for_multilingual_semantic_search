Truskaveca (ukraiņu: Трускавець) ir apgabala nozīmes kūrortpilsēta Ukrainas rietumos, Ļvivas apgabalā, Karpatu piekalnēs, netālu no Drohobičas. Minerālūdens atradnes. Pie pilsētas speciālā ekonomiskā zona. Rakstos pirmoreiz minēta 1469. gadā. Ietilpa Žečpospolitā. Pēc Polijas pirmās dalīšanas 1772. gadā pilsēta iekļāvās Austrijas impērijā. Kā kūrortpilsēta sāka attīstīties no 1827. gada. Pēc Pirmā pasaules kara Truskaveca neilgu laiku bija Rietumukrainas Tautas Republikas sastāvā, vēlāk tika iekļauta jaunizveidotajā Polijas valstī. Polijas laikā bija populārs kūrorts. 1931. gada 29. augustā Truskavecā ukraiņu nacionālisti no UNO nogalināja mēreno poļu politiķi Tadeušu Holuvko (Tadeusz Hołówko). Tā bija viena no pirmajām ukraiņu nacionālistu veiktajām politiskajām slepkavībām reģionā. Sākoties Otrajam pasaules karam, pamatojoties uz Molotova-Ribentropa paktu, Truskavecu ieņēma PSRS karaspēks. Pēc Vācijas uzbrukuma PSRS Truskavecu ieņēma vācieši. Pilsēta tika iekļauta Ģenerālgubernatūras sastāvā. Pēc Otrā pasaules kara lielākā daļa atlikušo poļu iedzīvotāju pārcēlās vai tika padzīti uz dzīvi Polijā, sevišķi uz tās rietumu apgabaliem, no kuriem savukārt tika padzīti vācieši. Pēc kara līdz 1991. gadam Truskaveca bija Ukrainas PSR sastāvā. Vikikrātuvē par šo tēmu ir pieejami multivides faili. Skatīt: Truskaveca. Q115154676.