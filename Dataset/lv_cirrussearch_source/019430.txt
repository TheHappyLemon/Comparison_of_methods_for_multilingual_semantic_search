Aleksandrs Edlers (zviedru: Alexander Edler; dzimis 1986. gada 21. aprīlī) ir zviedru hokejists, aizsargs, Zviedrijas hokeja izlases dalībnieks. Pašlaik (2023) Edlers spēlē Nacionālās hokeja līgas kluba Losandželosas "Kings" rindās. Profesionāļa karjeru Edlers sāka 2006.—07. gada sezonā, dalot savu spēles laiku starp NHL klubu Vankūveras "Canucks" un AHL vienību Manitobas "Moose". 2007.—08. gada sezonā Edleram jau bija izdevies nostiprināties "Canucks" rindās. 2010.—11. gada sezonā kopā ar komandu hokejists sasniedza Stenlija kausa finālu, tajā gan piekāpjoties Bostonas "Bruins". 2012. gadā spēlē NHL Visu Zvaigžņu spēlē. Zviedrijas hokeja izlases rindās izcīnījis sudrabu 2014. gada Olimpiskajā turnīrā, kā arī kļuvis par 2013. gada Pasaules čempionu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)