Daniels Kampora (spāņu: Daniel Cámpora; dzimis 1957. gada 30. jūnijā Buenosairesas provincē) ir Argentīnas starptautiskais lielmeistars šahā (1986). 1975. gadā uzvarējis Argentīnas junioru šaha čempionātā. 1976. gadā Groningenā piedalījies Pasaules junioru šaha čempionātā, kurā dalījis 4. vietu. Daudzkārtējais Argentīnas šaha čempionātu dalībnieks, kuros izcīnījis 2 zelta (1986, 1989) un 2 sudraba (1978, 1987) medaļas. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Santjago (1980), Tuzlā (1983), Bernē (1987), Andorā la Veljā (2001), Seviljā (2006, 2007). 2008. gadā Kantabrijā starptautiskajā šaha turnīrā ieņēmis 2. vietu aiz Latvijas lielmeistara Ilmāra Starostīta. Divas reizes piedalījies Pasaules šaha čempionātos pēc izslēgšanas sistēmas. 2001. gadā 1. kārtā uzvarējis Naidželu Šortu, bet 2. kārtā zaudējis Jānam Elvestam. 2004. gadā izstājies jau 1. kārtā. Pārstāvējis Argentīnas komandu lielākajos komandu šaha turnīros: Pasaules šaha olimpiādēs piedalījies 9 reizes (1978, 1982, 1986-1988, 1992-1994, 2000, 2004, 2008). Individuālajā vērtējumā izcīnījis zelta (1994) un sudraba (1994) medaļas; Pasaules komandu šaha čempionātā piedalījies 1985. gadā. Par panākumiem turnīros FIDE 1982. gadā Kamporam piešķīrusi starptautiskā meistara (IM), bet 1986. gadā - starptautiskā lielmeistara (GM) nosaukumu. «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2016. gada 20. oktobrī. XXXI Abierto Internacional "Ciudad de Sevilla" 2006 XXXI Open internacional "Ciudad de Sevilla", 2007 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 20. oktobrī. OlimpBase :: Men's Chess Olympiads :: Daniel Hugo Cámpora OlimpBase :: World Men's Team Chess Championship :: Daniel Hugo Cámpora Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)