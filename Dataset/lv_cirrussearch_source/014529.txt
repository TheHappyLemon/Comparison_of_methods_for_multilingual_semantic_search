Julia Dream ir britu psihodēliskā roka grupas Pink Floyd singla It Would Be So Nice b-puse. Tās autors ir grupas basģitārists Rodžers Voterss, tā ir pirmā viņa dziesma, kas izdota singlā. Julia Dream raksturīgs lēns temps, vieglas, aptverošas melotrona skaņas un piesātināti piedziedājuma vokāli. Dziesma vēlāk izdota arī tādās izlasēs kā Masters of Rock, Relics un The Early Singles, kas gan pieejams tikai kopā ar ierakstu apkopojumu Shine On. Deivids Gilmors - akustiskā ģitāra, elektriskā ģitāra, solovokāls Rodžers Voterss - basģitāra, vokāls Riks Raits - Melotrons, Hammond ērģeles Niks Meisons - perkusija Amerikāņu alternatīvā roka mūziķis Marks Lanegans šo dziesmu izpildīja savā akustiskās mūzikas koncerttūrē 2010. gadā.