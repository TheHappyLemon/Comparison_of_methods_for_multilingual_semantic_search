2013.—2014. gada Pasaules kauss biatlonā bija vairāku posmu biatlona turnīrs, kas sākās 2013. gada 24. novembrī Estešundā, Zviedrijā, un beidzās 2014. gada 23. martā Holmenkollenā, Norvēģijā. Pasaules kausa sacensības rīkoja Starptautiskā Biatlona savienība. Olimpisko spēļu rezultāti netika ieskaitīti Pasaules kausa kopvērtējumā. 2013.—2014. gada sezonas beigās par uzvarētāju kļuva Kaisa Mekereinena, bet Tūra Bergere bija otrā. Vēlāk krievu biatlonistes Olgas Zaicevas rezultāti tika anulēti dopinga pārkāpumu dēļ, pēc atkārtotiem aprēķiniem vairāk punktu dodot Tūrai Bergerei. 2021. gada decembrī Starptautiskā Biatlona savienība nolēma titulu piešķirt abām sportistēm, jo tīri sportisti nevar ciest par citu dopinga pārkāpumiem. «IBU EB Awards Total Score Crystal Globe 2013/2014 to Tora Berger and Kaisa Makarainen». biathlonworld.com. 2021. gada 21. decembris. Skatīts: 2021. gada 21. decembrī. IBU mājaslapa