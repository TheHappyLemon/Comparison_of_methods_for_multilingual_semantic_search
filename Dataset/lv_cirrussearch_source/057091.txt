Šis raksts ir par pavadoņiem. Par citām jēdziena Explorer nozīmēm skatīt nozīmju atdalīšanas lapu. Explorer programma (no angļu valodas — 'pētnieks') bija ASV pirmā pavadoņa palaišanas projekts, ko realizāja ASV Armija. Pēc Vanguard projekta aizkavēšanās un PSRS palaistā pirmā pavadoņa Sputņik-1 palaišanas Explorer progammai tika dota prioritāte. 1958. gada 1. februārī tika palaists pirmais ASV mākslīgais pavadonis Explorer 1. Līdz 1958. gada beigām tika palaisti vēl četri pavadoņi, no kuriem tikai divi sasniedza orbītu. Pēc Explorer 3 datu analīzes tika atklātas Van Allena radiācijas joslas. Pēc NASA dibināšanas 1958. gadā tā no ASV Armijas pārņēma Zemes izpētes pavadoņu projektu, kas turpinās vēl līdz šodienai. Ar tiem veikti daudzi atklājumi par Zemes magnetosfēru, gravitāciju, Saules vēju, mikrometeorīdiem, ultravioleto starojumu, kosmiskajiem stariem un rentgenstariem no Saules sistēmas un Visuma; par jonosfēru, Saules plazmu, enerģētiskajām daļiņām, atmosfēru. Šīs misijas arī veikušas pētījumus gaisa blīvumā, radioastronomijā, ģeodēzijā, gamma starojuma astronomijā. Daži Explorer kosmiskie aparāti ir devušies uz citām planētām, daži ir pētījuši Sauli. Explorers progamma Explorer misijas