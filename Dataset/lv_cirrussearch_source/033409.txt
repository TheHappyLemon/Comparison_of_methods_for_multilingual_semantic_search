Josefs Rejfiržs (čehu: Josef Rejfíř; 1909. gada 22. septembris Prāga — 1962. gada 4. maijs Prāga) bija Čehoslovākijas starptautiskais meistars šahā (1956). Pirms Otrā pasaules kara bijis viens no spēcīgākajiem Čehoslovākijas šahistiem. Divas reizes uzvarējis tradicionālajos Hastingsas (Anglija) turnīros B grupā (1932, 1933). Pēc Otrā pasaules kara kādu laiku nav piedalījies šaha turnīros, taču 1950. gadu beigās atjaunojis savu šahista karjeru. Pārstāvējis Čehoslovākijas komandu lielākajos komandu šaha turnīros: Pasaules šaha olimpiādēs piedalījies 7 reizes (1928-1935, 1956-1958). Komandu vērtējumā izcīnījis sudraba (1933) un bronzas (1931) medaļas. Individuālajā vērtējumā izcīnījis bronzas (1931) medaļu; neoficiālajā Pasaules šaha olimpiādē piedalījies 1936. gadā; Eiropas komandu šaha čempionātos piedalījies 2 reizes (1957-1961). 1957. gadā gan komandu, gan individuālajā vērtējumā izcīnījis bronzas medaļas. Par rezultātiem turnīros FIDE 1956. gadā Rejfiržam piešķīrusi starptautiskā meistara (IM) nosaukumu. Pārgari miris no miokarda infarkta. Josef Rejfíř | NSS.cz OlimpBase :: Men's Chess Olympiads :: Josef Rejfíř OlimpBase :: unofficial Chess Olympiads :: Josef Rejfíř OlimpBase :: European Men's Team Chess Championship :: Josef Rejfíř Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)