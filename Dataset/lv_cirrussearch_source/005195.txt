Ļeņingradas sala (krievu: остров Ленинградский) ir 30 km garš un līdz 12 km plats leduskupols šelfa ledājā Antarktīdas piekrastē, Princeses Astridas krastā. Kupols par 100 m paceļas virs apkārtējā ledāja, kas to apņem no austrumu (Lazareva šelfa ledājs), dienvidu un rietumu (Nivlisens) pusēm. Ziemeļu pusē salu apskalo Lazareva jūras Ļeņingradas līcis. Kupolu 1961. gadā nokartēja padomju antarktiskā ekspedīcija un nosauca pēc tās ziemeļu krastu apskalojošā līča. 10 km uz ziemeļiem no salas austrumu gala uz šelfa ledāja no 1959. līdz 1961. gadam darbojās padomju polārstacija Lazareva. 16 km uz rietumiem no 1983. līdz 1990. gadam darbojās Indijas polārstacija Dakšingangotri. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Ļeņingradas sala «Cтанция Лазарев». Arhivēts no oriģināla, laiks: 2015. gada 14. aprīlī. Skatīts: 2010. gada 15. novembrī. 3rd Expedition