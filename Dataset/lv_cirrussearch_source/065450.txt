Marko Johans Šturms (vācu: Marco Johann Sturm; dzimis 1978. gada 8. septembrī) ir bijušais vācu hokejists, uzbrucējs. Kopš (2022) Šturms ir AHL komandas Ontārio "Reign" galvenais treneris. 1995.-96. un 1996.-97. sezonā Marko spēlēja DEL līgas klubā Landshutas EV. 1996. gada NHL draftā viņu ar kopējo 21. numuru izvēlējās Sanhosē "Sharks". Tās sastāvā viņš sāka spēlēt 1997. gadā un kopā aizvadīja septiņas pilnas sezonas, līdz 2005.-06. sezonā tika aizmainīts uz Bostonas "Bruins". 2004.-05. sezonas NHL lokauta laikā Šturms spēlēja DEL līgas klubā Ingolštatas ERC. "Bruins" rindās Štrums spēlēja līdz 2010. gadam, bet 2010.-11. sezonas gaitā pārstāvēja gan Losandželosas "Kings", gan arī Vašingtonas "Capitals". 2011.-12. sezonu Šturms iesāka Vankūveras "Canucks" sastāvā, taču drīz vien pievienojās Floridas "Panthers" rindām. 2012. gada vasarā Šturms atgriezās Eiropā, pievienojoties Vācijas hokeja līgas klubam Ķelnes "Haie". Vācijas hokeja izlases sastāva Marko spēlējis trijos Pasaules čempionātos, trijās olimpiskajās spēlēs, kā arī 2004. gada Pasaules kausa izcīņā. Viņš spēlēs arī 2008. gada Pasaules čempionātā. Šturms par Vācijas izlases galveno treneri un ģenerālmenedžeri tika iecelts 2015. gada 10. jūlijā. Šturms, kurš bija galvenais treneris savā pirmajā pasaules čempionātā 2016. gadā, aizveda Vācijas komandu līdz ceturtdaļfinālam. 2018. gada 4. novembrī viņš tika iecelts par Losandželosas Kings galvenā trenera asistentu pēc trenera asistenta Dona Načbaura un galvenā trenera Džona Stīvensa atlaišanas. 2022. gadā Šturms tika apstiprināts par AHL komandas Ontārio "Reign" galveno treneri. Eliteprospects profils (angliski) Eurohockey profils Hockeydb profils "Sturm to coach Germany - 2016 IIHF Ice Hockey World Championship - International Ice Hockey Federation IIHF". www.iihfworlds2016.com. Retrieved 2016-03-06.