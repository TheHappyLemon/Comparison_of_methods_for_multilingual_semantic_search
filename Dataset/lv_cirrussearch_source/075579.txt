Šis raksts ir par futbolistu. Par citām jēdziena Freimanis nozīmēm skatīt nozīmju atdalīšanas lapu. Gints Freimanis (dzimis 1985. gada 9. maijā Saldū, miris 2023. gada 6. jūnijā) bija Latvijas futbolists, parasti spēlēja labās malas aizsarga pozīcijā, Latvijas futbola izlases dalībnieks. Lielu daļu savas karjeras aizvadījis FK Jelgava. Savu spēlētāja karjeru Freimanis sāka FK Jelgava, kas tolaik spēlēja 1. līgā, 2005. gadā pievienojās FK Ventspils, taču kluba galvenajā komandā nevienu spēli neaizvadīja un visu sezonu nospēlēja dublieros. 2006. gada sākumā pārgāja uz Rēzeknes komandu RSK Dižvanagi, kuras sastāvā debitēja Virslīgā. "Dižvanagiem" izkrītot no Virslīgas, Freimanis atgriezās FK Jelgava, kur sāka 2007. gada sezonu, bet sezonas gaitā pārcēlās uz FK Jūrmala. Pēc pussezonas aizvadīšanas Freimanis parakstīja līgumu ar FK Rīga. Pirms 2009. gada sezonas viņš mēģināja iekļūt vairākos Spānijas klubos, bet februārī noslēdza līgumu ar Dublinas St.Patrick's Athletic. Īrijas kluba sastāvā aizvadīja tikai divas spēles un savainojumu dēļ bija spiests izlaist lielāko daļu sezonas. 2010. gada sezonas sākumā viņš atgriezās FK Jelgava. Pirmssezonas gatavošanās posmā Freimanis guva smagu ceļgala traumu un tika izsists no ierindas uz gadu. 2012. gada sākumā pievienojās Vācijas zemāko līgu klubam Greifsvaldes "Pommern". 2013. gada jūlijā atgriezās Latvijā, atkal pievienojoties FK Jelgava komandai. 2014. gadā kļuva par komandas kapteini. 2014. gada 31. maijā Freimanis debitēja Latvijas izlasē Baltijas Kausa spēlē pret Lietuvu, nākot uz maiņu spēles kompensācijas laikā. Pirmos vārtus guva ar 1:3 zaudētā spēlē pret Ungāriju 2018. gada Pasaules kausa kvalifikācijas turnīrā. Miris 38 gadu vecumā pēc smagas slimības. «Valmieras puika zem Jūrmalas tanka». sporto.lv. Arhivēts no oriģināla, laiks: 2008. gada 19. jūnijā. Skatīts: 2016. gada 20. oktobrī. «Freimanis iesit "Chelsea" dublieriem un paraksta līgumu Īrijā». sportacentrs.com. 2009. gada 20. februāris. Skatīts: 2016. gada 20. oktobrī. «FK "Jelgava" atgriežas Freimanis un gaidāmi divi leģioināri». sportacentrs.com. 2010. gada 7. janvāris. Skatīts: 2016. gada 20. oktobrī. «Jelgavas futbols pie Eiropas durvīm». sporto.lv. Arhivēts no oriģināla, laiks: 2016. gada 2. augustā. Skatīts: 2016. gada 20. oktobrī. «Karaušauskam trīs vārti Olimps/RFS sastāvā, Jelgava cīnās neizšķirti ar Žalgiri». sportacentrs.com. 2011. gada 5. februāris. Skatīts: 2016. gada 20. oktobrī. «Gints Freimanis atrādās klubā, kura mērķis ir tuvākajā laikā tikt Bundeslīgā». sportacentrs.com. 2012. gada 13. janvāris. Skatīts: 2016. gada 20. oktobrī. «Gints Freimanis atgriežas FK "Jelgava"». sportacentrs.com. 2013. gada 9. jūlijs. Skatīts: 2016. gada 20. oktobrī. «Golubevs pēc dīvainās cīņas: "Būšu godīgs, uzvarēt nebija grūti"». sportacentrs.com. 2014. gada 22. marts. Skatīts: 2016. gada 20. oktobrī. «Latvijas izlase otro reizi pēc kārtas iegūst Baltijas kausu». sportacentrs.com. 2014. gada 31. maijs. Skatīts: 2016. gada 20. oktobrī. Bruno Pērkons. «Latvijas izlasei zaudējums ungāriem un antirekords». sportacentrs.com, 2017. gada 31. augustā. Skatīts: 2017. gada 1. septembrī. «Pēc smagas slimības miris bijušais Latvijas izlases futbolists Gints Freimanis». Delfi. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)