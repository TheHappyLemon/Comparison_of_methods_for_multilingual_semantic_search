Estradiols ir steroīdais hormons, kuru sievietēm pamatā sekretē olnīcas, virsnieres, kā arī grūtniecības laikā placenta. Vīriešiem estradiola sintēze notiek virsnierēs, sēkliniekos. Mazāk nozīmīgi estradiola avoti ir taukaudi un nervaudi. Estradiola izdali regulē adenohipofīzes izdalītie gonadotropie hormoni FSH un LH. Estradiols tiek sintezēts vairāku bioķīmisku reakciju rezultātā — vispirms no holesterīna veidojas pregnenolons, pēc tā progesterons, bet beigās tiek iegūts estradiols. Asinīs esošā estradiola daļa lielākoties tiek saistīta ar nesējolbaltumvielu — dzimumhormonus saistošo globulīnu (Sex hormone binding globulin, SHBG). Estradiols tiek metabolizēts aknās un izdalās ar žultsskābēm. Estradiolam ir plaša darbība organismā. Tas nodrošina sekundāro dzimumpazīmju attīstību sievietēm, ovulatorā cikla darbību, ietekmē spermatoģenēzi vīriešiem, veicina kaulu mineralizāciju (trūkums izraisa osteoporozi), darbojas kā antioksidanti nervu sistēmā, kā arī ir onkogēns, jo spēj veicināt, piemēram, krūts vēža attīstību. E.Gulbja Laboratorija. Estradiols Arhivēts 2015. gada 10. maijā, Wayback Machine vietnē. Saldanha, Colin J., Luke Remage-Healey, and Barney A. Schlinger. "Synaptocrine signaling: steroid synthesis and action at the synapse." Endocrine reviews 32.4 (2011): 532-549. Carreau S, Lambard S, Delalande C, Denis-Galeraud I, Bilinska B, Bourguiba S (2003). "Aromatase expression and role of estrogens in male gonad : a review". Reproductive Biology and Endocrinology 1: 35. doi:10.1186/1477-7827-1-35.PMC 155680. PMID 12747806. Carani C, Qin K, Simoni M, Faustini-Fustini M, Serpente S, Boyd J, Korach KS, Simpson ER (1997). "Effect of testosterone and estradiol in a man with aromatase deficiency". The New England Journal of Medicine 337 (2): 91—5.doi:10.1056/NEJM199707103370204. PMID 9211678.