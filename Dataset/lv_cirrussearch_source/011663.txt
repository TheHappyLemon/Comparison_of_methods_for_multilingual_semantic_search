Ņikita Gusevs (krievu: Никита Андреевич Гусев; dzimis 1992. gada 8. jūlijā) ir krievu hokejists, kreisais malējais uzbrucējs. Pašlaik (2022) Gusevs spēlē KHL kluba Sanktpēterburgas "SKA" sastāvā. Savu spēlētāja karjeru uzsācis Maskavas "CSKA" kluba sistēmā, 2010.—11. sezonā debitējot arī Kontinentālajā hokeja līgā, aizvadot kluba sastāvā 18 spēles. 2012.—13. gada KHL sezonas gaitā tika aizmainīts uz Habarovskas "Amur" vienību, taču 2013.—14. gada sezonu sāka Hantimansijskas "Jugra" sastāvā. 2015. gada oktobrī tika aizmainīts uz Sanktpēterburgas SKA. 2017.—18. gada sezonā Gusevs tika iekļauts līgas simboliskajā izlase, taču gadu vēlāk bija visas līgas rezultatīvākais spēlētājs. 2019. gada aprīlī Gusevs noslēdza viena gada līgumu ar NHL klubu Vegasas "Golden Knights", taču, neaizvadot tās rindās nevienu spēli, vasarā tika aizmainīts uz Ņūdžersijas "Devils". Krievijas izlases rindās spēlējis 2012. gada Pasaules čempionātā junioriem, tajā izcīnot sudraba medaļas un turnīru noslēdzot kā viens no tā rezultatīvākajiem spēlētājiem. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)