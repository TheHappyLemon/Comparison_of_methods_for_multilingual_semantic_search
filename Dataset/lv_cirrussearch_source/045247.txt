Miks Mikivers (igauņu: Mikk Mikiver; 1937—2006) bija igauņu un padomju aktieris, teātra un kino režisors, pedagogs, PSRS Tautas skatuves mākslinieks (1990). Dzimis 1937. gada 4. septembrī Tallinā (no citiem avotiem — 4. novembrī Loksā). Mācījies Loksas skolā, pēc tam Tallinas 17. vidusskolā, Tallinas kalnrūpniecības tehnikumā, studējis Tallinas Politehniskajā institūtā (tagad Tallinas Tehnoloģiju universitāte). 1961. gadā beidzis Tallinas Konservatorijas teātra mākslas nodaļu (šobrīd Igaunijas Mūzikas un teātra akadēmijas drāmas skola). No 1961. līdz 1965. gadam — aktieris, no 1974. līdz 1988. gadam un kopš 1992. gada — režisors (kopš 1977. gada — galvenais režisors) Igaunijas Drāmas teātrī Tallinā. Tēlojis dažādas lomas teātrī, tai skaitā Pēru Gintu H. Ibsena "Pērs Gints", Lopahinu Čehova lugā "Ķiršu dārzs", Veršiņinu Čehova lugā "Trīs māsas". No 1965. līdz 1974. gadam Igaunijas Jaunatnes teātra (tagad - Tallinas pilsētas teātris) aktieris un direktors. Iestudējis izrādes Somijā, Ungārijā, Krievijā, Latvijā un Lietuvā. Filmējies kino vairāk nekā 40 filmās, tai skaitā Norvēģijā, Zviedrijā, Somijā, Anglijā, Armēnijā, Lietuvā un Krievijā, bijis arī televīzijas aktieris. Pazīstamākās no filmām ar viņa piedalīšanos: "Aizpekļu jaunais velns", "Briljanti proletariāta diktatūrai", "Viesnīca "Pie bojā gājušā alpīnista"", "TASS pilnvarots paziņot". Vairāku filmu režisors. Bijis pasniedzējs Tallinas konservatorijas teātra katedrā. No 1987. līdz 1994. gadam Igaunijas Teātru savienības valdes priekšsēdētājs. Igaunijas PSR kinematogrāfu savienības biedrs. PSRS tautas deputāts no Tallinas pilsētas teritoriālā vēlēšanu apgabala (1989-1991). No 1990. līdz 1992. gadam viņš bija ievēlēts Igaunijas Kongresā (alternatīvais parlaments). No 1989. līdz 2006. gadam viņš bija pastāvīgais Igaunijas Olimpiskās komitejas loceklis. Saņēmis dažādas prēmijas, apbalvojumus un goda nosaukumus, tai skaitā PSRS Tautas skatuves mākslinieka nosaukumu (1990). 2003. gadā piedzīvoja smagu insultu. Miris 2006. gada 9. janvārī Vesu, Igaunijā. Apglabāts Tallinas meža kapos. «Микк Микивер на сайте «Кино в Сеть»». Arhivēts no oriģināla, laiks: 2013-03-23. Skatīts: 2013-03-07. Arhivēts 2013-03-23 at WebCite «Микивер, Микк Арнольдович — RuData.ru». Arhivēts no oriģināla, laiks: 2013-03-23. Skatīts: 2013-03-06. Указ Президиума Верховного Совета СССР от 12 января 1990 г. № 1058-I «О присвоении почётного звания „Народный артист СССР“ тов. Микиверу М. А.» Lursoft. «News.lv: Pazīstamais igauņu aktieris Miks Mikivers pārcietis insultu 16.01.2003 BNS». news.lv (latviešu), 2018-10-14. Skatīts: 2018-10-14. Suri Mikk Mikiver Микк Микивер Arhivēts 2011. gada 17. novembrī, Wayback Machine vietnē. Микивер Микк Арнольдович