Pena Šuai (tradicionālā ķīniešu: 彭帥, vienkāršotā ķīniešu: 彭帅, piņjiņs: Péng Shuài; dzimusi 1986. gada 8. janvārī) ir profesionāla ķīniešu tenisiste. Profesionālo karjeru uzsāka 2001. gadā. Š. Penas labākais sasniegums WTA Tūres vienspēļu rangā ir 2011. gada 22. augustā sasniegtā 14. vieta, dubultspēlēs viņa ir sasniegusi 1. vietu (2014. gada 17. februāris). Karjerā Š. Pena ir uzvarējusi 2 WTA, vienā 125k sērijas un 9 ITF vienspēļu turnīros, bet lielāko panākumu Grand Slam sacensībās viņa guva 2014. gada ASV atklātajā čempionātā, kur sasniedza pusfinālu. Dubultspēlēs ir uzvarējusi 2013. gada Vimbldonas čempionātā un 2014. gada Francijas atklātajā čempionātā. Izcīnījusi zelta medaļu 2010. gada Āzijas spēlēs. Piedalījusies divās Olimpiskajās spēlēs (2008, 2012). 2021. gada 2. novembrī tenisiste Ķīnas mikroblogu vietnē Weibo ievietoja stāstu par to, ka viņai bijušas piespiedu dzimumattiecības ar bijušo Ķīnas vicepremjeru Džanu Gaoli. Cenzūra ātri dzēsa stāstu, visus pieminējumus par to un nepieļāva meklēšanu pēc tenisistes vārda un dažos gadījumos arī pēc vārda "teniss", bet pati Pena Šuai pazuda. Viņas pazušana izsauca satraukumu starptautiskajā tenisa sabiedrībā, un novembra vidū Ķīnas televīzija parādīja Penas Šuajas vārdā uzrakstītu vēstuli, kurā viņa nosauca savu stāstu par nepatiesu un apgalvoja, ka atrodas drošībā, taču tehniskas detaļas, kā kursora atrašanās vieta uz ekrāna, un savādais vēstules stils lika apšaubīt šīs vēstules īstumu. BBC. Peng Shuai: Chinese tennis star 'deserves to be heard' on sexual assault claims - WTA. 14.11.2021 Guardian. Chinese tennis star accuses former vice-premier of #MeToo abuse YahooSports. China pleads ignorance amid calls to investigate tennis star Peng Shuai's whereabouts after sexual assault claim 16.11.2021 BBC. Naomi Osaka voices concern over Chinese tennis star Peng Shuai BBC. Peng Shuai: Doubt cast on email from Chinese tennis star Tennis.com #WHEREISPENGSHUAI? Suspicious email escalates concern for Peng's well-being Reuters. ITF says player safety top priority amid concerns over China's Peng Vikikrātuvē par šo tēmu ir pieejami multivides faili. Skatīt: Pena Šuai. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)