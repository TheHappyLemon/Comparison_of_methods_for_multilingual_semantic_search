"Klauss" (angļu: Klaus) ir 2019. gada Spānijas Ziemassvētku animācijas filma. Filmas režisors un scenārija līdzautors ir Serdžo Pabloss, šī filma ir viņa režijas debija. Filma veidota straumēšanas servisam Netflix, un tā ir šī servisa pirmā pašu veidotā pilnmetrāžas animācijas filma. Galvenās lomas filmā ieskaņojuši Džeisons Švarcmans, Dž. K. Simonss, Rašida Džonsa, Vills Sasso, Neda Margrēte Laba, Serdžo Pabloss, Norms Makdonalds un Džoana Kjūseka. Šis ir alternatīvs Ziemassvētku vecīša izcelsmes stāsts, kas atšķiras no vēsturiskā stāsta par Svēto Nikolaju, ar izdomātu darbību 19. gadsimtā, sižets stāsta par pastnieku, kas atrodas kādā ziemeļu salas pilsētā un kas draudzējas ar rotaļlietu meistaru Klausu. Filma "Klauss" straumēšanas servisā pieejama no 2019. gada 8. novembrī un ir saņēmusi pozitīvas atsauksmes par animāciju, stāstu un tēlu ieskaņotājiem. Filma tika nominēta 92. Kinoakadēmijas balvai kategorijā "Labākā animācijas filma". Filma ieguva BAFTA kino balvu kā labākā animācijas filma. Amid Amidi. «Cinesite's New Montreal Mega-Animation Studio Will Employ 500 and Produce 9 Features, Including 'Klaus'». Cartoon Brew, 2016. gada 9. februāris. Skatīts: 2019. gada 25. oktobris. «Oscar nominees: It's David and Goliath in animation, but the little guy is well-armed». Los Angeles Times (en-US). 2020-01-13. Skatīts: 2020-01-14. Oficiālā tīmekļa vietne IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)