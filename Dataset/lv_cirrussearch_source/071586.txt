Jakani (pašnosaukums: Yakan, ياكان) ir viena no Filipīnu tautām. Pēc konfesionālās piederības lielākā daļa ir musulmaņi sunnīti, tādēļ tiek pieskaitīti moro tautām. Jakanu kopskaits ir ap 0,28 miljoniem, kas veido 0,3 % no valsts kopējā iedzīvotāju skaita. Apdzīvo Basilanas salu Sulu arhipelāga ziemeļos, kā arī Zamboangas pussalas dienvidus. Jakani ir dominējošā tauta Basilanas provincē (222 601 cilvēks, 52,4 % no iedzīvotāju skaita), kā arī veido nozīmīgu iedzīvotāju daļu Isabelas (22 430; 17,2 %) un Zamboangas pilsētās (30 060; 3,1 %). Runā jakanu valodā; kā lingua franca bieži izmanto čavakano, bet oficiālā saziņā izmanto arī angļu un filipīniešu valodu. Jakanu etnonīms nozīmē ‘cēlušies no dajakiem’ — kulturāli ir tuvi jūras nomadiem samaliem, bet pieņēmuši nometnieku dzīvesveidu. «Moro». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 492. lpp. Philippine Statistics Authority. Ethnicity Statistical tables Yakan Language of the Philippines Ethnic Groups of the Philippines. Maranao «Peoples of the Philippines: Yakan». Arhivēts no oriģināla, laiks: 2022. gada 23. jūlijā. Skatīts: 2024. gada 3. martā. Encyclopædia Britannica raksts (angliski)