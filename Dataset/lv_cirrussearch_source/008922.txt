Maikls Edvards Kīnans (angļu: Michael Edward Keenan: dzimis 1949. gada 21. oktobrī Boumanvilā, Ontārio, Kanādā) ir bijušais kanādiešu hokejists un hokeja treneris. Pašlaik (2023) strādā par Itālijas vīriešu hokeja valstsvienības galveno treneri. Kopā ar Ņujorkas "Rangers" (kā kluba galvenais treneris) 1993.—1994. gada sezonā izcīnīja Stenlija kausu, šī bija viņa vienīgā sezona šī kluba galvenā trenera amatā. Kopš 1984.—1985. gada NHL sezonas ir vadījis vairākus klubus, kā arī bijis ģenerālmenedžeris. Sācis trenera darbu Filadelfijas "Flyers" klubā, ar ko visās četrās sezonās sasniedza izslēgšanas spēles. Šāda statistika viņam izdevās arī ar Čikāgas "Blackhawks". Vēlāk trenējis Ņujorkas "Rangers" (1994. gadā izcīnīts Stenlija kauss), Sentluisas "Blues", Vankūveras "Canucks", Bostonas "Bruins", Floridas "Panthers" un Kalgari "Flames". 1985. gadā tika atzīts par sezonas labāko NHL treneri. 2013.—14. gada sezonā Kīnans uzņēmās Kontinentālās hokeja līgas kluba Magņitogorskas "Metallurg" galvenā trenera pienākumus, jau pirmajā sezonā komandu aizvedot līdz Gagarina kausa titulam. Komandu vadīja līdz 2015. gada rudenim, kad sezonas ievadā tika atlaists. Spēlējis Sentlorensas un Toronto universitāšu hokeja komandās, kā arī Roanoke-Valley Rebels un Whitby Warriors. Eliteprospects profils (angliski) Internet Hockey Database profils (angliski) Eurohockey profils (angliski) Eliteprospects profils (kā trenerim) (angliski)