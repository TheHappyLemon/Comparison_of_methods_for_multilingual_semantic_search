Mareks Ārents (dzimis 1986. gada 6. augustā Rīgā) ir latviešu vieglatlēts, startē kārtslēkšanas sacensībās. 2006. gada Eiropas kausu sacensībās viņš ierindojās 6. vietā ar rezultātu 4,40 m, nākamā gada sacensībās jau bija 3. vietā — 4,90 metri, savukārt 2008. gadā ierindojās 2. vietā ar 5,05 metrus augstu lēcienu. Vairākas reizes uzvarējis Latvijas čempionātā. Sportista personiskais rekords ir 5,65 m, kas ir otrs visu laiku labākais rezultāts Latvijas kārtslēkšanas vēsturē aiz Aleksandra Obižajeva sasniegtā Latvijas rekorda (5,80 m). 2012. gada vasaras olimpiskajās spēlēs M. Ārents kvalifikācijā pārvarēja 5,35 metrus, ierindojoties 22. vietā un nekvalificējoties finālam. 2013. gada Eiropas čempionātā telpās viņš ar 5,50 m augstu lēcienu ierindojās 11. vietā un finālam nekvalificējās. Tā paša gada Pasaules čempionātā sportists izcīnīja 33. vietu (5,25 m). 2015. gada 31. jūlijā sacensībās Prāgā uzstādīja jaunu personisko rekordu — 5,65 m. 2015. gada Pasaules čempionātā Pekinā izcīnīja 25. vietu ar rezultātu 5,55 m. 2016. gada jūnijā guva lielāko panākumu komercsacensībās, ieņemot trešo vietu Dimanta līgas posmā Stokholmā ar rezultātu 5,50 m (uzvarētājs Reno Lavilenī leca par 23 cm augstāk). 2016. gada Eiropas čempionātā Amsterdamā ar rezultātu 5,50 m M. Ārents ieņēma 5. vietu. Piedalījās 2016. gada vasaras olimpiskajās spēlēs Riodežaneiro, kur ieguva 16. vietu. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 22. jūlijā. Skatīts: 2012. gada 21. jūlijā. «Mareks Ārents». Olimpiade.lv. Arhivēts no oriģināla, laiks: 2012. gada 19. jūlijā. Skatīts: 2012. gada 21. jūlijā. «Ārentam 22. vieta, finālā netiek arī pasaules čempions Vojcehovskis». Sportacentrs.com. Skatīts: 2012. gada 8. augustā. «Jeļizarova un Misāns iekļūst Eiropas čempionāta finālā». Sportacentrs.com. Skatīts: 2013. gada 3. martā. Mareks Arents IAAF Olympedia profils (angliski) LOK profils IAAF profils (angliski) Trach and Field vieglatlēta profils (angliski) IAAF Dimanta līgas profils (angliski) Latvijas vieglatlēta(-es) profils Latvijas Vieglatlētikas savienības profils All-athletics profils Arhivēts 2014. gada 16. jūnijā, Wayback Machine vietnē. (angliski)