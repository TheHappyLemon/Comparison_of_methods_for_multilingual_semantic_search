Mineraloīds ir minerālam līdzīga viela, kas nav kristāliska - tas sastāv no sīkām kāda minerāla daļiņām koloīdā formā (būtībā - sacietējusi "želeja"). Mineraloīdi ietver tādus ķīmiskos savienojumus, kuru variācijas pārsniedz mineraloģijā pieņemtās viena minerāla veida ietvaros pieļaujamās ķīmiskā satura variācijas. Tipisks mineraloīds ir obsidiāns - tas ir amorfs stikls nevis kristāls. Pazīstams mineraloīds ir arī opāls. Daži speciālisti uzskata pērles par minerālu, jo tās sastāv no aragonīta kristāliņiem, tomēr tās drīzāk pieskaitāmas mineraloīdiem, jo pērlēs arī ir koloīda substance kurā minerālu kristālus saista organiska viela, pērlei nav noteikts ķīmiskais sastāvs. Ļoti izplatīts (arī Latvijā, jo sevišķi pirms purva rūdas ieguves perioda) mineraloīds ir limonīts - dažāda veida dzelzs hidroksīdu maisījums. Samērā reti izmantots termins. Minerālu saraksts