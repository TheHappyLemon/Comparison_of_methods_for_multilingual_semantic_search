Vugars Hešimovs (azerbaidžāņu: Vüqar Həşimov; 1986. gada 24. jūlijs Baku — 2014. gada 11. janvāris Heidelberga) bija Azerbaidžānas starptautiskais lielmeistars šahā (2002). Šahu iemācījies spēlēt sešu gadu vecumā. Kopš 1995. gada pārstāvējis Azerbaidžānu Eiropas un Pasaules junioru šaha čempionātos, kuros izcīnījis vairākas medaļas: 1996. gadā Eiropas junioru šaha čempionātā U10 grupā 2. vieta; 1996. gadā Pasaules junioru šaha čempionātā U10 grupā 2. vieta; 1998. gadā Eiropas junioru šaha čempionātā U12 grupā 2. vieta; 1999. gadā Eiropas junioru šaha čempionātā U14 grupā 2. vieta; 2000. gadā Eiropas junioru šaha čempionātā U14 grupā 2. vieta; 2001. gadā Eiropas junioru šaha čempionātā U18 grupā 3. vieta; 2002. gadā Eiropas junioru šaha čempionātā U18 grupā 3. vieta. Daudzu starptautisko šaha turnīru laureāts, tajā skaitā uzvarējis vai dalījis pirmās vietas Aluštā (2002), Atēnās (2005), Stambulā (2005), Abū Dabī (2006), Francijas Cappelle-la-Grande (2007, 2008), Baku FIDE Grand Prix (2008), Redžo Emīlijā (2011 - kopā ar Fransisko Valjeho Ponsu). 2002. gadā Batumi dalījis 6. vietu Eiropas individuālajā šaha čempionātā. Pārstāvējis Azerbaidžānas komandu lielākajos komandu šaha turnīros: Pasaules šaha olimpiādēs piedalījies 4 reizes (2002-2008); Eiropas komandu šaha čempionātos piedalījies 5 reizes (2001, 2005-2011). Komandu vērtējumā izcīnījis zelta (2009), sudraba (2011) un bronzas (2007) medaļas. Individuālajā vērtējumā izcīnījis sudraba (2009) un bronzas (2011) medaļas; Pasaules komandu šaha čempionātos piedalījies 2 reizes (2010-2011). Par panākumiem turnīros FIDE 1998. gadā Hešimovam piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. Pāragri miris Vācijā, kur bija devies ārstēties no smadzeņu vēža. Kopš 2014. gada Azerbaidžānā tiek rīkoti Vugara Hešimova atceres turnīri. «3rd European Individual Championships 2002». Arhivēts no oriģināla, laiks: 2017. gada 28. jūnijā. Skatīts: 2017. gada 24. martā. OlimpBase :: Men's Chess Olympiads :: Vugar Gashimov OlimpBase :: European Men's Team Chess Championship :: Vugar Gashimov OlimpBase :: World Men's Team Chess Championship :: Vugar Gashimov «Vugar Gashimov dies at 27». Arhivēts no oriģināla, laiks: 2016. gada 8. martā. Skatīts: 2017. gada 24. martā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)