Igaunijai 1932. gada vasaras olimpiskās spēles, kas notika ASV pilsētā Losandželosā, bija ceturtās vasaras olimpiskās spēles, kurā tā piedalās. Šajās spēlēs Igaunijas delegācijas sastāvā bija tikai 2 sportisti, kuri piedalījās katrs savā olimpiskajā sporta veidā. Šīs bija arī pirmās vasaras olimpiskās spēles, kurās neviens Igauniju pārstāvošais sportsts nespēja izcīnīt kādu no olimpiskajām medaļām. Gatavojoties 1932. gada vasaras olimpiskajām spēlēm, Igaunijas olimpiskā komiteja saskārās ar finansiālām grūtībām, tādēļ nespēja nokomplektēt pilnu komandas sastāvu. Lai nodrošinātu delegācijas esamību olimpiskajās spēlēs, Igaunija piesaistīja dažus ASV dzīvojošos igauņus. Lielākā daļa no viņiem nebija gatavi tik īsā laikā sagatavoties, tādēļ olimpiskajās spēlēs startēja tikai Alfreds Masiks (vieglatlētika) un Osvalds Keps (cīņas sports). Vairāki igauņi startēja citu valstu delegāciju sastāvā: vieglatlēts Kalevi Kotkass startēja Somijas delegācijas sastāvā; burātājs Augusts Lotuss startēja ASV delegācijas sastāvā; vieglatlēts, 1924. gada vasaras olimpisko spēļu bronzas laureāts Aleksandrs Klumbergs startēja Polijas delegācijas sastāvā; kā arī Valters Palms bija boksa treneris Somijas bokseriem, kas piedalījās olimpiskajās spēlēs. Igaunija olimpiskajās spēlēs Igaunijas olimpisko medaļnieku uzskaitījums EOK — Los Angeles 1932 (igauniski) Official Olympic Reports