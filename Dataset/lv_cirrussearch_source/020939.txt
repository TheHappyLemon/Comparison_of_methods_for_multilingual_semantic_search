Jons Mačulis (lietuviešu: Jonas Mačiulis; dzimis 1985. gada 10. februārī) ir lietuviešu basketbolists, spēlē vieglā uzbrucēja pozīcijā, Lietuvas basketbola izlases dalībnieks. Pašlaik (2013) pārstāv Grieķijas basketbola līgas klubu Atēnu "Panathinaikos". Karjeru sācis Lietuvas līgas klubā Ķēdaiņu "Nevėžis", kur aizvadīja 2004.—2005. gada sezonu. Pēc tam līdz 2009. gadam spēlējis Kauņas "Žalgiris" klubā. No 2009. līdz 2011. gadam spēlēja Milānas "Olimpia" klubā Itālijā. 2012. gadā uz diviem mēnešiem pievienojās BC Baltai klubam, kur spēlēja bez algas. 2011.—2012. gada sezonu noslēdza Itālijas klubā Sjēnas "Montepaschi". Kopš 2012. gada pārstāv Grieķijas basketbola līgas klubu Atēnu "Panathinaikos". Lietuvas izlases sastāvā ir piedalījies divās Olimpiskajās spēlēs (2008, 2012), 2008. gadā Pekinā tika izcīnīta 4. vieta, 2012. gadā Londonā — 8. vieta. Tāpat startējis 2010. gada Pasaules čempionātā (tika izcīnīta bronzas medaļa) un vairākos Eiropas čempionātos (2013. gadā izcīnīta sudraba medaļa, 2007. gadā tika izcīnīta bronza). Asta Žukaitė. «Jonas Mačiulis will play for free in Baltai». 15min.lt. Arhivēts no oriģināla, laiks: 2013. gada 13. janvārī. Skatīts: 2013. gada 21. septembrī. Eurobasket profils (angliski) Eirolīgas profils (angliski)