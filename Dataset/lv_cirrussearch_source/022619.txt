Aivars Šnepsts (dzimis 1957. gada 27. septembrī Ventspilī) ir bijušais latviešu bobslejists. 1984. gada Eiropas čempions bobsleja divniekā Jāņa Ķipura ekipāžā. Divkārtējs PSRS čempions divniekā (1982, 1983). Šnepsts mācījās Ventspils 1. vidusskolā un Latvijas Valsts fiziskās kultūras institūtā, kur sāka nodarboties ar bobsleju ap to laiku, kad Padomju Savienībā notika pirmie bobsleja izmēģinājumi. 1981. gada Pasaules čempionātā ieguva 9. vietu divniekā un 8. vietu četriniekā, bet Eiropas čempionātā 16. vietu divniekā un 13. vietu četriniekā. 1982. gada Pasaules čempionātā ieguva 6. vietu divniekā un 7. vietu četriniekā, bet Eiropas čempionātā 16. vietu divniekā un 12. vietu četriniekā. Savukārt 1983. gada Eiropas čempionātā ieguva 11. vietu divniekā un 10. vietu četriniekā. 1984. gada Sarajevas ziemas olimpiskajās spēlēs divnieku ekipāža Ķipurs/Šnepsts bija ceturtā, vien nedaudz zaudējot tautieša Zinta Ekmaņa vadītajai ekipāžai. Arī četrinieku ekipāžu sacensībās sportists bija ceturtais. Šnepsts beidza bobslejista karjeru 1985. gadā, kad viņu diskvalificēja uz diviem gadiem sakarā ar dopinga lietošanu. Beidza Latvijas Universitātes Finansu un tirdzniecības fakultāti (1990), bija kuģu aģentēšanas sabiedrības aģents. Kopš 1999. gada bija Latvijas Virves vilkšanas federācijas viceprezidents. «sports-reference.com». Arhivēts no oriģināla, laiks: 2012. gada 16. decembrī. Skatīts: 2014. gada 10. februārī. Arhivēts 2012. gada 16. decembrī, Wayback Machine vietnē. «LOK profils». Arhivēts no oriģināla, laiks: 2016. gada 4. martā. Skatīts: 2014. gada 10. februārī. Olympedia profils (angliski) LOK profils Munzüger Sport profils (vāciski)