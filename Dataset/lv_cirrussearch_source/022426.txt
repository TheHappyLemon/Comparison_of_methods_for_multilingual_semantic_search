Augusts Reijs (igauņu: August Rei, dzimis 1886. gada 10. martā Kurlā, miris 1963. gada 29. martā Stokholmā) bija Igaunijas politiķis, viens no Igaunijas sociāldemokrātu mērenā spārna vadītājiem. Igaunijas Valsts vecākais un Igaunijas trimdas valdības otrais prezidents. Dzimis 1886. gadā Vīlandes apriņķī. Mācījās Tartu un Novgorodas vidusskolās. Studēja tieslietas Pēterburgas Universitātē (1904-1905, 1907-1911). 1905. gada revolūcijas dalībnieks, 1906. gadā pagrīdes laikraksta Sotsiaaldemokraat redaktors. 1912.-1913. gadā bija obligātajā Krievijas impērijas karadienestā. 1913.-1914. gadā strādāja par advokātu Vīlandē. Pirmā pasaules kara laikā artilērijas virsnieks Pēterburgas (1914–1917), pēc tam 1917. un 1918. gadā igauņu daļās, 1917. un 1919. gadā bija laikraksta Sotsiaaldemokraat redaktors. Igaunijas Pagaidu valdības premjera vietnieks, Darba un labklājības ministrs, Izglītības ministrs (1918-1919). Satversmes sapulces priekšsēdētājs (1919-1920). Igaunijas delegācijas vadītājs Latvijas-Igaunijas robežas sarunās (1923-1925). 2. Rīgikogu priekšsēdētājs (1925-1926). No 1927. līdz 1928. gadam laikraksta Rahva Sõna redaktors. Igaunijas Valsts vecākais no 1928. gada 4. decembrim līdz 1929. gada 9. jūlijam. Igaunijas Ārlietu ministrs no 1932. novembra līdz 1933. gada maijam, tad Ārlietu ministra vietnieks (1936-1937). Igaunijas vēstnieks PSRS (1938-1940). 1939. gadā piedalījies sarunās par Igaunijas – PSRS bāzu līguma noslēgšanu. Pēc Igaunijas okupācijas devās bēgļu gaitās uz Zviedriju, bija Igaunijas trimdas valdības Ārlietu ministrs (1944-1945), vēlāk premjerministrs un Valsts Prezidenta pienākumu izpildītājs no 1945. gada 9. janvāra līdz savai nāvei 1963. gada 29. martā. Latviešu konversācijas vārdnīca. XVIII. sējums. Rīga : Anša Gulbja izdevniecība. 35 220. sleja. Vikikrātuvē par šo tēmu ir pieejami multivides faili. Skatīt: Augusts Reijs.