Pulkovas observatorija (krievu: Пулковская астрономическая обсерватория) ir Krievijas Zinātņu akadēmijas galvenā observatorija. Atrodas 19 km uz dienvidiem no Sanktpēterburgas Pulkovas augstienēs 75 m v.j.l. Daļa no UNESCO Pasaules mantojuma sarakstā iekļautā objekta (Sanktpēterburgas vēsturiskais centrs un saistīto pieminekļu grupa). Observatorijas izveidošana bija Frīdriha Georga Vilhelma Strūves ideja (viņš bija arī pirmais observatorijas direktors). Atvērta 1839. gadā. 19. gadsimtā tās teleskopi bija lielākie un precīzākie pasaulē. Otrā pasaules kara laikā observatorija tika nopostīta. Pēc tam — atjaunota, kļuva daudz plašāka un labāk aprīkota. Latvijas padomju enciklopēdija. 3. sējums. Rīga : Galvenā enciklopēdiju redakcija. 475. lpp. Vikikrātuvē par šo tēmu ir pieejami multivides faili. Skatīt: Pulkovas observatorija. Encyclopædia Britannica raksts (angliski) Krievijas Lielās enciklopēdijas raksts (krieviski) Vēsture (krieviski)