"Iedomātās mīlestība" (franču: Les Amours Imaginaires) ir režisora Ksavjē Dolana (franču: Xavier Dolan) veidotā drāma, kas stāsta par diviem draugiem, kuri iemīlas vienā un tajā pašā puisī. Filmas pirmizrāde notika Kannu kinofestivālā 2010. gadā. Kad Frānsiss un Marī pirmo reizi satiek Nikolā, viņiem rodas neslēpta interese par puisi. Laikam ejot visi trīs kļūst par labiem draugiem un sāk daudz laika pavadīt kopā, apmeklējot kafejnīcas, teātrus un citas iestādes. Abi saprot, ka Nikolā nu jau viņiem nozīmē, ko vairāk, kā vienkāršs draugs. Liela ir Marī vilšanās, kad ierodoties restorānā uz gaidīto satikšanos ar Nikolā, priekšā jau sēž Frānsiss. Draugu starpā sāk pieaugt spriedze un sacensība, lai iegūtu Nikolasa uzmanību. Filma savu kulmināciju sasniedz brīdī, kad visi trīs ir devušies izbraucienā uz Nikolā mātes māju, meža ielenkumā. Visiem trim sēžot pie ugunskura, Marī kļūst greizsirdīga uz Frānsisu, redzot, ka Nikolā cienā puisi ar zefīru un māca, kā tas jāēd. Marī strauji pielec kājās un pamet kompāniju. Nākamajā rītā viņa pamostas un secina, ka mājās ir viena. Pieejot pie loga, meitene ierauga abus, staigājot tālumā netālu no upes. Marī nolemj pamest Nikolā mātes māju un dodas prom, taču Frānsiss viņu cenšoties, aizturēt dzenas meitenei pakaļ un nogāž viņu zemē. Nikolā to redzot nav visai iepriecināts, un pasaka abiem "vai jūs mani mīlat, vai ejat." Atgriežoties no izbrauciena, Frānsiss un Marī ilgu laiku nesatiek Nikolā, taču Frānsiss izmisīgi atstāj Nikolā automātiskajā atbildētājā neskaitāmas ziņas, bet Marī raksta mīlestības vēstules. Kad Frānsiss satiek Nikolā, viņš atklāj puisim savas jūtas un vēlas viņu noskūpstīt, taču viss, ko Nikolā viņam atbild ir "kā tu varēji domāt, ka esmu gejs?", atstājot Frānsisu stāvam. Kad Marī satiek Nikolā uz ielas, turot mīlestības vēstuli rokā, viņa taisnojas, ka to rakstījusi kādai meitenei, taču, kad Nikolā pārprot, ka viņai ir ļoti tuvas attiecības ar kādu sievieti, meitene to noliedz. Kad Marī izstāsta puisim patiesību par šo vēstuli, viņš aizbildinās, ka viņam uz plīts, kas palicis, atstājot meiteni stāvam uz ielas. Filma beidzas ar ainu, kur Marī ar Frānsisu atkal ir kādā ballītē, cenšoties atrast sev otras pusītes, taču abi ierauga Nikolā līdzinieku un, abiem saskatoties, dodas pie puiša. Ksavjē Dolans kā Frānsiss Monija Šokri kā Marī Nīlss Šneiders kā Nikolā Anna Dorvala kā Dezirē Anna-Elizabete Bosē kā jauna sieviete nr.1 Olivjē Morāns kā jauns vīrietis nr.1 Magalija Lepina-Blondo kā jauna sieviete nr.2 Ēriks Brino kā jauns vīrietis nr.2 Gabriels Lesārs kā jauns vīrietis nr.3 Benedikta Dekarī kā jauna sieviete nr.3 u.c. Filma saņēmusi galvenokārt labas atsauksmes. Arī piedaloties Kannu kinofestivālā Francijā. Labus rezultātus tā guva Sidnejā, iegūstot galveno balvu Sidnejas Filmu festivālā Sydney Film Festival 2010. gadā. «LES AMOURS IMAGINAIRES - HEARTBEATS (15)». Britu filmu klasifikācijas padome. 2011-01-24. Skatīts: 2012-01-23. «Festival de Cannes: Heartbeats». festival-cannes.com. Arhivēts no oriģināla, laiks: 2012-10-15. Skatīts: 2011-01-09. «Heartbeats wins Sydney film prize». sff.org.au. Arhivēts no oriģināla, laiks: 2011-02-22. Skatīts: 2011-01-15. Arhivēts 2011-02-22 Wayback Machine vietnē. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)