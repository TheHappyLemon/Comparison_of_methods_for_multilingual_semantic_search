Nove Mesto pie Vāhas (slovāku: Nové Mesto nad Váhom) ir pilsēta Slovākijā, Trenčīnas apgabala Nove Mesto pie Vāhas apriņķa centrs pie Vāhas upes. Arheoloģiskajos izrakumos pie pilsētas atrasti visvecākie artefakti Slovākijas teritorijā, ap 270 000 gadu pirms mūsu ēras veci. Rakstos pirmoreiz minēta 1263. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums bija Vāgūjheja (ungāru: Vágújhely). Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (98,1 %). Pēc reliģiskās piederības - katoļi (56 %), nereliģiozi (23,3 %), luterāņi (13,8 %). Nove Mesto pie Vāhas ir amerikāņu filozofa Ernesta Nāgela (Ernest Nagel, 1901-1985) dzimtā pilsēta. Vikikrātuvē par šo tēmu ir pieejami multivides faili. Skatīt: Nove Mesto pie Vāhas. Q110227967.