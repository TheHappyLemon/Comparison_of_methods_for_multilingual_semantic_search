Mērija Dinora Gilkrista (angļu: Mary Dinorah Gilchrist; 1882. gada 4. jūnijs Raterglena — 1947. gada 14. janvāris Edinburga) bija Lielbritānijas šahiste, 1933. gada Pasaules čempionāta šahā sievietēm bronzas laureāte, divkārtējā Lielbritānijas sieviešu šaha čempionātu uzvarētāja. Skotijas šaha meistara Džona Gilkrista meita. Četras reizes uzvarējusi Skotijas sieviešu šaha čempionātos (1921, 1922, 1923, 1938). Divas reizes uzvarējusi Lielbritānijas sieviešu šaha čempionātos (1929, 1934). Divas reizes piedalījusies Pasaules čempionātos šahā sievietēm. 1933. gada Pasaules čempionāta šahā sievietēm Folkestonā ieņēmusi 3. vietu, bet 1937. gada Pasaules čempionāta šahā sievietēm Stokholmā palikusi 8.—9. vietā (abos čempionātos uzvarēja Vera Menčika). Bijusi pazīstama arī kā aktīva šaha dzīves organizētāja. Sākumā piedalījusies Glāzgovas dāmu šaha kluba izveidē, bet pēc pārcelšanās uz Edinburgu kļuvusi par vietējā dāmu šaha kluba biedri. Bijusi Skotijas šaha federācijas prezidente un Lielbritānijas šaha federācijas goda locekle. «Miss Mary Dinorah Gilchrist» (angļu). Chess Scotland. Skatīts: 2018-09-05. British Chess Champions 1904-present «1927-39 Title Tournaments : World Chess Championship (women)». www.mark-weeks.com.