Acidobacterium ir tipiska ģints Acidobacteriaceae dzimtā. Ģints vienīgā suga ir Acidobacterium capsulatum (Noriaki Kishimoto, Yoshimasa Kosako & Tatsuo Tano, 1991). Tās ir acidofilas baktērijas, kas ir izolētas no skābām vidēm. Baktērijas aug vidē ar pH līmeni no 3,0 līdz 6,0. Šīs baktērijas ir gramnegatīvas, aerobas, mezofilas, tās neveido sporas, kapsulējas, šķeļ ogļhidrātus; šūnas ir nūjiņveida formas. Pārvietojas ar peritrihiālām viciņām. Kishimoto, N., Kosako, Y. & Tano, T. Current Microbiology. January 1991, Volume 22, Issue 1, pp 1–7. doi:10.1007/BF02106205