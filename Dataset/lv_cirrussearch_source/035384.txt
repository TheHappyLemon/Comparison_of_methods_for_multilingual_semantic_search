Šis raksts ir par pilsētu Anglijā. Par citām apdzīvotām vietām ar šādu nosaukumu skatīt rakstu Bredforda (nozīmju atdalīšana). Bredforda (angļu: Bradford) ir pilsēta Anglijas ziemeļos. Kaut arī sena apdzīvota vieta, pilsētas (city) tiesības ieguvusi tikai 1897. gadā. Gadsimtiem Bredforda bijusi Jorkšīras vilnas rūpniecības centrs. 19. gadsimtā Bredfordas vilna kļuva pazīstama visā pasaulē. Rūpniecības attīstības dēļ mūsdienās iedzīvotāju sastāvs ir kulturāli neviendabīgs, pilsētā bez angļiem ir lielas pakistāniešu, indiešu un sikhu kopienas. Nereti tas noved etniskiem konfliktiem. Piemēram, 2001. gadā notika pilsētas musulmaņu jaunatnes nemieri. Pilsētā atrodas viens no populārākajiem muzejiem valstī Nacionālais Masu mediju muzejs (National Media Museum). Pilsēta ir mājvieta vienam no pasaules labākajiem regbija klubiem - Bredfordas Bulls. Bredfordā vai tās apkārtnē dzimuši: Anna Brontē (Anne Brontë, 1820 — 1849) - rakstniece Emīlija Brontē (Emily Brontë, 1818 — 1848) - rakstniece Šarlote Brontē (Charlotte Brontë, 1816 — 1855) - rakstniece Frederiks Deliuss (Frederick Delius, 1862 — 1934) - komponists Edvards Viktors Epltons (Edward Victor Appleton, 1892 — 1965) - fiziķis Garets Geitss (Gareth Gates, 1984 - ) - dziedātājs Roberts Hārdijs (Robert Hardy, 1980 - ) - basģitārists Freds Hoils (Fred Hoyle, 1915 - 2001) - astronoms Deivids Hoknijs (David Hockney, 1937 - ) - mākslinieks Allans Holdsvorts (Allan Holdsworth, 1946 - ) - mūziķis Alberts Pīrpoints (Albert Pierrepoint, 1905 — 1992) - bende Zeins Maliks (Zayn Malik, 1993) - mūziķis grupā One Direction Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 124. lpp. Vikikrātuvē par šo tēmu ir pieejami multivides faili. Skatīt: Bredforda. Krievijas Lielās enciklopēdijas raksts (krieviski)