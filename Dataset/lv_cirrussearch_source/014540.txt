Team TotalEnergies (UCI komandas kods: TDE) ir profesionāla Francijas šosejas riteņbraukšanas komanda, kura piedalās UCI Pasaules tūres sacensībās. Komandas galvenais sponsors ir Francijas naftas un gāzes uzņēmums TotalEnergies. Iepriekš komandas nosaukumi ir bijuši Brioches La Boulangère, Bonjour, Bouygues Télécom, Bbox Bouygues Telecom, Europcar, Direct Energie un Total Direct Energie. Kā viena no Francijas spēcīgākajām komandām regulāri ir pārstāvēta Tour de France. Komandas pirmsākumi meklējami 1984. gadā, kad tika izveidota komanda Système U. To likvidēja 1985. gadā, bet tā atgriezās jau 1986. gada sezonā ar jaunu vadību. Par sporta direktoru kļuva Sirils Gimārs, kurš piesaistīja savu protežē Lorānu Fiņonu. Pēc sponsora maiņas 1990. gadā komanda mainīja nosaukumu uz Castorama. 1992. gadā Gimārs kļuva par komandas menedžeri. 1995. gadā par komandas direktoru kļuva bijušais braucējs Žans Renē Bernodo. No 1996. līdz 1999. gadam komanda vairs nepiedalījās augstākā līmeņa sacensībās. Bernodo izveidoja attīstības komandu Francijas Vandejas reģionā — Vendée U. 2021. gada augustā komanda paziņoja par līguma parakstīšanu ar trīskārtējo Pasaules čempionu Peteru Saganu un velosipēdu ražotāju Specialized no nākamās sezonas. piezīme: Edvalls Boasons Hāgens «TotalEnergies signs Sagan and will race on Specialized through 2023». CyclingTips (angļu). 2021-08-03. Skatīts: 2021-08-04. Vikikrātuvē par šo tēmu ir pieejami multivides faili. Skatīt: Team TotalEnergies. Oficiālā tīmekļa vietne