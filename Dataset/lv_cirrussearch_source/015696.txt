Ehuds Olmerts (ivritā: אהוד אולמרט, izrunā: [eˈhud ˈolmeʁt], arābu: إيهود أولمرت, Ihud Ulmirt; dzimis 1945. gada 30. septembrī) ir Izraēlas politiķis un jurists. Bijis Jeruzalemes mērs un Izraēlas premjerministrs. Laikā no 1988. līdz 1992. gadam bijis Izraēlas valdības loceklis, bija veselības ministrs (1990—1992). 1993. gada novembrī veiksmīgi kandidēja uz Jeruzalemes pilsētas mēra amatu. Mēra amatā noturējās divus termiņus līdz 2003. gadam, kad tika ievēlēts 16. Knesetā. No 2003. līdz 2006. gadam bija valsts rūpniecības, tirdzniecības un darba ministrs, no 2003. līdz 2005. gadam — komunikāciju ministrs, no 2005. līdz 2006. gadam — finanšu ministrs, no 2006. līdz 2007. gadam — labklājības un sociālo pakalpojumu ministrs. 2006. gada 14. aprīlī E. Olmerts kļuva par Izraēlas premjerministru, no tā paša gada 4. janvāra līdz 14. aprīlim bija premjerministra pienākumu izpildītājs Ariela Šarona vietā. Viņš nekandidēja atkārtoti uz premjerministra amatu, par kuru kļuva Benjamins Netanjahu. Vikikrātuvē par šo tēmu ir pieejami multivides faili. Skatīt: Ehuds Olmerts. Biogrāfija Cilvēku portāls