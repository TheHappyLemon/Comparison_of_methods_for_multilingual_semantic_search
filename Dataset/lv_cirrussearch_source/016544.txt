Mēlarens (zviedru: Mälaren) ir liels trešais lielākais ezers Zviedrijā. Pa vairākiem kanāliem un Norstrēmas upi ezera ūdens iztek uz netālo Baltijas jūru. Ezera krastos atrodas senā Zviedrijas galvaspilsēta Sigtuna un tagadējā galvaspilsēta Stokholma. Ezerā daudz salu, lielākā — Selaēna (91 km²). Ūdens apmaiņas periods ir 2,3 gadi. Ezera krastā atrodas UNESCO Pasaules mantojuma sarakstā iekļauti pieminekļi — Birkas senpilsētas atliekas un Hovgardena. Sēlaēnas salā no aptuveni 1040. gada atrodas Mervalas rūnu akmens, uz kura iekaltajā rūnu rakstā pieminēts Kolkas rags (Tumisnis) un Zemgale (Simkala). Saskaņā ar skandināvu mitoloģiju Mēlarenu radīja dieviete Gefjuna, kas pārvietoja ezera gultnes zemi uz Dāniju, radot Zēlandes salu. Encyclopædia Britannica raksts (angliski) Krievijas Lielās enciklopēdijas raksts (krieviski) Pilis ap Mēlarenu Eiropas lielākie ezeri