Sojuz MS-11 (krievu: Союз МС-11) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas orbītā tika palaists 2018. gada 3. decembrī; uz zemes atgriezās 2019. gada jūnijā. Sākotnēji Sojuz MS-11 palaišana bija plānota 2018. gada 20. decembrī. Pēc Sojuz MS-10 avārijas 11. oktobrī kosmosa kuģa startu pārcēla uz 3. decembrī, lai apkalpe ierastos pirms Sojuz MS-09 atgriešanās uz zemes. Kuģa Sojuz MS-11 apkalpe augšupceļā un lejupceļā: Dublējošā apkalpe: Aleksandrs Skvorcovs, komandieris, Roskosmos  Krievija Luka Parmitāno, lidojuma inženieris, Eiropas Kosmosa aģentūra,  Itālija Endrū Morgans, lidojuma inženieris, NASA,  ASV Sojuz MS-11 tika palaists 2018. gada 3. decembrī 11:31:52 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. Kosmosa kuģis ar staciju saslēdzās 3. decembrī 17:33 UTC (sešas stundas pēc starta) pie Poisk moduļa. Tuvošanās un saslēgšanās notika automātiskā režīmā. No stacijas Sojuz MS-11 atvienojās 2019. gada 24. jūnijā 23:25:30 UTC. Pēc bremzēšanas manevra beigām parādījās signāls, ka nedarbojas viens no orientācijas dzinēju kolektoriem. Automātiskā sistēma pārslēdzās uz rezerves kolektoru, un nolaišanās notika bez problēmām. Zemi nolaižamais aparāts sasniedza 25. jūnijā 02:47:50 UTC, 148 km uz dienvidaustrumiem no Žezkazghanas, Kazahstānā. Lidojuma ilgums — 203 dienas 15 stundas 15 minūtes 58 sekundes. Олег Кононенко рассказал о нештатной ситуации при посадке корабля “Союз МС-11” Новости космонавтики, 2019-09-17 Хроника подготовки и полёта корабля «Союз МС-11» с экипажем экспедиции МКС (ISS-57S) astronaut.ru (krieviski)