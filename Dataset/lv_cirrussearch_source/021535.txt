Nerijus Numa (līdz 2020. gadam Nerijus Numavičs, lietuviešu: Nerijus Numavičius; dzimis 1967. gada 12. maijā Šilalē) ir lietuviešu uzņēmējs, mazumtirdzniecības tīkla Maxima līdzīpašnieks, to pārvaldošā uzņēmuma Vilniaus prekyba prezidents. Ar īpašumiem vairāku simtu miljonu eiro vērtībā viņš tiek uzskatīts par bagātāko cilvēku Lietuvā un Baltijas valstīs. Nerijus Numa ir pārvaldītājsabiedrības Vilniaus prekyba patiesais labuma guvējs. Šim uzņēmumam pieder mazumtirdzniecības tīkls Maxima piecās valstīs, EUROAPOTHECA aptieku tīkls četrās valstīs, tirdzniecības un izklaides centri Akropolis Lietuvas lielākajās pilsētās un Rīgā, Lietuvas būvniecības un mājokļu labiekārtošanas veikalu tīkls Ermitažas, kā arī citi uzņēmumi. Numas dzīvesveids ir visai noslēgts un publiska informācija par viņu parādās samērā reti, viņš nesniedz intervijas un reti apmeklē publiskus pasākumus. 2001. gadā Nerijus Numavičs pabeidza Viļņas Universitātes Medicīnas fakultāti, iegūstot bakalaura grādu. 2010. gadā N. Numavičs palielināja savu dalību uzņēmumā Vilniaus prekyba no 36,9 % līdz 73 %. 2014. gadā N. Numavičs pirmo reizi tika iekļauts žurnāla Forbes pasaules bagātāko cilvēku sarakstā ar 1565. vietu un kopējo īpašumu viena miljarda dolāru vērtībā. 2020. gadā Nerijus Numavičs mainīja uzvārdu uz Numa. Bagātākais lietuviešu uzņēmējs – Maxima īpašnieks Numavičs db.lv Lembergs – piektais bagātākais Baltijā Arhivēts 2012. gada 1. novembrī, Wayback Machine vietnē. bnn.lv Lietuviešu Nokia ambīcijas[novecojusi saite] ir.lv 'Forbes' pasaules bagātāko cilvēku sarakstā iekļuvis arī 'Maxima' īpašnieks, Delfi.lv