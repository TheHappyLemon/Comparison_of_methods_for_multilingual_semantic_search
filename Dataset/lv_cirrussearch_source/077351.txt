Eiropas Cilvēktiesību tiesa (ECT) ir Eiropas Padomes iestāde — starptautiskā tiesa, kas izskata sūdzības par Eiropas Cilvēktiesību konvencijas un tās protokolu pārkāpumiem. Tiesa sastāv no 47 tiesnešiem, pa vienam no katras EP dalībvalsts. Tiesa atrodas Strasbūrā, uz 2023. g. jūliju tās priekšsēdētāja ir Siofra O'Līrija. Tiesa tika izveidota 1959. gadā, pirmo spriedumu pēc būtības taisīja 1961. g. (Lawless lieta). Kopš 1998. gada tiesa, kas līdz šai reformai taisīja 837 spriedumus, kļuva par pastāvīgu. 2008. g. pēc būtības izspriesto lietu skaits sasniedza 10 000. Sūdzības tiesā var iesniegt gan no attiecīgiem pārkāpumiem cietušās privātpersonas, izejot valstī pieejamas procedūras (sešu mēnešu termiņā pēc lietas izskatīšanas valstī), gan citas ECK dalībvalstis. Komiteja, 3 tiesnešu sastāvā, vai viens tiesnesis, kas nepārstāv valsti, pret kuru iesniegta sūdzības, pieņemot nepārsūdzamu lēmumu, var atteikties pieņemt izskatīšanai sūdzību. Ja lieta tiek pieņemta izskatīšanai, to izšķir pēc būtības 3 tiesnešu komiteja vai tiesas palāta 7 tiesnešu sastāvā. Palātas spriedumu puses var pārsūdzēt; piecu tiesnešu panelis šādā gadījumā pieņem nepārsūdzamu lēmumu atstāt palātas spriedumu spēkā vai nodot lietu galīgai izskatīšanai Lielajā palātā 17 tiesnešu sastāvā. «President Síofra O’Leary - ECHR - ECHR - ECHR / CEDH». ECHR (en-GB). Skatīts: 2023-07-26. Eiropas Cilvēktiesību tiesa. Spriedumu izlase I. Rīga, Latvijas Vēstnesis, 2003. ISBN 9984-731-24-3 Tiesas mājaslapa(angliski)(franciski) Tiesas darbības līdz 2009. g. sākumam dati par Latviju (43. lpp.)(angliski) Eiropas Cilvēktiesību tiesa. Jautājumi un atbildes Latvijas pārstāvis starptautiskajās cilvēktiesību institūcijās ECT nolēmumu lietās, kurās piedalījās Latvija, izlase latviešu valodā ECT priekšsēdētāja Ž. P. Kostas intervija