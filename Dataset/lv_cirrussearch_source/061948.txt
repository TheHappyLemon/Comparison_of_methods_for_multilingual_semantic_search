Klauss Allofss (vācu: Klaus Allofs, dzimis 1956. gada 5. decembrī) ir bijušais Vācijas futbolists un futbola treneris, spēlēja uzbrucēja pozīcijā, bijis Rietumvācijas futbola izlases dalībnieks. Kā uzbrucējs, kopumā 15 sezonās Vācijas Bundeslīgā 424 mačos guvis 177 vārtus, divas reizes kļūstot par sezonas labāko vārtu guvēju. Lielu daļu karjeras pavadījis Fortuna Düsseldorf un 1. FC Köln komandās. Ar Olympique Marseille 1989. gadā kļuvis par Francijas čempionu, savukārt ar Werder Bremen 1993. gadā uzvarējis Bundeslīgā. Rietumvācijas futbola izlases sastāvā spēlējis no 1978. līdz 1988. gadam, kopumā piedaloties 56 mačos un gūstot 17 vārtus. Ar izlasi uzvarējis 1980. gada Eiropas čempionātā, kur viņš bija arī visa turnīra rezultatīvākais spēlētājs. Piedalījies arī 1984. gada Eiropas čempionātā un 1986. gada FIFA Pasaules kausā. 1998. gadā kļuvis par Fortuna Düsseldorf galveno treneri, bet sezonas vidu ticis atlaists. No 1999. līdz 2012. gadam bijis Werder Bremen ģenerālmenedžeris. Fortuna Düsseldorf Vācijas kauss: 1978–79, 1979–80 1. FC Köln Vācijas kauss: 1982–83 Marseille Francijas 1. līga: 1988–89 Francijas kauss: 1988–89 Werder Bremen Vācijas Bundeslīga: 1992–93 Vācijas kauss: 1990–91 UEFA Kausu ieguvēju kauss: 1991–92 RIetumvācija Eiropas čempionāts: 1980 Individuālie sasniegumi Vācijas Bundeslīgas labākais vārtu guvējs: 1978–79, 1984–85 Eiropas čempionāta labākais vārtu guvējs: 1980 UEFA kausa labākais vārtu guvējs: 1985–86 Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)