Eduārs Osoke Mendī (franču: Édouard Osoque Mendy, dzimis 1992. gada 1. martā) ir Francijā dzimis Senegālas futbolists, spēlē vārtsarga pozīcijā, Senegālas futbola izlases dalībnieks. Kopš 2023. gada Mendī pārstāv Saūda Arābijas profesionālā līgas komandu Al Ahli. Viņa brālēns ir Francijas izlases futbolists Ferlāns Mendī. Savu karjeru sācis Le Havre akadēmijā. 2011. gadā pievienojies trešās divīzijas komandai Cherbourg. 2014. gadā ticis atbrīvots no komandas, pēc kā gandrīz beidzis savu spēlētāja karjeru. Tomēr 2015. gadā pievienojies Marseļas "Olympique" rezerves komandai. Vēlāk nākamās sezonas pavadījis Reims un Rennes komandās. 2020. gadā Mendī pievienojās Chelsea komandai. Mendī kļuva par komandas pamatvārtsargu. Savā pirmajā sezonā Mendī aizvadīja 16 sausās spēles Premjerlīgā, kā arī 9 sausās spēles UEFA Čempionu līgā. Togad Mendī kļuva arī par Čempionu līgas uzvarētāju. Viņš kļuva par pirmo Āfrikas futbolistu, kurš tika atzīts par sezonas labāko vārtsargu gan UEFA, gan FIFA vērtējumā. 2023. gada vasarā pārcēlies uz Saūda Arābijas komandu Al Ahli. Senegālas futbola izlases sastāvā piedalījies 2019. gada Āfrikas Nāciju kausā. Reims Francijas Ligue 2: 2017—18 Chelsea UEFA Čempionu līga: 2020—21 UEFA Superkauss: 2021 FIFA Klubu Pasaules kauss: 2012 Senegāla Āfrikas Nāciju Kauss finālists:2019. «Chelsea transfer news: Edouard Mendy makes Chelsea move | Official Site | Chelsea Football Club». ChelseaFC. Skatīts: 2021-08-04. Vikikrātuvē par šo tēmu ir pieejami multivides faili. Skatīt: Eduārs Mendī. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski)