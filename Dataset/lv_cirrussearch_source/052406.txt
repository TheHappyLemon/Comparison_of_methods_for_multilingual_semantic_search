Smagsvara kravu pārvadātājs ir kuģis, kurš būvēts, lai pārvadātu ļoti lielas un smagas kravas, kuras nav iespējams pārvadāt ar parastiem kuģiem. Šie kuģi iedalās divos veidos: Daļēji iegremdējamie (Semi-submersible - angļu val.) kuģi, kuri uzņem ūdens balastu, lai kravu - parasti citu kuģi - varētu manevrēt peldošā stāvoklī virs smagsvara kravu pārvadātāja klāja. Pēc tam balasts tiek atsūknēts un kuģa klājs ar kravu paceļas virs ūdenslīnijas. Projektu kravas (Project cargo - angļu val.) kuģi, kuri izmanto vismaz vienu smagsvara celtni smago kravu pacelšanai un kuri apgādāti ar pietiekama apjoma balasta tankiem stabilitātes un jūras spēju nodrošināšanai. Pastāv divu veidu smagsvara kravu pārvadātāji: Daļēji iegremdējamajiem smagsvara kravu pārvadātājiem ir garš un zems galvenais klājs starp priekšgalā izvietoto stūres māju un pakaļgalā esošo mašīntelpu. Pēc ārējā izskata šie kuģi atgādina sauskravas balkerus vai dažu tipu naftas produktu tankkuģus. To balsta tanki var tikt piepildīti, lai nolaistu galveno klāju zem ūdens līmeņa, ļaujot naftas platformas, citus kuģus vai citu peldošu kravu manevrēt iekraušanas pozīcijā (iekraušanas un izkraušanas laikā krava atrodas peldošā stāvoklī). Pēc tam tankus atsūknē un galvenais klājs paceļas kopā ar kravu. Lai kuģi līdzsvarotu, dažādus tankus var atsūknēt nevienmērīgi. Kuģi, kuru krava iekraušanas un izkraušanas laikā atrodas peldus stāvoklī, tiek izmantoti, lai pārvadātu naftas urbšanas platformas. Šādi kuģi var transportēt platformas no to būves vietas uz ieguves rajonu apmēram trīs līdz četras reizes ātrāk nekā pašgājējplatformas to veiktu ar savu gaitu. Ātra platformas nogādāšana ieguves rajonā var būtiski samazināt izmaksas. Tie pārvadā arī citas liela izmēra kravas un jahtas. ASV Jūras kara flote ir izmantojusi šos kuģus, lai nogādātu atpakaļ uz remontu ASV bojātos karakuģus. Pirmā bija raķešu fregate USS Samuel B. Roberts, kuru gandrīz nogremdēja Jūras mīna centrālajā Persijas līcī 1988. gada 14. aprīlī. Fregate tika aizvilkta uz Dubaiju un pēc tam nogādāta Ņūportā, Rodailendas štatā uz Mighty Servant 2 klāja. Vienpadsmit gadus vēlāk MK Blue Marlin transportēja ar vadāmajām raķetēm bruņoto ASV eskadras mīnu kuģi USS Cole no Adenas Jemenā uz Paskagulu Misisipi štatā pēc tam kad karakuģis tika bojāts teroristu uzbrukumā 2000. gada 12. oktobrī. USS Fitzgerald tika transportēts no Japānas uz Alabamu pēc tā sadursmes ar ACX Crystal 2017. gadā. ASV Jūras kara flote ir fraktējusi arī citus smagsvara kravu pārvadātājus, lai transportētu mazākus kuģus, parasti mīnu meklētājus vai patruļkuģus. Tā kā ASV nav pašām savu kuģu, kuros smagas, peldošas kravas varētu iekraut un izkraut peldošā stāvoklī, ASV Jūras kara flote parasti uztic savai jūras pārvadājumu pavēlniecībai (Military Sealift Command (MSC) — angļu val.) fraktēt tos pasaules privātajā sektorā. 2004. gadā Blue Marlin transportēja pasaulē lielāko, daļēji iegremdējamo naftas platformu BP Thunder Horse PDQ no Daewoo Shipbuilding & Marine Engineering kuģu būvētavas Dienvidkorejā uz Kiewit Offshore Services Inglesaidā, Teksasas štatā. Daudzi no lielākajiem šīs klases kuģiem pieder uzņēmumam Dockwise, tajā skaitā Mighty Servant 1, Blue Marlin un MK Black Marlin. 2004. gadā Dockwise palielināja Blue Marlin klāja platumu un kuģis kļuva par tajā brīdī lielāko smagsvara kravu pārvadātāju pasaulē, kamēr to neapsteidza Dockwise Vanguard, kuru nolaida ūdenī 2012. gadā. Viens no uzņēmuma kuģiem, Mighty Servant 2, 1999. gada novembrī pie Indonēzijas krastiem apgāzās un nogrima pēc sadursmes ar, uz kartes neatzīmētu, atsevišķu, izolētu granīta zemūdens klints virsotni. Projektu kravas kuģi ir neiegremdējami kuģi, kuri iekrauj lielas un smagas kravas ar vienu vai vairākiem kuģa celtņiem. Šo kuģu izmērs pēc dedveita tonnāžas (Deadweight tonnage (DWT) - angļu val.) svārstās no 13 000 līdz 19 000 t. Pārvadātās kravas piemēri ir konteineru celtņi, tiltu sekcijas un kesona tipa pamati. 1920. gados Brēmenes kuģniecība DDG Hansa saskārās ar augošu pieprasījumu pēc nokomplektētu lokomotīvju piegādēm uz Britu Indiju. Tas noveda pie pasaulē pirmā smagsvara kravu pārvadātāja SS Lichtenfels būves, kuru apgādāja ar 120 t kravbomi. Pēc otrā pasaules kara DDG Hansa kļuva par pasaules lielāko smagsvara kravu transporta uzņēmumu. Pēc kravas ierīču celtspējas kuģniecība sasniedza savu augstāko punktu 1978. gadā, kad tā aprīkoja Japānā būvētu balkeri MK Trifels ar diviem 302 t Štulkena kravbomjiem. Drīz pēc tam, 1980. gadā, DDG bankrotēja. Pēc 1980. gada palika tikai trīs kuģniecības, kuras specializējušās smagsvara kravu pārvadājumos: Jumbo, BigLift Shipping (līdz 2001. gadam saukta par Mammoet Shipping) un SAL Heavy lift. Motorkuģis Karaliskā Palīgflote (Royal Fleet Auxiliary (RFA) — angļu val.) Savienoto Valstu kuģis (United States Ship (USS) — angļu val.) Viņas/Viņa Majestātes austrāliešu kuģis (Her/His Majesty's Australian Ship (HMAS) — angļu val.) Wijnolst N., Wergeland T. Shipping Innovation IOS Press BV, 2009. 279. lpp. ISBN 9781586039431 Ar projektu kravu nacionālajos un starptautiskajos pārvadājumos saprot lielas, smagas, dārgas vai kritiskas (projektam, kam tās ir domātas) iekārtu daļas Choo Sang Y., Edelson N. D. Marine Operations Speciality Symposium Research Publishing Services, 2008. 10. lpp. ISBN 9789810802264 Golson J. The Enormous Ship That Submerges Itself to Carry Entire Oil Rigs WIRED 2014. gada 8. jūlijs. Skatīts: 2020. gada 28. martā D'Costa I. These are the massive ships the Navy uses to carry other ships around Business Insider 2017. gada 14. augusts. Skatīts: 2020. gada 28. martā Peniston B. No Higher Honor: Aboard Mighty Servant 2 Naval Institute Press 2006. ISBN 9781591146766 Tvaikonis (Steamship (SS) - angļu val.) Lichtenfels DDG Hansa. Skatīts: 2020. gada 1. aprīlī Militāro smagsvara kravu pārvadātāju apraksts (angliski) Uzņēmuma BigLift smagsvara kravu pārvadātāji