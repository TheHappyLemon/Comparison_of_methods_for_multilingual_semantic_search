Lietuvas kosmosa asociācija (lietuviešu: Lietuvos kosmoso asociacija, LKA) ir kosmiskās jomas asociācija Lietuvā. Tajā apvienojušās organizācijas un uzņēmumi, kas darbojas inženierijas, informācijas tehnoloģiju, dabas resursu, lauksaimniecības, biomedicīnas, biotehnoloģiju un fundamentālās zinātnes jomā. Asociācija dibināta 2009. gadā. LKA biedri ir aktīvi iesaistīti Ielejas programmā (Slėnių programose), Nacionālajā kompleksajā programmā (Nacionalinėse kompleksinėse programose), Apvienotajā pētniecības programmā (Jungtinių tyrimų programose) un Eiropas FP7 programmā (7th Framework Programme). 2014. gadā kosmosā tika palaists Lietuvas viens no diviem pirmajiem pavadoņiem LitSat-1. Šis projekts bija Lietuvas kosmosa asociācijas un Kauņas tehnoloģiju universitātes ilgtermiņa kosmosa programmas pirmais posms. 2007. gadā vairākas Lietuvas institūcijas un uzņēmumi noslēdza sadarbības līgumu, lai veidotu Nacionālo kosmosa tehnoloģiju platformu. 2009. gada 26. jūnijā 22 dalībnieki dibināja Nacionālo kosmosa asociāciju. 2010. gada 7. jūlijā tā pārdēvēta par Lietuvas kosmosa asociāciju. 2010. gadā asociācija dibināja Kosmosa zinātnes un tehnoloģiju institūtu. Reģistrācijas apliecība Lietuvos kosmoso asociacija[novecojusi saite]