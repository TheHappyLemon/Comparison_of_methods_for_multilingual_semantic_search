Šis raksts ir par dzelzceļa staciju. Par citām jēdziena Nīcgale nozīmēm skatīt nozīmju atdalīšanas lapu. Nīcgale ir dzelzceļa stacija līnijā Krustpils—Daugavpils, kas atrodas Augšdaugavas novada Nīcgales pagastā. Stacijā biļešu kase ir slēgta. Stacija ierīkota ar dzelzceļa līnijas Rīga—Daugavpils izbūvi 1861. gadā. Pirmā pasaules kara laikā starp staciju un Pēterburgas—Varšavas līnijas dzelzceļa staciju Višķi izbūvēta savienojoša dzelzceļa līnija. PSRS varas gados no stacijas izbūvēts ap 2 km garš atzarojums uz ķieģeļu (keramzīta) rūpnīcu (mūsdienās nojaukts). Sākotnējā stacijas ēka ir saglabājusies līdz pat mūsdienām. Nīcgales stacija 2010. gadā Nīcgales stacija. LDz īsfilma. «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-04. «Rīga—Daugavpils līnijas vēsture». Arhivēts no oriģināla, laiks: 2012. gada 14. maijā. Skatīts: 2010. gada 19. augustā.