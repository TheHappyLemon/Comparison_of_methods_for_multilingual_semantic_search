Tintiņš (franču: Tintin) ir beļģu rakstnieka un karikatūrista Žorža Remī jeb Eržē veidotās komiksu sērijas "Tintiņa piedzīvojumi" galvenais varonis. Tintiņš ir jauns reportieris un piedzīvojumu meklētājs, kurš ceļo pa pasauli kopā ar savu suni foksterjeru Mīļuku (Milou). Varoni izveidoja 1929. gadā un pirmo reizi tas parādās avīzes Le Vingtième Siècle iknedēļas pielikumā Le Petit Vingtième. Viņš parādās kā jauns vīrietis, kura vecums nav precīzi nosakāms, ar apaļu seju un uz augšu saslietiem matiem. Katrs komikss iesākas ar kādu problēmu, visbiežāk tā ir zādzība, nolaupīšana vai cita veida noslēpums, kas jāatklāj. Katrā komiksā ir arī kāds galvenais ļaundaris vai ļaundaru grupa, kas cenšas Tintiņu apturēt. Tintiņam ir ass prāts, viņš spēj sevi aizstāvēt un ir godīgs, pieklājīgs, līdzjūtīgs un laipns. Pateicoties saviem izmeklējošajiem ziņojumiem, ātrai domāšanai un vispusīgajai labestībai, Tintiņš vienmēr spēj atrisināt noslēpumu un pabeigt piedzīvojumu. Atšķirībā no stereotipiskākajiem varoņiem, ar kuriem viņš sastopas, Tintiņa personība ir neitrāla, kas ļauj lasītājam ne tikai sekot līdzi piedzīvojumiem, bet arī ieņemt Tintiņa pozīciju stāstā, kam vēl vairāk palīdz Eržē raksturīgo ligne claire ("skaidro līniju") stils. Interesanti, ka Eržē bieži pats iezīmēja sevi savos komiksos. Tintiņa radītājs Eržē nomira 1983. gadā, tomēr varonis joprojām ir atpazīstams. 2011. gadā Stīvens Spīlbergs uzņēma filmu "Tintiņa piedzīvojumi: Vienradža noslēpums". «Tintin - Official site». www.tintin.com. Skatīts: 2021-11-04. «Tintin — Tintin.com». www.tintin.com. Skatīts: 2021-11-09. «Tintinologist.org: The Tintin fan's resource». www.tintinologist.org. Skatīts: 2021-11-09. Aphoristical. «Tintin Books: Ranked From Worst To Best». Aphoristic Album Reviews (en-US). Skatīts: 2021-11-04. «Best Tintin books (36 books)». www.goodreads.com. Skatīts: 2021-11-04. «The characters of the Adventures of Tintin». www.tintin.com. Skatīts: 2021-11-04. Vikikrātuvē par šo tēmu ir pieejami multivides faili. Skatīt: Tintiņš. Encyclopædia Britannica raksts (angliski) Encyclopædia Universalis raksts (franciski)