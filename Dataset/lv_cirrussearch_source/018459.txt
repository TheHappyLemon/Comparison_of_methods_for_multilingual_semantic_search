Mirinas lagūna (portugāļu: Lagoa Mirim) vai Merinas lagūna (spāņu: Laguna Merín) ir lagūnas ezers uz Brazīlijas (Riugrandi du Sulas štatā) un Urugvajas robežas. Otrs lielākais Brazīlijas ezers aiz blakus esošās Patusas lagūnas. Kaut arī Urugvajā atrodas mazākā ezera virsmas daļa, Urugvajas teritorijā ir lielākā daļa ezera baseina (53%). Ezers ir seklāks ziemeļu daļā un dziļāks dienvidu daļā. Sangonsalu kanāls savieno ar Patusas lagūnu. No Atlantijas okeāna šķir 17—40 km plata kāpu josla. Krasti zemi, nereti purvaini. Populārs tūrisma objekts, ezeram skaistas smilšu pludmales. Balneoloģiskie resursi. Laguna Merin Arhivēts 2022. gada 11. jūnijā, Wayback Machine vietnē. (spāņu)