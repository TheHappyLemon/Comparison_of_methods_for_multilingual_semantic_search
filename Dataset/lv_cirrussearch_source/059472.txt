Herolds Artūrs Lī Dilons (angļu: Harold Arthur Lee-Dillon; dzimis 1844. gada 24. janvārī, miris 1932. gada 18. decembrī) bija angļu antikvārists un vadošā autoritāte ieroču, bruņu un viduslaiku tērpu pētniecībā. Viņš ir startējis 1900. gada vasaras olimpiskajās spēlēs Parīzē. Viņš bija 16. vikonta Artura Dilona vecākais dēls. Ieguvis izglītību privātskolā un Bonnas Universitātē, Vācijā. 1862. gadā viņš kļuba par strēlnieku brigādes praporščiku un 1866. gadā par leitnantu. Dienēja Indijā un Kanādā,1874. gadā atkāpās no pienākumiem un pievienojās Oksfordšīras policijas bataljonam kā kapteinis. 1885. gadā viņš tika paaugstināts par majoru, bet 1891. gadā aizgāja pensijā. Pēc regulārās armijas atstāšanas 1892. gadā Dilons nodevās senatnes pētniecībai, uzrakstot vairāk nekā piecdesmit grāmatu un rakstu. Viņš bija Nacionālās portretu galerijas pilnvarnieku priekšsēdētājs no 1894. līdz 1928. gadam. Dilons bija Karaliskā bruņojuma kurators no 1892. līdz 1913. gadam. No 1892. līdz 1898. gadam viņš bija Karaliskā Arheoloģijas institūta prezidents un no 1897. līdz 1904. gadam Londonas Antikvariātu biedrības prezidents. Bija Armijas vēstures pētījumu biedrības dibinātājs, ieņēmis šo amatu līdz savai nāvei. 1902. gadā Dilonu ievēlēja par Britu akadēmijas biedru. Viņš tika iecelts arī par Karaliskās akadēmijas antikvāru. 1900. gadā Dilons startēja vasaras olimpiskajās spēlēs Parīzē, kur startēja jāšanas medībās ar zirgu Duke d'Aoste. Par darbu Nacionālajā portretu galerijā viņam tika piešķirts Goda bruņinieka ordenis. «Harold, Viscount Dillon». Olympedia. Skatīts: 2021. gada 24. decembris. «Equestrianism at the 1900 Paris Summer Games: Mixed Hacks And Hunter Combined». Sports Reference. Arhivēts no oriģināla, laiks: 2021. gada 21. decembris. Skatīts: 2021. gada 21. decembris. Herolds Dilons (Olympedia profils) (angliski) Herolds Dilons (Sports Reference profils) (angliski)