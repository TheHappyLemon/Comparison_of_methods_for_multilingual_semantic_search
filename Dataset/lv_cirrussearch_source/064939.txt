Gehardas klosteris (armēņu: Գեղարդ) ir Armēņu apustuliskās baznīcas klosteris, kas atrodas Armēnijas centrālajā daļā, Kotajkas marzē. Klosteris daļēji izcirsts klintī. 2000. gadā klosteris un apkārtējā Azatas upes ieleja iekļauta UNESCO Pasaules mantojuma sarakstā. Tradīcija vēsta, ka klosteri 4. gadsimtā dibinājis pirmais Armēnijas baznīcas katolikoss Grigorijs Apgaismotājs (ap 257 – ap 331). Klosterī tika uzglabāts šķēps, ar kuru krustā sistajam Jēzum iedūra romiešu kareivis. To uz Armēniju esot atvedis apustulis Tadejs. Mūsdienās šī relikvija glabājas Vagaršapatā. Klosteri 9. gadsimtā nopostīja arābi. Pašreizējā klostera baznīca celta 1215. gadā. Netālu no klostera atrodas Garni templis. Vikikrātuvē par šo tēmu ir pieejami multivides faili. Skatīt: Gehardas klosteris. Krievijas Lielās enciklopēdijas raksts (krieviski) Pasaules vēstures enciklopēdijas raksts (angliski) Pareizticīgo enciklopēdijas raksts (krieviski)