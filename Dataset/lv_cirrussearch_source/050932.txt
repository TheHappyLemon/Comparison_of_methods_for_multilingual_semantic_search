Simone Indzagi (itāļu: Simone Inzaghi; dzimis 1976. gada 5. aprīlī Pjačencā) ir itāliešu futbola treneris un bijušais futbolists. Lielāko daļu spēlētāja karjeras pārstāvējis Romas "Lazio", spēlējis uzbrucēja pozīcijā, aizvadījis trīs spēles Itālijas izlasē. Kopš 2021. gada ir Milānas "Internazionale" galvenais treneris. Viņa vecākais brālis Filipo Indzagi arī ir bijušais futbolists un treneris. Profesionālo karjeru sāka dzimtās pilsētas klubā Piacenza. Sākumā tika izīrēts zemāko līgu klubiem Carpi, Novara, Lumezzane un Brescello. 1998.—1999. gada sezonā Piacenza rindās 30 spēlēs A sērijā guva 15 vārtus. 1999. gadā pārgāja uz Romas "Lazio". 1999.—2000. gada sezonā kļuva par A sērijas uzvarētāju un Itālijas kausa ieguvēju. 2004. gadā ar Lazio vēlreiz uzvarēja Itālijas kausa izcīņā. 2005. gadā tika izīrēts Sampdoria, 2007.—2008. gada sezonu pavadīja īrē Atalanta vienībā. 2008. gadā atgriezās Lazio, taču spēlēja vien epizodiski. 2010. gadā noslēdza spēlētāja karjeru. Itālijas izlasē debitēja 2000. gada 29. martā draudzības spēlē pret Spānijas izlasi. Vēlāk tajā pašā gadā piedalījās spēlē pret Angliju, trešo un pēdējo spēli izlases rindās aizvadīja 2003. gada 16. novembrī pret Rumāniju. Pēc spēlētāja karjeras beigām sāka strādāt par treneri Lazio kluba sistēmā ar jauniešu komandām. 2016. gada 3. aprīlī pēc Steāno Pioli atlaišanas tika iecelts par galvenā trenera pienākumu izpildītāju, nostrādaja līdz sezonas beigām. Pirms 2016.—2017. gada sezonas par Lazio galveno treneri tika apstiprināts Marselo Bjelsa, taču viņš amatu atstāja jau pēc divām dienām, un Simone Indzagi kļuva par galveno treneri. 2017. gadā S. Indzagi vadībā Lazio izcīnīja Itālijas superkausu, uzvarot Turīnas "Juventus" ar 3:2. 2019. gadā uzvarēja Itālijas kausa izcīņā, finālā pieveicot Atalanta. 2021. gada jūnijā kļuva par Milānas "Internazionale" galveno treneri. «Simone Inzaghi - national football team player». eu-football.info (angļu). Skatīts: 2019. gada 12. novembrī. «Comunicato 08.07.2016». sslazio.it (itāļu). 2016. gada 8. jūlijā. Arhivēts no oriģināla, laiks: 2016. gada 8. jūlijā. Skatīts: 2019. gada 12. novembrī. «Coppa Italia: Atalanta bow to Lazio». football-italia.net (angļu). 2019. gada 15. maijā. Skatīts: 2019. gada 12. novembrī. «Simone Inzaghi is Inter's new head coach». inter.it (angļu). 2021. gada 3. jūnijs. Skatīts: 2021. gada 15. maijā. Vikikrātuvē par šo tēmu ir pieejami multivides faili. Skatīt: Simone Indzagi. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)