Iraklija (grieķu: Ηράκλειο) ir pilsēta Grieķijā, Krētas salas centrālajā daļā pie Egejas jūras. Pilsētas kopējā platība ir 120 km², pēc 2011. gada datiem tajā dzīvo 140 730 iedzīvotāji. Tā ir Krētas salas un Krētas perifērijas galvaspilsēta un lielākā pilsēta pēc iedzīvotāju skaita. Pēc iedzīvotāju skaita tā ir Grieķijas piektā lielākā pilsēta. Netālu no Iraklijas atrodas mīnojiešu Knosas pils atliekas. Pilsētu 824. gadā nodibināja arābi, un izmantoja to kā bāzi pirātiskiem uzbrukumiem Bizantijai. 961. gadā Herakliju ieņēma bizantieši un gandrīz pilnīgi to nopostīja. 1204. gadā Irakliju nopirka venēcieši. Venēcieši pilsētu sauca par Kandiju (Candia). 1647. gadā Kandiju aplenca osmaņi un turēja to aplenkumā 22 gadus līdz 1669. gadā Kandija kapitulēja un pilsēta nonāca Osmaņu impērijas sastāvā. Osmaņu impērijas sastāvā tās nosaukums bija Kanja (Kanya). 1898. gadā osmaņu spēki aizgāja no pilsētas un tā ieguva neatkarību. No 1908. gada tā bija neatkarīgās Krētas sastāvā, bet 1913. gada iekļāvās Grieķijas valstī. Tā tika pārsaukta par Irakliju grieķu dieva Hērakla vārdā. Latviski šīs pilsētas nosaukumam dažādos avotos ir atšķirīgi varianti, piemēram: Iraklija ("Pasaules zemes un tautas", 1978; "Lielais pasaules atlants", "Jāņa sēta", 2008) Hērakleja ("Enciklopēdiskā vārdnīca", 1. sējums, 1991) Hēraklija ("Pasaules ģeogrāfijas atlants", "Jāņa sēta", 2004) Hērakliona (vairākās tūrisma aģentūru mājaslapās, angļu valodas ietekmē) Sava daļa taisnības ir katra varianta piekritējiem – protams, pilsēta ir nosaukta par godu sengrieķu varonim Hēraklam, tomēr variants "Iraklija" ir tuvāks grieķu valodas izrunai mūsdienās. Iraklijā dzimuši: El Greko (El Greco, 1541–1614) – gleznotājs Odisejs Elitis (Οδυσσέας Ελύτης/Odysseas Elytis, 1911–1996) – dzejnieks Niks Kazantzakis (Νίκος Καζαντζάκης/Nikos Kazantzakis, 1883–1957) – rakstnieks Q62023493. Vikikrātuvē par šo tēmu ir pieejami multivides faili. Skatīt: Iraklija. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)