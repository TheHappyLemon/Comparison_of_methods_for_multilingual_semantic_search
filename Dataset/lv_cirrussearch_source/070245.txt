Krievijas Federācijas Valsts Dome (krievu: Государственная дума Российской Федерации, īsāk - Госдума) ir viena no divām Krievijas Federācijas parlamenta palātām (saskaņā ar Krievijas Federācijas Konstitūcijas 95. pantu). Valsts Domes statuss ir noteikts Krievijas Federācijas konstitūcijas 5. daļā. Valsts Dome sastāv no 450 deputātiem, kurus ievēl uz 5 gadiem. 96. konstitūcijas pants nosaka, ka Valsts Domes deputātu vēlēšanu kārtību nosaka federālais likums. Valsts Domes darbu vada Domes priekšsēdētājs un viņa vietnieki, turklāt, katra deputātu frakcija vai deputātu grupa var izvirzīt Valsts Domes priekšsēdētāja vietnieku. Valsts Domes deputātu darbs tiek organizēts komisiju ietvaros. Krievijas Federācijas Valsts Domes vēlēšanas notika 1993., 1995., 1999., 2003., 2007., 2011., 2016., 2021. gadā. Putina valdīšanas laikā pēc 2000. gada Valsts dome pakāpeniski zaudēja savas demokrātiskās funkcijas un kļuva par autoritāras varas sistēmas instrumentu. Krievijas impērijas demokratizācijas laikā pēc 1905. gada revolūcijas 1906. gadā tika ievēlēts tās parlaments jeb Krievijas impērijas Valsts dome. Pēc Oktobra revolūcijas Valsts domi 1917. gadā atlaida un valsts pārvalde kļuva autoritāra. Perestroikas laikā 1989. gadā tika ievēlēts PSRS Tautas deputātu kongress kā PSRS parlaments, kas pašlikvidējās 1991. gadā. Pirmo Krievijas Federācijas Valsts Domi ievēlēja kopā ar Federācijas Padomi 1993. gada 12. decembrī, kad vienlaikus notika arī referendums par Konstitūcijas pieņemšanu. Toreiz Valsts Dome tika ievēlēta uz diviem gadiem, vēlāk to ievēlēja uz 4 gadiem, pēc 2008. gada konstitūcijas grozījumiem uz 5 gadiem. Līdz 2005. gadam "barjera" bija 5%, bet pusi no Valsts Domes deputātu sastāva ievēlēja pēc mažoritāriem vienmandātu apgabaliem, bet otru pusi ievēlēja no partiju sarakstiem. Pēc 2007. gada deputātus ievēlēja tikai no partiju sarakstiem, vēlēšanu "barjeru" (balsu skaits, kas nepieciešams, lai partija iekļūtu Valsts Domē) paaugstināja līdz 7%. Krievijas Federācijas Konstitūcija (103. pants) nosaka sekojošas Valsts Domes funkcijas un pieņemt sekojošus lēmumus: Apstiprināt vai noraidīt Krievijas Federācijas prezidenta ierosinātās Krievijas Federācijas valdības vadītāja (premjerministra) kandidatūras Izteikt uzticību vai neuzticību Krievijas Federācijas valdībai Ievēlēt amatā vai atcelt no amata Krievijas Centrālās bankas vadītāju Ievēlēt amatā vai atcelt no amata Krievijas Federācijas Uzskaites palātas (Счётная палата Российской Федерации - parlamentārā institūcija Krievijas Federācijas finanšu kontrolei) vadītāju un pusi no tās auditoriem Ievēlēt amatā vai atcelt no amata Pilvaroto pārstāvi cilvēktiesību jautājumos, kas darbojas saskaņā ar Krievijas federālo konstitucionālo likumu Amnestijas izsludināšana Apsūdzību izvirzīšana pret Krievijas Federācijas prezidentu, lai atceltu to no amata Valsts Dome pieņem federālos likumus ar balsu vairākumu, ja vien Konstitūcijā nav paredzēta cita kārtība. I sasaukuma Valsts Dome (1994. gada 14. janvāris - 1996. gada 17. janvāris) Ivans Ribkins (Иван Петрович Рыбкин) — Krievijas Agrārās partijas (Аграрная партия России) frakcija II sasaukuma Valsts Dome (1996. gada 17. janvāris - 2000. gada 18. janvāris) Genādijs Seļezņovs (Геннадий Николаевич Селезнёв) — Krievijas Federācijas Komunistiskās partijas (Коммунистическая партия Российской Федерации) frakcija III sasaukuma Valsts Dome (2000. gada 18. janvāris - 2003. gada 29. decembris) Genādijs Seļezņovs (Геннадий Николаевич Селезнёв) — Krievijas Federācijas Komunistiskās partijas (Коммунистическая партия Российской Федерации) frakcija , no 2002. gada 4. jūnija — neatkarīgais (pie frakcijām nepiederošais) deputāts IV sasaukuma Valsts Dome (2003. gada 29. decembris - 2007. gada 24. decembris) Boriss Grizlovs (Борис Вячеславович Грызлов) — "Vienotā Krievija" («Единая Россия») frakcija V sasaukuma Valsts Dome (no 2007. gada 24. decembra) Boriss Grizlovs (Борис Вячеславович Грызлов) — "Vienotā Krievija" («Единая Россия») frakcija VI sasaukuma Valsts Dome (no 2011. gada 21. decembra) Sergejs Nariškins (Сергей Нарышкин) — "Vienotā Krievija" («Единая Россия») frakcija VII sasaukuma Valsts Dome (no 2016. gada 5. oktobra) Vjačeslavs Volodins — "Vienotā Krievija" («Единая Россия») frakcija VIII sasaukuma Valsts Dome (no 2021. gada 12. oktobra) Vjačeslavs Volodins — "Vienotā Krievija" («Единая Россия») frakcija Oficiālā lapa (krieviski) Laikraksts «Государственная дума» (krieviski) Saltanat Liebert, Stephen E. Condrey, Dmitry Goncharov. Public Administration in Post-Communist Countries: Former Soviet Union, Central and Eastern Europe, and Mongolia (angļu). Routledge, 2017. gada 25. septembris. 28. lpp. ISBN 978-1-351-55269-1.