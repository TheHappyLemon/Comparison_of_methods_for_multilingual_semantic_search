Kari Lehtonens (somu: Kari Lehtonen; dzimis 1983. gada 16. novembrī) ir somu hokejists, vārtsargs, Somijas hokeja izlases dalībnieks. Pašlaik (2014) Lehtonens spēlē Nacionālās hokeja līgas kluba Dalasas "Stars" sastāvā. Profesionāļa karjeru Lehtonens uzsāka 2000.—01. gada sezonā, kad debitēja SM līgas kluba Helsinku "Jokerit" rindās. 2002.—03. gada sezonā Lehtonens bija komandas pamatvārtsargs, taču vasarā pārcēlās uz Ziemeļameriku. 2003.—04. gada sezonā Lehtonens aizvadīja četras spēles NHL vienības Atlantas "Thrashers" sastāvā, pārējo sezonu aizvadot AHL komandā Čikāgas "Wolves". "Wolves" sastāvā Lehtonens spēlēja arī 2004.—05. gada sezonā, taču 2005.—06. gada sezonā Kari bija kļuvis jau par komandas pamatvārtsargu. Laika posmā no 2005. līdz 2009. gadam Lehtonens gan diezgan lielu skaitu spēļu izlaida dažādu savainojumu dēļ. 2008.—09. gada sezonas otrajā pusē Lehtonens tika aizmainīts uz Dalasas "Stars" vienību. Somijas hokeja izlases sastāvā izcīnījis bronzas medaļas 2014. gada olimpiskajās spēlēs, spēlējis arī četros Pasaules čempionātos, 2007. gadā kopā ar izlasi izcīnot sudraba medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)