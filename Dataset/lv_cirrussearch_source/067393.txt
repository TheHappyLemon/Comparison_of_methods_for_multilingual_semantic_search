Džeimss Frānsiss Ganns jaunākais (angļu: James Francis Gunn Jr.; dzimis 1966. gada 5. augustā) ir amerikāņu filmu veidotājs un studijas vadītājs. Viņš savu karjeru uzsāka 1990. gadu vidū kā scenārists, sarakstot scenāriju Troma Entertainment studijas filmai Tromeo and Juliet (1997). Režija debitēja ar šausmu kinokomēdiju "Mainīgais" (Slither, 2006), bet vēlāk pārkvalificējās uz supervaroņu žanru uzņemot filmas Super (2010), "Galaktikas sargi" (2014), "Galaktikas sargi: 2. daļa" (2017), "Pašnāvnieku vienība: Jauna misija" (2021) un "Galaktikas sargi: 3. daļa" (2023). 2022. gadā kompānija Warner Bros. Discovery nolīga Gannu un Pīteru Safranu par DC Studios vadītājiem. Vēl viņš sarakstījis un režisējis tīmekļa seriālu James Gunn's PG Porn (2008—2009), HBO Max oriģinālseriālu Peacemaker (2022—pašlaik) un Disney+ speciālizlaidumu The Guardians of the Galaxy Holiday Special (2022). Tāpat zināms ar scenāriju Džordža Ramero filmas "Miroņu rītausma" (Dawn of the Dead, 1978) 2004. gada rīmeikam, sarakstījis scenāriju mākslas filmai "Skubijs Dū" (2002) un tās turpinājumam "Skubijs Dū 2: Briesmoņi savā vaļā" (2004), sarakstījis un producējis šausmu asa sižeta filmu "Belko eksperiments" (The Belko Experiment, 2016), producējis supervaroņu šausmu filmu "Brīnumbērns" (2019) un piedalījies kinokomēdijas "Filma 43" (2013) veidošanā (režisējis sadaļu Beezel), kā arī ir viens no scenārija autoriem 2012. gada videospēlei Lollipop Chainsaw. Anthony D'Alessandro. «James Gunn And Peter Safran Named Co-Chairmen And CEOs Of DC Studios». Deadline, 2022. gada 25. oktobris. Skatīts: 2022. gada 25. oktobris. Vikikrātuvē par šo tēmu ir pieejami multivides faili. Skatīt: Džeimss Ganns. IMDb profils (angliski) AllMovie profils (angliski) Box Office Mojo profils (angliski)