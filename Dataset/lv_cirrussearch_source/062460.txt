Nikolass Džeks Rougs (angļu: Nicolas Jack Roeg, dzimis 1928. gada 15. augustā, miris 2018. gada 23. novembrī) bija angļu kinorežisors un kinooperators. Savu karjeru kino sācis kā operators, strādājot pie tādiem režisoriem kā Deivida Līna, Rodžera Kormana, Fransuā Trifo un Džona Šlesindžera. 1970. gadā režisējis savu pirmo filmu Performance, krimināldrāmu ar Džeimsu Foksu un Miku Džegeru galvenajās lomās. Vēlāk režisējis kritiski veiksmīgo filmu Walkabout (1971). Viņa nākamā filma, Don't Look Now (1973), ar Donaldu Saterlendu un Džūliju Kristiju galvenajās lomās, izraisīja lielas pretrunas, filmā attēlotās tolaik neparasti grafiskās seksa ainas dēļ. Filma saņēma pozitīvas kritiķu atsauksmes un mūsdienās tiek uzskatīta par klasiku un vienu no ietekmīgākajām žanra filmām. Līdzīgi kā viņa filmā Performance, Rouga nākamajās divās filmās, "Cilvēks, kurš nokrita uz Zemes" (1976) un Bad Timing (1980), galvenās lomas attēloja pazīstami mūziķi. Filmā "Cilvēks, kurš nokrita uz Zemes" galveno lomu spēlē Deivids Bovijs, kurš attēlo humanoīdu citplanētieti, kurš ierodas uz Zemes, lai iegūtu ūdeni savai planētai, kas cieš no sausuma. Mūsdienās tā tiek uzskatīta par zinātniskās fantastikas žanra klasiku un vienu no Rouga labākajām filmām. Bad Timing galvenajā lomā ir dziedātājs Ārts Garfunkels. Vēlāk veidojis filmu Eureka (1983) ar Džīnu Hekmenu galvenajā lomā. Uzmanību pievērsa viņa filma Insignificance (1985), kurā attēlota iedomāta tikšanās starp Merilinu Monro un Albertu Einšteinu. Filma sacentās par Zelta palmas zaru Kannu kinofestivālā. 1990. gadā režisējis filmu "Raganas" (The Witches), kas ir balstīta uz Roalda Dāla romāna. Šī kļuva par pēdējo Rouga kritiķu slavēto filmu, kā arī par pēdējo lielo studiju filmu. Dažādi tehniskie paņēmieni, kā arī Rouga filmu atmosfēra ir ietekmējusi tādus kinorežisorus kā Stīvenu Soderbergu, Toniju Skotu, Ridliju Skotu, Fransuā Ozonu un Deniju Boilu. Papildus tam, Kristofers Nolans ir teicis, ka viņa filma "Memento" (2000) būtu neiedomājama bez Rouga un ka Rouga filma Insignificance ir ietekmējusi viņa filmu "Pirmsākums" (2010). «British film director Nicolas Roeg dies aged 90». The Independent (angļu). 2018-11-24. Skatīts: 2022-06-27. Jason Wood. «Nicolas Roeg interview: his brilliant career». the Guardian (angļu), 2005-06-03. Skatīts: 2022-06-27. «Interview with Tony Scott». The Sunday Times Magazine. Arhivēts no oriģināla, laiks: 18.10.2012. Skatīts: 27.06.2022. «Danny Boyle: 'As soon as you think you can do whatever you want... then you're sunk'». the Guardian (angļu). 2010-12-05. Skatīts: 2022-06-27. «Nicolas Roeg: 'I don't want to be ahead of my time'». the Guardian (angļu). 2011-03-10. Skatīts: 2022-06-27. Vikikrātuvē par šo tēmu ir pieejami multivides faili. Skatīt: Nikolass Rougs. IMDb profils (angliski) AllMovie profils (angliski)