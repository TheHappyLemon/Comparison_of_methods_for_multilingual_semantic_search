Nikkei 225 (Nikkei 225, tock Average, japāņu val. 日経平均株価', 日経225) ir viens no Japānas svarīgākajiem fondu indeksiem. Pirmoreiz to publicēja Tokijas fondu birža 1950. gada 7. septembrī ar nosaukumu TSE Adjusted, stock Price Average. Kopš 1970. gada indeksu aprēķina Japānas laikraksts The Nihon Keizai, himbun. 2021. gada 15. februārī indekss Nikkei 225 pārsniedza 30 000 punktu atzīmi, sasniedzot visaugstāko līmeni pēdējo 30 gadu laikā. Šis indeksa vērtības pieaugums bija saistīts ar Japānas Bankas īstenoto monetārās stimulēšanas programmu Covid-19 pandēmijas finansiālo seku mazināšanai. 2022. gada sākumā indeksu visvairāk ietekmē uzņēmums Tokyo Electron (TYO: 8035). Indeksu aprēķina, nosakot "akciju koriģēto cenu" summu un dalot šo summu ar "dalītāju". Akcijas “koriģētā cena” ir tās cena, kas reizināta ar cenas korekcijas koeficientu. Cenas korekcijas koeficients lielākai daļai akciju ir 1, bet akcijām ar relatīvi augstu cenu tas ir zemāks. “Dalītājs” tiek koriģēts, mainoties akciju grozam, kā arī akciju sadalīšanas vai reversās akciju sadalīšanas laikā, lai novērstu indeksa krasas izmaiņas šo ārpustirgus notikumu dēļ. Nikkei 225 indekss sastāv no uzņēmumu akcijām. Tajā neiekļauj kopfondu akcijas, biržu fondus, nekustamā īpašuma fondus un priviliģētās akcijas. Iekļaušanai indeksā atlasa visvairāk tirgotās akcijas. Ja kāds indeksā iekļautais uzņēmums apvienojas ar kādu citu uzņēmumu vai bankrotē, tad to aizstāj ar citu uzņēmumu, kas darbojas tajā pašā tirgus sektorā. Kopš 2010. gada janvāra indekss tiek atjaunināts ik pēc 15 sekundēm tirdzniecības sesiju laikā. Vienlaikus Nikkei 225 iekļauto uzņēmumu saraksts tiek pārskatīts reizi gadā, oktobrī. «Nikkei». investopedia.com. Skatīts: 2022. gada 7. februāris. «Nikkei index hits 30,000 for first time in three decades». asia.nikkei.com. Arhivēts no oriģināla, laiks: 2021. gada 15. Februāris. Skatīts: 2022. gada 7. februāris. «Nikkei Stock Average Index Guidebook». indexes.nikkei.co.jp. Skatīts: 2022. gada 7. februāris. «Trading indices». comparebrokers.co. Skatīts: 2022. gada 7. februāris. «Nikkei to calculate 225 average every 15 seconds». reuters.com. Skatīts: 2022. gada 7. februāris. «FAQ (Nikkei Stock Average)». indexes.nikkei.co.jp. Skatīts: 2022. gada 7. februāris.