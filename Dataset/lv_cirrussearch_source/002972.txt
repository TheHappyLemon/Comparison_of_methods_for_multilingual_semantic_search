1936. gada vasaras olimpiskās spēles bija vienpadsmitās vasaras olimpiskās spēles. Tās no 1936. gada 1. augusta līdz 16. augustam notika Vācijas pilsētā Berlīnē. Oficiāli spēles atklāja Ādolfs Hitlers. Olimpisko uguni iededza Frics Šilgens. Šīs bija pēdējās olimpiskās spēles pirms Otrā pasaules kara un pēdējais gads, kad viena gada olimpiskās spēles (gan ziemas, gan vasaras) organizē viena un tā pati valsts. Berlīnes olimpiskajās spēlēs piedalījās 49 valstis, kuras pārstāvēja 3963 sportisti. Berlīne par 11. vasaras olimpisko spēļu mājvietu tika izvēlēta 1931. gada 26. aprīlī Starptautiskās Olimpiskās komitejas sesijas laikā Barselonā, Spānijā. Vienīgā pilsēta, kuru Berlīne uzveica par tiesībām rīkot olimpiādi, bija Barselona. Pamatraksts: Latvija 1936. gada vasaras olimpiskajās spēlēs Latviju 1936. gada vasaras olimpiskajās spēlēs pārstāvēja 16 sportisti, kas startēja 6 sporta veidos. Latvijas sportisti izcīnīja 2 medaļas: sudrabu cīņas sportā Edvīns Bietags un bronzu vieglatlētikā Adalberts Bubenko. Latvijai šīs bija pēdējās vasaras olimpiskās spēles pirms 1940. gada PSRS okupācijas Otrā pasaules kara laikā. 3075 skrējēji pirmo reizi ar stafeti nogādāja olimpisko spēļu vietā olimpisko uguni no Grieķijas - aizdedzinātu lāpu. Berlīnē katru dienu iznāca olimpisko spēļu avīze. Lenijas Rīfenštāles dokumentālajā filmā par olimpiskajām spēlēm 1939. gadā saņēma olimpiādes diplomu. britu airētājs Džeks Beresfords savās 5. spēlēs izcīnīja 5. medaļu. Pamatraksts: 1936. gada vasaras olimpisko spēļu medaļu tabula Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi Olimpiskās spēles, kas notikušas Vācijā 1936. gada ziemas olimpiskās spēles — Garmiša-Partenkirhene 1936. gada vasaras olimpiskās spēles — Berlīne 1972. gada vasaras olimpiskās spēles — Minhene Latvia at the 1936 Berlin Summer Games Arhivēts 2009. gada 1. septembrī, Wayback Machine vietnē. (angliski) SOK jumtalapa par Berlīnes olimpiskajām spēlēm (angliski) Sports-Reference profils (angliski)