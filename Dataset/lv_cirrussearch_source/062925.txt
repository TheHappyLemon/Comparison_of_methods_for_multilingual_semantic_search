Morēna Konolija (angļu: Maureen Connolly; dzimusi 1934. gada 17. septembrī, mirusi 1969. gada 21. jūnijā) bija amerikāņu tenisiste, kalendārā gada Grand Slam ieguvēja sieviešu vienspēlēs 1953. gadā, divpadsmitkārtēja Grand Slam uzvarētāja vienspēlēs, sieviešu un jauktajās dubultspēlēs. Starptautiskās tenisa slavas zāles locekle kopš 1969. gada. Morēnu Konoliju audzināja viņas māte Džesamīna un patēvs Augusts Berte. Tēvs pameta ģimeni, kad Morēna vēl bija zīdainis, un ar viņu tikās tikai tad, kad viņa kļuva slavena. Māte un patēvs bija mūziķi un cerēja, ka Morēna veidos muzikālu karjeru. Morēnai patika zirgi un jāšana, un uz šī pamata viņa satika savu nākamo vīru Normanu Brinkeru, ASV olimpiskās konkūra komandas dalībnieku. Viņi paziņoja par saderināšanos 1955. gada 22. februārī, vienlaikus ar paziņojumu par Morēnas sportista karjeras beigām. Pēc korta atstāšanas Morēna daudz laika veltīja tenisa popularizēšanai un trenera darbam. Viņa arī rakstīja sporta sleju Sandjego savienībai un nosūtīja ziņas par tenisa turnīriem citiem Amerikas un Lielbritānijas laikrakstiem. Dalasā, kur apmetās Brinkers, viņa nodibināja Morēnas Konollijas-Brinkeres fondu, kas atbalstīja jaunās tenisistes. Laulībā ar Brinkeru dzima divi bērni. Viņai 1966. gadā tika diagnosticēts vēzis, un viņa nomira 34 gadu vecumā 1969. gada 21. jūnijā. Morēna Konolija pirms nāves tika uzņemta Starptautiskajā tenisa slavas zālē. Viņai par godu nosaukts Morēnas Konolijas-Brinkeres Kontinentālais kauss, ko izspēlē starp junioru tenisistēm. Ievēlēta par Associated Press Gada sportisti (1951, 1952, 1953). Uzņemta Starptautiskajā tenisa slavas zālē (1969). Uzņemta Starptautiskajā sieviešu sporta slavas zālē (1987). Nancy G. Brinker. Promise Me : How a Sister's Love Launched the Global Movement to End Breast Cancer (1st pbk. izd.). New York : Three Rivers Pr., 2010. 169. lpp. ISBN 978-0307718136. «Cancer beats 'Little Mo'». The Age (Melbourne Australia). 1969. gada 22. jūnijs. 34. lpp. Bud Collins. The Bud Collins History of Tennis (2nd izd.). [New York City] : New Chapter Press, 2010. 471. lpp. ISBN 978-0942257700. John Barrett. Wimbledon: The Official History (4th izd.). Vision Sports Publishing, 2014. ISBN 9-781909-534230. «Honour Roll – Women's Singles». Australian Open (en-AU). Skatīts: 2018. gada 20. jūnijs. Collins (2010), p. 394 Collins (2010), p. 480 «Honour Roll – Women's Doubles». Australian Open (angļu). Skatīts: 2018. gada 20. jūnijs. «Honour Roll – Mixed Doubles». Australian Open (angļu). Skatīts: 2018. gada 20. jūnijs. Vikikrātuvē par šo tēmu ir pieejami multivides faili. Skatīt: Morēna Konolija. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Munzüger Sport profils (vāciski) Starptautiskās tenisa slavas zāles profils (angliski) tennisabstract.com profils (angliski)