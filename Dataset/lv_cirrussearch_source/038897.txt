Surveyor 5 bija ASV NASA programmas Surveyor Mēness nolaižamais aparāts. Palaists 1967. gada septembrī. Tas nolaidās Mēness Miera jūrā. Surveyor 5 bija apgādāts ar televīzijas kameru. Tam bija miniatūrs alfa analizators, ar kuru tika secināts, ka Mēness virsma sastāv no bazalta. Ar magnētu varēja noteikt dzelzi saturošos minerālus. Surveyor 5 tika palaists 1967. gada 8. septembrī 07:57:00 UTC ar nesējraķeti Atlas LV-3C Centaur-D no Kanaveralas zemesraga Gaisa spēku stacijas laukuma LC-36A tiešā trajektorijā uz Mēnesi. Pēc korekcijas manevra 9. septembrī tika konstatēta sūce hēlija tvertnē, kas bija paredzēta nolaišanās dzinēju tvertņu sūknēšanai. Nosēšanās programma tika koriģēta, bremzēšanas dzinēju iedarbinot divreiz mazākā augstumā (42 km) neka plānots. 11. septembrī zonde sasniedza Mēnesi. Nolaižamais aparāts nosēdās Miera jūrā 00:46:44 UTC vietā ar koordinātēm 1°25′N 23°11′E﻿ / ﻿1.41°N 23.18°E﻿ / 1.41; 23.18. 75 minūtes pēc nolaišanās sākās televīzijas attēlu pārraidīšana. Izrādījās, ka Surveyor 5 nosēdies uz virsmas 20 grādu slīpumā. Nolaišanās laikā tas nedaudz noslīdēja, ko varēja secināt pēc balsta kāju atstātajām sliedēm gruntī. Surveyor 5 pārdzīvoja četras Mēness naktis. Pēdējais sakaru seanss notika 17. decembrī. Pavisam tika saņemti 18 006 attēli. Surveyor 5 krātera ziemeļrietumu vaļņa platleņķa attēls Mēness virsmas panorāma Mēness virsmas panorāma Surveyor 1, 2, 3, 4, 5, 6, 7 Gunter Dirk Krebs Surveyor Program Results (PDF) 1969 Surveyor 5 images at Lunar and Planetary Institute