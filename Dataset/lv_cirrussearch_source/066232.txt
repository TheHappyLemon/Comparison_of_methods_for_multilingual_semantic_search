Losapa (čūkiešu: Losap) ir koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Čūkas pavalstī, administratīvi veido divas municipalitātes — Losapa (248 iedzīvotāji) atola ziemeļaustrumos un Pīsa-Emvara (258 iedzīvotāji) atola dienvidos. Iedzīvotāji ir mikronēzieši, runā mortlokiešu valodā. Losapa (dažkārt arī Losopa) ir koraļļu atols Karolīnu salu centrālajā daļā 82 km uz dienvidaustrumiem no Čūkas atola un 14 km no Namas salas. Atolā 10 (pēc citiem datiem — 14) salas, kopējā to platība ir 1,05 km². Koraļļu rifs ieskauj 28 km² lielu līdz 68 m dziļu lagūnu; kopējā atola platība ir 40 km². Atola salas dalās divās grupās — ziemeļaustrumu grupa (Losapa) ar apdzīvotajām Loalas un Losapas salām un 8 mazākām saliņām, kā arī dienvidu grupa (Pīslosapa) ar apdzīvoto Pīsas salu (salā atola augstākais punkts 37 m vjl) un 3 neapdzīvotām saliņām. The Vascular Plants of Losap Atoll Vikikrātuvē par šo tēmu ir pieejami multivides faili. Skatīt: Losapa.