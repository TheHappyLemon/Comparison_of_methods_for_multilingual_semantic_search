PeR ir Latvijas bītboksa grupa. Grupa sastāv no mūziķiem Ralfa Eilanda un Edmunda Rasmaņa, kuri grupas nosaukumu skaidro kā "Please Explain the Rhythm" . Grupas pirmsākumi ir meklējami 2007. gada 21. jūlijā, kad tā uzstājās "Dziesma manai paaudzei". Pēc šī konkursa rudenī grupa devās uz Krieviju, lai Maskavā sacenstos ar citiem māksliniekiem talantu šovā "Минута Славы", kur grupa PeR, tikusi finālā, televīzijas balsošanā ieguva 4. vietu. Grupai atgriežoties Latvijā, viņi saņēma ielūgumu piedalīties ikgadējā mūziķu pasākumā "Bildes 2007" Šis arī bija pēdējais pasākums, kad grupa vēl bija sākotnējā sastāvā. Pēc tam Emīla Vegnera vietu nomainīja Edmunds Rasmanis, kurš ļoti veiksmīgi iekļāvās puišu kolektīvā. Grupa ieguva lielāku atpazīstamību, piedaloties LNT konkursa Latvijas zelta talanti 1. sezonā. Grupa izcīnīja vietu finālā, kur gan neuzvarēja. Pēc piedalīšanās konkursā grupa uzstājās daudzos pasākumos, tai skaitā 2009. gada Muzikālajā bankā, kur izpildīja visu konkursa dziesmu popūriju. Kopā ar Sabīni Berezinu grupa uzstājās 2009. gada Eirodziesmā, kur gan nepiedalījās grupas dalībnieks Ralfs Eilands, jo nebija sasniedzis 16 gadu vecumu. Grupa izpildīja Markusa Rivas sacerēto dziesmu Bye, Bye. Dziesma ierindojās 9. vietā. 2009. gada pavasarī grupa ierakstīja singlu kopā ar Mārtiņu Freimani, dziesma saucas Bums. Arī 2010. gadā PeR piedalījās Latvijas nacionālajā atlasē Eirovīzijā, uzstājoties konkursā "Eirodziesma 2010" ar Mārtiņa Freimaņa sacerēto dziesmu Like A Mouse, bet finālā palika tikai 10. vietā. Grupas nākamā dalība Eirovīzijas nacionālā atlasē — "Eirodziesma 2012" — bija veiksmīgāka un ar dziesmu Disco Superfly tika iegūta 5. vieta. 2012. gada nogalē izdots grupas debijas albums "PeR", tas bija nominēts Latvijas mūzikas ierakstu gada balvai nominācijā "Labākais pop albums". 2013. gada PeR piedalījās Latvijas Eirovīzijas nacionālajā atlasē "Dziesma 2013" ar divām dziesmām: Here We Go un Sad Trumpet. Dziesma Here We Go ieguva pirmo vietu, līdz ar to PeR kļuva par grupu, kas pārstāvēs Latviju 2013. gada Eirovīzijas dziesmu konkursā Zviedrijas pilsētā Malmē. Grupa startēja Eirovīzijas otrajā pusfinālā, tomēr finālam nekvalificējās — ar iegūtiem 13 punktiem tā ierindojās 17. vietā. Pēteris Upelnieks pametis grupu "PeR" http://www.draugiem.lv/ev/18367351/ (27.11.2011.) http://www.bauskasdzive.lv/news/article.html?xml_id=11031 Arhivēts 2012. gada 29. jūlijā, at Archive.is (27.11.2011.) Nosauktas 2013. gada Eirovīzijas Nacionālās atlases pusfināla 24 dziesmas, ltv.lv, 11.12.2012. Latviju Eirovīzijā šogad pārstāvēs grupa «PeR» ar dziesmu «Here we go», ltv.lv, 17.02.2013. Reportāža no Ventspils: uzvar «PeR», tvnet.lv, 17.02.2013. Uz Eirovīziju Malmē brauks «PeR», tvnet.lv, 17.02.2013. Grupas mājaslapa Per profils platformamusic.lv mājaslapā PeR kanāls youtube.com PeR mājaslapa draugiem.lv PeR twitter profils