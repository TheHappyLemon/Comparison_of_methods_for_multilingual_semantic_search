"Prom!" (angļu: Get Out) ir 2017. gada ASV šausmu filma. Filmas režisors un scenārija autors ir Džordans Pīls, šī filma ir viņa debija režijā. Filmā galvenās lomas atveido Denjels Kaluja un Elisone Viljamsa, pārējās lomās filmējās Bredlijs Vitfords, Kalebs Lendrijs Džonss, Stīvens Rūts, Lakeits Stenfīlds un Ketrīna Kīnere. Filmas "Prom!" pirmizrāde norisinājās Sandensas kinofestivālā 2017. gada 23. janvārī, bet ASV kinoteātros filmu sāka izrādīt pēc mēneša — 24. februārī. Latvijā filmas pirmizrāde norisinājās 2017. gada 24. martā. Filmas starptautiskie ieņēmumi ir 255 miljoni ASV dolāru pie 4,5 miljonu budžeta, ierindojot filmu starp 10 ienesīgākajām 2017. gada filmām un kļūstot par vienu no pēdējo gadu ienesīgākajām šausmu filmām. Kritiķi pozitīvi novērtēja scenāriju, režiju, aktierspēli un filmas humoru. ASV Kinokritiķu nacionālā padome, Amerikas Kinoinstitūts un Time filmu iekļāva savos veidotajos gada filmu labākajos desmitniekos. Filma tika izvirzīta 90. Kinoakadēmijas balvai četrās nominācijās, bet balvu ieguva tikai nominācijā "Labākais oriģinālscenārijs". Vēl filma ieguva piecas nominācijas Critics' Choice Awards, divas Zelta globusa balvai un divas BAFTA kino balvai. «Get Out (2017)». Box Office Mojo. Skatīts: 2018. gada 13. jūlijs. Anthony D'Alessandro. «Deadline’s 2017 Most Valuable Movie Blockbuster Tournament Gets Underway: No. 10 ‘Get Out’». Deadline Hollywood, 2018. gada 19. marts. Skatīts: 2018. gada 19. marts. http://www.latimes.com/entertainment/la-et-get-out-race-horror-sundance-jordan-peele-1485477812-htmlstory.html IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)