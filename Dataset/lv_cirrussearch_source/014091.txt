Robs Skaderi (angļu: Rob Scuderi; dzimis 1978. gada 30. decembrī) ir amerikāņu hokejists, aizsargs. Pašlaik (2016) spēlē NHL kluba Losandželosas "Kings" sastāvā. Pēc četrām NCAA pavadītām sezonām un Bostonas koledžas pabeigšanas, Skaderi uzsāka savu profesionālā spēlētāja karjeru, 2001.—02. sezonu aizvadot Amerikas hokeja līgas kluba Skrentonas "Penguins" sastāvā. 2003.—04. sezona Skaderi debitēja arī NHL, aizvadot savas pirmās 13 spēles Pitsburgas "Penguins" rindās. 2005.—06. sezonā Skaderi jau bija nostiprinājies Pitsburgas kluba rindās, AHL aizvadot vien 13 spēles. 2008.—09. sezonā Skaderi izcīnīja Stenlija kausu. Skaderi līgums ar "Penguins" beidzās, un 2009. gada vasarā Robs pievienojās Losandželosas "Kings" vienībai, tās rindās spēlējot līdz 2013. gadam un 2012. gadā jau otro reizi savā karjerā izcīnot Stenlija kausu, taču 2013. gada vasarā aizsargs atgriezās Pitsburgas "Penguins" sastāvā. 2015.—16. gada sezonas gaitā vispirms tika aizmainīts uz Čikāgas "Blackhawks", taču pēc 17 tās rindās aizvadītām spēlēm nonāca Losandželosas "Kings" sastāvā. Eliteprospects profils (angliski) Internet Hockey Database profils (angliski) Hockey-Reference profils (angliski)