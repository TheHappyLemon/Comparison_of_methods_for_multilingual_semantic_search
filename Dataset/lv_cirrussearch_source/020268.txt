Bragansas Katrīna (angļu: Catherine of Braganza, portugāļu: Catarina Henriqueta de Bragança); dzimusi 1638. gada 25. novembrī, mirusi 1705. gada 31. decembrī) bija Anglijas karaļa Čārlza II sieva, Portugāles karaļa Žoao IV meita. Tā kā Katrīna bija pārliecināta katoliete, viņa netika kronēta. Safabricētās Pāvesta sazvērestības (Popish plot) laikā aizdomu ēna krita arī uz karalieni, tomēr karaļa iejaukšanās karalieni paglāba no vajāšanām. Katrīna nespēja sagādāt karalim bērnu, Čārlzam II dzima bērni no daudzām viņa mīļākajām. Pēc Slavenās revolūcijas Katrīnai tika ļauts palikt Anglijā. 1692. gadā viņa atgriezās Portugālē, kur arī mirusi. Tradicionāli tiek uzskatīts, ka Katrīna ieviesa tējas dzeršanu Lielbritānijā. Ņujorkas rajona Kvīnsas nosaukuma izcelsme saistāma ar šo karalieni. Vikikrātuvē par šo tēmu ir pieejami multivides faili. Skatīt: Bragansas Katrīna.