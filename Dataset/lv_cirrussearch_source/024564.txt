Pervomajska (ukraiņu: Первомайськ) ir pilsēta Ukrainas dienvidos, Mikolajivas apgabalā. Izvietojusies apgabala ziemeļrietumos, Dienvidbugas krastos pie Siņuhas ietekas tajā, 170 km no apgabala centra Mikolajivas. Pervomajskas rajona centrs. Par apdzīvotās vietas dibināšanas datumu uzskata 1676. gadā, kad Zaporožjes kazaki šajā vietā uzcēla Orlikas (Орлик) cietoksni, pie kura izveidojās miestiņš. 1764. gadā te Orelas (Орел) izveidotās robežsardzes komisariāts un muita. 1770. gadā cietoksni pārdēvē par Jekateriņinskijšaņecu (krievu: Екатерининский шанец), kam 1772. gadā piešķirts apriņķa pilsētas statuss, bet 1781. gadā tā pārdēvēta par Olviopoli (Ольвіополь) par godu senajai grieķu kolonijai Olbijai. 1750. gadā Dienvidbugas kreisajā krastā starp Kodimas un Siņuhas upju ietekām Polija izbūvēja Bohopiļas (Богопіль, poļu: Bohopol) nocietinājumu. 1762. gadā Dienvidbugas labajā krastā kazaki nodibināja Oltas (Олта, vēlāk — Holta (Голта)) slobodu. Trīs līdzās esošās apdzīvotās vietas ietilpa dažādās Krievijas guberņās: Olviopole — pilsēta Hersonas guberņas Jelisavethradas apriņķī, Holta — ciems Hersonas guberņas Anaņjivas apriņķī, bet Bohopiļa — miests Podolijas guberņas Baltas apriņķī. 1919. gada 1. maija mītiņā esot pieņemts lēmums par triju apdzīvoto vietu apvienošanu un nolemts nosaukt to par godu darbaļaužu solidaritātes dienai — 1. maijam. Mūsdienās mašīnbūves un pārtikas rūpniecības centrs. «Чисельність наявного населення Українина 1 січн 2021». Q107450340. Q7603543. Arhivēts no oriģināla, laiks: 6 aprīlis 2022. «Pervomaiska». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 565. lpp. Vikikrātuvē par šo tēmu ir pieejami multivides faili. Skatīt: Pervomajska. Encyclopædia Britannica raksts (angliski) Ukrainas Interneta enciklopēdijas raksts (angliski)