Mērija Terēze Vinifreda Robinsone (angļu: Mary Therese Winifred Robinson, īru: Máire Bean Mhic Róibín; dzimusi 1944. gada 21. maijā Ballinā) ir Īrijas politiķe, septītā Īrijas prezidente, pirmā sieviete šajā amatā. Prezidentes amatu Robinsone ieņēma no 1990. līdz 1997. gadam. Pēc tam, no 1997. līdz 2002. gadam ieņēmusi ANO Augstā komisāra cilvēktiesību jautājumos amatu. Robinsone kļuva pazīstama kā akadēmiķe, baristere, kampaņu rīkotāja un Īrijas senāta pārstāve (1969–1989). 1990. gada prezidenta vēlēšanās viņa pārspēja Fianna Fáil pārstāvi Braianu Lenihenu un Fine Gael pārstāvi Ostinu Kariju, startējot kā Leiboristu partijas, Strādnieku partijas un neatkarīgo senatoru nominēta neatkarīgā kandidāte. Viņa kļuva arī par pirmo ievēlēto prezidentu, kuru nav atbalstījusi Fianna Fáil partija. Robinsone tiek uzskatīta par nozīmīgāko personu Īrijas reformās, kā arī viņas darbību saista iepriekš konservatīvā un maznozīmīgā prezidenta amata stiprināšanu un liberalizēšanu. Viņa no prezidenta amata aizgāja divus mēnešus pirms termiņa beigām, lai ieņemtu ANO Augstā komisāra cilvēktiesību jautājumos amatu. Šī amata laikā viņa apmeklēja Tibetu (1998), kļūstot par pirmo Augsto komisāru, kas to darījis, kritizēja Īrijas imigrācijas politiku, kritizēja nāvessoda izmantošanu ASV. Robinsone pagarināja savu plānoto četru gadu termiņu par gadu, lai vadītu 2011. gadā Durbanā notikušo Pasaules konferenci pret rasismu. Šī konference palielināja saspīlējumu, un ASV spiediena rezultātā Robinsone 2002. gada septembrī atkāpās no amata. «Máire Mhic Róibín». www.president.ie. Skatīts: 2008. gada 29. decembris. «Elections Ireland: Presidential Elections». ElectionsIreland.org. Skatīts: 2008. gada 29. decembris. Vikikrātuvē par šo tēmu ir pieejami multivides faili. Skatīt: Mērija Robinsone. Biogrāfija Áras an Uachtaráin vietnē Realizing Rights organizācija, ko 2002. gadā dibināja Mērija Robinsone TED profils (angliski)