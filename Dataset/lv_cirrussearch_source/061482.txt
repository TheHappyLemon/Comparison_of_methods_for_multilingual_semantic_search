Nataļja Morskova (Kirčika) (krievu: Наталья Геннадьевна Морскова (Кирчик); dzimusi 1966. gada 17. janvārī Rostovā pie Donas) ir bijusī PSRS, Krievijas un Spānijas handboliste, PSRS Nopelniem bagātā sporta meistare. Handbolu Nataļja Morskova sāka spēlēt Rostovā pie Donas treneres Olgas Karpenko vadībā. 17 gadu vecumā tika uzaicināta uz Rostseļmaš, 1985. gadā uzvarēja pasaules junioru čempionātā, kopš 1986. gada spēlēja PSRS izlasē. Tās sastāvā divkārtēja pasaules čempione (1986, 1990). Divkārtēja olimpiskās bronzas medaļas ieguvēja (1988, 1992). Pasaules kausa (1990) un Labas gribas spēļu (1986) rezultatīvākā spēlētāja. Viņa bija Krievijas izlases līdere 1993. gada Pasaules kausa izcīņā (piektā vieta), kur ar 50 vārtiem kļuva par turnīra otro rezultatīvāko spēlētāju. Rostseļmaš sastāvā viņa kļuva par divkārtēju PSRS čempioni (1990, 1991), PSRS čempionātu sudraba (1989) un bronzas (1988) medaļnieci, kā arī devusi nozīmīgu ieguldījumu kausa ieguvēju klubu kausa izcīņā 1989./1990. gada sezonā, kļūstot par Rostseļmaš rezultatīvāko spēlētāju šajā turnīrā. 1991. gadā viņa pārcēlās uz Spāniju, spēlēja Valensijas komandā, ar kuru uzvarēja Čempionu līgā (1996/97), Eiropas Superkausā (1997), Kausu ieguvēju kausā (1999/2000). 1998. gadā viņa ieguva Spānijas pilsonību, 1998. gada Eiropas čempionātā debitēja Spānijas izlases sastāvā. Pēc 2004/2005. gada sezonas noslēdza savu sportistes karjeru. Šobrīd pēc sporta karjeras beigām viņa dzīvo Spānijā. Meita — Natālija, mazdēls — Bogdans. «МОРСКОВА (КИРЧИК) Наталья Геннадьевна». гандбол (krievu). infosport.ru. Skatīts: 2022-04-28. Vikikrātuvē par šo tēmu ir pieejami multivides faili. Skatīt: Nataļja Morskova. Olympedia profils (angliski) Munzüger Sport profils (vāciski) EHF handbolista(-es) profils (angliski) Natalia Morskova — Instagram