Šauļu apriņķis (lietuviešu: Šiaulių apskritis) ir viens no desmit Lietuvas apriņķiem, atrodas valsts ziemeļos. Kopš 2010. gada 1. jūlija, kad tika atceltas apriņķu administrācijas, apriņķiem ir tikai teritoriālas un statistiskas funkcijas. Apriņķa ziemeļu un rietumu daļa atrodas vēsturiskajā Kursas (Ceklis) un Zemgales (Rakte un Silene), pārējā daļa Žemaitijas (Saules zeme) un Augštaitijas (Upīte) novadā. Tas ziemeļos robežojas ar Latviju, austrumos ar Panevēžas apriņķi, dienvidos ar Kauņas apriņķi, dienvidrietumos ar Tauraģes apriņķi, bet rietumos ar Telšu apriņķi. Apriņķī ietilpst 7 pašvaldības — Akmenes rajona, Jonišķu rajona, Ķelmes rajona, Pakrojas rajona, Radvilišķu rajona un Šauļu rajona pašvaldības, kā arī Šauļu pašvaldība. Apriņķī ir 14 pilsētas: Vikikrātuvē par šo tēmu ir pieejami multivides faili. Skatīt: Šauļu apriņķis.