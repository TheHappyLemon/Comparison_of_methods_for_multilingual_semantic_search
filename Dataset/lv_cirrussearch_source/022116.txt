Mangaraharas cihlīda, zināma arī pēc tās latīniskā nosaukuma Ptychochromis insolitus, ir cihlīdu dzimtas suga, kas endēmiska ziemeļu Madagaskaras upēm Amboaboai un Mangaraharai. Suga atradās uz izmiršanas robežas, un pastāvēja bažas, ka tā savvaļā ir izmirusi. Tomēr 2013. gadā pusizžuvušā Mangaraharas pietekā tika atrasta neliela saglabājusies populācija. Cihlīda sasniedz 5,5 cm garumu. 2013. gadā bija zināmas Mangaraharas cihlīdas — divi tēviņi Londonas zooloģiskajā dārzā un viena mātīte Berlīnes akvāriumā, kas nomira šī paša gada maijā. Londonas zoo vērsās ar lūgumu pie visiem speciālistiem un akvāriju zivju cienītājiem, lai atrastu mātīti pēdējiem zināmajiem šīs sugas tēviņiem. Atbilde atnāca no zivtiņu dzimtenes Madagaskaras. Kāds vietējais biznesmenis pavēstīja, ka viņš redzējis vienu šādu cihlīdu gandrīz pilnīgi iznīcinātā tās dabiskajā vidē. Steidzīgi zoodārza organizētā ekspedīcija vienā no pusizsīkušām Mangaraharas upes pietekām atklāja nelielu saglabājušos populāciju, kurā bija arī mātītes. 18 tur mītošās cihlīdas tika izķertas un pārvietotas uz salas privāto zivju saimniecību. Londonas zooloģiskais dārzs patlaban izstrādā programmu, lai atjaunotu cihlīdu skaitu. Stiassny, M., and Sparks, J. S. (2006). Phylogeny and Taxonomic Revision of the Endemic Malagasy Genus Ptychochromis (Teleostei: Cichlidae), with the Description of Five New Species and a Diagnosis for Katria, New Genus. American Museum Novitates 3535 Sarkanā grāmata Ptychochromis sp. nov. 'Joba mena', "Faune de Madagascar" «Conservation Hail Mary works: Mate for near-extinct fish found!». Mongabay.com. 20. decembris 2013. «Zoo seeks mate for last surviving 'gorgeously ugly' fish». BBC News. 10. maijs 2013.