Šis raksts ir par Jūrmalas daļu. Par citām jēdziena Kūdra nozīmēm skatīt nozīmju atdalīšanas lapu. Kūdra ir Jūrmalas pilsētas daļa tās rietumu daļā starp Ķemeriem un Brankciemu. Uz ziemeļiem līdz Slokas ezeram plešas Slokas purvs un Vecais purvs. Daļēji atrodas Ķemeru nacionālā parka teritorijā. Tagadējā Kūdras teritorija atradās Slokas pagastā, kuru kopā ar Slokas novadu 1783. gadā atdalīja no Kurzemes un Zemgales hercogistes un pievienoja Krievijas Impērijai. 20. gadsimtā te izveidojās kūdras fabrikas strādnieku ciemats. 1950. gados no Kūdras uz Slokas papīrfabriku tika vesta kurināmā kūdra. 1951. gadā izveidoja Kūdras dzelzceļa pieturu. 1959. gadā Kūdru kopā ar Sloku un Ķemeriem iekļāva Jūrmalas pilsētas sastāvā. Pēc pirmā Jūrmalas pilsētas ģenerālplāna izstrādes 1971. gadā tika veidotas divas galvenās atpūtas zonas: galvenokārt atpūtniekiem no visas PSRS paredzētā kūrorta zona Ķemeri-Jaunķemeri un rīdzinieku masveidīgas atpūtas zona Priedaine-Vaivari. Starp šīm zonām bija paredzēts attīstīt industriālo rajonu Kūdrā. Ventspils šosejas 38,5 kilometrā ir savrupa, atsevišķi iekārtota apbedījumu vieta ar piemiņas plāksnēm. Pirmā pasaules kara laikā (1915.–1916. gadā) te apglabāti apmēram 400–500 Krievijas Impērijas armijas karavīru. Uz kapavietu ir norāde šosejas malā. «Jūrmalas pilsētas teritorijas plānojums». Arhivēts no oriģināla, laiks: 2016. gada 5. martā. Skatīts: 2013. gada 2. jūlijā. «JŪRMALAS PILSĒTAS TERITORIJAS PLĀNOJUMS turpmākajiem 12 gadiem». Arhivēts no oriģināla, laiks: 2016. gada 24. jūnijā. Skatīts: 2013. gada 30. jūnijā. Arhivēts 2016. gada 24. jūnijā, Wayback Machine vietnē.