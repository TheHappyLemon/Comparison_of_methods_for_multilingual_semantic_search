2021. gada CONCACAF Zelta kauss bija 16. Zelta kausa turnīrs futbolā, kas notika no 2021. gada 10. jūlija līdz 1. augustam. Turnīru organizēja Ziemeļamerikas, Centrālamerikas un Karību reģiona futbola asociāciju konfederācija (CONCACAF). Tas notika Amerikas Savienotajās Valstīs. Turnīrā piedalījās 16 vīriešu futbola izlases — 15 CONCACAF pārstāves un uzaicinātā komanda Katara, kas ir 2019. gada Āzijas kausa ieguvēja un 2022. gada FIFA Pasaules kausa rīkotājvalsts. 12 izlases kvalificējās pēc 2019.—2020. gada CONCACAF Nāciju līgas rezultātiem, bet trīs tika noskaidrotas priekšsacīkstēs. 2021. gada 9. jūlijā CONCACAF paziņoja, ka Kirasao, kas bija kvalificējusies caur Nāciju līgu, nepiedalīsies turnīrā, jo komandā ir liels skaits COVID-19 gadījumu. Viņus A grupā nomainīja Gvatemala, kas priekšsacīkstēs sasniedza labāko rezultātu starp neiekļuvušajām izlasēm. Septīto reizi par CONCACAF Zelta kausa uzvarētājiem kļuva ASV izlases futbolisti, kas finālā ar 1:0 pieveica Meksiku. Priekšsacīkstēs, kas notika no 2021. gada 2. līdz 6. jūlijam DRV PNK stadionā Fortloderdeilā, Floridā, tika noteiktas trīs izlases, kas kvalificējās finālturnīram. 2021. gada 13. aprīlī CONCACAF paziņoja, ka fināls notiks 2021. gada 1. augustā Allegiant stadionā Peradaisā. 22. aprīlī CONCACAF apstiprināja pārējos deviņus stadionus. Visi spēļu laiki norādīti pēc vietējā laika (UTC-4, UTC-5 vai UTC-7). Iekavās norādīts Latvijas (Austrumeiropas vasaras) laiks. Avots: CONCACAF Avots: CONCACAF (H) Mājinieki. Avots: CONCACAF Avots: CONCACAF «2021 Concacaf Gold Cup to include 2019 AFC Asian Cup Champions Qatar as guest participant». concacaf.com (angļu). 2020. gada 4. septembrī. Skatīts: 2021. gada 10. jūlijā. «Concacaf Statement – Curacao Delegation at 2021 Gold Cup». concacaf.com (angļu). 2021. gada 9. jūlijā. Skatīts: 2021. gada 10. jūlijā. «Las Vegas to host 2021 Concacaf Gold Cup final». mlssoccer.com (angļu). 2021. gada 13. aprīlī. Skatīts: 2021. gada 10. jūlijā. «Concacaf announces host cities and stadiums for 2021 Gold Cup». concacaf.com (angļu). 2021. gada 22. aprīlī. Skatīts: 2021. gada 10. jūlijā. Vikikrātuvē par šo tēmu ir pieejami multivides faili. Skatīt: 2021. gada CONCACAF Zelta kauss. Oficiālā mājaslapa