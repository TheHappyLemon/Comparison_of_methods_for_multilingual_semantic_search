Arvīds Roms Sabonis (lietuviešu: Arvydas Romas Sabonis; dzimis 1964. gada 19. decembrī Kauņā, Lietuvā) ir bijušais lietuviešu basketbolists, spēlēja centra pozīcijā. Savas karjeras laikā A. Sabonis ir pārstāvējis gan PSRS, gan Lietuvas basketbola izlasi, ar abām izcīnot medaļas olimpiskajās spēlēs: ar PSRS izlasi zeltu 1988. gada vasaras olimpiskajās spēlēs Seulā, bet ar Lietuvu bronzu 1992. gada spēlēs Barselonā un 1996. gadā Atlantā. Sešas reizes ticis atzīts par Eiropas gada labāko basketbolistu. A. Sabonis savu spēlētāja karjeru sāka un beidza Lietuvas leģendārākajā klubā Kauņas "Žalgiris". 1986. gada NBA draftā viņu izraudzījās Atlantas "Hawks" ar kopējo 24. kārtas numuru pirmajā kārtā, tomēr NBA A. Sabonis debitēja tikai 1995. gadā Portlendas "Trail Blazers" sastāvā. Pēc sezonas viņš tika iekļauts sezonas labāko debitantu simboliskajā pieciniekā kopā ar par viņu apmēram 10 gadus jaunākiem līgas jaunpienācējiem. Basketbolista karjeru A. Sabonis noslēdza 2005. gadā. 2011. gada augustā viņš tika uzņemts Basketbola slavas zālē. 2011. gada oktobrī viņš tika ievēlēts par Lietuvas Basketbola federācijas prezidentu. Basketbolists ir arī A. Saboņa dēls Domants Sabonis, tāpat kā tēvs spēlē Nacionālajā basketbola asociācijā un pārstāv Lietuvas izlasi. Eiropas gada labākais basketbolists: 1984, 1985, 1988, 1995, 1997, 1999 Mr. Europa gada basketbolists: 1985, 1997 1985. gada Eiropas čempionāta MVP Spānijas basketbola līgas finālu MVP: 1993, 1994 Spānijas basketbola līgas MVP: 1994, 1995 Eirolīgas fināla četrinieka MVP: 1995 NBA jauno spēlētāju sezonas pirmā izlase: 1996 Eirolīgas regulārās sezonas MVP: 2004 Eirolīgas Top 16 MVP: 2004 Eirolīgas pirmā izlase: 2004 2008. gada tiek atzīts par vienu no 35 labākajiem Eirolīgas spēlētājiem 2015. gadā saņem apbalvojumu "Globālā Lietuva" par mūža ieguldījumu Sabonis: "Lietuviešiem nepieciešams iepazīt Latvijas basketbolu" Arhivēts 2011. gada 4. februārī, Wayback Machine vietnē., basket.lv Rodmens un Sabonis tiks uzņemti Basketbola Slavas zālē, sportacentrs.com Arvīdu Saboni uzņem NBA Slavas zālē Sabonis vadīs basketbola dzīvi Lietuvā «Arvīds Sabonis saņem augstu Lietuvas valsts godalgu». TVNET. 2015. gada 30. decembrī. Oficiālā mājaslapa NBA profils (angliski) Eirolīgas profils (angliski) Basketpedya profils (angliski)