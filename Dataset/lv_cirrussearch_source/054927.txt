Sturla Holms Legreids (norvēģu: Sturla Holm Lægreid; dzimis 1997. gada 20. februārī) ir norvēģu biatlonists, seškārtējs pasaules čempions. Ar biatlonu sāka nodarboties 2007. gadā. 2018. gada Pasaules čempionātā junioriem, kas norisinājās Otepē, Legreids izcīnīja divas sudraba medaļas — 15 km individuālajā distancē un stafetē. 2020. gada Eiropas čempionātā Raubičos ieguva sudraba medaļu iedzīšanā. Pasaules kausa sacensībās debitēja 2020. gada 6. martā Nove Mesto ar 13. vietu sprintā. 2020.—2021. gada Pasaules kausa pirmajā posmā Kontiolahti izcīnīja uzvaru 20 km individuālajā distancē. Savā debijas Pasaules čempionātā 2021. gadā Pokļukā ieguva četras zelta medaļas: jauktajā stafetē, 20 kilometru individuālajā distancē, vīriešu stafetē un distancē ar kopēju startu. 2020.—2021. gada Pasaules kausa sezonu noslēdza 2. vietā kopvērtējumā. 2022. gada ziemas olimpiskajās spēlēs izcīnīja zelta medaļu vīriešu stafetē, individuāli labāko rezultātu sasniedza distancē ar kopēju startu, ieņemot 6. vietu. 2021.—2022. gada sezonā vēlreiz izcīnīja 2. vietu PK kopvērtējumā un uzvarēja U-25 ieskaitē. 2023. gada Pasaules čempionātā Oberhofā Legreids izcīnīja sešas medaļas, tikai distancē ar kopēju startu, kur ieņēma 4. vietu, viņam neizdevās tikt pie godalgas, bet vienīgo zeltu ieguva jauktajā stafetē. 2022.—2023. gada Pasaules kausa sezonas kopvērtējumā trešo gadu pēc kārtas ieguva otro vietu. 2024. gada Pasaules čempionātā Nove Mesto kļuva par pasaules čempionu sprintā un ieguva divas sudraba medaļas — iedzīšanā un stafetē. «Sturla Holm Laegreid Stuns with Kontiolahti 20 km Victory». biathlonworld.com (angļu). 2020. gada 28. novembris. Skatīts: 2020. gada 1. decembrī. «Sturla Holm Laegreid Powers to IBU World Championship Mass Start Gold». biathlonworld.com (angļu). 2021. gada 21. februāris. Skatīts: 2021. gada 21. februārī.[novecojusi saite] Vikikrātuvē par šo tēmu ir pieejami multivides faili. Skatīt: Sturla Holms Legreids. Olympedia profils (angliski) Munzüger Sport profils (vāciski) IBU profils (angliski) FIS profils (distanču slēpošana) (angliski)