Francijas reģioni ir Francijas teritoriāli administratīvā iedalījuma vienības, kam nav likumdošanas varas, taču ir iespēja noteikt vietējos nodokļus un lemt par valsts budžeta daļas izlietojumu. Galvenā reģionu atbildība ir izglītības sistēmas uzturēšana un attīstība, kā arī atbildība par lielu daļu infrastruktūras. Kopš 2016. gada reformas Francija ir iedalīta 18 reģionos (franču: régions), no kuriem 13 atrodas Francijas Eiropas daļā bet pieci atrodas Dienvidamerikā, Karību jūras un Indijas okeāna salās un tiek saukti par aizjūras departamentiem. Augšfrancija (Hauts-de-France), apvienoti agrākie Pikardijas un Ziemeļu-Padekalē reģioni Bretaņa (Bretagne) Burgundija-Franškontē (Bourgogne-Franche-Comté), apvienoti agrākie Burgundijas un Franškontē reģioni Centrs-Valdeluāra (Centre-Val de Loire), līdz 2015. gadam Centra reģions Ildefransa (Île-de-France) Jaunakvitānija (Nouvelle-Aquitaine), apvienoti agrākie Akvitānijas, Limuzēnas un Puatū-Šarantas reģioni Korsika (Corse) (īpašs statuss) Lielie Austrumi jeb Grandesta (Grand Est), apvienoti agrākie Elzasas, Šampaņas-Ardēnu un Lotringas reģioni Normandija (Normandie), apvienoti agrākie Augšnormandijas un Lejasnormandijas reģioni Oksitānija (Occitanie), apvienoti agrākie Langdokas-Rusijonas un Dienvidu-Pireneju reģioni Overņa-Rona-Alpi(Auvergne-Rhône-Alpes), apvienoti agrākie Overņas un Ronas-Alpu reģioni Luāra (Pays de la Loire) Provansa-Alpi-Azūra krasts (Provence-Alpes-Côte d'Azur) Gvadelupa (Guadeloupe) Gviāna (Guyane) Majota (Mayotte) Martinika (Martinique) Reinjona (Réunion) Korsikas sala Vidusjūrā teorētiski nav reģions, bet gan teritoriālā kolektivitāte, taču ikdienā tiek saukta par reģionu Vikikrātuvē par šo tēmu ir pieejami multivides faili. Skatīt: Francijas reģioni.