Demokrātiskā Centra partija bija neliela centriska politiskā partija Latvijā, kas tika dibināta 1992. gada septembrī. Tā piedalījās 5. Saeimas vēlēšanās, iegūstot 5 vietas parlamentā, kā arī 1994. gada pašvaldību vēlēšanās, iegūstot deputātu vietas Rīgā, Jelgavā un Jūrmalā. Tās līderi bija Ints Cālītis, Aivars Kreituss, Juris Celmiņš, Māris Pūķis. Partijas ārlietas vadīja Normunds Grostiņš. 1993. gadā tā mainīja nosaukumu uz "Latvijas Demokrātiskā partija". 1995. gada aprīlī apvienojās ar partiju "Saimnieks", izveidojot Demokrātisko partiju "Saimnieks". Partija sevi uzskatīja par starpkaru perioda partijas "Demokrātiskais Centrs" turpinājumu. Mednis I. Partiju laiki Latvijā (1988—2002). — R.: Drukātava, 2007. ISBN 978-9984-798-20-2. — 256.—261. lpp. (latviski)