Nidžats Memmedovs (azerbaidžāņu: Nicat Məmmədov; dzimis 1985. gada 2. aprīlī, Nahčivanā) ir Azerbaidžānas starptautiskais lielmeistars šahā (2006). Pārstāvējis Azerbaidžānu Eiropas un pasaules jauniešu šaha čempionātos. Lielāko panākumu guvis 1999. gadā, kad uzvarējis Eiropas jauniešu šaha čempionātā U14 vecuma grupā. Daudzkārtējais Azerbaidžānas jauniešu šaha čempionātu laureāts dažādās vecuma grupās, tajā skaitā divas reizes uzvarējis šajos turnīros: U16 vecuma grupā (2001) un U20 vecuma grupā (2004). Divas reizes dalījis otro vietu Azerbaidžānas šaha čempionātos (2007, 2008), bet 2011. gadā kļuvis par Azerbaidžānas šaha čempionu. 2021. gada maijā izcīnījis 3. vietu Azerbaidžānas šaha čempionātā. Daudzu starptautisko šaha turnīru uzvarētājs, tajā skaitā uzvarējis vai dalījis pirmo vietu Teherānā (2005), Bādviszē (Vācija, 2007), Hastingsas šaha festivālā (Anglija, 2008), Kavalā (Grieķija, 2009), Prāgā (2012), Teplicē (Čehija, 2013). Pārstāvējis Azerbaidžānas komandu lielākajos komandu šaha turnīros: Pasaules šaha olimpiādē piedalījies 2000. gadā; Pasaules komandu šaha čempionātos piedalījies 2 reizes (2010, 2013). Par panākumiem turnīros FIDE 2000. gadā Memmedovam piešķīrusi starptautiskā meistara (IM), bet 2006. gadā - starptautiskā lielmeistara (GM) nosaukumu. 2016. gadā kļuvis arī par FIDE treneri. Nidjat Mamedov Wins Azerbaijan Championship 2011 [1] OlimpBase :: Men's Chess Olympiads :: Nidjat Mamedov OlimpBase :: World Men's Team Chess Championship :: Nidjat Mamedov 77th FIDE Congress, 26 May-4 June 2006, Turin, ITA Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)