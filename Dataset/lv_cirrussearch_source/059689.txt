Vankarema (krievu: Ванкарем; čukču: Ванӄарэман — ‘ilkņainā tauta’) ir nacionālais čukču ciems Krievijas ziemeļaustrumos, administratīvi ietilpst Čukotkas autonomā apvidū Iuļtinas rajonā. Izvietojies Čukču jūras krastā Vankaremas zemesragā uz šauras strēles starp jūru un Vankaremas lagūnu. Ciema nosaukums cēlies, domājams, no kādreiz šeit dzīvojušajiem eskimosiem, kuri tradicionāli rotājās ar valzirgu ilkņiem un zobiem. Vēlāk ciemu asimilējuši čukči, kas tagad veido lielāko daļu ciema iedzīvotāju skaita. 1934. gadā rietumos no ciema izveidota Misvankaremas polārā hidrometeoroloģiskā stacija. Līdz 2015. gadam ciems bija ciema padomes centrs. Mūsdienās ciemā ir pamatskola, bērnudārzs, feldšeru punkts, pasts, bibliotēka, maizes ceptuve. Iedzīvotāju galvenā nodarbošanās ir zveja un jūras dzīvnieku medības. Меновщиков Г. А. Местные названия на карте Чукотки. Краткий топонимический словарь Ванкарем. Паспорт территориального образования Чукотского автономного округа (на 1 января 2019 года) Vikikrātuvē par šo tēmu ir pieejami multivides faili. Skatīt: Vankarema.