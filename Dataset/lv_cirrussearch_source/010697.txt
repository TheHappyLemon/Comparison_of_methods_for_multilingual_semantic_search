Rita Heivorta (angļu: Rita Hayworth; dzimusi 1918. gada 17. oktobrī, mirusi 1987. gada 14. maijā) bija amerikāņu aktrise un dejotāja. Viņa ieguva slavu 1940. gados, bija viena no skaistākajām aktrisēm, viņu pat dēvēja par "Mīlestības dievieti". Heivorta savas 37 gadu ilgās karjeras laikā attēloja lomas vairāk nekā 60 filmās. Heivorta vislabāk pazīstama ar lomu film noir žanra filmā "Gilda" (1946), kurā viņas partneris bija Glenns Fords. Viņa ir pazīstama arī ar savām lomām filmās Only Angels Have Wings (1939), "Lēdija no Šanhajas" (1947), Miss Sadie Thompson (1953), Pal Joey (1957) un Separate Tables (1958). Freds Astērs, ar kuru kopā viņa filmējās divās filmās — You'll Never Get Rich (1941) un You Were Never Lovelier (1942), savulaik viņu sauca par savu mīļāko deju partneri. Viņa arī filmējusies Technicolor tehnoloģijā uzņemtajā muzikālajā filmā Cover Girl (1944) kopā ar Džīnu Keliju. 1960. gadā Heivortai piešķirta zvaigzne Holivudas Slavas alejā. Par lomu filmā "Cirka pasaule" (Circus World) (1964) bijusi nominēta Zelta globusa balvai kā labākā aktrise. 1999. gadā Amerikas Kinoinstitūts Ritu Heivortu ierindoja dižāko Amerikas ekrāna leģendu saraksta "Visu laiku izcilākā sieviešu kārtas zvaigzne" 19. vietā. Heivorta bija precējusies piecas reizes. Pirmo reizi apprecējās 18 gadu vecumā ar Edvardu Džadsonu, bet pēc pieciem gadiem izšķīrās. Pēc tam 1943. gadā apprecējās ar režisoru un aktieri Orsonu Velsu. Viņiem bija meita Rebeka, kura piedzima 1944. gadā (mirusi 2004. gadā). 1948. gadā Heivorta izšķīrās ar Velsu. Viņa pameta savu kino karjeru, lai apprecētos ar princi Ali Hānu, sultāna Mahomeda Šaha Aga Hāna III dēlu. Viņi apprecējās 1949. gada 27. maijā. Piedzima meita princese Jasmīna Aga Hāna. 1953. gadā Heivorta izšķirās no vīra, pamatojot to ar ārkārtēju garīgu nežēlību no viņa puses. Tad apprecējās ar aktieri un dziedātāju Diku Heimsu, ar kuru izšķirās 1955. gadā. Ar pēdējo vīru, kinoproducentu Džeimsu Hillu, apprecējās 1958. gadā, bet izšķīrās 1961. gadā. 1980. gadā Heivortai tika diagnosticēta agrīna Alcheimera slimība, kas izraisīja viņas nāvi 1987. gadā, 68 gadu vecumā. Heivortas saslimšana raisīja diskusijas un tas pievērsa uzmanību Alcheimera slimībai un palīdzēja palielināt valsts un privāto finansējumu šīs slimības apkarošanai. Par Heivortu daudzus gadus rūpējās viņas meita princese Jasmīna Aga Hāna, kas, ietekmējoties no mātes slimības, veicināja sabiedrības informētību un iesaistījās filantropijas darbā Alcheimera slimības problēmu risināšanai. 1934: Cruz Diablo 1935: Dante’s Inferno 1935: Under the Pampas Moon 1935: Charlie Chan in Egypt 1935: Paddy O’Day 1936: Human Cargo 1936: Meet Nero Wolfe 1936: Rebellion 1937: Old Louisiana 1937: Hit the Saddle 1937: Trouble in Texas 1937: Criminals of the Air 1937: Girls Can Play 1937: The Game That Kills 1937: Paid to Dance 1937: The Shadow 1938: Who Killed Gail Preston? 1938: Special Inspector 1938: There’s Always a Woman 1938: Convicted 1938: Juvenile Court 1938: The Renegade Ranger 1939: Homicide Bureau 1939: The Lone Wolf Spy Hunt 1939: Only Angels Have Wings 1940: Music in My Heart 1940: Blondie on a Budget 1940: Susan and God 1940: The Lady in Question 1940: Angels Over Broadway 1941: The Strawberry Blonde 1941: Affectionately Yours 1941: Blood and Sand 1941: You'll Never Get Rich 1942: Tales of Manhattan 1942: My Gal Sal 1942: You Were Never Lovelier 1944: Cover Girl 1945: Tonight and Every Night 1946: "Gilda" 1947: Down to Earth 1947: "Lēdija no Šanhajas" 1948: The Loves of Carmen 1952: Affair in Trinidad 1953: "Salome" 1953: Miss Sadie Thompson 1957: Fire Down Below 1957: Pal Joey 1958: Separate Tables 1959: They Came to Cordura 1959: The Story on Page One 1962: The Happy Thieves 1964: "Cirka pasaule" (Circus World) 1965: The Money Trap 1966: The Poppy Is Also a Flower 1967: L'Avventuriero 1968: I Bastardi 1970: Road to Salina 1971: The Naked Zoo 1972: The Wrath of God John Kobal: Rita Hayworth: The Time, The Place and the Woman. W.W. Norton, New York 1977, ISBN 0-393-07526-5 Joe Morella, Edward Z. Epstein: Rita. The Life of Rita Hayworth. Allen, London 1983, ISBN 0-385-29265-1 Gerald Peary: Rita Hayworth: A Pyramid Illustrated History of the Movies. Harcourt, 1976, ISBN 0-515-04116-5 Gene Ringgold: The Films of Rita Hayworth. Citadel Press, Secaucus, NJ 1974, ISBN 0-8065-0439-0 Caren Roberts-Frenzel: Rita Hayworth: A Photographic Retrospective. Abrams, New York 2001, ISBN 0-8109-1434-4 James Hill: Rita Hayworth: A Memoir. Robson, 1983, ISBN 0-671-43273-7 Adrienne L. MacLean: Being Rita Hayworth. Labor, Identity and Hollwood Stardom. Rutgers University Press, New Brunswick 2004, ISBN 0-8135-3389-9 Neil Grant: Rita Hayworth in Her Own Words. Hamlyn, London 1992, ISBN 0-600-57459-8 «Rita Hayworth: The Love Goddess». claudia79.tripod.com. «America's Greatest Legends». Amerikas Kinoinstitūts. Arhivēts no oriģināla, laiks: 2011. gada 16. jūlijā. Skatīts: 2013. gada 24. jūlijā. Vikikrātuvē par šo tēmu ir pieejami multivides faili. Skatīt: Rita Heivorta. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Lielās Ukrainas enciklopēdijas raksts (ukrainiski) Encyclopædia Universalis raksts (franciski) Eternally Rita Hayworth