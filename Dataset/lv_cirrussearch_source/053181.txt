Jeļena Mihailovska (krievu: Елена Константиновна Михайловская, dzimusi 1949. gada 21. novembrī, mirusi 1995. gada 4. februārī) bija PSRS un Krievijas dambretiste, nopelniem bagātā sporta meistare, "Goda zīmes" ordeņa kavaliere. Četrkārtējā pasaules čempione starptautiskajā dambretē (1974—1977) un četrkārtējā PSRS čempione krievu dambretē (1969—1972). Jeļena Mihailovska ir dzimusi Maskavā. Pabeidza skolu ar matemātisku novirzienu, vēlāk absolvēja Maskavas dzelzceļa transporta inženieru institūtu. Pēc aktīvās karjeras pabeigšanās nodarbojās strādāja par treneri un nodarbojās ar administratīvo darbu, vadot Maskavas Dambretes Federāciju. Mirusi 1995. gada februārī pēc ilgstošās slimības. Apbedīta Vagaņkovas kapsētā. Pēc Dambretes Federācijas iniciatīvas, 2005. gads tika pasludināts par Jeļenas Mihailovskas gadu. Nokļuva dambretē nejauši. Kopš bērnības aizrāvās ar kustīgajiem sporta veidiem, bet 15 gadu vecumā viņai sākās problēmas ar veselību. 1965. gadā pierakstījās šaha pulciņā, bet dienā, kad viņa atnāca, treneris ar komandu bija devies izbraucienā un nodarbību nebija. Viņai piedāvāja izvērtēt iespēju iestāties dambretes pulciņā. Šis sporta veids kļuva par viņas dzīves sportu. Viņas pirmais treneris bija Vladimirs Agafonovs. 1966. gadā, būdama pirmās sporta klases dambretiste, uzvarēja PSRS junioru sacensībās Maskavas izlases sastāvā. 3 gadus pēc nodarbību sākšanas viņai piešķira PSRS sporta meistara nosaukumu. 1969. gadā kļuva par PSRS čempioni krievu dambretē, uzveicot pagājušā gada čempioni Iraīdu Spasku un cīņā par pirmo vietu uzvarot Janinu Augustinaiti.. Vēlāk pievērsās starptautiskajai dambretei. 1973. gadā uzvarēja starptautiskajā turnīrā Amsterdamā, kas kļuva par neoficiālo pasaules čempionātu. No 1974. līdz 1979. gadam četras reizes pēc kārtas kļuva par oficiālo pasaules čempioni. 1979. gadā zaudēja Ludmilai Iļjinai. Бурнашева Александра. «Королевы и принцессы шашек». Саха спорт, 14 июня 2007. Arhivēts no oriģināla, laiks: 2020. Skatīts: 2012-01-15. Федерация шашек Москвы: новости 4 февраля 2005 Петр Сидоров. «Три непобитых рекорда». Публицистический сборник «Локомотиву — 50». Vikikrātuvē par šo tēmu ir pieejami multivides faili. Skatīt: Jeļena Mihailovska. FMJD profils (angliski) Jeļena Mihailovska (PSRS) Arhivēts 2016. gada 2. augustā, Wayback Machine vietnē. "Slaveno sportistu biogrāfiju" mājaslapā (krieviski) Profils Nīderlandes Dambretes Federācijas datu bāzē (angliski) Jeļena Mihailovska (1949—1995) "Sporta nekropoles" mājaslapā (krieviski)