Armēnijas drams (armēņu: Հայկական դրամ) ir Armēnijas nacionālā valūta. Valūtas ISO 4217 kods ir AMD. Viens drams sīkāk dalās 100 lumās (լումա), bet tās praksē netiek izmantotas. Armēnijas drama simbols ir . Tulkojumā drams nozīmē ‘nauda’. 1991. gada 21. septembrī Armēnija ieguva neatkarību no Padomju Savienības. 1993. gada 27. martā Armēnijā izveidoja jaunu nacionālā valūtu — dramus, kas apgrozībā tika laisti tā paša gada 22. novembrī. Pirms tam Armēnijā izmantoja Krievijas rubļus un Padomju Savienības rubļus, bet no 1919. līdz 1923. gadam, kad Armēnija bija neatkarīga valsts, valūta bija Armēnijas rublis. Armēnijas dramus izmanto arī Armēnijas un Azerbaidžānas strīdus teritorijā — Kalnu Karabahas Republikā. Armēnijas drams (Banknotes) (vāciski) (angliski)