Andris Keišs (dzimis 1974. gada 26. novembrī Jelgavā) ir latviešu teātra un kino aktieris. Strādā Jaunajā Rīgas teātrī, kur sevišķi spilgti spēlējis vairākās Alvja Hermaņa un Māras Ķimeles izrādēs. Piedalījies arī filmās un televīzijas seriālos. 1993. gadā beidzis Jelgavas 4. vidusskolu. 1997. gadā beidzis Latvijas Kultūras akadēmiju, iegūstot specialitāti — dramatiskā teātra aktieris. Divreiz ieguvis Spēlmaņu nakts balvu kā gada aktieris par lomām izrādēs "Latviešu stāsti", "Mēnesis uz laukiem" un "Līze Luīze" (2005) un "Otello" (2011). Starp A. Keiša izcilākajām izrādēm Jaunajā Rīgas teātrī minamas arī "Mans nabaga Marats" (1997), "Revidents" (2002), "Klusuma skaņas" (2007), "Divpadsmit krēsli" (2014) un "Linda Vista" (2018, nominēta Spēlmaņu nakts gada aktiera balvai). Kino jomā ieguvis balvas kā labākais aktieris kinofestivālā "Lielais Kristaps" par filmām "Kāzas" (2000. gadā), "Seržanta Lapiņa atgriešanās" (2012. gadā) un "Pa-pa" (2015. gadā). 2015. gadā apbalvots ar IV šķiras Triju Zvaigžņu ordeni. 2017. gadā saņēmis Harija Liepiņa balvu. Precējies ar operdziedātāju Kristīni Zadovsku, ir divi bērni. «Par nopelniem Latvijas labā Triju Zvaigžņu ordenis piešķirts aktieriem Keišam un Skrastiņam». jauns.lv. 30.10.2015. Skatīts: 24.01.2023.. Zināmi teātra dienas balvu laureāti. Latvijas Avīze, 2017, 9. marts. http://www.la.lv/zinami-teatra-dienas-balvu-laureati/ Andris Keišs Arhivēts 2012. gada 14. martā, Wayback Machine vietnē. spotnet.lv, Atjaunināts: 25.08.2012. Andris Keišs spotnet.lv, Atjaunināts: 25.08.2012. IMDb profils (angliski) AllMovie profils (angliski) Andris Keišs Jaunā Rīgas teātra (New Theater of Riga) mājaslapā Arhivēts 2012. gada 10. augustā, Wayback Machine vietnē. Pret "zvaigžņu slimību" vakcinētais[novecojusi saite] "Māksla Plus", Atjaunināts: 25.08.2012. Andris Keišs izrades.lv