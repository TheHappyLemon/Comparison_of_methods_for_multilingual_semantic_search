Džons O'Hanlons (angļu: John O'Hanlon; 1876. gada 23. aprīlis Portadauna — 1960. gada 20. februāris Dublina) bija Īrijas šahists. Jaunībā aizrāvies ar daudziem sporta veidiem, tostarp arī peldēšanu un akadēmisko airēšanu, taču vēlāk devis priekšroku šaham. 1902. gadā uzvarējis Olsteras provinces šaha čempionātā. Ilgus gadus bijis viens no vadošajiem Īrijas šahistiem un deviņas reizes uzvarējis Īrijas šaha čempionātos (1913, 1915, 1925, 1926, 1930, 1932, 1935, 1936, 1940). Piedalījies arī Lielbritānijas šaha čempionātos, kur labākos panākumus guvis 1910. gadā Oksfordā, kad dalījis 8.-9. vietu, un 1925. gadā Stretfordā pie Eivonas, kad dalījis 7.-9. vietu (abos turnīros uzvarējis Henrijs Etkinss). Piedalījies arī starptautiskajos šaha turnīros: 1921. gadā Brodsteirā dalījis pirmo vietu ar Maksi Eivi, 1922. gadā bijis 8. vietā Hastingas tradicionālajā jaungada turnīrā, kurā uzvarējis Bora Kostičs, 1928. gadā Jērā (Francija) dalījis 1.-3. vietu ar Marselu Dišānu un Vitāliju Halberštatu, un 1930. gadā Nicā palicis 12. vietā (uzvarējis Savelijs Tartakovers). Pārstāvējis Īrijas komandu lielākajos komandu šaha turnīros: Pasaules šaha olimpiādēs piedalījies 2 reizes (1935, 1939); neoficiālajā Pasaules šaha olimpiādē piedalījies 1924. gadā. Godinot O'Hanlona piemiņu, Īrijas provinces Lensteras šaha savienība viņa vārdā ir nosaukusi kausu, kuru izcīna gadskārtējās šaha komandu sacensībās. OlimpBase :: Men's Chess Olympiads :: John O'Hanlon OlimpBase :: unofficial Chess Olympiads :: John O'Hanlon «O'Hanlon Cup». Arhivēts no oriģināla, laiks: 2016. gada 4. martā. Skatīts: 2016. gada 2. septembrī. Šahista profils chessgames.com mājaslapā (angliski) Šahista profils 365chess.com mājaslapā (angliski)