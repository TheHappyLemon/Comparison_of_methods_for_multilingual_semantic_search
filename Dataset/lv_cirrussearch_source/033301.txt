Filadelfija (angļu: Philadelphia) ir pilsēta ASV, Pensilvānijas štata dienvidaustrumos. Jūras osta Delavēras krastos. Štata lielākā pilsēta. 18. gadsimtā Filadelfija kādu laiku bija ASV lielākā pilsēta. Pirms ASV neatkarības iegūšanas pilsēta bija topošās valsts galvenais intelektuālais centrs, kas sagatavoja augsni ASV neatkarībai. 1776. gada 4. jūlijā Filadelfijā tika pieņemta ASV Neatkarības deklarācija. Pirms eiropiešu ierašanās teritoriju apdzīvoja delavēru indiāņi. Pirmie eiropiešu ieceļotāji bija zviedri un vācieši. ASV neatkarības kara laikā pilsētas iedzīvotāji sadalījās angļu lojālistos un neatkarības piekritējos. Pirmie jūsmīgi apsveica angļus, kad tie 1777. gadā ieņēma pilsētu, bet otrie — ASV karavīrus 1778. gadā. No 1790. līdz 1800. gadam Filadelfija bija ASV galvaspilsēta, līdz to nomainīja Vašingtona. Pilsēta ir ievērojams ekonomikas centrs. Pazīstamākās kompānijas, kuru galvenās mītnes atrodas Filadelfijā, ir: interneta un kabeļtelevīzijas kompānija Comcast, apdrošināšanas kompānija Lincoln National Corporation, enerģētikas kompānija Sunoco. Sportā pazīstama kā NFL komandas Filadelfijas "Eagles", NHL komandas Filadelfijas "Flyers", MLB komandas Filadelfijas "Phillies" un NBA komandas Filadelfijas "76ers" mītnes vieta. Pamatraksts: Filadelfijā dzimušo uzskaitījums Luiza Meja Alkota (Louisa May Alcott, 1832 — 1888) — rakstniece Mariana Andersone (Marian Anderson, 1897 — 1993) — dziedātāja Vilts Čemberlens (Wilt Chamberlain, 1936 — 1999) — basketbolists Noams Čomskis (Noam Chomsky, 1928) — valodnieks Džordžs Dallass (George M. Dallas, 1792 — 1864) — politiķis Ričards Gīrs (Richard Gere, 1949) — aktieris Solomons Gugenheims (Solomon R. Guggenheim, 1861 — 1949) — filantrops Aleksandrs Heigs (Alexander Haig, 1924) — politiķis Greisa Kellija (Grace Kelly, 1929 — 1982) — aktrise Margareta Mīda (Margaret Mead, 1901 — 1978) — antropoloģe Frederiks Teilors (Frederick Winslow Taylor, 1856 — 1915) — vadībzinātnieks https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. Vikikrātuvē par šo tēmu ir pieejami multivides faili. Skatīt: Filadelfija. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)