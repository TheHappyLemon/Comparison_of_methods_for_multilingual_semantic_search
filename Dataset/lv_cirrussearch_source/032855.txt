Kārlis Frīdrihs Celters (vācu: Carl Friedrich Zelter; dzimis 1758. gada 11. decembrī, miris 1832. gada 15. maijā) bija vācu komponists un mūzikas pedagogs. Muzikāls autodidakts. Komponēja dziesmas ar sava drauga Johana Volfganga fon Gētes tekstiem. Plaši pazīstams kā mūzikas pedagogs. Celtera skolnieku vidū bija Fēlikss Mendelsons, Fanija Mendelsone, Džakomo Meijerbērs un Oto Nikolai. Netipiski savam laikam bija Johana Sebastiāna Baha mūzikas cienītājs. No Celtera interesi par Bahu saņēma viņa skolnieks Fēlikss Mendelsons. 1829. gada 11. martā Berlīnē Mendelsons atskaņoja Baha Mateja pasiju, kas bija pagrieziena punkts Baha daiļrades atkalatzīšanā. Vikikrātuvē par šo tēmu ir pieejami multivides faili. Skatīt: Kārlis Frīdrihs Celters. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) K. F. Celtera profils AllMusic (angliski) K. F. Celtera notis IMSLP (angliski)