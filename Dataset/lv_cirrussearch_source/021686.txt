Xbox One ir trešā konsole Microsoft Xbox spēļu konsoļu sērijā. Atšķirībā no iepriekšējās Microsoft konsoles, Xbox One bez ierastā DVD formāta atbalsta arī Blu-Ray diskus. Xbox One darbojas uz speciāli veidota astoņu kodolu AMD procesora, kura takts frekvence ir 1,75 GHz. Xbox One ir aprīkots ar grafisko procesoru, kas ir bāzēts uz AMD GCN arhitektūras ar 12 aprēķinu vienībām, kas kopā sastāda 768 grafiskos kodolus. Grafiskā procesora takts frekvence sastāda 853 Mhz, nodrošinot teorētisko veiktspēju 1,31 TFLOPS. Xbox One ir aprīkots ar 8 GB operatīvās atmiņas, un atkarībā no modifikācijas 500 GB vai 1 TB lielu cieto disku. Xbox One ir saderīgs ar vairākām Xbox 360 spēlēm pēc sistēmas programatūras atjaunošanas. Xbox One pieslēgšanai pie TV tiek izmantots HDMI vads. Xbox One ir jauns dizains un jauns kontrolieris, Microsoft iztērēja vairāk kā 100 miljonus dolāru jaunā kontroliera izstrādei. tomēr tas ir ļoti līdzīgs Xbox 360 kontrolierim. Xbox One kontolieris izmanto divas AA baterijas vai atsevišķi iegādājamu akumulatoru. Baterijas, tāpat kā Xbox 360 konsolē, nevar uzlādēt, pieslēdzot kontrolieri pie konsoles. Brīdī, kad Xbox One nonāca tirgū, tam bija pieejamas 23 spēles: Angry Birds Star Wars, Assassin's Creed IV: Black Flag, Battlefield 4, Call Of Duty: Ghosts, Crimson Dragon, Dead Rising 3, FIFA 14, Fighter Within, Forza Motorsport 5, Just Dance 2014, Killer Instinct, LEGO Marvel Super Heroes, Lococycle, Madden NFL 25, NBA 2K14, NBA Live 14, Need For Speed: Rivals, Powerstar Golf, Ryse: Son of Rome, Skylanders: Swap Force, Xbox Fitness, Zoo Tycoon un Zumba Fitness: World Party. No pirmās pārdošanas dienas, 2013. gada 22. novembra līdz 3. decembrim piecas visvairāk pārdotās spēles bija: Call Of Duty: Ghosts ar 755 462 pārdotām kopijām, Battlefield 4 ar 436 069 pārdotām kopijām, Forza Motorsport 5 ar 355 148 pārdotām kopijām, Assassin's Creed IV: Black Flag ar 331 032 pārdotām kopijām un FIFA 14 ar 304 445 pārdotām kopijām. Tikai viena no piecām visvairāk pārdotajām spēlēm Xbox One nav pieejama uz citām konsolēm vai PC un tā ir Forza Motorsport 5. Xbox One atbalsta spēles tiešsaistes režīmā, bet tam ir nepieciešams abonēt Xbox Live. Tiek ziņots, ka Microsoft šī servisa uzturēšanai izmanto vairāk kā 300 000 serverus. Kopā ar Xbox One Microsoft izlaida arī otrās paaudzes Kinect sensoru. Jaunās paaudzes Kinect sensors ir aprīkots ar augstākas izšķirtspējas kameru un spēj atpazīt sešus cilvēkus vienlaicīgi. Kad Xbox One nonāca pārdošanā visas konsoles tiek aprīkotas ar Kinect sensoru. Kinect sensors ļauj spēlēt noteiktas Xbox One spēles bez kontroliera. Tāpat Kinect nodrošina iespēju kontrolēt Xbox One ar balss palīdzību. Kinect sensors padarīja Xbox One dārgāku par saviem tiešajiem konkurentiem un vēlāk Microsoft izlaida arī versiju bez Kinect sensora. Uzreiz pēc konsoles ieslēgšanas Xbox One ir nepieciešams sistēmas atjauninājums, bez kura lietotājam nebūs iespēja lietot konsoli. Visas Xbox One spēles ir nepieciešams instalēt uz konsoles cietā diska, tomēr pastāv iespēja uzsākt spēli, kamēr instalācija vēl nav pilnībā pabeigta. Pēc VGChartz datiem divās dienās tika pārdotas 1,186,324 Xbox One konsoles. Galvenais Xbox One konkurents ir Sony ražotais PlayStation 4 un Nintendo Wii U. «Xbox One Hardware Specs - Xbox One Wiki Guide - IGN» – caur www.ign.com. «The Xbox One and PS4 share similar specs, but the devilâ€™s in the details». Ars Technica. 2013. gada 11. novembris. «Xbox One vs. PlayStation 4: Which game console is best? - ExtremeTech». www.extremetech.com. «Xbox One review». The Verge. 2013. gada 20. novembris. «Polygon's Xbox One Review». Polygon. «All 23 Of The Xbox One's Launch Games, Reviewed». Kotaku. «Xbox One Worldwide Launch Sales Are In - Forza Motorsport 5 Top Exclusive». VGChartz. 2013. gada 3. decembris. «How Next-Gen Kinect is More Accurate Than Ever». 2013. gada 7. novembris.