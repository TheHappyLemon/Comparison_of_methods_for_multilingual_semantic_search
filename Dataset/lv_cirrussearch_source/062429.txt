Braiens Džejs Singers (angļu: Bryan Jay Singer, dzimis 1965. gada 17. septembrī) ir amerikāņu kinorežisors, producents un scenārists. Pēc tam, kad Singers absolvēja Dienvidkalifornijas Universitāti, viņš režisēja savu pirmo filmu Lion's Den (1988). Singera nākamā filma Public Access (1993) saņēma žūrijas balvu Sandensas kinofestivālā. Guvis ievērojamu kritiķu atzinību un finansiālus panākumus ar kriminālfilmu "Parastie aizdomās turamie" (1995). Vēlāk režisējis trilleri Apt Pupil (1998), kas balstīts uz Stīvena Kinga romāna. 2000. gados veidojis lielbudžeta supervaroņu filmu "X-cilvēki" (2000), par ko saņēmis Saturna balvu, tās turpinājumu "X-cilvēki 2" (2003) un "Supermens atgriežas" (2006). 2008. gadā režisējis Otrā pasaules kara filmu "Valkīra" (Valkyrie, 2008). Producējis un sarakstījis scenāriju filmai "X-cilvēki: Pirmā klase" (2011), režisējis fantāzijas filmu "Džeks milžu bende" (Jack the Giant Slayer, 2013), kā arī vēl divas "X-Cilvēki" filmas: "X-cilvēki: Bijušās nākotnes dienas" (2014) un "X-cilvēki: Apokalipse" (2016). Singers arī režisēja biogrāfisko filmu par grupu Queen, "Bohēmista rapsodija", lai gan viņš tika atlaists no filmas īsi pirms tās pabeigšanas. 2019. gada 23. janvārī žurnāls The Atlantic publicēja savu izmeklēšanu, kurā četri vīrieši apgalvoja, ka Singers viņiem seksuāli uzmācies un uzbrucis, kad viņi bija nepilngadīgi. Borys Kit,Kim Masters, Borys Kit, Kim Masters. «Bryan Singer Fired From Directing Queen Biopic After On-Set Chaos (Exclusive)». The Hollywood Reporter (en-US), 2017-12-04. Skatīts: 2022-06-25. Alex French, Maximillian Potter. «‘Nobody Is Going to Believe You’». The Atlantic (angļu), 2019-01-23. Skatīts: 2022-06-25. Vikikrātuvē par šo tēmu ir pieejami multivides faili. Skatīt: Braiens Singers. IMDb profils (angliski) AllMovie profils (angliski) Box Office Mojo profils (angliski)