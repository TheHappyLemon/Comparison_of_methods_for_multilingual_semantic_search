Stobrziedu kalanhoja (Kalanchoe tubiflora) ir augu suga kalanhoju ģintī. Dabā tā sastopama Madagaskaras dienvidos, kā arī mūsdienās bieži tiek audzēta kā telpaugs, un ir uzskatāma par invazīvu sugu. Stobrziedu kalanhoja ir mūžzaļš, daudzgadīgs, stāvs, nezarots sukulents, kurš aug ātri un var sasniegt 50-60 cm augstumu. Apakšējā stumbra daļa pārkoksnējas, kaila. Lapas garas, apaļas trubveida, pelēkzaļas ar brūniem plankumiem, sulīgas. Līdzīgi kā citām kalanhojām, piemēram, Degremona kalanhojai, lapu galos veidojas vairvasas — pumpuri, ar kuriem augs vairojas. Dzinuma galotnē gara, zarota ziedkopa ar sārtiem brūngani violetiem, nokareniem, zvanveida ziediem. Zied ziemā, pavasarī. Stobrziedu kalanhoja savvaļā sastopama tropu un subtropu joslā dienvidu Madagaskarā, smilšainos, akmeņainos, trūdvielām nabadzīgos pustuksnešos, savannās, stepēs, kalnos un piekrastēs. Daiga Zālīte. Kalanhojas. Rīga : Zvaigzne ABC. ISBN https://lv.wikipedia.org/wiki/Special:BookSources/978-9984-40-404-2 Jāpārbauda |isbn= vērtība. Herrera, Ileana; Ferrer-Paris, José Rafael (2016). "Impact of two invasive succulents on native-seedling recruitment in Neotropical arid environments". Journal of Arid Environments 132: 15-25. «Stobrziedu kalanhoje». database.smartgardens.eu. Arhivēts no oriģināla, laiks: 2022-01-20. Skatīts: 2022-01-20. Vikikrātuvē par šo tēmu ir pieejami multivides faili. Skatīt: Stobrziedu kalanhoja. Encyclopædia of Life raksts (angliski)