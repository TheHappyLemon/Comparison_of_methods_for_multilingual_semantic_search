Bernards Čārlzs "Bērnijs" Eklstons (angļu: Bernard Charles "Bernie" Ecclestone; dzimis 1930. gada 28. oktobrī) ir britu uzņēmējs, biznesa magnāts un autosporta funkcionārs. Viņš ilgu laiku bija Formula One Management, Formula One Administration un Formula One Constructors' Association iestāžu vadītājs (CEO) un prezidents. Tādējādi Eklstons tika uzskatīts par galveno personu Formula 1 sacensībās. Tomēr 2017. gada janvārī tika ziņots, ka līdzšinējais F1 boss Bērnijs Eklstons ir ticis nostumts no savas lomas Formula 1 čempionāta vadītāja amatā, kur viņa vietu turpmāk ieņems esošais Liberty Media izpilddirektors Čeiss Kerijs (Chase Carey) un viņa partneri — Šīns Bračess (Sean Bratches) un Ross Brons. Pats bijis autosportists: 1958. gadā piedalījās divās F1 čempionāta sacīkstēs (Monako, Lielbritānija), tomēr nevienā no tām neizgāja uz starta. Vēlāk bijis vairāku braucēju menedžeris. 1972. gadā iegādājās Brabham komandu, ko vadījis 15 gadus. Kā komandas vadītājs kļuva par F1 konstruktoru asociācijas locekli. Eklstona kontrole pār šo sporta veidu pieauga pēc televīzijas tiesību pārdošanas sākšanas 1970. gadu beigās, tomēr viņš atbild arī par katras Grand Prix izcīņas administrāciju, loģistiku. «Bernie and Slavica Ecclestone». Rich List 2008 (London : Times Online). 2008. gada 27. aprīlis. Skatīts: 2009. gada 4. jūlijs. Aldis Putniņš. «Bernijs Eklstons pats paziņo par savu demisiju no F1 vadītāja amata». f1.lv, 2017. gada 23. janvāris. Skatīts: 2017. gada 29. janvāris. Aldis Putniņš. «Eklstona biznesa modelis bijis ‘nefunkcionējošs’». f1.lv, 2017. gada 24. janvāris. Skatīts: 2017. gada 29. janvāris. David Tremayne. Formula One: A Complete Race by Race Guide (1st Edition izd.). Avonmouth, Bristol, United Kingdom : Parragon Book Service, 1996. 8. lpp. ISBN 0-7525-1762-7. Skatīts: 2008. gada 1. marts. Vikikrātuvē par šo tēmu ir pieejami multivides faili. Skatīt: Bērnijs Eklstons. IMDb profils (angliski)