Tiraspole (moldāvu: Tiraspol, krievu: Тирасполь, ukraiņu: Тирасполь) ir pilsēta Moldovas austrumos Dņestras upes kreisajā krastā. Moldovas otrā lielākā pilsēta. Starptautiski neatzītās Piedņestras Moldāvu Republikas galvaspilsēta. Pilsēta dibināta 1792. gadā kā robežcietoksnis, kad Dņestras kreisais krasts no Osmaņu impērijas nokļuva Krievijas Impērijas sastāvā. 1924. gadā tika nodibināta Moldāvijas APSR Ukrainas PSR sastāvā, bet 1929. gadā Tiraspole kļuva par šīs autonomās republikas galvaspilsētu. 1938. gadā gar to gāja t. s. Staļina līnijas nocietinājumi. Kad 1940. gadā, pamatojoties uz Molotova-Ribentropa paktu, PSRS ieguva Moldāvijas austrumdaļu, 1940. gada 2. augustā tika nodibināta Moldāvijas PSR. No 1941. līdz 1944. gadam Tiraspoli pārvaldīja Rumānija, bet pēc kara tā atkal bija Moldāvijas PSR sastāvā. PSRS laikā Tiraspolē uzcēla daudz rūpniecības uzņēmumu. Kad XX gadsimta 80. gadu beigās pastiprinājās Moldovas neatkarības kustība, Tiraspole kļuva par Moldāvijas PSR krievu minoritātes galveno centru. 1990. gada 27. janvārī referendumā Tiraspoli pasludināja par "neatkarīgu teritoriju", bet 1990. gada 2. septembrī deklarēja Piedņestras Moldāvu Republiku ar Tiraspoli kā tās galvaspilsētu. Tiraspolē vai tās apkārtnē dzimuši: Mihails Larionovs (Михаил Фёдорович Ларионов) (1881-1964) - gleznotājs Vikikrātuvē par šo tēmu ir pieejami multivides faili. Skatīt: Tiraspole. Encyclopædia Britannica raksts (angliski) Krievijas Lielās enciklopēdijas raksts (krieviski)