Omlete ir ēdiens, kas ir pagatavots no sakultām olām, kas ar sviestu vai eļļu apceptas pannā. Atšķirībā no olu kulteņa, cepšanas laikā olu masa netiek maisīta, tādējādi piešķirot tai formu. Diezgan bieži omlete satur, piemēram, maurlokus, dārzeņus, sēnes, gaļu (piemēram, šķiņķi vai bekonu), sieru, sīpolus vai iepriekšminēto sastāvdaļu kombināciju. Veselas olas vai olu baltumus bieži saputo ar nelielu daudzumu piena, krējuma vai ūdens. Omletes bieži vien pasniedz brokastīs vai launagā. «Kā pareizi un garšīgi gatavot sulīgu omleti.». lv.food-of-dream.com (latviešu). Skatīts: 2022-09-07.