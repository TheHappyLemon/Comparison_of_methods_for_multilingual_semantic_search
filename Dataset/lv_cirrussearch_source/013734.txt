Šis raksts ir par gada skaitli. Par skaitli skatīt rakstu 40 (skaitlis). 40. gads (XL) bija garais gads, kas pēc Jūlija kalendāra sākās piektdienā, bet pēc Gregora kalendāra sākās svētdienā. Kaligula uzsāk kampaņu ar mērķi iekarot Britāniju un cieš sakāvi. Romas impērijā tiek iekļautas Mauritānija un Norikuma. Kaligula bez pamata piešķir amatus un titulus, pasludina sevi par dievu un liek visu grieķu statuju galvas aizstāt ar savas galvas atveidiem. Savu zirgu viņš ieceļ par senatoru. Mūsdienu Morāvijas un Slovākijas teritorijā apmetas ģermāņu cilts kvadi. Vardaness I kļūst par Partas valdnieku, viņa brālis Gotarzess II ir opozīcijā. Māsas Trungas (Vjetnama) turpina vadīt sacelšanos pret Ķīnu. Aleksandrijas Filons pauž uzskatu, ka visi cilvēki ir dzimuši brīvi. Kristietība ienāk Ēģiptē — Aleksandrijā tiek dibināta baznīca. Evaņģēlists Marks dibina koptu pareizticīgo baznīcu un kļūst par tās pirmo pāvestu. Tiek uzcelta kristiešu baznīca Korintē (visiespējamākais datējums). Kristieši pārņem ebreju pashas svētkus un nodēvē tos par Lieldienām. 13. jūlijs — Gnejs Jūlijs Agrikola, vēlākais romiešu Britānijas pārvaldnieks (m. 93) Pedānijs Dioskorīds — grieķu ārsts Frontinuss — romiešu ģenerālis un rakstnieks Dio Hrizostoms — grieķu filozofs un vēsturnieks Klaudija Oktāvija — Klaudija un Mesalīnas meita (m. 62) Imperatore Ma — Ķīnas Haņu dinastijas pārstāve Mauritānijas Ptolemajs — Kaligula piespriež viņam nāvessodu Aleksandrijas Filons — ebreju filozofs un sabiedriskais darbinieks Kunobelinuss — Katuvellauni (ķeltu cilts un valstisks veidojums) valdnieks