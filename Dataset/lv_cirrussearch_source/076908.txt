Mailija Sairusa (angļu: Miley Cyrus; dzimusi Destenija Hopa Sairusa (Destiny Hope Cyrus) 1992. gada 23. novembrī Našvilā, Tenesī štatā, ASV) ir amerikāņu dziedātāja, aktrise un dziesmu autore. Sairusa ir vairāk pazīstama kā Mailija Stjuarta/Hanna Montana Disney kanāla seriālā "Hanna Montana". Pateicoties šova panākumiem, 2006. gada oktobrī klajā nāca seriāla skaņu celiņa mūzikas disks, kurā viņa izpildīja astoņas dziesmas. Sairusas mūzikas karjera sākās ar viņas debijas albumu Meet Miley Cyrus, kurš nāca klaja 2007. gada 23. jūnijā. Viņas otrais albums Breakout klajā nāca 2008. gada 22. jūlijā. Breakout ir Sairusas pirmais neatkarīgais albums. Abi albumi ieņēma 1. vietu Billboard 200. 2008. gadā viņa izdeva Hannas Montanas un Mailijas Sairusas koncertfilmu: "Best of Both Worlds Concert film". 2010. gadā viņa izdeva trešo studijas albumu Can't Be Tamed. Sairusa ir dzimusi Našvilā, Tenesī štatā, 1992. gada 23. novembrī. Viņas vecāki ir Letīcija (Tiša) un kantridziedātājs Billijs Rejs Sairuss. Viņas vecākais brālis Treis Sairuss (Trace Cyrus) ir rokgrupas Metro Station dalībnieks. Viņai ir vecāka māsa Brendija. Abi ir Tišas bērni no iepriekšējās laulības, kurus Billijs Rejs Sairuss adoptēja kad viņi bija pavisam jauni. Viņai ir arī vecāks pusbrālis Kristofers Kodijs, Mailijas tēva dēls no iepriekšējām attiecībām. Mailijai ir arī jaunāks brālis Breisons un jaunāka māsa Noa, kura arī ir aktrise. Sairusas pseidonīms ir Mailija ("Miley"), jo bērnībā viņa nepārtraukti smaidīja ("Smiley"). Mailiju ieinteresēja aktiermāksla, kad viņai bija deviņi gadi. Viņa mācījās Armstronga Tēlotājmākslas studijā Toronto, Kanādā, kur viņa un viņas ģimene kādu laiku dzīvoja. Viņas pirmā loma bija kā viesu māksliniecei viņas tēva televīzijas seriālā "Doc", kurā viņa tēloja meiteni vārdā Kailija. 2003. gadā viņa tēloja mazo Rūtiņu filmā "Lielā zivs" (filmas titros redzams vārds Destenija Sairusa). 2009. gada jūnijā (15.-21.) tika uzņemta filma "Pēdējā dziesma" (The Last Song), kurā Mailija spēlēja kādu pusaugu meiteni, kura kopā ar tēvu pavada vasaru klusā pilsētiņā pie jūras. Filma klajā nāca 2010. gadā. 2012. gadā Mailija filmējās filmā "LOL" (Laughing Out Loud), kurā viņa tēlo pusaugu meiteni vārdā Lola. Filma saņēma ierobežotu izplatīšanu, un tā tika atzīta kritiski un komerciāli neveiksmīga. 2007: Hannah Montana 2/Meet Miley Cyrus 2008: Breakout 2010: Can't Be Tamed 2013: Bangerz 2015: Miley Cyrus & Her Dead Petz 2017: Younger Now 2019: She Is Coming 2020: Plastic Hearts 2009: The Time of Our Lives 2008: Hannah Montana & Miley Cyrus: Best of Both Worlds Concert 2007/2008: Best of Both Worlds Tour 2009/2010: Miley Cyrus Wonder World Tour 2006: Hannah Montana 2007: Hannah Montana 2/Meet Miley Cyrus 2008: Bolt 2009: Hannah Montana: The Movie 2009: Hannah Montana 3 Best of Both Worlds Tour (2007—2008) Wonder World Tour (2009) Gypsy Heart Tour (2011) Bangerz Tour (2014) Michael Fleming. «Robinson to direct Cyrus' 'Song'». Variety, 2009. gada 30. marts. Arhivēts no oriģināla, laiks: 2009. gada 28. jūnijā. Skatīts: 2009. gada 31. marts. Film will begin production in June «Miley Cyrus Songs». Arhivēts no oriģināla, laiks: 2009. gada 13. martā. Skatīts: 05/29/2009. Vikikrātuvē par šo tēmu ir pieejami multivides faili. Skatīt: Mailija Sairusa. Oficiālā tīmekļa vietne (angliski) IMDb profils (angliski) AllMovie profils (angliski) Box Office Mojo profils (angliski)