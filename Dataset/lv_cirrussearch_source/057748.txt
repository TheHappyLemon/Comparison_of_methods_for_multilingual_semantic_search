Markuss Andrēass Dānielsons (zviedru: Marcus Andreas Danielson; dzimis 1989. gada 8. aprīlī Eskilstūnā) ir zviedru futbolists. Spēlē aizsarga pozīcijā, bijis Zviedrijas futbola izlases dalībnieks. Kopš 2022. gada pārstāv Allsvenskan klubu Djurgårdens IF. Dānielsons ir Skogstorps GoIF kluba audzēknis. Karjeras sākumā pārstāvēja IFK Eskilstuna Zviedrijas ceturtajā pēc līmeņa līgā. 2007. gada vasarā pievienojās Helsingborgs IF, taču pirmās komandas sastāvā neiekļuva, 2009. gadā pārgāja uz Västerås SK un palīdzēja komandai iekļūt Zviedrijas otrajā spēcīgākajā līgā Superettan. 2012. gadā kļuva par GIF Sundsvall spēlētāju un debitēja Allsvenskan līgā. 2018. un 2019. gada sezonās pārstāvēja Djurgårdens IF. 2018. gadā kļuva par Zviedrijas kausa ieguvēju, bet 2019. gadā, komandai uzvarot Allsvenskan, par Zviedrijas čempionu. Viņš tika atzīts par 2019. gada sezonas vērtīgāko Allsvenskan spēlētāju. 2020. gada februārī pievienojās Ķīnas klubam Dalian Professional. Tas kļuva par Djurgårdens IF lielāko transfēru uz ārzemju klubiem, sasniedzot 50 miljonus Zviedrijas kronu. 2022. gadā atgriezās Djurgårdens IF. Zviedrijas izlasē debitēja 2019. gada 12. oktobrī 2020. gada Eiropas čempionāta kvalifikācijas spēlē pret Maltu. Jau savā pirmajā spēlē izlasē guva vārtus. 2020. gada janvārī draudzības spēlē pret Moldovu pildīja kapteiņa pienākumus. Tika iekļauts izlases sastāvā dalībai 2020. gada Eiropas čempionāta finālturnīrā. Piedalījās visās trīs grupu turnīra spēlēs. Astotdaļfināla spēlē pret Ukrainu, kurā Zviedrija zaudēja papildlaikā, tika noraidīts. 2022. gada 12. maijā paziņoja par karjeras beigām izlasē. Izlasē aizvadijis 19 spēles un guvis 3 vārtus. «Danielson årets mest värdefulla spelare». aftonbladet.se (zviedru). 2019. gada 5. novembrī. Skatīts: 2021. gada 29. jūnijā. «Danielson säljs för ny rekordsumma». aftonbladet.se (zviedru). 2020. gada 27. februārī. Skatīts: 2021. gada 29. jūnijā. «Marcus Danielson slutar i landslaget». dn.se (zviedru). 2022. gada 12. maijs. Vikikrātuvē par šo tēmu ir pieejami multivides faili. Skatīt: Markuss Dānielsons. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)