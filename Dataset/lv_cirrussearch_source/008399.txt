Koordinātas: 59°19′45″N 18°05′37″E﻿ / ﻿59.32917°N 18.09361°E﻿ / 59.32917; 18.09361 Ziemeļu muzejs ir vēstures muzejs, kas iepazīstina ar zviedru tradīcijām un ikdienas dzīvi. Tas atrodas Stokholmā, Jūrgordenā Lejonsletenas teritorijā. Adrese: (zviedru: Djurgårdsvägen) 6-16. Muzeja izveidotājs ir Arturs Hazēliuss (1833-1901), kurš ir arī brīvdabas muzeja Skansena dibinātājs. Muzeja ēku, kas atgādina ekstravagantu renesanses pili, projektējis Īsaks Gustavs Klāsons. Muzejs tika atklāts 1907. gada 8. jūnijā. Lai tas verētu notikt, jau 1872. gadā Arturs Hazēliuss sāka vākt dažādus priekšmetus un lietas, kas nākamajām paaudzēm varētu pavēstīt par ziemeļu seno zemkopju kultūru. Sākotnēji, 1873. gadā Hazēliuss izveidoja skandināvu etnogrāfisko ekspozīciju, kas tika atvērta apmeklētājiem Drotninggatenā. Apmeklētāju interese par šo ekspozīciju bija liela, arī eksponātu skaits strauji pieauga, tāpēc jau 1888. gadā radās plāni izveidot jaunu muzeju Jūrgordenā. Muzejs apmeklētājiem sniedz priekšstatu par Zviedrijas cilvēku dzīvi laika periodā no 16. gadsimta līdz mūsu dienām. Muzejā ir vairāk kā 1,5 miljoni eksponātu — visdažādāko priekšmetu. Tie ir grezni apģērbi, vērtīgas dārglietas, dažādi sadzīves priekšmeti, māju un dzīvokļu interjeru kopijas. Muzejā var iepazīties ar zviedru tradicionālo svētku svinēšanu, galda klājumiem, telpu iekārtojumu dažādos laikmetos, kas ir eksponēti speciāli izveidotajos leļļu namiņos. Muzeja ekspozīcija ir izvietota četros stāvos, tai ir sekojošas ekspozīcijas nodaļas: "Augusta Strinberga kolekcija", Tautas māksla, "Leļļu namiņi", Tekstiliju galerija, Sāmi, "Mazie objekti", "Zviedru mājas", "Mēbeles", "Galda klājumi", "Tradīcijas" un "Modes galerija". Muzeja galvenajā zālē atrodas apgleznota un apzeltīta ozolkoka karaļa Gustava Vāsas skulptūra, kuras autors ir Kārls Milless. Bez pastavīgās ekspozīcijas muzejā ir izstāžu zāles, kurās regulāri norisinās dažādas izstādes. Muzejā atrodas arī spēļu istaba, kur muzeja mazākajiem apmeklētājiem iepazīties ar muzeju viņiem saprotamā veidā. Muzejā atrodas arī restorāns. «Nordiska museet - Det stora huset på Djurgården». Arhivēts no oriģināla, laiks: 2011. gada 26. septembrī. Skatīts: 2011. gada 19. jūnijā. «Nordiska museet - Hur började det?». Arhivēts no oriģināla, laiks: 2011. gada 12. oktobrī. Skatīts: 2011. gada 19. jūnijā. «Nordiska museet - Om Nordiska museet». Arhivēts no oriģināla, laiks: 2011. gada 26. septembrī. Skatīts: 2011. gada 19. jūnijā. «Nordiska museet - Antikvariska avdelningen». Arhivēts no oriģināla, laiks: 2011. gada 25. septembrī. Skatīts: 2011. gada 19. jūnijā. «Nordiska museet - För barnen». Arhivēts no oriģināla, laiks: 2011. gada 25. septembrī. Skatīts: 2011. gada 19. jūnijā. «Nordiska museet - Restaurang». Arhivēts no oriģināla, laiks: 2011. gada 26. septembrī. Skatīts: 2011. gada 19. jūnijā. Oficiālā mājaslapa