Bunhe (ukraiņu: Бунге) ir pilsēta Ukrainas austrumos Doneckas apgabalā. Izvietojusies apgabala austrumos Bulavinkas upītes krastā 53 km no apgabala centra Doneckas. Pieskaitāma Horļivkas—Jenakijeves aglomerācijai. Administratīvi pakļauta Jenakijeves pilsētas padomei, savukārt Bunhes pilsētas municipalitātei pakļauts Družnes pilsētciemats. Apdzīvotā vieta dibināta 1908. gadā kā strādnieku ciemats Bunge (Бунге) pie tāda paša nosaukuma akmeņogļu ieguves šahtas. 1924. gadā šahtu pārdēvēja par godu Jaunajiem komunāriem (Юних Комунарів) un ciematu saīsināti par Junkomu (Юнком). 1965. gadā ciematam piešķirts pilsētas statuss un pārdēvēta par Junokomunarivsku (ukraiņu: Юнокомунарівськ). 1979. gada 16. septembrī Junkom šahtā 903 m dziļumā kalnrūpniecības vajadzībām iežu masīvu spriedzes mazināšanai tika īstenots atomsprādziens ar jaudu 0,2—0,3 kilotonnas trotila ekvivalenta. 2002. gadā šahta slēgta. 2016. gadā pilsētai atgriezts tās sākotnējais nosaukums. Склад адміністративно-територіальної одиниці. Донецька область, м Єнакієве, м Юнокомунарівськ АТОМНИЙ ЕКСПЕРИМЕНТ У ДОНБАСІ Vikikrātuvē par šo tēmu ir pieejami multivides faili. Skatīt: Bunhe.