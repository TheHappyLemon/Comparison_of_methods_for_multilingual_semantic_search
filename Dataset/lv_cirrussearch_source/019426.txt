Matiass Zēgers (Mathias Seger; dzimis 1977. gada 17. oktobrī) ir bijušais šveiciešu hokejists, aizsargs, Šveices hokeja izlases dalībnieks. Karjeras laikā aizvadījis 22 sezonas Šveices hokeja līgā, 19 no tām — Cīrihes "Lions" sastāvā. Kopā ar "Lions" kļuvis par seškārtēju Šveices čempionu, 12 gadus bijis komandas kapteinis. Šveices hokeja izlases sastāvā izcīnījis sudraba medaļas 2013. gada pasaules čempionātā. Kopumā spēlējis 16 pasaules čempionātos un četrās olimpiskajās spēlēs. Profesionāļa karjeru Zēgers sāka 1996.—97. gada sezonā Šveices hokeja līgas kluba HK Rapersvīla rindās. Rapersvīlā hokejists aizvadīja trīs sezonas, taču tad pievienojās Cīrihes "Lions" rindās, 2000. un 2001. gadā kopā ar klubu kļūstot par divkārtējo Šveices čempionu. Jau sākot ar 2006.—07. gada sezonu Zēgers sāka pildīt "Lions" kapteiņa funkcijas. 2008. gadā kopā ar klubu izcīnīja vēl vienu līgas čempiones titulu. 2009.—10. gada sezonā Zēgers bija līgas rezultatīvākais aizsargs. 2012., 2014. un 2018. gadā Zēgeram kopā ar "Lions" vēl trīs reizes izdevās izcīnīt Šveices čempiona titulu. 2018. gada aprīlī hokejists paziņoja par karjeras beigšanu. 2020. gadā uzņemts IIHF Slavas zālē. Šveices hokeja izlases rindās izcīnījis sudraba medaļas 2013. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) https://www.iihf.com/en/news/17847/iihf-hall-of-fame-welcomes-class-of-2020