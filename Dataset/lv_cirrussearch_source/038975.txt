Pārslodze šaha spēlē ir situācija, kad figūras (figūra) nav spējīgas tikt galā ar vairākiem uzliktiem uzdevumiem, kas ļauj pretiniekam iespēju veikt taktisku paņēmienu — pārslodzes izmantošanu. 1. piemērs U. Strautiņš — V. Žuravļovs Jelgava, 1968 2. piemērs Nimcovičs — Tartakovers Karlovi Vari, 1911 1. piemērs Partijā baltie turpināja: 1. Txd2! un melnie padevās, jo to figūras ir pārslogotas un nevar sist balto torni, dāmai jāsargā diagonāle a1-h8, tornim 8. horizontāle. 2. piemērs Partijā notika: 1. Df6 Tg8 2. Lxg7+ Txg7 3. Lxf7! un melnie padevās. Neder ne 3. ... Dxf7, jo pārslogotā melno dāma zaudē kontroli pār lauciņu "d8" un seko 4. Dd8+ De8 5. Dxe8#, ne 3. ... Txf7, jo atveras diagonāle un baltie mato ar 4. Dh8#. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 295. lpp. ISBN 5-85 270-005-3. (krieviski) Gabrāns, H. (1969). "LPSR 9. komandu čempionāts. A klase.". Šahs (6): 24. lpp. Overloading saitā Chess Corner (angliski)