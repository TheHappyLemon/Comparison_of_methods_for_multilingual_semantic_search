"Samurajs Džeks" (angļu: Samurai Jack) ir 2001. gada ASV zinātniskās fantastikas animācijas seriāls, ko sākotnēji pārraidīja televīzijas kanāls Cartoon Network, bet vēlāk Adult Swim. To veidojis krievu izcelsmes amerikāņu animators Gendijs Tartakovskis. Seriāla titru mūziku komponējis Viljams Adamss, pazīstams arī kā will.i.am. Tas stāsta par samuraju, kurš cīnās pret dēmonu Akū. Pirmās sērijas beigās Akū tiek gandrīz pieveikts, bet pēdējā mirklī, izmisuma pārņemts, Akū samuraju nogādā tālā nākotnē, kurā Akū ir ne tikai atguvis savus spēkus, bet arī kļuvis par pasaules valdnieku. Seriāls ieguvis pozitīvas kritiķu atsauksmes, kā arī 4 Primetime Emmy balvas. 2017. gadā, 13 gadus pēc seriāla uzņemšanas beigām, Adult Swim nolēma uzņemt seriāla 5. sezonu, kurā tika pabeigts stāsts. Uzmanību! Turpmākajā tekstā var tikt atklātas nozīmīgas detaļas par televīzijas seriāla saturu! Seriāls "Samurajs Džeks" stāsta par jaunu feodālās Japānas princi, kura tēvam ir burvju katana, ar kuru viņš savulaik uzveica dēmonu Akū. Tagad Akū ir atguvis spēkus un atgriežas Japānā. Akū sāk terorizēt iedzīvotājus. Jaunais princis tiek sūtīts ceļojumā pa pasauli, lai apgūtu dažādus cīņas mākslas veidus. Vairākus gadus vēlāk, jau kā samurajs, princis atgriežas Japānā un sāk cīnīties pret Akū. Akū tiek gandrīz pieveikts, bet pēdējā mirklī, izmisuma pārņemts, viņš samuraju nogādā tālā nākotnē, kurā Akū ir ne tikai atguvis savus spēkus, bet arī kļuvis par pasaules valdnieku. Princis, nonākot tālā nākotnē un uz Zemes sastopot visdažādākos citplanētiešus, robotus un mitoloģiskas būtnes, sākumā ir šokēts. Pirmie cilvēki, ar kuriem samurajs satiekas, viņu nosauc par "džeku", ko samurajs drīz sāk izmantot kā savu iesauku. Džeka misija ir atrast veidu, kā nokļūt atpakaļ pagātnē un iznīcināt Akū pirms tā nākšanas pie varas. Seriāla sērijas tiek numurētas izmantojot romiešu skaitļus. Pirmajās četrās sezonās, katrai sērijai ir arī savs nosaukums. Seriālu sāka pārraidīt 2001. gada 10. augustā televīzijas kanāls Cartoon Network. Piektā sezona, kurā ir paradzētas 10 sērijas, sāka pārraidīt televīzijas kanāla Adult Swim Toonami programmu blokā 2017. gada 11. martā. Seriālā kopā ir paradzētas 62 sērijas. Tā kā seriāla 5. sezonas darbība norisinās 50 gadus pēc ceturtās sezonas notikumiem, tās pirmās sērijas numurs ir XCII. Seriāls ir pazīstams ar savu īpatnējo vizuālo noformējumu, animācija rada īpašu atmosfēru. Liela daļa no animācijas seriālā ir vai nu statiska vai atkārtojas. Bieži mainās attēla formāts un animācijas stils. Piemēram XL sērijas Samurai versus Ninja kaujas ainā tiek izmantotas tikai 2 krāsas - koši balts un koši melns. Vairākās no seriāla sērijām ir maz vai nav nemaz dialogu. Samurai Jack, DVD synopsis: Warner Home Video, May 4, 2004 «Samurai Jack Season 5 Trailer». Adult Swim. 2017. gada 6. februāris. Skatīts: 2017. gada 6. februāris. Samurai Jack Season 5 Episodes, Moviefone. Atjaunināts: March 2, 2017 «No Respect Week: Seitz on Genndy Tartakovsky’s Underrated Classic Samurai Jack». vulture.com. Oficiālā tīmekļa vietne IMDb profils (angliski) TV.com profils (angliski) Metacritic profils (angliski)