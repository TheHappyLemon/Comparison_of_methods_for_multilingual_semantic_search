Heinrihs VI (latīņu: Henricus VI, vācu: Heinrich VI., sicīliešu: Arricu VI; dzimis 1165. gada novembrī, miris 1197. gada 28. septembrī) bija Svētās Romas impērijas imperatora Frīdriha I otrais dēls. Vācijas karalis no 1190. gada, imperators no 1191. gada un Sicīlijas karalis no 1194. gada. Jau četru gadu vecumā Āhenē kronēts par Vācijas karali. Kļuva par pretendentu uz Sicīlijas karalistes troni apprecot Sicīlijas karaļa Rožēra II meitu Konstanci. Saņemot milzīgu izpirkuma maksu par Ričarda I Lauvassirds atbrīvošanu, konsolidēja varu Sicīlijas karalistē. Heinriham VI tomēr neizdevās panākt, lai Vācijas tronis kļūtu par mantojamu. Vikikrātuvē par šo tēmu ir pieejami multivides faili. Skatīt: Heinrihs VI. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Enciklopēdijas Krugosvet raksts (krieviski)