Globālais miera indekss (Global Peace Index) ir mēģinājums izmērīt valstu un reģionu relatīvo mierīgumu. Šo indeksu veido starptautiskā organizācija Ekonomikas un miera institūts (Institute for Economics and Peace). Reitings pirmoreiz tika izstrādāts un publicēts 2007. gadā. Tiek atjaunots reizi gadā. Pašlaik reitingā ir iekļautas 162 valstis, pirmajā gadā sarakstā bija iekļauta 121 valsts. Katru gadu reitinga sastādīšanas metodoloģija atšķiras. Tiek ņemti vērā 22 faktori, ar ko tiek raksturoti valsts nacionālie un starptautiskie konflikti, sociālā drošība, militarizācija. Valstis tiek sarindotas, sākot ar mierīgāko valsti (mazākais indekss). «Global Peace Index (globāls miera indekss)». Sabves.spkc.gov.lv. Arhivēts no oriģināla, laiks: 2016. gada 4. martā. Skatīts: 2014. gada 5. decembrī. Globālais miera indekss (angliski)