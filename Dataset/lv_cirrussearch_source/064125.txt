Atakamas reģions (spāņu: Región de Atacama) ir viens no Čīles 16 reģioniem. Izvietojies valsts ziemeļdaļā; ziemeļos robežojas ar Antofagastas reģionu, dienvidos — ar Kokimbo reģionu, bet austrumos — ar Argentīnu. Reģiona lielāko daļu aizņem Atakamas tuksneša dienviddaļa — reģions ir viens no sausākajiem un mazapdzīvotākajiem valstī. Administratīvi dalās trijās provincēs — Čanjarala, Kopjapo un Vasko. Reģiona administratīvais centrs ir Kopjapo, bet otra lielākā pilsēta — Valjenara. Vikikrātuvē par šo tēmu ir pieejami multivides faili. Skatīt: Atakamas reģions.