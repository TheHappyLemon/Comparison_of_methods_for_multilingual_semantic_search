Japena (indonēziešu: Pulau Yapen) ir Indonēzijai piederoša sala Klusajā okeānā. Administratīvi ietilpst Papua provincē; ietilpst Japenas salu apriņķī. Lielākā apdzīvotā vieta ir apriņķa centrs Serui. Sala izvietojusies Jaungvinejas ziemeļrietumu piekrastē, Čenderavasiha līča vidusdaļā. Lielākā no Japenas salu grupas; tajā ietilpst vēl Miosnuma rietumos, kā arī citas mazākas salas. Ziemeļos ap 50 km platais Japenas šaurums Biaku šķir no Biakas salas. Salas reljefs kalnains, augstākais punkts ir 1496 m vjl salas vidusdaļā. Valda tropiskais klimats. Ainavā dominē tropiskie lietusmeži, piekrastēs — mangrovju audzes. Etniskā ziņā salas iedzīvotāju sastāvs neviendabīg, dzīvo papuasi, melanēzieši, kā arī ieceļotāji no valsts centrālajiem reģioniem. Pēc reliģiskās piederības 82,8% kristieši (lielākoties protestanti), bet 17,2% — musulmaņi. Vikikrātuvē par šo tēmu ir pieejami multivides faili. Skatīt: Japena.