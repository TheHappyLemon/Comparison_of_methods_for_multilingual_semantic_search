Vikipēdija armēņu valodā (armēņu: Վիքիպեդիա) ir bezmaksas tīmekļa enciklopēdijas Vikipēdijas armēņu valodas versija. Starp Aizkaukāza valodām tā ilgu laiku ieņēma 3. vietu (1. vietā bija azerbaidžāņu Vikipēdija, 2. vietā — gruzīnu Vikipēdija). Taču kopš 2013. gada septembra beigām armēņu Vikipēdijai ir izdevies ieņemt 1. vietu. Kopš 2016. gada oktobra armēņu Vikipēdijā ir vairāk nekā 210 000 rakstu, kas ir gandrīz tikpat daudz, cik azerbaidžāņu un gruzīnu sadaļās kopā. 2019. gada 4. aprīlī tika izveidota Rietumarmēņu Vikipēdija, uz kuru tika pārcelti 6500 raksti.