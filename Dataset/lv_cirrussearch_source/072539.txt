Starptautiskā Olimpiskā komiteja (SOK) lieto trīsburtu valstu kodus olimpiskajās spēlēs dalību ņemošo atlētu grupu apzīmēšanai. Katrs kods parasti apzīmē Nacionālo Olimpisko komiteju, bet ir bijuši vairāki gadījumi iepriekšējās spēlēs, kad ar speciāliem kodiem ir apzīmētas atlētu grupas, kuru valstis formāli nepiedalās spēlēs. Vairāki no šiem kodiem ir atšķirīgi no ISO 3166-1 standarta kodiem. Citas starptautiskas sporta organizācijas, kā FIFA un Sadraudzības spēļu federācija, lieto līdzīgus kodus, lai apzīmētu dalībnieku komandas. 1956. gada ziemas olimpiskās spēles un 1960. gada vasaras olimpiskās spēles bija pirmās spēles, kurās ieviesa "Valstu iniciāļus", lai ar to palīdzību apzīmētu katru NOK oficiālajos ziņojumos. Tomēr vairākās nākamajās spēlēs lietotie kodi parasti bija veidoti uz rīkotājvalsts valodas nosaukumu pamata (kā GIA Japānai no itāļu valodas Giappone 1956. gada ziemas olimpiādē un 1960. gada vasaras olimpiādē) vai veidoti uz franču valodas nosaukumu pamata (kā COR Korejas Republikai no Corée). Kopš 1972. gada Ziemas olimpiādes lielākā daļa kodu bija standartizēti, bet daži tika mainīti vēlākajos gados. Olimpiskajā kustībā šobrīd ir 205 Nacionālās Olimpiskās komitejas. Sekojošajā tabulā ir apkopoti šobrīd lietotie kodi, kā arī atšķirīgie iepriekšējās spēlēs lietotie kodi. Daži no vēsturiskajiem kodiem ir izskaidroti sekojošajās sadaļās. Tikai vasaras vai ziemas spēlēm lietotie kodi apzīmēti ar "V" un "Z". ISO 3166-1 ailē uzrādīti tikai atšķirīgie kodi; treknrakstā izcelti tie ISO kodi, kuri sakrīt ar citas valsts SOK kodu. Divpadsmit bijušajām NOK vai komandām ir kodi, kas tiek lietoti SOK rezultātu datu bāzēs, lai atsauktos uz iepriekšējo gadu medaļniekiem un to komandām. IOP tika lietots 1992. gada vasaras olimpiādē Dienvidslāvijas atlētu apzīmēšanai, kuri ANO sankciju dēļ nevarēja startēt kā atsevišķa komanda. IOA tika lietots 2000. gada vasaras olimpiādē Austrumtimoras atlētu apzīmēšanai pirms valsts NOK nodibināšanas. Mallon, Bill; Ove Karlsson (May 2004). "IOC and OCOG Abbreviations for NOCs" (PDF). Journal of Olympic History 12 (2): pp. 25—28. Atjaunināts: 2008-02-08. «Olympic Medal Winners». International Olympic Committee. Skatīts: 2008-02-08. ISO 3166-1 valstu un teritoriju kodi FIFA valstu kodi