Lipīgā krustaine (Senecio viscosus) ir augu suga kurvjziežu dzimtas krustaiņu ģintī. Savvaļā tā ir nevienmērīgi sastopama Eirāzijā, tostarp visā Latvijas teritorijā, sausās nezālienēs, mežu izcirtumos un gar dzelzceļiem. Lipīgā krustaine ir viengadīgs, 15-50 cm augsts lakstaugs, kurš ir lipīgs un blīvi klāts ar dziedzermatiņiem. Stublājs ir stāvs, augšdaļā zaro. Lapas plūksnaini šķeltas vai dalītas un iegarenas. Plūksnas mala zobaina. Ziedi ir dzelteni, šauri kurvīši. Tie ir izvietoti skrajā skarveida ziedkopā stublāja un zaru galā. Auglis — brūns, rievains sēklenis. Ziedēšanas sezona ir no jūnija līdz septembrim. Ziedi Sēklenis «lipīgā krustaine - Senecio viscosus L. - Augi - Latvijas daba». www.latvijasdaba.lv. Skatīts: 2022-01-29.