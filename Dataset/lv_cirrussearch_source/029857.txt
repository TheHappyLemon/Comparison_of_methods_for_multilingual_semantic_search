Hondurasas administratīvo iedalījumu veido 18 departamenti (spāņu: departamentos), kas sīkāk iedalās 298 municipalitātēs (spāņu: municipalidades). Katru departamentu vada gubernators, kuru ieceļ Hondurasas prezidents. Gubernators pārstāv izpildvaru, šajā reģionā papildus darbojas kā starpnieks starp pašvaldībām un dažādām valsts iestādēm; risina problēmas, kas rodas starp pašvaldībām; pārrauga cietumus savā departamentā. Pēc platības lielākais ir Olančo departaments (24 351 km²), savukārt mazākais — Baijas Salas departaments (261 km²). Pēc iedzīvotāju skaita visvairāk apdzīvotais ir Kortesa departaments (1 570 291 iedzīvotājs), bet vismazāk iedzīvotāju dzīvo Baijas Salas departamentā (49 158 iedzīvotāji). 1825. gads — pēc Konstitucionālā kongresa rīkojuma Hondurasa tika sadalīta 7 daļās: Komajagva, Santabarbara, Tegusigalpa, Čoluteka, Joro, Olančo un Grasjasa (vēlāk tika pārdēvēta par Lempiru). 1834. gads — ārkārtas Satversmes sapulce samazināja departamentu skaitu līdz četriem, taču šis stāvoklis ilgi nesaglabājās, un 1825. gada Hondurasas sadalījums palika spēkā. 1869. gads — kongress izveidoja vairākus departamentus Lapasa (no Komajagvas), Elparaiso (no Tegusigalpas un Olančo), Kopana (no Grasjasas), un Lamoskvitija (no Joro). 1872. gads — izveidots Baijas salu departaments. 1881. gads — tika atdalīta daļa no Joro un Lamoskvitijas departamentiem un izveidots Kolonas departaments. 1883. gads — tika atdalīta daļa no Lapasas un Grasjasas departamentiem un izveidots Intibukas departaments. 1893. gads — izveidoti Valles (no Čolutekas) un Kortesa (no Santabarbaras) departamenti. 1902. gads — tika atdalīta daļa no Joro un Kolonas departamentiem un izveidots Atlantīdas departaments. 1906. gads — no Kopanas departamenta tika atdalīta teritorija un izveidots Okotepekes departaments. 1957. gads — no Kolonas departamenta tika atdalīta teritorija un izveidots Grasjasadjosas departaments. «Honduras: Political Organization / Organizacion Política». pdba.georgetown.edu. «Arhivēta kopija». Arhivēts no oriģināla, laiks: 2017. gada 13. oktobrī. Skatīts: 2015. gada 21. jūlijā. «Honduras: Political Organization / Organizacion Política». pdba.georgetown.edu. Statoids.com entry for Honduras. «Honduran National Institute of Statistics». Arhivēts no oriģināla, laiks: 2010. gada 17. oktobrī. Skatīts: 2015. gada 21. jūlijā.