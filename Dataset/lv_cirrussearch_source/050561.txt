Banna (angļu: River Bann, īru: An Bhanna) ir Ziemeļīrijas garākā upe. Tās garums ir 129 kilometri. Upes nosaukums īru valodā nozīmē "dieviete". Tā sāk savu tecējumu no Mornas kalniem Ziemeļīrijas galējos dienvidos. Tek ziemeļu virzienā, vidustecē caurtekot Lohneja ezeru. Ietek Ziemeļu šaurumā. Upei bija svarīga loma Ziemeļīrijas industrializācijā, sevišķi linu audumu industrijā. Bannu uzskata par robežu starp divām atšķirīgām Ziemeļīrijas daļām — rietumu daļu, kas ir rūpnieciska, ar protestantu un unionistu dominanti, un austrumu daļu, kas ir lauksaimnieciskāka, ar katoļu un republikāņu dominanti. Vikikrātuvē par šo tēmu ir pieejami multivides faili. Skatīt: Banna.