Progress M-15M (Прогресс М-15М) ir Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). To palaida 2012. gada 20. aprīlī. Progress M-15M pirmo reizi tika izmēģināta jauna tuvošanās un saslēgšanās sistēma Kurs-NA, kas signāla analogās apstrādes aparatūras vietā izmanto mikroprocesorus. Kopējā kravas masa starta brīdī bija 2356 kg. Īpašajās tvertnēs ietilpa degviela 648 kg, skābeklis (47 kg), ūdens (420 kg). Hermētiskajā kravas telpā (pavisam 1241 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress M-15M startēja no Baikonuras kosmodroma 2012. gada 20. aprīlī 12:50:24 UTC ar nesējraķeti Sojuz-U. Saslēgšanās ar SKS notika 22. aprīlī 14:39:33 UTC pie Pirs moduļa automātiskā režīmā. Šajā reizē kosmosa kuģis pietuvojas un saslēdzas ar staciju diennakti pēc starta. Parasti kosmosa kuģi saslēdzas divu vai trīs diennakšu laikā, bet Krievijas puse vēlas nākotnē pilotējamos kosmosa kuģus nogādāt stacijā sešu stundu laikā. Šis bija pirmais saīsinātā laika shēmas izmēģinājums. 22. jūlijā 20:25:42 UTC Progress M-15M atvienojās no stacijas. 24. jūlijā bija paredzēts veikt atkārtotu saslēgšanos ar staciju, lai izmēģinātu jaunu tuvošanos un saslēgšanās sistēmu Kurs-NA. Tuvošanās laikā 15 km attālumā sistēma brīdināja par iespējamu avāriju un pārtrauca tuvošanos. Nākamais tuvošanās mēģinājums notika 28. jūlijā. Kuģis atkārtoti saslēdzās ar SKS pie Pirs moduļa 29. jūlijā 01:01 UTC. Pēdējā atvienošanās no stacijas notika 30. jūlijā 21:19:19 UTC. Autonomā lidojumā kosmosa kuģis piedalījās eksperimentā Radar-Progress. 20. februārī Progress M-15M tika novadīts no orbītas. 15:22 UTC bremzēšanas manevram tika iedarbināts kosmiskā aparāta dzinējs, kas darbojās 167,1 sekundes. Kosmosa kuģis nogāja no orbītas un sadega Zemes atmosfērā. Nesadegušās daļas aptuveni 16:12 UTC iekrita Klusā okeāna dienviddaļā. Прогресс М-15М Центр Управления космическими полетам (krieviski) "Прогресс М-15М" отправится на кладбище космических кораблей РИА Новости, 2012-08-20 (krieviski) Space station welcomes Russian cargo ship arrival JUSTIN RAY, SPACEFLIGHT NOW, 2012-04-22, (angliski) "Прогресс М-16М" пристыковался к МКС через шесть часов после старта РИА Новости, 2012-08-02, (krieviski) "Прогресс М-15М" не смог пристыковаться к МКС Interfax, 2012-07-24, (krieviski) Обломки «Прогресса» затонули в Тихом океане ВЗГЛЯД.РУ, 2012-08-20 (krieviski) Progress M-15M lapa SKS Lidojumu vadības centrā Arhivēts 2013. gada 19. martā, Wayback Machine vietnē. (krieviski)