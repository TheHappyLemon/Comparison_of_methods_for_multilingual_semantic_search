Jans Abramovičs arī Abrahamovičs (poļu: Jan Abramowicz (Abrahamowicz) herbu Jastrzębiec odmienny; miris 1602. gada 19. jūnijā) bija 16. gadsimta Lietuvas Lielkņazistes valsts darbinieks, viens no kalvinisma līderiem valstī. Piedalījās Livonijas karā. No 1598. līdz 1601. gadam Tērbatas vaivadijas vojevoda (prezidents), kā arī Vendenes stārasts. Uzaudzis Nikolaja Radzivila Rudā galmā. Atbalstīja Radzivilu dzimtu Biržu atzara politiku, kas bija kalvinisma piekritēji. No 1593. līdz 1596. gadam — Minskas vaivads, bet no 1596. līdz 1602. gadam — Smoļenskas vaivads. Savā īpašumā Varņanos (tagad agropilsētiņa Baltkrievijas Astravjecas rajonā), kuru ieguva 1587. gadā, nodibināja kalvinistu skolu, baznīcu un slimnīcu. Caur savu otro sievu uzturēja labas attiecības ar valsts pareizticīgo līderiem, tostarp Konstantīnu Ostrožki. Piedalījās disputos ar jezuītiem Viļņa 1585. un 1599. gadā, kā arī disidentu kongresos Toruņā 1595. gadā un Viļņā 1599. gadā. Atbalstīja Andreju Volanu un Janu Radvanu, kurš pēc Abramoviča rīkojuma sacerēja poēmu "Radviliāda". Jan Abramowicz na Wornianach h. Jastrzębiec (odm.) (ID: 1.19.1) Polski Słownik Biograficzny, Polska Akademia Umiejętności, Skład Główny w Księgarniach Gebethnera i Wolffa, 1935, Kazimierz Tyszkowski, 13. lpp