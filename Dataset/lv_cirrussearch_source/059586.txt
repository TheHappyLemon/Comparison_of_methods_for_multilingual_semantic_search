"Saruna" (angļu: The Conversation) ir 1974. gada ASV mistisks trilleris, kura režisors, producents un scenārija autors ir Frānsiss Fords Kopola. Filmā galvenās lomas atveido Džīns Hekmens, Džons Kazeils, Alens Gārfīlds, Sindija Viljamsa, Frederiks Forests, Harisons Fords, Terija Gāra un Roberts Djuvals. Filma ir par novērošanas firmas ekspertu (Hekmens) un morālo dilemmu, ar kuru viņš saskaras, kad viņa ieraksti atklāj iespējamu slepkavību. Pēc Kopolas teiktā, galvenā iedvesma filmai "Saruna" bija Mikelandželo Antonioni filma "Fotopalielinājums" (1966). Tā kā filma tika izlaista tikai pāris mēnešus pēc Ričarda Niksona atkāpšanās no prezidenta amata, Kopola uzskatīja, ka skatītāji filmu interpretēja kā reakciju uz Votergeitas skandālu. Filmas pirmizrāde notika 1974. gada Kannu kinofestivālā, kur tā saņēma Zelta palmas zaru, augstāku kinofestivāla balvu. Filma tika nominēta trīs Amerikas Kinoakadēmijas balvām kategorijās labākā filma, labākais oriģinālscenārijs un labākā skaņa. 1995. gadā filma tika iekļauta ASV Kongresa bibliotēkas Nacionālais kinoreģistrā kā "kulturāli, vēsturiski vai estētiski nozīmīga filma". «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2022-01-03. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)