SERT-1 (Space Electric Rocket Test 1) bija ASV kosmiskais aparāts, ar kuru pirmoreiz kosmosā izmēģināts jonu dzinējs. To izstrādāja un izgatavoja NASA Lūisa pētniecības centrs. Kosmiskais aparātā bija uzstādīti divi elektriskās vilces dzinēji. Viens no tiem bija 10 cm diametra dzīvsudraba elektronu bombardēšanas jonu dzinējs (Kaufmana jonu dzineklis). Otrs bija 8 cm diametra cēzija kontakta jonu dzinējs. SERT-1 tika palaists 1964. gada 20. jūlijā 10:53 UTC ar nesējraķeti Scout X-4 no Vollopsas lidojumu kompleksa starta laukuma LA-3A. Derīgā krava sasniedza 4002 km augstumu. Pirmo mēģināja iedarbināt cēzija dzinēju, bet to neizdevās augstsprieguma ķēde īssavienojuma dēļ. 14. minūtē pēc starta tika iedarbināts dzīvsudraba dzinējs. Tas darbojās 31 minūti 16 sekundes 53 ciklu režīmā. Katrs cikls ilga dažas sekundes. Kosmiskā aparāta vilde tika fiksēta ar neatkarīgām mērīšanas metodēm (akselerometru un saules sensoriem). Nākamo jonu dzinēju izmēģinājumu kosmosā NASA veica 1970. gadā, kad orbītā tika ievadīts pavadonis SERT-II. SPACE ELECTRIC ROCKET TEST I (SERT I) Glen Research Center