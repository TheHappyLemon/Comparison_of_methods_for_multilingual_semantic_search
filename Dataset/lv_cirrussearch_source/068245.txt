Nina Kenedija (angļu: Nina Kennedy; dzimusi 1997. gada 5. aprīlī) ir Austrālijas vieglatlēte, startē kārtslēkšanas sacensībās. Viņa ir 2023. gada pasaules čempione un 2022. gada Nāciju Sadraudzības spēļu čempione, kā arī Austrālijas rekordiste. Dzimusi Baseltonā, vēlāk ar ģimeni pārcēlusies uz Pērtu. Ar kārtslēkšanu sākusi nodarboties 12 gadu vecumā. Starptautiskās sacensībās debitēja 2013. gadā ar 5. vietu Pasaules čempionātā jauniešiem. 2015. gadā pirmo reizi piedalījās Pasaules čempionātā pieaugušajiem, bet palika bez rezultāta. 2018. gada Nāciju Sadraudzības spēlēs Goldkostā izcīnīja bronzu. 2021. gada martā sacensībās Sidnejā uzstādīja jaunu Austrālijas rekordu, pārvarot latiņu 4,82 metru augstumā. 2020. gada vasaras olimpiskajās spēlēs startēja ar savainojumu, kvalifikācijā sasniedza tikai 4,40 metrus un ierindojās 22. vietā, neiekļūstot finālsacensībās. 2022. gada Pasaules čempionātā Jūdžīnā ar rezultātu 4,80 m izcīnīja bronzas medaļu. Tajā pašā gadā Nāciju Sadraudzības spēlēs Birmingemā ieguva zelta godalgu. 2023. gada Pasaules čempionātā Budapeštā sasniedza jaunu Austrālijas rekordu (4,90 m) un dalīja pirmo vietu ar amerikāņu kārtslēcēju Keitiju Mūnu, abas sportistes saņēma zelta medaļas. 2023. gada 30. augustā Dimanta līgas posmā Cīrihē pārvarēja 4,91 m, uzstādot jaunu Austrālijas rekordu un sezonas labāko rezultātu pasaulē. «Nina Kennedy». athletics.com.au (angļu). Skatīts: 2023. gada 27. jūlijā. «WA vaulter and Olympic hopeful Nina Kennedy smashes Australian record». thewest.com.au (angļu). 2021. gada 13. martā. Skatīts: 2023. gada 27. jūlijā. «Pole vault gold for Nina Kennedy». commonwealthgames.com.au (angļu). 2022. gada 3. augustā. Skatīts: 2023. gada 27. jūlijā. «Kenedija un Mūna vienojas par zelta sadalīšanu lieliskā kārtslēkšanas finālā». sportacentrs.com. 2023. gada 23. augustā. Skatīts: 2023. gada 24. augustā. «Zurich Diamond League 2023: Nina Kennedy sets world lead, besting Katie Moon». olympics.com. 2023. gada 30. augustā. Skatīts: 2023. gada 30. augustā. Vikikrātuvē par šo tēmu ir pieejami multivides faili. Skatīt: Nina Kenedija. Olympedia profils (angliski) IAAF profils (angliski)