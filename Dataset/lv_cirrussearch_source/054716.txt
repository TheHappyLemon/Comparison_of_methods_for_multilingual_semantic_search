Nezināma vērtība "Paraksts" Kīts Čārlzs Flints (angļu: Keith Charles Flint; dzimis 1969. gada 17. septembrī, miris 2019. gada 4. martā) bija angļu dziedātājs, dejotājs un motosportists. Viņš bija elektroniskās deju mūzikas grupas The Prodigy dalībnieks kopš grupas izveides. Grupā sācis kā dejotājs, līdz kļuva par grupas vokālistu un izpildīja divus Apvienotās Karalistes topu pirmo vietu singlus — Firestarter un Breathe, kas tika izlaisti 1996. gadā. Tāpat viņš bija arī savas grupas Flint vadošais dziedātājs. Viņam piederēja motociklu sacīkšu komanda Team Traction Control, kas 2015. un 2016. gadā uzvarēja četrās Menas salas TT sacīkstēs, kā arī sacentās Lielbritānijas Superbike čempionātā. Flints dzimis 1969. gada 17. septembrī Redbridžā, Londonā Klaiva un Ivonnas Flintu ģimenē. Kīts Flints sākotnēji ar vecākiem dzīvoja Austrumlondonā, bet 1970. gadu vidū ģimene pārcēlās uz klusu priekšpilsētu Springfīldā, Eseksā. Viņa bērnība tika raksturota kā nelaimīga, jo viņš dusmojās uz saviem vecākiem, kuri izšķīrās, kad viņš vēl bija bērns. Mācījās Bosvella skolā Čelmsfordā un pēc izslēgšanas no skolas Flints pārcēlās uz Breintriju. Flints tika raksturots kā "spilgts zēns ar disleksiju". Viņš tika izslēgts no skolas 15 gadu vecumā. Tad Flints strādāja par jumiķi un vēlāk aizrāvās ar 1980. gadu beigu acid house skatuvi. Flintam bērnībā patika grupas the Jam mūzika, savukārt astoņdesmito gadu beigās viņš klausījās tādas grupas kā Siouxsie and the Banshees. Flints iepazinās ar DJ Liamu Hovletu vietējā reiva klubā Barn Breintrijā un izteicās, ka viņam patīk Hovleta mūzikas gaume. Saņēmis no Hovleta miksteipu, Flints ar lielu sajūsmu atgriezās, uzstājot, ka Hovletam ir jāuzstājas ar savu mūziku un ka Flints kopā ar savu draugu Līroju Tornhilu dejošot tās pavadījumā. Flintam, Hovletam un Tornhilam pievienojās MC Maksims Realitijs un tika izveidota veiksmīgu elektroniskās deju mūzikas grupa The Prodigy. 1996. gadā, tieši pirms The Prodigy trešā albuma iznākšanas, Flints no grupas dejotāja kļuva par dziedātāju, izpildot vokālu singlā Firestarter un dziesmas videoklipā, kurā parādās Flinta jaunais, un kļuvušais jau par ikonisku, panka izskats. Šī tendence turpinājās ar nākamajā The Prodigy singlā Breathe, kurā Flints dziedāja vadošo vokālu, bet Maksims dziedāja bekvokālu. 1997. gada albumā The Fat of the Land Flints iedziedājis vairākas dziesmas: Breathe, Serial Thrilla, Fuel My Fire un Firestarter. 2002. gadā tika izdots singls Baby 's Got a Temper. Flints neizpildīja vokālu nākamajā The Prodigy albumā Always Outnumbered, Never Outgunned (2004), lai gan viņš ir dzirdams singlā Hotride (Hotride — El Batori Mix). 2009. gada 23. februārī izdotajā The Prodigy albumā Invaders Must Die Flints ir dzirdams vairākās dziesmās. Flints kopā ar dabstepa mūziķi Caspa 2012. gadā izdeva singlu War. Tāpat Flints eksperimentēja ar solo projektiem, tostarp viņa pankroka grupa Flint. Grupas debijas albums Device #1 tika atcelts pirms tā izdošanas, tādēļ singls Aim4 ir vienīgais grupas izdotais ieraksts. Flints bija kaislīgs motociklists. Viņš devās 2400 km no Anglijas uz Spānijas dienvidiem, lai piedalītos 2007. gada Spānijas moto Grand Prix klubu sacensībās. Tāpat viņam piederēja motokomanda Team Traction Control, kas piedalījās Lielbritānijas supersporta čempionātā, kas ir daļa no Lielbritānijas Superbike čempionāta, bet 2017. gadā startēja jau pašā Superbike čempionāta. 2015. gadā Team Traction Control komanda uzvarēja divās Menas salas TT sacensībās. 2016. gadā viņi atkārtoja savus panākumus. Flints tikās ar televīzijas diktori Geilu Porteri; pāris 2001. gadā pārtrauca attiecības. 2006. gadā Flints apprecēja japāņu DJ Maiumi Kai zināmu ar skatuves vārdu DJ Gedo Super Mega Bitch. Flinta nāves brīdī pāris esot dzīvojuši šķirti. Flintam pāri vēderam bija uztetovēts vārds Inflicted, kā atsauce uz dziesmas Firestarter tekstu. Flints ļoti grūti panesa transatlantiskajos lidojumus; vienā reizē viņš bija jāattur no pilotu kabīnes durvju atvēršanas. Pirms laulībām Flints cieta no depresijas un atkarības no recepšu pretsāpju līdzekļiem. Viņš trenējās boksā un praktizēja džiudžitsu. 2014. gadā viņš nopirka un atjaunoja Leather Bottle krogu Plešijā, Eseksā. Flints glabāja burku, kurā klientiem bija jāieliek mārciņa, ja, aizdedzinot kroga ugunskuru, viņi izteica Firestarter joku. Viņš savu darbību krogā bez paskaidrojumiem pārtrauca 2017. gadā. Flints dzīvoja vēsturiskā Tjudoru muižā netālu no Danmovas, Eseksā. Viņa dārzā bija ierīkota neliela trase, kurā viņš braukāja ar motocikliem. Flints bija dzīvnieku mīļotājs un aizrautīgs putnu vērotājs. Viņš savā dārzā izveidoja dīķi, lai pievilinātu putnus, kā arī viņam mājās bija vairāki suņi un zirgi. Flinta pēdējā uzstāšanās reize kopā ar The Prodigy bija 2019. gada 5. februārī Oklendā, Jaunzēlandē. Sestdien, 2019. gada 2. martā, Flints trešo nedēļu pēc kārtas piedalījās Čelmsfordas Parkrun sacensībās, kurās viņš sasniedza savu labāko individuālo laiku. 2019. gada 4. martā īsi pēc pulksten 8:10 Eseksas policija, tika izsaukta uz Flinta mājām Norsendā, netālu Danmovas, Eseksā. Flints notikuma vietā tika pasludināts par mirušu, un policija neuzskatīja viņa nāvi par vardarbīgu. Izmeklēšana apstiprināja, ka Flints miris no asfiksijas, ko izraisīja pakāršanās. Tieslietu ekspertīze pārtrauca lietas izmeklēšanu un sniedza gala ziņojumu 23. jūlijā. Vēlāk tajā pašā dienā Flinta grupas biedrs Liams Hovlets sociālajā tīklā Instagram paziņoja, ka Flinta nāve bijusi pašnāvība. Oficiālā grupas tīmekļa vietnē uz melna fona bija paziņojums par Flinta nāvi, kā arī paziņojums, ka The Prodigy atcēluši visas gaidāmos koncertus, un kā vēlāk noskaidrojās arī 2019. gada uzstāšanos Glastonberijas festivālā. Pēc viņa nāves daudzi mūziķi no visas pasaules godināja Flinta piemiņu. Daudzi izcēla Flinta maigo temperamentu, ilustrējot personisku laipnību, pieklājību un augstsirdību, kas kontrastēja ar viņa enerģisko un reizēm agresīvo skatuves tēlu. Flinta bēres notika 2019. gada 29. martā. Bēru laikā bija pusotru jūdzi garš bēru gājiens, kurā piedalījās fani no visas pasaules, kam sekoja privāta ceremonija Sv. Marijas baznīcā, netālu no Breintrijas Viduseseksā, kurā piedalījās ģimene un draugi. Experience (1992) (atzīmēts kā grupas loceklis; neko neizpilda) Music for the Jilted Generation (1994) (atzīmēts kā grupas loceklis; neko neizpilda) The Fat of the Land (1997) Their Law: The Singles 1990–2005 (2005) Invaders Must Die (2009) World's on Fire (2011) The Day Is My Enemy (2015) No Tourists (2018) Device #1 (2003) England & Wales, Birth Index: 1916—2005, September 1969, vol. 5d, p. 2989 «Keith Flint – The Prodigy.info». theprodigy.info. Mark Savage. «The Prodigy's Keith Flint dies aged 49». BBC News, 2019. gada 4. marts. Skatīts: 2019. gada 4. marts. «Keith Flint biography». The Prodigy. Skatīts: 2019. gada 4. marts. Adam Sweeting. «Keith Flint obituary». The Guardian (en-GB), 2019. gada 4. marts. ISSN 0261-3077. Skatīts: 2019. gada 12. marts. Gavin Haynes. «Keith Flint took the rockstar fairy tale and gave it devil hair». Thefader.com, 2019. gada 5. marts. Skatīts: 2019. gada 25. marts. Roach, 2010, 23. lpp. Roberts, David (2006). British Hit Singles & Albums. London: Guinness World Records Limited. Ben Beaumont-Thomas. «Keith Flint: Prodigy singer dies aged 49». The Guardian, 2019. gada 4. marts. Skatīts: 2019. gada 4. marts. Dave Comeau. «Best Keith Flint Prodigy songs as fans pay tribute following singer's sudden death». Surrey Live, 2019. gada 4. marts. Skatīts: 2019. gada 4. marts. «Prodigy single "Tempered" by radio». NME. Skatīts: 2019. gada 4. marts. «The Prodigy – "Hotride"». discogs.org. Skatīts: 2019. gada 4. marts. «Invaders Must Die». AllMusic. Skatīts: 2019. gada 4. marts. «Keith Flint Glad His Solo Career Flopped». Contact Music. 2015. gada 9. aprīlis. Skatīts: 2019. gada 4. marts. «Great guy who loved his racing: Motorcycle tributes to Prodigy singer and Team Traction Control owner Keith Flint». The Belfast Telegraph. 2019. gada 4. marts. Skatīts: 2019. gada 4. marts. «Keith Flint confirms Hutchinson Ride For TT in 2016». Isle of Man TT. 2015. gada 7. decembris. Skatīts: 2019. gada 4. marts. «Ian Hutchinson Wins Supersport 2 To Equal Hailwood». Isle of Man TT Official website. 2016. gada 8. jūnijs. Skatīts: 2019. gada 17. septembris. «'Babies look at me and stop crying. It's like I'm one of them'». The Guardian. Skatīts: 2019. gada 4. marts. «Keith Flint obituary». The Times (angļu). 2019. gada 4. marts. ISSN 0140-0460. Skatīts: 2019. gada 9. marts. «Prodigy singer Flint to wed». Irish Examiner. 2006. gada 13. decembris. Skatīts: 2018. gada 1. oktobris. «Japanese DJ Mayumi Kai denies she was married to Keith Flint amid confusion over wife with same name». NME. 2019. gada 6. marts. Skatīts: 2019. gada 8. marts. «Interview with Essex band The Prodigy for new album release The Day Is My Enemy». 2015. gada 27. marts. Arhivēts no oriģināla, laiks: 2015. gada 2. aprīlis. Arhivēts 2015. gada 2. aprīlī, Wayback Machine vietnē. Clare Youell. «The Prodigy's Keith Flint quits running pub near Chelmsford». Essex Live, 2017. gada 24. marts. «Keith Flint: My life in bikes». Motorcycle News (angļu). 2019. gada 4. marts. Skatīts: 2019. gada 9. marts. «RIP Keith Flint: The dirt bike fan». MotoHead (en-GB). 2019. gada 4. marts. Skatīts: 2019. gada 9. marts. Dan Stubbs. «Keith Flint, 1969–2019: the twisted face of rave, the beating heart of The Prodigy». NME (en-US), 2019. gada 6. marts. Skatīts: 2019. gada 9. marts. «The Prodigy Setlist at The Trusts Arena, Auckland». setlist.fm (angļu). Skatīts: 2019. gada 9. marts. Sam Moore. «The Prodigy's Keith Flint had just achieved a "storming" Parkrun personal best». NME (en-GB), 2019. gada 4. marts. Skatīts: 2019. gada 7. marts. Ben Beaumont-Thomas. «Keith Flint: Prodigy vocalist dies aged 49». The Guardian (en-GB), 2019. gada 4. marts. ISSN 0261-3077. Skatīts: 2019. gada 8. marts. «The Prodigy frontman Keith Flint dead aged 49». The Independent (angļu). 2019. gada 4. marts. Skatīts: 2019. gada 10. marts. «Keith Flint: Prodigy singer died from hanging». bbc.co.uk. 2019. gada 11. marts. Skatīts: 2019. gada 11. marts. «The Prodigy». The Prodigy. Arhivēts no oriģināla, laiks: 2019. gada 5. martā. Skatīts: 2019. gada 5. marts. «The Prodigy». The Prodigy. Skatīts: 2019. gada 6. marts. Nick Reilly. «"My heart is broken for him": Sex Pistols icon Johnny Rotten pays tribute to Keith Flint». NME (en-GB), 2019. gada 4. marts. Skatīts: 2019. gada 6. marts. Laura Snapes. «Stars pay tribute to Keith Flint: 'A powerhouse of energy and attitude'». The Guardian, 2019. gada 5. marts. Skatīts: 2019. gada 6. marts. Mark Savage. «Keith Flint: Stars and fans recall the Firestarter's soft side». BBC News (en-GB), 2019. gada 4. marts. Skatīts: 2019. gada 4. marts. «Prodigy fans from around world gather for Keith Flint's funeral». The Guardian (en-GB). 2019. gada 29. marts. ISSN 0261-3077. Skatīts: 2019. gada 29. marts. «Fans 'raise roof' at Keith Flint funeral». BBC News (en-GB). 2019. gada 29. marts. Skatīts: 2019. gada 29. marts. «Flint + The Prodigy». Discogs. Skatīts: 2019. gada 4. marts. Martin James. The "Prodigy" (Paperback izd.). Sanctuary Publishing Ltd., 2002. ISBN 978-1-860-74356-6. Martin Roach. The Prodigy: The Official Story – Electronic Punks. John Blake Publishing, 2010. ISBN 978-1-784-18964-8. Vikikrātuvē par šo tēmu ir pieejami multivides faili. Skatīt: Kīts Flints. Keith Flint: Stars and fans recall the Firestarter's soft side. BBC News. Published 5 March 2019.