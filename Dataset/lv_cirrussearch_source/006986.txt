Džeimss Bonds (angļu: James Bond) ir izdomāts britu slepenā dienesta aģents, ko 1953. gadā izveidoja rakstnieks Ians Flemings. Viņš Bondu iekļāva 12 romānos un divos īso stāstu krājumos. Pēc Fleminga nāves romānus ar Džeimsa Bonda piedalīšanos sarakstījuši Kingslijs Emiss, Kristofers Vūds, Džons Gārdners, Reimonds Bensons, Sebastians Folkss, Džefrijs Dīvers, Viljams Boids un Entonijs Horovics. Pēdējais sarakstītais romāns ir 2015. gada septembrī izdotais Entonija Horovica romāns Trigger Mortis. Papildus tam Čārlijs Higsons ir sarakstījis stāstu sēriju par jauno Džeimsu Bondu un Keita Vestbrūka ir sarakstījusi trīs romānus un divus īsos stāstus par citu romāna tēlu — Manīpenijas jaunkundzi. Tāpat viņa tēls ir ticis izmantots ilgstošākajā un otrajā visu laiku finansiāli veiksmīgākajā veidotajā filmu franšīzē, sākot ar 1962. gada filmu "Doktors No". Par Džeimsu Bondu ir uzņemtas 25 filmas, no kurām visjaunākā ir 2020. gadā iznākusī "Nav laiks mirt". Pēdējās piecās filmās Džeimsa Bonda lomu atveidoja angļu aktieris Denjels Kreigs, taču pazīstamākie šī tēla atveidotāji ir Šons Konerijs, Rodžers Mūrs un Pīrss Brosnans. Džeimsa Bonda tēls tiek izmantots arī radiolugās, komiksos un datorspēlēs. "Kazino Royale" (1967) "Nekad nesaki nekad" (1983) «MI6:: The Home Of James Bond 007». Mi6.co.uk. Arhivēts no oriģināla, laiks: 2009. gada 31. decembrī. Skatīts: 2009. gada 6. janvāris. By. «'Harry Potter' toots box office horn — Entertainment News, Los Angeles, Media — Variety». Variety.com, 2008. gada 30. decembris. Arhivēts no oriģināla, laiks: 2009. gada 3. martā. Skatīts: 2009. gada 6. janvāris. «Agent James Bond 007 – Quantum of Solace». Jamesbond007.se. Skatīts: 2009. gada 14. jūnijs.[novecojusi saite] Vikikrātuvē par šo tēmu ir pieejami multivides faili. Skatīt: Džeimss Bonds. Oficiālā tīmekļa vietne