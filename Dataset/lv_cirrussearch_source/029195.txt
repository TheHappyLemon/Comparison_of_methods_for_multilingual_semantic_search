Džonstauna (angļu: Johnstown) ir pilsēta ASV, Pensilvānijas štatā. Izvietojusies štata rietumdaļā Konemogas upes augštecē, vietā kur saplūst Litlkonemogai un Stonikrīka. Viens no Apalaču akmeņogļu baseina centriem. Pilsēta dibināta 1770. gadā, sākotnēji kā Šancštate (Schantzstadt) pēc tās dibinātāja šveicieša imigranta Jozefa Šanca, kurš vēlāk nomainīja savu vārdu uz ‘Džozefs Džonss’ un līdz ar to mainīja vārdu arī pilsēta. No 1834. līdz 1954. gadam Džonstauna bija viena no galvenajām ostām pie Pensilvānijas Galvenās līnijas kanāla un kur kravas tika pārkrautas no baržām uz dzelzceļa. Pilsēta vairākkārt smagi cietusi plūdos. Lielākie no tiem bija 1889. gadā (sabrūkot Sautforkas dambim bojā gāja 2209 cilvēki), 1936. gadā un 1977. gadā. 19. gadsimta beigās pilsēta kļūst par ievērojamu metalurģijas centru. 20. gadsimta sākumā pilsētā ir 75 tūkstoši iedzīvotāju, bet pēc Lielās depresijas un 1936. gada plūdiem pilsēta panīkst. Vairākas sezonas pilsētā pastāv profesionāls hokeja klubs (Johnstown Blue Birds (1941—1942), Johnstown Jets (1950—1977) un Johnstown Chiefs (1987–2010), kurā spēlējis arī Artūrs Irbe). https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 189. lpp. Vikikrātuvē par šo tēmu ir pieejami multivides faili. Skatīt: Džonstauna. Encyclopædia Britannica raksts (angliski)