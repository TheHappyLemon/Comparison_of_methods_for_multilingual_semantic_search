Džeimss Lorenss Brukss (angļu: James Lawrence Brooks; dzimis 1940. gada 9. maijā) ir amerikāņu kinorežisors, producents un scenārists, kā arī viens no filmu un seriālu producēšanas uzņēmuma Gracie Films dibinātājiem. Brukss piedalījies tādu populāru seriālu radīšanā kā The Mary Tyler Moore Show, Taxi un "Simpsoni". Savas karjeras laikā saņēmis daudzus apbalvojumus, tai skaitā trīs Amerikas Kinoakadēmijas balvas, 21 Emmy balvu un Zelta globusa balvu. Kā filmas "Maiguma valoda" režisors, scenārists un producents saņēmis Kinoakadēmijas balvas kategorijās "Labākā filma", "Labākais režisors" un "Labākais adaptētais scenārijs". Režisējis arī tādas kritiķu atzītas filmas kā "Televīzijas ziņas" (Broadcast News, 1987) un "Cik labi vien var būt" (1997). 1986. gadā Brukss dibināja filmu seriālu producēšanas uzņēmumu Gracie Films. 1987. gadā kļuvis par televīzijas šova "Treisijas Ulmenas šovs" producentu. Brukss nolīga animatoru Metu Greiningu, lai šovam radītu animācijas īsfilmas, kas vēlāk kļuva par pamatu "Simpsoniem". Brukss bija arī viens no "Simpsonu filmas" producentiem un režisoriem. Vikikrātuvē par šo tēmu ir pieejami multivides faili. Skatīt: Džeimss Brukss. IMDb profils (angliski) AllMovie profils (angliski) Box Office Mojo profils (angliski)