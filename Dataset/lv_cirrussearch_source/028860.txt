Coca-Cola HBC AG ir Šveicē reģistrēts uzņēmums, kas nodarbojas ar bezalkoholisko dzērienu uzpildīšanu pudelēs un izplatīšanu. Dibināts 1913. gadā. Galvenais birojs atrodas Cūgā. Uzņēmuma akcijas tiek kotētas biržā London Stock Exchange (kods CCH) un Atēnu biržā (kods EEE). Coca-Cola HBC lielākie akcionāri ir Luksemburgas uzņēmums Kar-Tess Holding (23,2 %), ASV The Coca-Cola Company (23,1 %). 1969. gadā Grieķijā dibināts uzņēmums Hellenic Bottling Company S.A. Tam The Coca-Cola Company izsniedza tiesības pudelēs pildīt Coca-Cola dzērienus. 1981. gadā Luksemburga privātā kalptāla uzņēmums Kar-Tess Holding S.A. iegādājās 99,9 % Hellenic Bottling Company kapitāldaļu. 1991. gadā uzņēmuma akcijas sāktas kotēt Atēnu biržā. 2000. gada augustā Hellenic Bottling Company S.A. iegādājās uzņēmumu Coca-Cola Beverages Ltd, kurš 1998. gadā bija atdalījies no Austrālijas Coca-Cola Amatil Limited kā Eiropas operācijas. Tika izveidots uzņēmums Coca-Cola Hellenic Bottling Company S.A. 2012. gada oktobrī uzņēmums paziņoja, ka galveno biroju pārcels no krīzes skartās Grieķijas uz Šveici. 2013. gada aprīlī Šveicē reģistrētais uzņēmums Coca-Cola HBC AG kļuva par Coca-Cola Hellenic Bottling Company S.A. pārvaldītājsabiedrību ar 96,85 % kapitāldaļu. 29. aprīlī Coca-Cola HBC AG akcijas sāka kotēt biržas London Stock Exchange galvenajā tirgū. Jūnijā Coca-Cola HBC AG kļuva par Coca-Cola Hellenic Bottling Company S.A. 100 % īpašnieku. 2014. gadā Coca-Cola HBC pārtrauca kotēt akcijas Ņujorkas fondu biržā. Shareholder structure History Oficiālā vietne