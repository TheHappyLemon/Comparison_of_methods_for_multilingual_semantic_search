Stīvens Daglass Kerrs (angļu: Stephen Douglas Kerr; dzimis 1965. gada 27. septembrī) ir bijušais amerikāņu basketbolists, šobrīd basketbola treneris, 2023. gadā vada NBA komandu Goldensteitas "Warriors". Pieckārtējs NBA čempions kā spēlētājs (ar Čikāgas "Bulls" un Sanantonio "Spurs") un četrkārtējs kā galvenais treneris (ar "Warriors"). Spēlētāja karjeras laikā pārstāvējis Fīniksas "Suns", Klīvlendas "Cavaliers", Orlando "Magic", Čikāgas "Bulls", Sanantonio "Spurs" un Portlendas "Trail Blazers". Ir piecas reizes kļuvis par NBA čempionu, trīs reizes ar "Bulls", divas — ar "Spurs". Kerram pieder NBA rekords trīspunktu metienu precizitātē (45,4%) starp tiem, kas veikuši vismaz 250 trīspunktu metienus. ASV basketbola izlases sastāvā 1986. gadā kļuva par pasaules čempionu. Pēc spēlētāja karjeras beigām bija Fīnikasas "Suns" kluba prezidents un ģenerālmenedžeris. 2014. gadā kļuva par Goldensteitas "Warriors" galveno treneri. Viņa debijas sezonā "Warriors" kļuva par čempioni (S. Kerrs ir pirmais pēc Peta Reilija, kas debijas sezonā kļuvis par NBA čempionu). 2015.—2016. gada sezonā klubs uzstādīja sezonā visvairāk uzvarēto spēļu rekordu, iepriekšējais piederēja "Bulls" 1995.—1996. gada sezonā (tolaik komandā spēlēja arī S. Kerrs). No 2015. līdz 2019. gadam S. Kerra vadītais "Warriors" piecas reizes sasniedza NBA finālu, uzvarot 2015., 2017. un 2018. gadā. Vēl vienu čempiontitulu ieguva 2022. gadā. Vikikrātuvē par šo tēmu ir pieejami multivides faili. Skatīt: Stīvs Kerrs. Encyclopædia Britannica raksts (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Eurobasket trenera(-es) profils (angliski) FIBA ARCHIVE profils (angliski) RealGM Basketball profils (angliski)