"Aplis" (angļu: The Ring) ir 2002. gada ASV psiholoģiska šausmu filma, kuras režisors ir Gors Verbinskis. Filmā galvenās lomas atveido Naomi Votsa, Mārtins Hendersons un Braians Kokss. Filma ir rīmeiks 1998. gada japāņu filmai Ringu, kuras režisors ir Hideo Nakata un kas balstīta uz Kodži Suzuki tāda paša nosaukuma 1991. gada romānu. Filma stāsta par žurnālisti Reičelu Kelleri (Votsa), kura izmeklē noslēpumainu videokaseti, pēc kuras noskatīšanās cilvēks pēc nedēļas mirst. Filmas "Aplis" pirmizrāde notika 2002. gada 18. oktobrī un to izplatīja DreamWorks Pictures. Filma saņēma galvenokārt pozitīvas kritiķu atsauksmes, slavējot atmosfēru un vizuālo stilu, operatora darbu, režiju un Votsas aktierspēli. Filma guva arī finansiālus panākumus, nopelnot 249,3 miljonus ASV dolāru pie 48 miljonu budžeta. Filmai izdoti divi turpinājumi: "Aplis 2" (The Ring Two, 2005) un "Apļi" (Rings, 2017). Filmas panākumi iedvesmoja ASV veidot vairāk rīmeikus Āzijas un Japānas šausmu filmām, radot tādas filmas kā "Niknuma varā" (The Grudge, 2004) un "Tumšie ūdeņi" (Dark Water, 2005). «The Ring». Box Office Mojo. Skatīts: 2023. gada 2. decembrī. ManaByte. «The Ring». IGN (angļu), 2003-02-28. Skatīts: 2023-12-02. Daniel Kurland. «The Ring Is The Best Japanese Horror Remake». ScreenRant (angļu), 2019-12-31. Skatīts: 2023-12-02. JOEY POLINO. «'The Eye' is not your standard horror remake». Buffalo News (angļu), 2008-02-06. Skatīts: 2023-12-02. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)