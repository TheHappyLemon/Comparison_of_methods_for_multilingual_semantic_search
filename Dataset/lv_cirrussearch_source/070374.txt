Larss Svens "Lase" Halstrēms (zviedru: Lars Sven "Lasse" Hallström; dzimis 1946. gada 2. jūnijā) ir zviedru kinorežisors un scenārists. Kļuvis pazīstams kā režisors gandrīz visiem popgrupas ABBA mūzikas video, bet vēlāk kļuvis par kinorežisoru. Par filmu Mitt liv som hund (1985) nominēts Amerikas Kinoakadēmijas balvai kategorijā "Labākais režisors" un "Labākais adaptētais scenārijs". ASV kļuvis pazīstams, režisējot filmu "Kas nomoka Gilbertu Greipu" (1993) ar Džoniju Depu un Leonardo Di Kaprio galvenajās lomās. Otro reizi nominēts "Labākā režisora" balvai par filmu "Sidra nama likumi" (1999). Filmu kopumā nominēja Kinoakadēmijas balvai sešās kategorijās. Lielu kritiķu atzinību un finansiālus panākumus guva filma "Šokolāde" (2000). Vairākām balvām nominētas viņa filmas "Jūras vēstis" (The Shipping News, 2001) un "Tas notika Jemenā" (Salmon Fishing in the Yemen, 2011). Viņa 2012. gada trilleris Hypnotisören bija Zviedrijas kandidatūra Kinoakadēmijas balvai kategorijā "Labākā filma svešvalodā". Lielus finansiālus panākumus guva Halstrēma ģimenes filma "Suņa dzīves jēga" (A Dog's Purpose, 2017). Vikikrātuvē par šo tēmu ir pieejami multivides faili. Skatīt: Lase Halstrēms. IMDb profils (angliski) AllMovie profils (angliski) Box Office Mojo profils (angliski)