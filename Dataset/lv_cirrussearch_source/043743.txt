Rolands Nilsons (zviedru: Roland Nilsson; dzimis 1963. gada 27. novembrī) ir zviedru futbola treneris un bijušais futbolists, kas spēlēja aizsarga pozīcijā. Bijis Zviedrijas futbola izlases dalībnieks. Futbolista karjeru sāka Zviedrijas klubā Helsingborgs IF, vēlāk spēlēja citā Zviedrijas klubā IFK Göteborg, ar ko trīs reizes kļuva par Zviedrijas čempionu un 1987. gadā uzvarēja UEFA kausa izcīņā. 1989. gadā pievienojās Anglijas klubam Sheffield Wednesday. 1991. gadā uzvarēja Līgas kausa izcīņā, bet 1993. gadā spēlēja FA kausa finālā. 1994. gadā atgriezās Zviedrijā savā pirmajā klubā Helsingborgs IF. 1996. gadā tika atzīts par Zviedrijas labāko futbolistu un saņēma Guldbollen balvu. Karjeras turpinājumā pārstāvēja Anglijas klubu Coventry City, kurā, būdams vēl aktīvs spēlētājs, vēlāk arī uzsāka trenera karjeru. Par pēdējo klubu spēlētāja karjerā kļuva GAIS, kurā arī vienlaikus bija galvenais treneris. Zviedrijas izlasē debitēja 1986. gada 1. maijā draudzības spēlē pret Grieķiju. 1994. gada FIFA Pasaules kausā ar izlasi izcīnīja 3. vietu, piedaloties visās spēlēs. Izlases sastāvā spēlējis arī 1990. gada FIFA Pasaules kausa finālturnīrā, kā arī divos Eiropas čempionāta finālturnīros (1992. un 2000. gadā). Karjeru izlasē noslēdza 2000. gada oktobrī, pēdējo spēli aizvadot pret Slovākiju. Izlases rindās kopā nospēlējis 116 spēles un guvis divus vārtus, vairākās spēlēs pildīja arī komandas kapteiņa pienākumus. Trenera karjeru sāka 2001. gadā Anglijas klubā Coventry City. Vēlāk strādāja kā jauniešu treneris Helsingborgs IF. Bijis arī Zviedrijas klubu GAIS un Malmö FF galvenais treneris. 2010. gadā ar Malmes klubu kļuva par Zviedrijas čempionu un tika atzīts par Zviedrijas gada labāko treneri. No 2011. līdz 2012. gadam bija Dānijas kluba FC København galvenais treneris. 2014. gadā sāka strādāt ar Zviedrijas jauniešu izlasēm. 2017. gadā kļuva par Zviedrijas U21 izlases galveno treneri. Nostrādāja šajā amatā līdz 2020. gada septembrim. No 2020. gada septembra līdz 2021. gada jūnijam bija IFK Göteborg galvenais treneris. IFK Göteborg Allsvenskan: 1983, 1984, 1987 UEFA kauss: 1986–87 Sheffield Wednesday Anglijas Līgas kauss: 1991 Helsingborgs IF Allsvenskan: 1999 Individuālie sasniegumi Zviedrijas gada futbolists: 1996 Malmö FF Allsvenskan: 2010 «Guldbollen». fogis.se (zviedru). Skatīts: 2018. gada 6. jūlijā. «Roland Nilsson - national football team player». eu-football.info (angļu). Skatīts: 2018. gada 5. jūlijā. «Fotbollsgalan 2010 - HÄR ÄR ALLA VINNARNA». fotbollskanalen.se (zviedru). Skatīts: 2018. gada 5. jūlijā. Vikikrātuvē par šo tēmu ir pieejami multivides faili. Skatīt: Rolands Nilsons. Olympedia profils (angliski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)