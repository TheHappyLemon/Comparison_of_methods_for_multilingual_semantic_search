Šis raksts ir par dzelzceļa staciju. Par citām jēdziena Tukums nozīmēm skatīt nozīmju atdalīšanas lapu. Tukums I vai Tukums 1 ir viena no divām Tukuma dzelzceļa stacijām līnijā Torņakalns—Tukums II. Tajā pietur visi maršruta Rīga—Tukums II elektrovilcieni, bet dažiem reisiem no Rīgas šeit ir galapunkts. Stacija atrodas Tukuma austrumu daļā, netālu no tās (otrpus Dzelzceļa ielai) atrodas Tukuma autoosta. Stacijas sliežu ceļus šķērso Jelgavas ielas (P98) pārbrauktuve. Stacijā darbojas biļešu kase. 1877. gada 21. septembrī tika atklāta dzelzceļa līnija Rīga—Tukums. Šajā gadā tika arī uzcelta Tukuma dzelzceļa stacija. Kad pēc vairāk kā 20 gadiem Tukumā uzbūvēja otru staciju jaunajā līnijā Ventspils—Maskava, sākotnējo staciju sāka saukt par Tukuma I jeb Tukuma Austrumu staciju, kas atbilst stacijas atrašanās vietai Tukuma pilsētā. Pirmā pasaules kara laikā stacijā izcēlās ugunsgrēks, kas to pamatīgi izpostīja, tomēr jau pēc Brīvības cīņām tā tika atjaunota. No 1962. gada līdz 1980. gadiem stacijas ēkās atradās arī autoosta ar tās kasēm. Virzienā no Rīgas stacija Tukums I atrodas pēc dzelzceļa stacijas Milzkalne (Engures novads), bet nākamā pēc tās ir otra Tukuma stacija Tukums II. Tukums I stacija atrodas Dzelzceļa ielā. Lielākoties šai stacijā piestāj elektrovilcieni, kas kursē no dzelzceļa stacijas Rīgā līdz Tukuma II stacijai. Pēc 2009. gada pavasara datiem no Rīgas uz Tukumu II un atpakaļ kursē trīspadsmit elektrovilcienu reisi un viens dīzeļvilciena reiss. 2008. gada septembrī tika atjaunota vilcienu kustība maršrutā Rīga—Ventspils, kas bija pārtraukta 2001. gadā. Šajā maršrutā kursēja dīzeļvilciens, kas pietur arī stacijā Tukums I. No rīta dīzeļvilciens kursēja uz Rīgu, bet vakarā — atpakaļ. Satiksme uz Ventspili pārtraukta 2010. gada 22. februārī. Lielāko dienas daļu stacijā darbojas viena kase, tomēr no rītiem strādā divas kases. Blakus stacijai atrodas divi peroni. Sliežu ceļš stacijā sadalās no viena trijos. Uz ziemeļiem no Tukums I stacijas pasažieru ēkas atrodas taksometru pieturvieta. Nedaudz tālāk, Dzelzceļa ielas otrā pusē atrodas arī Tukuma autoosta. Ēkā atrodas ne tikai kases, bet arī dzelzceļu apkalpojošās struktūrvienības. Lai gan stacijā ir 3 ceļi, no tiem elektrificēts ir tikai viens ceļš - stacijas ēkai tuvākais. 2013. gadā uzsākti stacijas remontdarbi. Tukums-1 stacijas ēka 2008. gadā Sliežu ceļi Rīgas virzienā Sliežu ceļi Tukums-2 virzienā Elektrovilciens ER2 Tukuma I stacijā. Stacijas uzgaidāmā telpa. Dīzeļvilciens DR1A maršrutā Rīga—Ventspils pienāk Tukuma I stacijā. Tukuma I stacijas perons. Elektrovilciens ER2 Tukuma I stacijā. Sniega novākšana uz pārbrauktuves. Sliežu izvērsums Rīgas virzienā. Sliežu izvērsums Tukuma II virzienā. «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. Toms Altbergs, Karīna Augustāne, Ieva Pētersone. Dzelzceļi Latvijā. Rīga : Jumava, 2009, 68. lpp. ISBN 978-9984-38-698-0 Informācija no plāksnītes pie stacijas ēkas, kas vēsta par tās vēsturi. http://www.1188.lv/satiksme/vilcieni/ (dati ņemti 2009. gada 2. martā) ntz.lv[novecojusi saite] ntz.lv[novecojusi saite] Par remontu Tukuma dzelzceļa stacijā I[novecojusi saite] Tukuma dzelzceļa stacija Arhivēts 2009. gada 19. maijā, Wayback Machine vietnē. Rekonstruētā Tukuma stacija (foto) Tukuma pirmās dzelzceļa stacijas vēsture YouTube