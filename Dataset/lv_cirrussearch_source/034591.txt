Šis raksts ir par Brazīlijas štatu. Par salu Vanuatu skatīt rakstu Espiritu Santo. Espiritu Santu vai Espīritu Santu (Brazīlijas portugāļu: Espírito Santo) ir viens no Brazīlijas divdesmit sešiem štatiem, kas atrodas valsts dienvidaustrumu daļā. Tas ietilpst Brazīlijas Dienvidaustrumu reģionā. Tas robežojas ar Minasžeraisu rietumos, ar Riodežaneiro štatu dienvidos un ar Baiju ziemeļos. To austrumos apskalo Atlantijas okeāns. Štata administratīvais centrs un lielākā pilsēta ir Vitorija. Štata kopējā platība ir 46 077,5 km², pēc 2015. gada provizoriskajiem datiem tajā dzīvo 3 929 911 iedzīvotāji. Tas ir divdesmit trešais lielākais Brazīlijas štats pēc platības un piecpadsmitais lielākais pēc iedzīvotāju skaita. Alla Placinska. Portugāļu īpašvārdu atveide latviešu valodā. Rīga : Latviešu valodas aģentūra, 2015. 102. lpp. ISBN 978-9984-829-20-3. Vikikrātuvē par šo tēmu ir pieejami multivides faili. Skatīt: Espiritu Santu. Encyclopædia Britannica raksts (angliski)