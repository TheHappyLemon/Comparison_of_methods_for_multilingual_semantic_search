Pans Kimuns (korejiešu: 반기문, handža: 潘基文, izrunā: [pan.ɡi.mun], dzimis 1944. gada 13. jūnijā) ir bijušais ANO ģenerālsekretārs (2007—2016). Pirms tika ievēlēts par ģenerālsekretāru, Pans Kimuns bija diplomāts Dienvidkorejas Ārlietu ministrijā un Apvienotajās Nācijās. Pans Kimuns 1970. gadā sāka karjeru diplomātiskajā dienestā, gadu pēc Seulas Nacionālā universitātes absolvēšanas. Pirmais viņa darbs ārzemēs bija Ņūdeli, Indijā, kur viņš ieņēma vicekonsula amatu. Ārlietu ministrijā viņš ieguva reputāciju kā pieticīgs un zinošs cilvēks. 1974. gadā Pans Kimuns sāka diplomātisko darbu Apvienoto Nāciju Organizācijā, pārstāvot Dienvidkoreju, lai gan valsts par pilntiesīgu ANO dalībvalsti kļuva tikai 1991. gadā. Savas karjeras laikā Pans Kimuns ir ieņēmis dažādus amatus diplomātiskajā korpusā dažādās pasaules valstīs, tajā skaitā ASV, Austrijā, Indijā un citās. No 2004. gada janvāra līdz 2006. gada novembrim Pans Kimuns bija Korejas Republikas ārlietu ministrs. Tā kā bija zināms, ka iepriekšējā ANO ģenerālsekretāra Kofi Anana pilnvaras beidzas 2006. gada beigās, tā paša gada februārī Pans Kimuns paziņoja, ka izvirza savu kandidatūru uz šo amatu. Pēc garas priekšvēlēšanu kampaņas, kurā Pans Kimuns apsteidza pārējos kandidātus, tajā skaitā arī toreizējo Latvijas prezidenti Vairu Vīķi-Freibergu, 2006. gada 9. oktobrī ANO Drošības padome oficiāli izvēlējās Panu Kimunu par ģenerālsekretāra kandidātu un visi 15 padomes locekļi vienbalsīgi atbalstīja viņa kandidatūru. Pans Kimuns ANO ģenerālsekretāra amatā stājās 2007. gada 1. janvārī. Pans Kimuns dzimis 1944. gadā mazā ciematā Čhunčhonpunkto. Tajā laikā Koreja bija Japānas impērijas pakļautībā. Kad viņam bija trīs gadi, Kimuna ģimene pārcēlās uz netālu esošo Čhundžu pilsētu, kura arī viņš uzauga. Kimuna bērnībā viņa tēvam piederēja veikals, bet tas bankrotēja un ģimene zaudēja savu vidusšķiras statusu. Kad Kimuna bija seši gadi, viņa ģimene Korejas kara laikā slēpās kalnu nogāzēs. Pēc kara viņa ģimene atgriezās Čhundžu. ASV Bruņoto spēku karavīri bija pirmie amerikāņi, kurus Kimuns redzēja savā mūžā. Tas ir korejiešu personvārds, Pans ir uzvārds, Kimuns ir vārds Warren Hoge. «For New U.N. Chief, a Past Misstep Leads to Opportunity (angliski)». The New York Times, 2006-12-09. Correction: Ban Ki-moon (angliski), The Economist (11.01.2007), informācija iegūta 24.07.2008 ANO sekretārs, ne ģenerālis, Ģirts Kasparāns, Diena (14.10.2006), informācija iegūta 24.07.2008 Security Council Approves South Korean as U.N. Chief (angliski), Warren Hoge, Choe Sang-Hun, The New York Times (10.10.2006), informācija iegūta 24.07.2008 Martin Fackler. «On His Ancestors' Wings, a Korean Soars to the U.N. (angliski)». The New York Times, 2006-12-22. (angliski) Maggie Farley and Bruce Wallace. «Aspiring U.N. Chief Is a Harmonizer, Not a Rock Star; South Korean career diplomat Ban Ki-moon may lack charisma, but he has many fans». The Los Angeles Times, 2006-10-09. Vikikrātuvē par šo tēmu ir pieejami multivides faili. Skatīt: Pans Kimuns. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Enciklopēdijas Krugosvet raksts (krieviski) Pana Kimuna biogrāfija ANO mājaslapā (angliski)