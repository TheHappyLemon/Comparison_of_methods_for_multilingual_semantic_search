Boļeslavs Pruss (poļu: Bolesław Prus, īstajā vārdā Aleksandrs Glovackis (poļu: Aleksander Głowacki); dzimis 1847. gada 20. augustā, miris 1912. gada 19. maijā) bija poļu rakstnieks un žurnālists. Dzimis kā Aleksandrs Glovackis Hrubešovā. Piecpadsmit gadu vecumā piedalījās kaujās un tika ievainots 1863. gada Janvāra sacelšanās laikā. Šī pieredze, iespējams, turpmākajā dzīvē Prusam radīja psihiskas problēmas - viņš cieta no panikas lēkmēm un agorafobijas. 1872. gadā, divdesmit piecu gadu vecumā, sāka nodarboties ar žurnālistiku. Strādādams žurnālistikā 40 gadus un rakstīdams par zinātni, ekonomiku un kultūru, Pruss paralēli nodarbojās ar rakstniecību. Pazīstamākais darbs ir 1894. - 1895. gadā sarakstītais romāns "Faraons" (Faraon). Latviski izdoti "Lelle" (Lalka, publicēts 1890. gadā, latviski 1963. un 1994. gadā) "Faraons" (latviski 1985. - 1986. gadā). Vikikrātuvē par šo tēmu ir pieejami multivides faili. Skatīt: Boļeslavs Pruss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski) Enciklopēdijas Krugosvet raksts (krieviski) Par Prusu portālā CULTURE.PL (poliski), (angliski)