Ūle Gunnars Sulšērs (norvēģu: Ole Gunnar Solskjær; dzimis 1973. gada 26. februārī Kristiansunnā) ir bijušais Norvēģijas futbolists, un bijušais (līdz 2021. gadam) Anglijas Premjerlīgas kluba Manchester United galvenais treneris. Lielāko spēlētāja karjeras daļu viņš aizvadīja Manchester United klubā. No 2011. gada janvāra viņš vada savu bijušo klubu Molde FK. Bieži vien saukts par "slepkavu ar eņģeļa seju", viņš Mančestras komandas sastāvā aizvadīja 366 spēles, gūstot 126 vārtus klubam ļoti veiksmīgā periodā. Sulšēra karjeras spožākais mirklis bija 1999. gada UEFA Čempionu līgas finālā, kad spēles kompensācijas laikā viņš guva uzvaras vārtus pret Bayern Munich, noslēdzot lielisku komandas spēju atgūties un iegūt trīs titulus sezonas laikā. United sastāvā viņš bija zināms kā izcils rezervists ("Super Sub") ar spēju iesaistīties spēlē no soliņa un gūt vārtus spēles pēdējās minūtēs. Pirms pārcelšanās uz Angliju Sulšērs gadu nodienēja Norvēģijas armjā obligātajā karadienestā, un spēlēja pusprofesionālā līmenī Norvēģijas trešās līgas klubā Clausenengen FK, 1994. gadā pārceļoties uz Norvēģijas premjerlīgas komandu Molde FK. 1996. gadā viņš pievienojās United par £1,5 miljonu pārejas maksu. 2007. gadā Sulšērs paziņoja par aiziešanu no futbola pēc tam, kad nespēja pilnībā atgūties no nopietnas ceļgala traumas. Sulšērs tomēr palika Old Trafford kā treneris un sabiedrisks darbinieks. 2008. gadā viņš kļuva rezerves komandas galveno treneri. Viņš piedalās savas dzimtās pilsētas Kristiansunnas jauniešu futbola akadēmijas treniņu darbā. Manchester United Anglijas Premjerlīga: 1996–97, 1998–99, 1999–2000, 2000–01, 2002–03, 2006–07 FA kauss: 1998–99, 2003–04 FA Community Shield: 1996, 2003 UEFA Čempionu līga: 1998–99 Starpkontinentālais kauss: 1999 Molde Tippeligaen: 2011, 2012 Norvēģijas kauss: 2013 Manchester United UEFA Eiropas līga finālists : 2020-21 «Meet the Teams - Part One». Arhivēts no oriģināla, laiks: 2008-04-08. Skatīts: 2008-04-25. Mark Buckingham. «United stalwart retires». Sky Sports, 2007-08-27. Skatīts: 2008-04-25. :: National Football Teams ::.. Player - Ole Gunnar Solskjær Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)