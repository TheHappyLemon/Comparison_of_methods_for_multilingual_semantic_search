Filips Meitners (vācu: Philipp Meitner; 1839. gada 24. augusts Vīne — 1910. gada 9. decembris Vīne) bija Austrijas šahists. Austriešu fiziķes Līzes Meitneres tēvs. Beidzis Vīnes politehnisko institūtu, pēc tam no 1870. gadiem strādājis kā jurists. No jaunības aizrāvies ar šahu, tajā skaitā spēlējis ar savu studiju biedru Vilhelmu Steinicu. Vairāk nekā 40 gadus bijis Vīnes šaha kluba biedrs, piedalījies Vīnes šaha turnīros. Tajos lielāko panākumu guvis 1875. gadā, kad bijis labākais. 1873. gada Vīnes starptautiskajā šaha turnīrā dalījis 7.—8. vietu (uzvarējuši Vilhelms Steinics un Džozefs Blekbērns). 1878. gadā uzvarējis mačā Ādolfu Švarcu ar 6½:3½. 1882. gada Vīnes starptautiskajā šaha turnīrā palicis 14. vietā (uzvarējuši Vilhelms Steinics un Šimons Vinavers). 1882. gadā citā Vīnes turnīrā dalījis 8.—9. vietu (uzvarējis Vincencs Hrubijs). 1895. gadā Vīnes šaha turnīrā bijis 8. vietā (uzvarējis Georgs Marko). 1908. gadā Vīnes šaha turnīrā bijis 4. vietā (uzvarējis Rihards Rēti). 1909./1910. gada gadumijas turnīrā dalījis 6.—7. vietu (uzvarējis Rihards Rēti). Šaha vēsturē iegājis ar savu 1872. gadā nospēlēto "nemirstīgo neizšķirtu" pret Kārli Hampe. Vienna (1873) Vienna (1882) Carl Hamppe vs Philipp Meitner. "The Immortal Draw Šahista profils chessgames.com mājaslapā (angliski) Šahista profils 365chess.com mājaslapā (angliski)