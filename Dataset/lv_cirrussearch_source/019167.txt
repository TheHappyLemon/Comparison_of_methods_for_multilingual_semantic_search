Šis raksts ir par filmu sēriju. Par citām jēdziena Terminators nozīmēm skatīt nozīmju atdalīšanas lapu. Terminators (angļu: Terminator) ir amerikāņu filmu sērija, kurā ir iekļautas piecas filmas. Pirmo divu daļu režisors ir Džeimss Kemerons, trešās - Džonatans Mostovs, ceturtās - McG, bet piektās - Alans Teilors. Galvenās lomas attēlo Arnolds Švarcenegers, Linda Hamiltone un Erls Boens. Filmu sērija stāsta par cīņu par izdzīvošanu starp gandrīz izmirušu cilvēci un mākslīgo intelektu, ko sauc par Skynet. Skynet ir attēlots pirmajā filmā kā ASV stratēģiskās globālās digitālās aizsardzības tīkls. Pēc aktivizēšanas tas uztver cilvēci kā "drošības draudu" un nolemj sistemātiski to iznīcināt. Tas raida kodolieroču uzbrukumu Krievijai. Krievija savukārt, raidot pretuzbrukumu, uzsāk kodolkaru, kura rezultātā iet bojā lielākā daļa cilvēku. Pret atlikušajiem cilvēkiem, Skynet veic uzbrukumus ar kaujas mašīnām, kurus sauc par terminatoriem. Skynet attīsta tehnoloģiju, ar kuru iespējams ceļot laikā. AllMovie profils (angliski) Rotten Tomatoes profils (angliski)