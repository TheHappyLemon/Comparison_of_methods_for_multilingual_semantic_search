Stefans Hristopuls (grieķu: Στέφανος Χρηστόπουλος; dzimis 1876. gadā, miris pēc 1906. gada) bija grieķu zivju tirgotājs un cīkstonis, olimpiskās bronzas medaļas ieguvējs 1896. gada vasaras olimpiskajās spēlēs un arī 1906. gada vasaras olimpisko spēļu dalībnieks. 1896. gada 10. aprīlī vasaras olimpiskajās spēlēs Atēnās, cīņas sacensību pirmajā kārtā, Hristopuls cīnījās pret Ungārijas sportistu Momčilo Tapavicu. Cīņa bija gara, tomēr beigās Ungārijas sportists padevās. Nākamajā kārtā Hristopuls cīnījās ar savu tautieti Georgiju Citu. Cīņas laikā Hristopuls guva traumu pēc tam, kad Cits nosvieda viņu uz zemes. Pēc tam viņam vajadzēja pavadīt vairākas dienas gultā. Tomēr sportists ieņēma trešo vietu. Olimpisko spēļu laikā trešās vietas ieguvējs netika apbalvots, Starptautiskā Olimpiskā komiteja viņam bronzas medaļu piešķīra vēlāk, ar atpakaļejošu datumu. Pēc desmit gadiem Hristopuls piedalījās 1906. gada neoficiālajās olimpiskajās spēlēs Atēnās. Tajās viņš startēja trijās disciplīnās divos sporta veidos. Svarcelšanā viņš startēja gan grūšanā ar vienu roku, gan grūšanā ar abām rokām. Grūšanā ar vienu roku viņš pacēla tikai 40 kilogramus un ierindojās 11. vietā, bet abrocīgajā grūšanā viņš pacēla 108.5 kilogramus un ieņēma 7. vietu. Šajās olimpiskajās spēlēs Hristopuls startēja arī cīņas sportā smagā svara kategorijā. Šajā disciplīnā viņš pirmajā kārtā uzvarēja Austrijas cīkstoni Rūdolfu Arnoldu, bet nākamajā kārtā zaudēja Beļģijas sportistam Marselam Dubuā. «Stefanos Khristopoulos» (angļu). sports-reference.com. Arhivēts no oriģināla, laiks: 2012-08-03. Skatīts: 2019-02-25. «Wrestling at the 1896 Athina Summer Games:Men's Unlimited Class, Greco-Roman». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 29. aprīlī. Weightlifting at the 1906 Athina Summer Games: Men's Unlimited, One Hand Arhivēts 2020. gada 18. aprīlī, Wayback Machine vietnē. Sports Reference Weightlifting at the 1906 Athina Summer Games: Men's Unlimited, Two Hand Arhivēts 2020. gada 18. aprīlī, Wayback Machine vietnē. Sports Reference Wrestling at the 1906 Athina Summer Games: Men's Heavyweight, Greco-Roman Round One Arhivēts 2020. gada 18. aprīlī, Wayback Machine vietnē. Sports Reference Wrestling at the 1906 Athina Summer Games: Men's Heavyweight, Greco-Roman Quarter-Finals Arhivēts 2020. gada 18. aprīlī, Wayback Machine vietnē. Sports Reference Vikikrātuvē par šo tēmu ir pieejami multivides faili. Skatīt: Stefans Hristopuls. Olympedia profils (angliski) FILA profils (angliski) Stefans Hristopuls (SOK profils) (angliski)