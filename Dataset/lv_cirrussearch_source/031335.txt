Dāvis Ikaunieks (dzimis 1994. gada 7. janvārī) ir latviešu futbolists, Latvijas futbola izlases dalībnieks, var spēlēt gan pussarga, gan uzbrucēja pozīcijā. Kopš 2024. gada Ikaunieks pārstāv FA Šiauliai. 2018. gadā atzīts par labāko Latvijas futbolistu. Arī viņa brālis Jānis ir futbolists. D. Ikaunieks karjeru sācis Liepājā, vispirms FK Liepājas Metalurgs sastāvā. Virslīgā debitēja 2012. gadā, kad aizvadīja 3 spēles. Veiksmīgākā ir bijusi 2015. gada sezona, kad FK Liepāja sastāvā kļuva par Latvijas čempionu un pats D. Ikaunieks ar gūtiem 15 vārtiem kļuva par Virslīgas rezultatīvāko spēlētāju. 2016. gada jūnijā Dāvis Ikaunieks tika izīrēts Čehijas 1. līgas klubam Jihlavas "Vysočina". 2017. gada janvārī klubs izmantoja tiesības noformēt pilnu pāreju un parakstīja ar D. Ikaunieku divarpus gadu līgumu. 2018. gadā pārgāja uz citu Čehijas klubu FK Jablonec. 2019. gada jūlijā tika izīrēts Latvijas Virslīgas klubam RFS. Pēc sezonas beigām atgriezās Čehijā, bet 2019.—2020. gada sezonas otrajā pusē tika izīrēts citam Čehijas klubam Zlīnas "Fastav". 2020. gada jūlijā tika izīrēts citam Čehijas klubam FK Mladá Boleslav. 2021. gadā arī uz īres līguma pamata atgriezās FK Liepāja sastāvā. Pēc sezonas beigām atgriezās Jablonec rindās. Pārstāvējis vairākas Latvijas jaunatnes izlases. Latvijas izlasē D. Ikaunieks debitēja 2016. gada 1. jūnijā Baltijas kausa spēlē pret Lietuvu, kad 65. minūtē nomainīja savu brāli Jāni. Pirmos vārtus izlases sastāvā viņš guva 2. septembrī pārbaudes spēlē pret Luksemburgu. 2018. gada 19. decembrī atzīts par Latvijas gada futbolistu, pārtraucot Andra Vaņina trīs gadu dominanci. Agris Suveizda. «Dāvis Ikaunieks gāž no troņa Andri Vaņinu». Sportacentrs.com (latviešu), 2018-12-19. Skatīts: 2018-12-19. «Dāvis Ikaunieks paraksta divarpus gadu līgumu ar "Vysocina"». sportacentrs.com. 2017. gada 28. janvāris. Skatīts: 2017. gada 13. jūnijā. «Dāvis Ikaunieks atgriežas Čehijā, pievienojoties Zlīnas "Fastav"». sportacentrs.com. 2019. gada 20. decembris. Skatīts: 2020. gada 7. februārī. «Dāvis Ikaunieks izīrēts Čehijas futbola virslīgas klubam "Mlada Boleslav"». apollo.lv. 2020. gada 29. jūlijs. Skatīts: 2020. gada 29. augustā. National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)