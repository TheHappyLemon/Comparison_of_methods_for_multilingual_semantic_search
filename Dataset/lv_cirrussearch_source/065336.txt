Šis raksts ir par salu Indonēzijā. Par pilsētu skatīt rakstu Tidore Kepulauana. Tidore (indonēziešu: Pulau Tidore) ir sala Indonēzijā, Moluku salu arhipelāgā. Administratīvi ietilpst Ziemeļmoluku provincē, kopā ar citām piekrastes saliņām un Obi teritoriju Halmaheras rietumu krastā veido Tidore Kepulauanas (Tidores salu) pilsētu. Pilsētas teritorijā administratīvi ietilpst provinces galvaspilsēta Sofifi. Sala izvietojusies Indonēzijas austrumdaļā Halmaheras rietumu piekrastē 10 km no tās krasta. Jūrasšaurumi salu atdala no Ternates ziemeļos un Mares dienvidos. Rietumu krastu apskalo Moluku jūra. Salu veido divi stratovulkāni — Kiematubu (1750 m vjl) salas dienvidos un zemākā Sabale salas ziemeļos. Salā valda tropiskais klimats. Ainavā dominē tropiskie lietusmeži. Vulkāna nogāzēs krustnagliņu birzis. Vēsturiski Tidore un ziemeļos esošā Ternate ir bijuši galvenie krustnagliņu un citu garšvielu audzētāji pasaulē, kas nodrošināja vietējiem valdniekiem lielu ietekmi reģionā. Tidores sultanāts nodibināts 1081. gadā un pakāpeniski paplašināja savu ietekmi. 15. gadsimtā sultanāta ietekme pletās līdz Jaungvinejai austrumos un Aru salām dienvidos. 16. un 17. gadsimtā par ietekmi salās cīnījās Portugāle, Spānija un Nīderlande. 1663. gadā Ternates sultanāts kļuva par Nīderlandes vasaļvalsti. Pēc Indonēzijas nodibināšanas Ternates sultanāts iekļāvās tās sastāvā, bet sultanāta institūcija tiek saglabāta kā kultūras mantojums. GLOBAL VOLCANISM PROGRAM. Tidore Vikikrātuvē par šo tēmu ir pieejami multivides faili. Skatīt: Tidore. Encyclopædia Britannica raksts (angliski)