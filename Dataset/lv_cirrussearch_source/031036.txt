Anomuras (Anomura) ir desmitkājvēžu kārtas (Decapoda) infrakārta, kas apvieno apmēram 2500 sugas: vientuļniekvēžus, plakanos omārus, karaliskos krabjus, porcelānkrabjus un kurmjkrabjus. Lai arī daudzu sugu nosaukumā tiek lietots nosaukums krabis, tomēr visi īstie krabji ir izdalīti anomuru māsas taksonā — krabju infrakārtā (Brachyura). Lielākā daļa anomuru sugu mājo mērenajās un tropiskajās jūrās, bet Dienvidamerikas saldūdens krabji (Aeglidae) dzīvo Dienvidamerikas upēs un strautos, kā arī ir zināma viena vientuļniekvēžu suga, kas dzīvo saldūdenī. Zinātniskais nosaukums Anomura saglabājies no iepriekšējo gadu (novecojušās) klasifikācijas, kad visi desmitkājvēži tika sadalīti trīs grupās: garastes vēžos (Macrura), īsastes vēžos (Brachyura) un mīkstastes vēžos (Anomura). Grupas alternatīvais nosaukums — Anomala — radies, raksturojot mūsdienu klasifikācijas anomuru grupu, kura ir ļoti daudzveidīga, ar dažādām, neparastām un ļoti atšķirīgām formām. Anomurām var izcelt vairākas kopīgas īpašības — kopumā, lai arī sugas ir tik dažādas, tām ir vairāk vai mazāk krabjiem līdzīga ķermeņa forma, lai gan plakanie omāri nedaudz atgādina saplacinātus omārus. Anomurām kā visiem desmitkājvēžiem ir pieci ejkāju pāri. Pēdējā pāra kājas ir ļoti maziņas un grūti saskatāmas, tās bieži paslēptas iekšpusē, žaunu dobumā zem čaulas. Šīs kājiņas anomuras izmanto, lai tīrītu žaunas. Vēders var būt gan pagarināts (simetriskajiem vientuļniekvēžiem), gan samērā īss un salocīts zem pārējā ķermeņa (plakanajiem omāriem, porcelānkrabjiem un karaliskajiem krabjiem), gan cieši satīts, lai varētu paslēpties gliemeņu čaulās (vientuļniekvēžiiem). Tomēr anomurām vēders nav tik īss kā īstajiem krabjiem. Anomuras ir arī lēnākas nekā krabji. Anomuru infrakārta (Anomura) Dienvidamerikas saldūdens anomuru virsdzimta (Aegloidea) Dienvidamerikas saldūdens anomuru dzimta (Aeglidae) Galatīdu virsdzimta (Galatheoidea) Galatīdkrabju dzimta (Galatheidae) Munidīdkrabju dzimta (Munididae) Munidopsīdkrabju dzimta (Munidopsidae) Porcelānkrabju dzimta (Porcellanidae) †dzimta Retrorsichelidae Karalisko krabju virsdzimta (Lithodoidea) Akmenskrabju dzimta (Hapalogastridae) Karalisko krabju dzimta (Lithodidae) Kurmjkrabju virsdzimta (Hippoidea) Kurmjkrabju dzimta (Hippidae) Racējkrabju dzimta (Albuneidae) Smilšu krabju dzimta (Blepharipodidae) Plakano omāru virsdzimta (Chirostyloidea) Jetijomāru dzimta (Kiwaidae) Klusā okeāna plakano omāru dzimta (Eumunididae) Plakano omāru dzimta (Chirostylidae) Spalvaino akmenskrabju virsdzimta (Lomisoidea) Spalvaino akmenskrabju dzimta (Lomisidae) Vientuļniekvēžu virsdzimta (Paguroidea) Aktīniju vientuļniekvēžu dzimta (Parapaguridae) Vientuļniekvēžu dzimta (Paguridae) Kreiļu vientuļniekvēžu dzimta (Diogenidae) Melanēzijas vientuļniekvēžu dzimta (Pylojacquesidae) Sauszemes vientuļniekvēžu dzimta (Coenobitidae) Simetrisko vientuļniekvēžu dzimta (Pylochelidae) † virsdzimta Eocarcinoidea †dzimta Eocarcinidae †dzimta Platykottidae A comprehensive and integrative reconstruction of evolutionary history for Anomura (Crustacea: Decapoda) «Anomura: Families». Arhivēts no oriģināla, laiks: 2015. gada 23. septembrī. Skatīts: 2015. gada 5. novembrī. Gary Poore (2004). "Anomura – hermit crabs, porcelain crabs and squat lobsters". Marine Decapod Crustacea of Southern Australia: a Guide to Identification. CSIRO Publishing. pp. 215–287. ISBN 978-0-643-09925-8. Shane T. Ahyong, Kareen E. Schnabel & Elizabeth W. Maas (2009). "Anomuran phylogeny: new insights from molecular data". In Joel W. Martin, Keith A. Crandall & Darryl L. Felder. Decapod Crustacean Phylogenetics. Crustacean issues 18. CRC Press. pp. 399–414. doi:10.1201/9781420092592-c20. ISBN 978-1-4200-9258-5. Decapoda: Anomura Jonas Keiler & Stefan Richter (2011). "Morphological diversity of setae on the grooming legs in Anomala (Decapoda: Reptantia) revealed by scanning electron microscopy". Zoologischer Anzeiger 250 (4): 343–366. doi:10.1016/j.jcz.2011.04.004 WoRMS: Anomura WoRMS: Paguroidea Latreille, 1802 A comprehensive and integrative reconstruction of evolutionary history for Anomura (Crustacea: Decapoda) Tolweb: Anomura Arhivēts 2016. gada 13. martā, Wayback Machine vietnē.