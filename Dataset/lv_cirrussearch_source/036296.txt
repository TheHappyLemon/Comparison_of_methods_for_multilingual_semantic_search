Trevors Čārlzs Horns (angļu: Trevor Charles Horn; dzimis 1949. gada 15. jūlijā) ir britu mūzikas ierakstu producents, dziesmu autors, mūziķis un dziedātājs. Viņš bija iecienīts popmūzikas producents 1980. gados, tādēļ tiek raksturots kā "cilvēks, kas izgudroja 1980. gadus." Horns ir producējis vairākas komerciāli veiksmīgas dziesmas un albumus Apvienotās Karalistes un starptautiski zināmiem māksliniekiem, piemēram, Polam Makartnijam, Šērai, Tīnai Tērnerei, Līzai Stensfīldai, Pet Shop Boys, Erosam Ramacoti, Maikam Oldfīldam, t.A.T.u., Genesis, Frankie Goes to Hollywood un citiem. Viņš ir ieguvis Grammy balvu par mūziķa Seal dziesmu Kiss from a Rose. Kā mūziķis viņš ir guvis panākumus ar grupu The Buggles, Yes un Art of Noise. Pazīstamākā mūziķa iedziedātā dziesma ir The Buggles singls Video Killed the Radio Star. Hornam pieder daļa ierakstu kompānijas ZTT Records, Sarm Studios un Perfect Songs. 2010. gadā viņš saņēma Ivora Novello balvu par izcilu ieguldījumu britu mūzikā. 1983. gada BRIT balva nominācijā "Labākais britu producents", 1985. gada BRIT balva nominācijā "Labākais britu producents", 1992. gada BRIT balva nominācijā "Labākais britu producents", 1995. gada Grammy balva nominācijā "Gada ieraksts" (par Kiss From A Rose producēšanu), 2011. gadā Trevors Horns saņēma Britu Impērijas Komandiera ordeni par nopelniem mūzikas industrijā, 2012. gadā saņēma Goda Doktora grādu mūzikā Sauthemptonas Solenta universitātē. Myspace profils (Arhivēts) «Interview: Trevor Horn». The Stool Pigeon. 2012. gada 2. februāris. Arhivēts no oriģināla, laiks: 2013. gada 4. oktobrī. Skatīts: 2014. gada 26. marts. «Trevor Horn: the man who invented the Eighties». The Times. 2013. gada 17. augusts. John Tobler. NME Rock 'N' Roll Years. (1st izd.). London : Reed International Books Ltd, 1992. 342. lpp. CN 5585. «2010 Ivor Novello awards: The winners». BBC News. 2010. gada 20. maijs. Skatīts: 2014. gada 9. novembris. «Pop producer Trevor Horn appointed CBE». BBC News. 2010. gada 31. decembris. «Music maestro awarded honorary degree». Southampton Solent University. Skatīts: 2013. gada 17. februāris. Oficiālā tīmekļa vietne ZTT Records oficiālā mājas lapa Perfect Songs oficiālā mājas lapa Trevoraa Horn video intervija par SARM Studios Oficiālā diskogrāfija Arhivēts 2014. gada 15. decembrī, Wayback Machine vietnē. IMDb profils (angliski) Trevora Horna jaunumi Arhivēts 2003. gada 4. aprīlī, Wayback Machine vietnē.