Milans Kundera (čehu: Milan Kundera, 1929. gada 1. aprīlis—2023. gada 11. jūlijs) bija čehu/franču rakstnieks. 1975. gadā pameta Čehoslovākiju, no 1981. gada — Francijas pilsonis. Viņa pazīstamākais darbs ir romāns "Nepanesamais esības vieglums" (Nesnesitelná lehkost bytí, 1984), kas izdots arī latviešu valodā. Milans Kundera dzimis ievērojama čehu muzikologa un pianista Ludvīka Kunderas, Brno Mūzikas akadēmijas vadītāja (1948—1961), ģimenē. Jau agrā bērnībā Milans Kundera mācījies klavierspēli, vēlāk studējis muzikoloģiju. Kundera studējis literatūru un estētiku Kārļa universitātes Prāgā Mākslu fakultātē, bet pēc neilga laika pārgāja uz kinoakadēmiju. 1950. gadā politisku iemeslu dēļ viņš uz laiku bija spiests pārtraukt studijas. 1952. gadā pēc studiju beigšanas viņš kļuva par pasaules literatūras lektoru kinoakadēmijā. «Miris romāna «Nepanesamais esības vieglums» autors Milans Kundera». www.lsm.lv (latviešu). Skatīts: 2023-07-13. Vikikrātuvē par šo tēmu ir pieejami multivides faili. Skatīt: Milans Kundera. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Nepanesamais esības vieglums (fragments)