Alēns Renē (franču: Alain Resnais; dzimis 1922. gada 3. jūnijā, miris 2014. gada 1. martā) bija franču kinorežisors. Izglītību ieguvis Augstākajā kinoizglītības institūtā Parīzē. Debitējis ar 1948. gada īsfilmu "Van Gogs", kas saņēma Amerikas Kinoakadēmijas balvu kategorijā labākā īsfilma. 20. gadsimta 50. gadu beigās sācis uzņemt mākslas filmas. Uzņēma tādas filmas kā "Hirosima — mana mīla" (Hiroshima mon amour, 1959), "Pērn Marienbādē" (1961), "Miriela" (Muriel ou le Temps d'un retour, 1963). Viņu saista ar franču jauno vilni, kaut gan pats sevi nepieskaitīja šai kustībai. Vēlāk vairs tik ļoti nepievērsās politiskajiem tematiem, bet veidoja dažādu darbu adaptācijas. Saņēmis dažādus apbalvojumus, divas reizes atzīts par labāko režisoru Cēzara balvu pasniegšanas ceremonijā. Miris 2014. gada 1. martā Parīzē. «Acclaimed French film director Alain Resnais dies aged 91». Theguardian.com. Skatīts: 2014. gada 31. decembrī. Vikikrātuvē par šo tēmu ir pieejami multivides faili. Skatīt: Alēns Renē. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)