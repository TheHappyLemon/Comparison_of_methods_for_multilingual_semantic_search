Česki Tešīna (čehu: Český Těšín) ir pilsēta Čehijā, Morāvijas-Silēzijas apgabala Karvinas apriņķī Olšes upes kreisajā krastā. Upes pretējā krastā atrodas Polijas pilsēta Cešina. Čehijas poļu minoritātes centrs, tiek izdota poļu avīze Głos Ludu. Līdz 1918. gadam Češki Tešina bija viens Cešinas rajoniem. Vēsturiski, gluži kā mūsu Valka/Valga, abas pilsētas bija vienotas. Tās tika atdalītas pēc Pirmā pasaules kara 1920. gadā, pamatojoties uz Versaļas līgumu. Pirms tam bija notikušas bruņotas sadursmes starp čehu un poļu karaspēkiem. Pēc 1938. gada Minhenes vienošanās, pilsētu ieņēma poļu karaspēks, bet pēc Otrā pasaules kara sākuma - vācieši. Pēc kara, pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada - Čehijas sastāvā. 16.1% no pilsētas iedzīvotājiem ir poļi. Vikikrātuvē par šo tēmu ir pieejami multivides faili. Skatīt: Česki Tešīna. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.