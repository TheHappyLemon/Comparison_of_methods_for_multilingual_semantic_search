Palsmanes pagasts ir viena no Smiltenes novada administratīvajām teritorijām. Robežojas ar sava novada Bilskas, Grundzāles, Launkalnes, Variņu un Virešu pagastiem. Atrodas Vidzemes augstienes ziemeļu malā, Augšgaujas pazeminājuma dienvidrietumos, kā arī Tālavas zemienes Trapenes līdzenumā. Virsas augstums no 96,3 metriem līdz 137,6 metriem. Apmēram pusi no pagasta kopplatības aizņem meži, apmēram trešdaļu — lauksaimniecībā izmantojamās zemes. Vecpalsa Rauza Šepka Vizla Jaunpalsa Palsa Kļavaisa Kumeļupe Vidaga Rauzas dabas liegums Šepkas dabas liegums 4 mikroliegumi Palsmanes dzirnavu ezers Rauzas dzirnavu ezers Māleju ozols 1935. gadā Valkas apriņķa Palsmanes pagasta platība bija 169,8 km² un tajā dzīvoja 2716 iedzīvotāji. 1945. gadā pagastā izveidoja Palsmanes un Sebru ciema padomes, bet pagastu 1949. gadā likvidēja. Palsmanes ciems ietilpis Smiltenes (1949-1959) un Valkas (pēc 1959. gada) rajonos. Palsmanes ciemam 1954. gadā pievienoja likvidēto Sebru ciemu, 1974. gadā — daļu Birzuļu ciema teritorijas, 1979. gadā — daļu Launkalnes ciema teritorijas. 1990. gadā ciemu reorganizēja par pagastu. 2009. gadā Palsmanes pagastu kā administratīvo teritoriju iekļāva Smiltenes novadā. Palsmanes evaņģēliski-luteriskās draudzes baznīca (celta 1814 - 1817. gados) Palsmanes muižas ēka (ap 1880) Muižas ēkai piegulošais Palsmanes parks (ap 5 ha, aizsargā kopš 1987. gada) Rauzas dzirnavas Palsmanes pagastmāja (ap 1870). Palsmanes pagastam ir centriski radiāla apdzīvojuma struktūra. Lielākā iedzīvotāju koncentrācija ir Palsmanes ciematā (72%). Pārējos trīs pagasta mazciemos (Mālejas, Pūķi un Rauza) dzīvo 14% pagasta iedzīvotāju. Pārējie pagasta iedzīvotāji dzīvo lauku viensētās. Viensētas vairāk izplatītas pagasta centrālajā un ziemeļrietumu daļā. 1935. gadā Palsmanes pagastā bija 2716 iedzīvotāji. 2000. gadā pagastā bija 1106 iedzīvotāji, savukārt 2006. gada aprīlī 1063 iedzīvotāji. Esošajās robežās, pēc CSP datiem. Lielākās apdzīvotās vietas ir Palsmane (pagasta centrs), Rauza, Mālejas, Cepļi, Kļavaisi, Lankaskalns. Pagasta centrs atrodas 25 km attālumā no Smiltenes un 150 km no Rīgas. Palsmanes pagasts nav bagāts ar derīgajiem izrakteņiem. Pagasta teritorijā atrodas karjers "Lankaskalns" ar ~100 000 m³ smilts krājumiem. Pagasta teritorijā atrodas arī neliela daļa no Dzeņu dolomīta atradnes. Dzeņu dolomīta atradnē produktīvo slāņkopu veido Pļaviņu svītas augšējās daļas nogulumi. Pa ziemeļu robežu iet Rīgas - Veclaicenes autoceļš. Palsmanes pagasts ir vairākkārtējs skates "Sakoptākais pagasts" laureāts Valkas rajonā un arī Smiltenes novadā.[nepieciešama atsauce] Palsmanes pagastā darbojas trīs izglītības iestādes: Palsmanes pagasta pirmsskolas izglītības iestāde ir Smiltenes novada pašvaldības izglītības iestāde, dibināta 1967. gadā. Jaunā pirmsskolas izglītības iestādes ēka uzcelta un nodota ekspluatācijā 1990. gadā. 2004. gadā iestādei nomainīti logi un 2006. gadā siltināts un atjaunots jumta segums. Iestādē ir piemērotas telpas un mācību materiāli tehniskā bāze, lai sekmīgi īstenotu pirmsskolas izglītības programmas. Iestādei ir sava virtuve ēdināšanas pakalpojumu sniegšanai. Palsmanes pamatskola, kura ir Smiltenes novada domes dibināta vispārējās pamatizglītības iestāde. 2016./2017. mācību gadā skolā mācījās 121 skolēni, skolā strādā 18 pedagogi un 8 tehniskie darbinieki. Palsmanes internātpamatskola, kura atrodas 1880. gadā celtajā barona fon Bēra pilī, tajā kopš 1966. gada 1. augusta mācās bērni ar speciālām vajadzībām. Par šo bērnu izglītošanu rūpējas 42 pedagogi, bibliotekārs, sociālais pedagogs, psihologs un 25 tehniskie darbinieki. Skolā ir 2 pirmsskolas grupiņas, 9 klašu komplekti no 1. līdz 9. klasei un 2 profesionālās pamatizglītības apguves kursi, kopā mācās 82 izglītojamais ar dažādu pakāpju garīgās attīstības traucējumiem. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Arhivēta kopija». Arhivēts no oriģināla, laiks: 2016. gada 20. oktobrī. Skatīts: 2017. gada 2. maijā. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP https://www.palsmane.lv/?page_id=749. Skatīts: 2018. gada 7. augustā. Tukšs vai neesošs |title= https://www.palsmane.lv/?page_id=745. Skatīts: 2018. gada 7. augustā. Tukšs vai neesošs |title= https://www.palsmane.lv/?page_id=752. Skatīts: 2018. gada 7. augustā. Tukšs vai neesošs |title=