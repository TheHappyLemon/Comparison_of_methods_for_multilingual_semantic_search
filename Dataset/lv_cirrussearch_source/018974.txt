Sers Džozefs Normans Lokjers (angļu: Sir Joseph Norman Lockyer, dzimis 1836. gada 17. maijā, miris 1920. gada 16. augustā) bija britu astronoms. Kopā ar francūzi Pjēru Žansēnu tiek uzskatīts par hēlija atklājēju. Žurnāla Nature dibinātājs un pirmais redaktors. Dzimis Ragbi, Vorikšīrā. Kādu laiku strādāja par ierēdni kara ministrijā. Apprecējās un apmetās Vimbldonā, kur kļuva par astronomu - amatieri, īpaši interesējoties par Saules astronomiju. Vēlāk kļuva par Saules fizikas observatorijas direktoru Kensingtonā. Nodarbojoties ar spektroskopiju, 1868. gadā ievēroja nezināmas izcelsmes Saules spektra līniju. Jaunatklāto elementu viņš nosauca par hēliju no grieķu valodas vārda helios (Saule). Vienlaicīgi pētot Saules aptumsumu Indijā šo elementu atklāja Pjērs Žansēns. Hēlijs uz Zemes tika atklāts desmit gadus vēlāk. Pēc aiziešanas pensijā 1911. gadā Lokjers apmetās Devonā, kur ierīkoja astronomisko observatoriju. Turpat Devonā arī miris. Vikikrātuvē par šo tēmu ir pieejami multivides faili. Skatīt: Normans Lokjers.