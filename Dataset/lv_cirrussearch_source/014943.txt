Dāvids Štorls (vācu: David Storl; dzimis 1990. gada 27. jūlijā) ir vācu vieglatlēts, startē lodes grūšanas sacensībās. Ar panākumiem startējis jaunatnes sacensībās. Uzvarējis 2007. gada Pasaules jaunatnes čempionātā Čehijā (21,40 m — 5 kg smaga lode), kā arī 2008. gada Pasaules junioru čempionātā (21,08 m — 6 kg smaga lode) un 2009. gada Eiropas junioru čempionātā (22,40 m — 6 kg smaga lode). Piedalījies arī 2009. gada Pasaules čempionātā Vācijā, taču tajā ierindojās vienīgi 28. vietā (19,19 m). 2010. gada Eiropas čempionātā ieņēma 5. vietu (20,57 m). Vēlāk sācis izcīnīt medaļas arī pieaugušo sacensībās: uzvarēja 2011. gada Pasaules čempionātā (21,78 m), 2012. gada Eiropas čempionātā (21,58 m), kā arī izcīnīja sudraba medaļu 2012. gada Pasaules čempionātā telpās un 2012. gada vasaras olimpiskajās spēlēs, uzvarēja 2013. gada Pasaules čempionātā (21,73 m) un 2014. gada Eiropas čempionātā (21,41 m). Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)