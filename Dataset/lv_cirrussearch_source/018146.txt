Samsung Galaxy Ace ir Samsung Electronics ražots viedtālrunis, kas izmanto Android operētājsistēmu. Tas bija viens no populārākajiem Samsung viedtālruņiem. Šis saziņas līdzeklis Latvijas tirgū iznāca 2011. gada februārī. Ārēji Samsung Galaxy Ace izskatās kā klasisks monobloks ar skārienjutīgu ekrānu. Ierīcei ir dažas līdzības ar Apple ražoto viedtālruni Apple iPhone 4. Telefona komplektācijā ir litija jonu akumulators ar 1350 mAh kapacitāti. Ražotāja noteiktais akumulatora darbības laiks: līdz 1140 min (2G), līdz 420 min (3G) sarunu laikā līdz 900 h (2G), līdz 640 h (3G) gaidstāves laikā. Samsung Galaxy Ace displeja diagonāle sastāda 3,5 collas. Izšķirtspēja sastāda 320X480 pikseļus. Displejs tiek ražots pēc TFT LCD tehnoloģijas un attēlo 16,7 milj. krāsu toņu. Skārienjūtīgais sensors atbalsta DualTouch (pieskāriens ar 2 pirkstiem vienlaicīgi)un Multitouch tehnoloģiju. Viedtālruņa oficiālā lapa[novecojusi saite]