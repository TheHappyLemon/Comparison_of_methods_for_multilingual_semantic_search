Karuns Čandhoks (pandžabu: ਕਰੁਣ ਚੰਦੋਕ, Karun Chandhok; dzimis 1984. gada 19. janvārī Madrasā, Indijā) ir Indijas autosportists. No 2010. līdz 2011. gadam piedalījies Formula 1 pasaules čempionātā. 2000. gadā Čandhoks kļuva par Indijas čempionu, uzvarot 7 no 10 Formula Maruti sacīkstēm. Nākamajā gadā viņš izcīnīja titulu Formula 2000 Asia, kļūstot par visu laiku jaunāko čempionāta uzvarētāju. 2002. gadā Čandhoks sāka piedalīties Lielbritānijas F3 un ieguva 6. vietu savā klasē. Nākamajā gadā viņš pacēlās uz 3. vietu klasē, bet 2004. gadā, Lielbritānijas F3 pamata klasē bija četrpadsmitais. Sezonu viņš noslēdza World Series by Nissan čempionātā, kur piedalījās divās sacīkstēs un regulāri finišēja labāko pieciniekā. 2005. gadā Čandhoks aizvadīja daļu sezonas Formula Renault 3.5 un piedalījās A1 Grand Prix, kur aizvadīja daļu sezonas, līdz par Indijas vienības pilotu kļuva Armāns Ebrahims. 2007. gadā Čandhoks sāka piedalīties GP2. Sezonas beigās viņš sāka izcīnīt punktus un Beļģijā arī izcīnīja pirmo uzvaru. Starpsezonā viņš testēja Red Bull Formula 1 mašīnu. Nākamajā sezonā Čandhoks uzvarēja vēl vienā sacīkstē, ieguva 10. vietu kopvērtējumā un ieguva balvu par labāko braukšanas stilu. Novembrī Čandhoku ielūdza BRDC, kur viņš kļuva par pirmo organizācijas biedru no Indijas. 2009. gadā Čandhoks bieži izstājās un ieguva tikai 10 punktus, izcīnot 18. vietu kopvērtējumā. Čandhoku ilgstoši saistīja ar vietu Force India, kur viņš bija viens no kandidātiem uz testpilota vietu. 2010. gadā viņš noslēdza līgumu ar Hispania. Sacīkstes treksnrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. Vikikrātuvē par šo tēmu ir pieejami multivides faili. Skatīt: Karuns Čandhoks. Oficiālā mājaslapa (angliski)