Nokia Networks (oficiālais nosaukums Nokia Solutions and Networks Oy, saīsinājumā NSN; agrākais nosaukums Nokia Siemens Networks) ir Somijā reģistrēts uzņēmums, kas nodarbojās ar sakaru tīklu iekārtu ražošanu. Dibināts 2007. gadā kā Nokia un Siemens kopuzņēmums. Kopš 2013. gada augusta ir pilnīgi Nokia īpašumā. Pēc Alcatel-Lucent iegādes 2016. gadā tas ir pasaulē trešais lielākais telesakaru iekārtu ražotājs pēc ieņēmumiem (aiz Ericsson, Huawei). Uzņēmums sastāv no trīs biznesa grupām: Business Solutions (BSO) — biznesa risinājumi Network Systems (NWS) — tīkla sistēmas Global Services (GS) — globālie pakalpojumi Paziņojums par Somijas Nokia un Vācijas Siemens kopuzņēmuma veidošanas plānu tika publiskots 2006. gada 19. jūnijā. Uzņēmums ar nosaukumu Nokia Siemens Networks tika reģistrēts Nīderlandē un darbību sāka 2007. gada 1. aprīlī.Nokia piederēja 50,1 % kapitāldaļu, bet Siemens — 49,9 %. No Nokia puses kopuzņēmumā tika iekļauta Network grupa, no Siemens — Siemens Communications (izņemot uzņēmumu biznesa vienību). Siemens uzņēmumā paturēja tikai finansiālu ieguldījumu, bet ikdienas operācijas kontrolēja Nokia. 2008. gada janvārī Nokia Siemens Networks ieguva Izraēlas uzņēmumu Atrica, kas ražoja Carrier Ethernet sistēmas pilsētas lieluma datortīkliem. Februārī tika iegādāts Apvienotās Karalistes uzņēmums Apertio, kas izstrādāja mobilo tīklu pārvaldības programmatūru. 2009. gadā Nokia Siemens Networks no Kanādas uzņēmuma Nortel vēlējās iegūt CDMA un LTE biznesu par 650 miljoniem USD, bet galu galā to ieguva Ericsson, kurš piedāvāja 1,13 miljardus USD. 2010. gada 19 jūlijā NSN paziņoja, ka par 1,2 miljardiem USD iegādāsies ASV uzņēmuma Motorola bezvadu tīklu iekārtu nodaļu. Darījums tika pabeigts 2011. gada 29. aprīlī. 2011. gada 23. novembrī paziņots, ka Nokia Siemens Networks plāno atlaist 17 000 darbinieku līdz 2013. gada beigām, lai uzņēmums spētu pārorientēties uz bezvadu interneta piekļuves iekārtām, kas ir visātrāk augošais tirgus segments. 2013. gada 1. jūlijā paziņots, ka Nokia no Siemens par 1,7 miljardiem EUR iegādāsies 50 % Nokia Siemens Networks kapitāldaļu. 7. augustā Nokia pabeidza Nokia Siemens Networks kapitāldaļu iegādi no Siemens, tādējādi tas kļuva par 100 % Nokia meitas uzņēmumu. Uzņēmums pārdēvēts par Nokia Solutions and Networks, saglabājot saīsinājumu NSN. 2014. gadā Nokia pārdeva mobilo ierīču biznesu Microsoft, tādējādi NSN kļuva par galveno Nokia biznesa vienību. 1. maijā tā pārdēvāta par Nokia Networks (par uzņēmuma nosaukuma maiņu gan nekas netika minēts, bet NSC logotips nomainīts uz NOKIA). 2. jūlijā paziņots, ka Nokia Networks iegādāsies ASV sakaru tīklu plāotāju un ierīkotāju SAC Wireless; darījums pabeigts 25. augustā. 3. jūlijā no Izraēlas NICE Systems nopirkti ģeolokācijas risinājumi, lai uzlabotu un optimizētu mobilos tīklus, modelējot tos trīs dimensijās 31. jūlijā paziņots, ka Nokia Networks iegādāsies Panasonic System Networks Company Limited bezvadu tīklu aparatūras biznesu, tādējādi pastiprinot pozīcijas Japānas tirgū. Darījums pabeigts 2015. gada 5. janvārī. 2015. gada 15. aprīlī paziņots, ka Nokia apvienosies ar Francijas un ASV telesakaru iekārtu ražotāju Alcatel-Lucent; darījumu paredzēts pabeigt 2016. gada pirmajā pusē. 2015. gada 27. maijā paziņots, ka Nokia Networks iegādāsies ASV uzņēmumu Eden Rock Communications, kurš ir pionieris pašorganizējošo tīklu (SON) jomā. Tas ļaus mobilo tīklu operatoriem automatizēt darba plūsmu, uzlabot tīkla darbību un uzticamību, kā rezultātā samazināt operatīvās izmaksas. Darījumu paredzēts pabeigt 2015. gada 3. ceturksnī. 7. oktobrī Nokia paziņoja par uzņēmuma struktūras reorganizāciju pēc apvienošanās ar Alcatel-Lucent un HERE pārdošanas. Networks bizness tiks sadalīts četrās grupās: Mobile Networks (Nokia un Alcatel-Lucent bezvadu tīklu sistēmas), Fixed Networks (Alcatel-Lucent fiksētie tīkli), Applications & Analytics (abu uzņēmumu programmatūras un datu analīzes operācijas) un IP/Optical Networks (Alcatel-Lucent IP maršrutēšanas, optisko līniju un IP video bizness). 16. novembrī Nokia Networks pievienojās Open Compute Project (OCP), lai piedalītos datu centru atvērta tipa aparatūras risinājumu izstrādē, kas ļautu izveidot mākoņbāzēta Nokia AirFrame Data Center Solution risinājuma OCP variantu. 2017. gadā iegādāts Somijas telesakaru programmatūras uzņēmums Comptel. Latvijā kopš 2007. gada darbojas NSN meitas uzņēmums SIA Nokia Siemens Networks. No Latvijas operatoriem Nokia tīkla iekārtas izmanto Tele2 un LMT. Nokia «Tulostietoja ja raportteja». www.nokia.com. Nokia. Skatīts: 2012-02-26. Huawei becomes biggest equipment vendor Arhivēts 2018. gada 24. martā, Wayback Machine vietnē. globaltelecomsbusiness.com, 2016.04 «Nokia and Siemens announce joint venture». The Guardian. 2006-06-19. Skatīts: 2013-03-06. «Nokia Siemens Networks starts operations and assumes a leading position in the communications industry». Arhivēts no oriģināla, laiks: 2012. gada 6. jūlijā. Skatīts: 2013. gada 5. martā. «Nokia Siemens Networks acquires Atrica, Ethernet systems company». Venturebeat. Skatīts: 2013-03-06. «Ericsson приобрела подразделение Nortel за $1,13 млрд». Arhivēts no oriģināla, laiks: 2013. gada 27. decembrī. Skatīts: 2013. gada 5. martā. http://www.nytimes.com/2010/07/20/technology/20nokia.html Nokia Siemens Agrees to Pay Cash for Division of Motorola KEVIN J. O’BRIEN. «Nokia Siemens to Cut 23 Percent of Work Force». The New York Times, 2011-11-23. Skatīts: 2013-03-06. Nokia to fully acquire Siemens' stake in Nokia Siemens Networks - See more at: http://press.nokia.com/2013/07/01/nokia-to-fully-acquire-siemens-stake-in-nokia-siemens-networks Arhivēts 2013. gada 12. oktobrī, Wayback Machine vietnē. Nokia Press Release «Nokia completes the acquisition of Siemens' stake in Nokia Siemens Networks». Arhivēts no oriģināla, laiks: 2013. gada 17. augustā. Skatīts: 2013. gada 8. augustā. Nokia Networks to buy SAC Wireless to boost network implementation services in the U.S. Arhivēts 2014. gada 10. jūlijā, Wayback Machine vietnē. Nokia, 2 July, 2014 Nokia Networks completes acquisition of SAC Wireless Arhivēts 2015. gada 24. aprīlī, Wayback Machine vietnē. Nokia, 25 August, 2014 Nokia Networks invests in mobile network multivendor optimization; buys a 3-D geolocation solution from NICE Systems Arhivēts 2015. gada 13. jūnijā, Wayback Machine vietnē. Nokia, 3 July, 2014 Nokia Networks to buy part of Panasonic's wireless network business Arhivēts 2014. gada 25. decembrī, Wayback Machine vietnē. Nokia, 31 July, 2014 Nokia Networks completes transfer of part of the wireless network business acquired from Panasonic Arhivēts 2016. gada 11. martā, Wayback Machine vietnē. Nokia, 5 January, 2015 NOKIA AND ALCATEL-LUCENT TO COMBINE TO CREATE AN INNOVATION LEADER IN NEXT GENERATION TECHNOLOGY AND SERVICES FOR AN IP CONNECTED WORLD Arhivēts 2015. gada 16. aprīlī, Wayback Machine vietnē. Nokia, 15 April, 2015 Nokia Networks to acquire Eden Rock to enhance its SON portfolio Arhivēts 2015. gada 1. jūnijā, Wayback Machine vietnē. Nokia, 2015-05-27 Nokia announces planned leadership and organizational structure for combined Nokia and Alcatel-Lucent Arhivēts 2015. gada 10. decembrī, Wayback Machine vietnē. Nokia, 7 October, 2015 Nokia Networks joins Open Compute Project to advance its AirFrame Data Center Solution Arhivēts 2015. gada 18. novembrī, Wayback Machine vietnē. Nokia, 16 November, 2015 "Nokia Siemens Networks" SIA Arhivēts 2016. gada 7. martā, Wayback Machine vietnē. Lursoft Nokia Siemens Networks vietne Arhivēts 2013. gada 26. augustā, Wayback Machine vietnē.