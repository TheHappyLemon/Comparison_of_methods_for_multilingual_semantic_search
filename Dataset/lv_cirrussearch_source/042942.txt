Rolands Racenbergers (vācu: Roland Ratzenberger; 1960. gada 4. jūlijs — 1994. gada 30. aprīlis) bija austriešu sacīkšu pilots, kas savas karjeras nogalē piedalījās Formula 1 sacensībās. Viņš piedzima Zalcburgā un bieži vien norādīja 1962. gadu kā savu dzimšanas gadu, lai izliktos jaunāks un pagarinātu savu karjeru.[nepieciešama atsauce] Racenbergers kļuva par čempionu gan Austrijas, gan Centrāleiropas Formula Ford kausos. To viņš paveica 1985. gadā. Viņš vairākus gadus brauca dažādās Lielbritānijas sacīkšu sērijās un guva tur dažādus panākumus. Austrietis ir arī piedalījies Lemānas 24 stundu sacīkstēs. Viņa labākais rezultāts bija 5. vieta 1993. gadā, kad viņš brauca kopā ar Mauro Martīni un Naoki Nagasaku. 1994. gadā viņš kļuva par jaunizveidotās Simtek komandas pilotu un varēja debitēt Formula 1 sacensībās. Sākotnēji austrietis parakstīja piecu sacīkšu līgumu. Viņš nekvalificējās pirmajai sacīkstei, bet Aīdas trasē (Klusā Okeāna GP) noderēja viņa pieredze salonauto sacīkstēs, jo viņš bija vienīgais pilots, kas tajā bija braucis iepriekš. Racenbergers ne tikai kvalificējās, bet ierindojās 11. vietā, atpaliekot piecus apļus no uzvarētāja Mihaela Šūmahera. Sanmarīno GP viņam atkal izdevās kvalificēties. Racenbergers piedzīvoja smagu avāriju un vēlāk nomira slimnīcā. Spēkratam nolūza priekšējais antispārns un ar ātrumu 314,9 km/h austrietis ietriecās betona sienā. Nāves iemesls bija galvaskausa pamatnes plīsums, kas autosportā ir biežs nāves iemesls. Nākamajā dienā, sacīkstē, gāja bojā trīskārtējais F1 čempions Airtons Senna. Viņa piedurknē tika atrasts satīts Austrijas karogs, kas tiktu vicināts uzvaras gadījuma, pieminot aizgājušo Racenbergeru. No ar FIA un F1 saistītiem cilvēkiem tikai tobrīdējais FIA prezidents Makss Moslijs ieradās uz Racenbergera bērēm (pārējie bija Airtona Sennas bērēs). Kā vēlāk Moslijs pats paskaidroja, viņam bija svarīgi, ka vismaz kāds aiziet atvadīties no Rolanda Racenbergera. Pēc Racenbergera nāves vācu autosportists Heincs Haralds Frencens pieminēja kādu incidentu Japānā, kur austrietis diskotēkā izglāba kādu japāņu meiteni, stājoties pretī bruņotam uzbrucējam. «Kas ir kas: Rolands Racenbergers (angliski)». F1Fanatic. Skatīts: 21.12.2006. «10 šokējošākās Formula 1 avārijas (angliski)». automotoportal.com. 07.06.2006. Arhivēts no oriģināla, laiks: 18.10.2012. Skatīts: 04.07.2008. Endrū Longmors. «Airtons Senna: Pēdējās stundas». The Times, 31.10.1994.. 30. lpp. Atpakaļ trasē, saplosītajās Sennas auto paliekās viņi atklāja satītu Austrijas karogu, jo Senna bija plānojis veltīt savu 42. sacīkšu uzvaru Racenbergeram. «Makss devās uz Rolanda bērēm (angliski)». F1Racing.net. 23.04.2004. Arhivēts no oriģināla, laiks: 17.02.2005. Skatīts: 04.07.2008. «Atceroties Rolandu (angliski)». F1 Rejects. Arhivēts no oriģināla, laiks: 15.05.2008. Skatīts: 04.07.2008. Vikikrātuvē par šo tēmu ir pieejami multivides faili. Skatīt: Rolands Racenbergers. Driver Database profils (angliski) Racing-Reference driver profils (angliski) Rolanda Racenbergera piemiņas lapa Arhivēts 2008. gada 12. jūnijā, Wayback Machine vietnē. (vāciski)