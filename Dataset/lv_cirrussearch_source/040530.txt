Jukija Araširo (japāņu: 新城幸也; dzimis 1984. gada 22. septembrī Išigaki) ir Japānas šosejas riteņbraucējs, šobrīd pārstāv UCI ProTeam komandu Team Bahrain Victorious. Lielāko dalu karjeras pavadījis Eiropas komandās, galvenokārt braucot ar mērķi palīdzēt komandas līderiem. J. Araširo startējis arī treka riteņbraukšanas sacensībās, bez ievērojamiem panākumiem. 2005. gadā viņš kļuva par Japānas U23 čempionu individuālajā un grupas braucienā. Japānas čempionātā grupas braucienā Araširo uzvarējis divreiz — 2007. un 2013. gadā. Izcīnījis arī divas medaļas Āzijas čempionātā grupas braucienā — 2011. gadā Taizemē kļuva par čempionu, bet 2016. gadā Japānā izcīnīta sudraba medaļa. Karjeras sākumā J. Araširo startēja vairāku Āzijas komandu sastāvā, savu nozīmīgāko uzvaru izcīnot 2008. gada Tour de Okinawa daudzdienu sacensībās Japānā. Karjeru Eiropā viņš sāka 2009. gadā Francijas komandā Bbox Bouygues Telecom, kur kopumā pavadīja 7 sezonas. 2009. gadā viņš tika iekļauts Bbox Bouygues Telecom komandas sastāvā Tour de France sacensībām. Līdz ar Fumijuki Bepu viņi kļuva par pirmajiem Japānas sportistiem, kas nobraukuši šīs sacensības līdz galam, jo iepriekš startējušie japāņi Kiso Kavamuro un Daisuke Imanaka startēja, bet izstājās, nenobraucot visus sacensību posmus. Finišējot arī 2010. gada Giro d'Italia, Araširo kļuva par pirmo japāni, kurš finišējis divās riteņbraukšanas lielo tūru sacensībās. 2012. gada Tour de France (savu trešo tūri) viņš noslēdza 84. vietā, kas tobrīd bija labākais Japānas sportista sniegums, turklāt ceturtajā posmā viņš saņēma cīnītāja balvu. Viņš piedalījās 2012. gada vasaras olimpiskajās spēlēs, startējot grupas braucienā, kur finišēja 48. vietā. Vairākas nedēļas pēc olimpiskajām spēlēm viņš kļuva par pirmo Japānas braucēju, kurš uzvarējis UCI HC kategorijas sacensībās — Francijā notiekošajās Tour du Limousin daudzdienu sacensībās. Finišējot 2015. gada Vuelta a España, viņš kļuva par pirmo Japānas sportistu, kurš finišējis visās trijās lielajās tūrēs. 2016. gada sezonā Araširo pievienojās Itālijas komandai Lampre–Merida, paliekot komandā arī pēc tās nosaukuma un sponsora maiņas uz UAE Team Emirates. 2016. gada vasaras olimpisko spēļu grupas braucienā viņš finišēja 27. vietā. Piezīme: IZST — izstājās «Team Europcar (EUC) – FRA». UCI World Tour. Union Cycliste Internationale. Arhivēts no oriģināla, laiks: 2014. gada 2. janvārī. Skatīts: 2014. gada 2. janvāris. «Arashiro Flies Flag For Japan in Tour de France». Arhivēts no oriģināla, laiks: 2016. gada 25. martā. Skatīts: 2017. gada 27. novembrī. Jean-François Quénet. «Tour de France likely for two Japanese riders». Cyclingnews. Skatīts: 2012. gada 16. maijs. Makoto Ayano. «Arashiro Yukiya ga Jiro de Itaria sōgō 93-i kansō». Cyclowired (Japanese), 2010. gada 31. maijs. Skatīts: 2010. gada 31. maijs. «Arashiro Yukiya rēsu-go intabyū». Cyclowired. Skatīts: 2012. gada 28. jūlijs. Daniel Benson. «Greipel wins Tour de France stage in Rouen». CyclingNews.com. Skatīts: 2012. gada 28. jūlijs. «Men's Road Race». London 2012. Arhivēts no oriģināla, laiks: 2012. gada 5. decembrī. Skatīts: 2012. gada 9. augusts. Kei Tsuji. «Nihonjin hatsu no chōkyū kategorī rēsu seiha». Cyclowired. Skatīts: 2012. gada 18. augusts. «Vuelta a España 2015». Cycling Fever. Skatīts: 2015. gada 21. augusts. Miwa Iijima. «新城幸也が日本人初のグランツール3大会完走». Cyclist Sanspo (Japanese). Arhivēts no oriģināla, laiks: 2015. gada 15. septembrī. Skatīts: 2015. gada 14. septembris. Vikikrātuvē par šo tēmu ir pieejami multivides faili. Skatīt: Jukija Araširo. Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Twitter profils