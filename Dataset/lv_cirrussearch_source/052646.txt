800 metri vīriešiem bija viena no vieglatlētikas disciplīnām, kas bija iekļautas 1896. gada vasaras olimpisko spēļu programmā. Šī bija viena no piecām skrejceļa disciplīnām vieglatlētikā. 800 metru sacensības notika 6. un 9. aprīlī Panatinaiko stadionā. 6. aprīlī tika aizvadīti priekšskrējieni, bet 9. aprīlī notika fināla skrējiens. Sacensībās startēja 10 sportisti no 7 valstīm. Viņi tika sadalīti divās priekšsacīkšu grupās un finālam kvalificējās divi labākie katra skrējiena sportisti. Par pirmo olimpisko čempionu 800 metru distancē kļuva Austrālijas sportists Edvīns Fleks. Viņam šī bija otrā zelta medaļa šajās olimpiskajās spēlēs. Sudraba medaļu ieguva Ungārijas sportists Nāndors Dāni, bet bronzas medaļu ieguva Grieķijas sportists Dimitrijs Golemis. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika pasniegtas sudraba un bronzas medaļas. Par olimpisko rekordu šajā disciplīnā kļuva Austrālijas sportista Edvīna Fleka rezultāts. Viņa rezultāts bija 2 minūtes un 10 sekundes, to viņš uzstādīja pirmajā priekšskrējienā. Šis olimpiskais rekords pastāvēja līdz nākamajām 1900. gada vasaras olimpiskajām spēlēm. Savukārt pasaules rekords šajā distancē (880 jardi = 804.66 metri) bija 1 minūte un 53.4 sekundes. 1. Priekšskrējiens 2. Priekšskrējiens Iekavās norādīts sportistu skaits no attiecīgās valsts.  Austrālija (1)  Čīle (1)  Francija (2)  Grieķija (3)  Lielbritānija (2)  Ungārija (1)  Vācija (1) Pamatraksts: Sportistu uzskaitījums 1896. gada vasaras olimpiskajās spēlēs#Vieglatlētika «Athletics at the 1896 Athina Summer Games: Men's 800 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 13. aprīlī. «Athens 1896 800m Men». Starptautiskā Olimpiska komiteja. Lambros, S. P., Polites, N.G., De Coubertin, Pierre, Philemon, Timoleon J., Anninos, C. The Olympic Games: BC 776 – AD 1896. Athens and London : Charles Beck; H. Grevel, 1896–1897. OCLC 64612505. Arhivēts no oriģināla, laiks: 2008. gada 27. maijā. Skatīts: 2020. gada 25. septembrī. Mallon, Bill, Widlund, Ture. The 1896 Olympic Games: Results for All Competitors in All Events, with Commentary. Jefferson, NC : McFarland, 1998. ISBN 978-0-7864-0379-0. Excerpt available at [1] Arhivēts 2008. gada 11. aprīlī, Wayback Machine vietnē.. Michael Llewellyn Smith. Olympics in Athens 1896: The Invention of the Modern Olympic Games. London : Profile Books, 2004. ISBN 978-1-86197-342-9.