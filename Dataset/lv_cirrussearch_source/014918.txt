Rigoverto Urans Urans (spāņu: Rigoberto Urán Urán; dzimis 1987. gada 26. janvārī) ir profesionāls Kolumbijas šosejas riteņbraucējs, kurš šobrīd pārstāv UCI ProTeam komandu EF Education–EasyPost. Uranu ar riteņbraukšanu 14 gadu vecumā iepazīstināja viņa tēvs, kuru pāris mēnešus vēlāk noslepkavoja viena no valstī esošajām paramilitārajām grupām. Rigoverto bija jāieņem viņa loma kā loterijas biļešu pārdevējam, lai palīdzētu savai ģimenei, tomēr treniņus riteņbraukšanā viņš turpināja. 16 gadu vecumā viņš kļuva par profesionāli un pārcēlās uz Medeljinu, lai pārstāvētu vietējo komandu Orgullo Paisa. 19 gadu vecumā viņš pārcēlās uz Itāliju, lai kopā ar tautieti Marlonu Peresu Arango pārstāvētu Team Tenax komandu. Nākamajā gadā viņš pievienojās Unibet.com un uzvarēja individuālajā braucienā Euskal Bizikleta sacensībās, kuras tika apturētas saistībā ar stipro vēju un lietusgāzēm, kad daļa braucēju vēl nebija startējuši. Viņš uzvarēja arī Tour de Suisse astotajā posmā un kopvērtējumā ierindojās devītajā vietā. Deutschland Tour sacensībās viņš bija atrāvienā ar nākamo posma uzvarētāju Damiāno Kunego, kad piedzīvoja kritienu, kurā guva elkoņu un plaukstas locītavas traumas. 2008. gadā viņš parakstīja līgumu ar Caisse d'Epargne, kuras sastāvā ierindojās otrajā vietā Volta a Catalunya un trešajā vietā Giro di Lombardia, prestižā viendienas klasikā. 2008. gada Olimpiskajās spēlēs Urans piedalījās grupas braucienā, bet sacensības nepabeidza. 2009. gadā viņš finišēja piektajā vietā Tour de Romandie kopvērtējumā un piedalījās savās pirmajās Tour de France sacensībās, kur ierindojās 52. vietā. 2010. gadā viņš piedalījā Giro d'Italia un finišēja 7. vietā Tour de Suisse kopvērtējumā. Urans piedalījās arī Vuelta a España, bet, atrodoties astotajā vietā kopvērtējumā, piedzīvoja kritienu, kurš pārvilka svītru viņa cerībām par augstu vietu kopvērtējumā. Urans 2011. gada sezonā pievienojās Team Sky. Viņš finišēja piektajā vietā Ljēža–Bastoņa–Ljēža sacensībās, un ieņēma piekto vietu kopvērtējumā Volta a Catalunya. Tour de France Urans kļuva par Sky līderi pēc tam, kad Bredlijs Viginss 7. posmā krita un izstājās. 14. posmā viņš finišēja piektajā vietā, pārņemot labākā jaunā braucēja krekliņu un paceļoties uz 11. vietu kopvērtējumā. Urans zaudēja balto krekliņu 18. posmā, kad to pārņēma Reins Tāramē pēc slimības, un noslēgumā ierindojās 24. vietā. 2012. gada Volta a Catalunya laikā Urans guva pirmo uzvaru, pārstāvot Sky, kad ceturtajā posmā uzvarēja sešu vīru sprinta finišā, kurš bija nedaudz atrāvies no kopējās grupas. Urans nākamajā posmā finišēja otrais, bet kopvērtējumā bija piektajā vietā. 2012. gada Giro d'Italia viņš uzvarēja jaunā braucēja klasifikācijā un ierindojās septītajā vietā kopvērtējumā, esot vadošajā grupā vairumā kalnu posmu. Viņš ieguva sudraba medaļu 2012. gada Olimpisko spēļu grupas braucienā pēc atrāviena kopā ar Aleksandru Vinokurovu 8 kilometrus līdz finišam. Aptuveni 200 metrus līdz finišam, kad vienam no viņiem uzvara bija nodrošināta, Urans neapdomīgi paskatījās atpakaļ pār kreiso plecu (Vinokurovs bija labajā pusē), lai redzētu, vai tuvojas sekotāji. Vinokurovs tobrīd uzsāka sprintu, lai apsteigtu Uranu. Urans reaģēja ar novēlošanos, jo nebija pamanījis izrāvienu. 2015. gada septembrī Urans uzvarēja viendienas sacensībās Grand Prix Cycliste de Québec. Kopā ar komandu ieguva sudraba medaļu 2015. gada Pasaules čempionāta komandu braucienā. 2024. gada februārī paziņoja, ka sezonas beigās noslēgs karjeru. «Team Sky, Rider profile, Rigoberto Urán». teamsky.com. BSkyB. 2011. Arhivēts no oriģināla, laiks: 2012. gada 30. oktobrī. Skatīts: 2011. gada 17. jūlijs. «Rigoberto Uran joins Cannondale-Garmin for 2016». 2015. gada 31. augusts. Skatīts: 2016. gada 5. janvāris. Carlos Arribas. «Un campeón nacido de la violencia», 2008. gada 16. marts. – caur elpais.com. «Rigoberto Uran lidera a la juventud en el Tour de Francia - MARCA.com». www.marca.com. «Un campeón nacido de la violencia (spāņu)». El País. Skatīts: 2009. gada 9. oktobris. «Urrao tiene niño mimado (spāņu)». El Colombiano. Skatīts: 2009. gada 9. oktobris. «Deutschland Tour injury update». CyclingNews. Skatīts: 2009. gada 9. oktobris. Barry Ryan. «Anton undergoes surgery in Bilbao». cyclingnews.com, 2010. gada 13. septembris. Skatīts: 2011. gada 17. jūlijs. Stephen Farrand. «Team Sky sign Dowsett, Urán and Zandio». Cyclingnews.com, 2011. gada 28. septembris. Skatīts: 2011. gada 18. jūlijs. Brecht Decaluwé. «Gilbert the great!». Cycling News, 2011. gada 24. aprīlis. Arhivēts no oriģināla, laiks: 2012. gada 10. janvārī. Skatīts: 2011. gada 23. augusts. Brendan Gallagher. «Tour de France 2011: Jelle Vanendert takes stage 14 win as Andy Schleck plays waiting game». telegraph.co.uk, 2011. gada 16. jūlijs. Skatīts: 2011. gada 18. jūlijs. Adriaan Alsema. «Colombian Uran loses white jersey in Tour de France». Colombia Reports, 2011. gada 21. jūlijs. Arhivēts no oriģināla, laiks: 2011. gada 23. jūlijā. Skatīts: 2011. gada 23. augusts. Shane Stokes. «Wiggins wants strong Vuelta a España performance to thank his fans». Velonation, 2011. gada 16. augusts. Skatīts: 2011. gada 23. augusts. «Tour de France – 2011 – Overall Standing». LeTour.fr. Arhivēts no oriģināla, laiks: 2012. gada 17. jūlijā. Skatīts: 2011. gada 23. augusts. Pete Cossins. «http://www.cyclingnews.com/giro-ditalia/stage-21/results». Cycling News (Future Publishing Limited), 2012. gada 27. maijs. Skatīts: 2012. gada 28. jūlijs. «Vinokourov wins Olympic gold medal». Cycling News (Future Publishing Limited). 2012. gada 28. maijs. Arhivēts no oriģināla, laiks: 2012. gada 31. jūlijā. Skatīts: 2012. gada 28. jūlijs. «Mark Cavendish's Olympic bid fails as Alexandre Vinokourov wins gold». Skatīts: 2012-07-28. Iain Treloar. «Rigoberto Urán will retire this season». Escape Collective (en-US), 2024-02-12. Skatīts: 2024-02-12. Vikikrātuvē par šo tēmu ir pieejami multivides faili. Skatīt: Rigoverto Urans. Olympedia profils (angliski) The Sport.org profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)