Šis raksts ir par reģionu Eiropas galējos ziemeļos. Par citām jēdziena Lapzeme nozīmēm skatīt nozīmju atdalīšanas lapu. Lapzemes lēne (somu: Lapin lääni, zviedru: Lapplands län) jeb Lapi (Laplandes) apgabals bija Somijas lēne no 1938. līdz 2009. gadam. Rietumos robežojās ar Zviedriju, ziemeļos ar Norvēģiju, austrumos ar Krieviju, dienvidos ar Oulu lēni. Lapzemes galvenā pilsēta ir Rovaniemi, senākie pamatiedzīvotāji ir sāmi. Laplandes apgabalu nodibināja 1938. gadā Oulu apgabala ziemeļu daļā. Ziemas kara laikā Sarkanā armija iebruka Lapzemes austrumos, bet cieta sakāvi Sallas kaujās 1940. gada janvārī. Pēc Maskavas pamiera noslēgšanas 1944. gada 19. septembrī PSRS anektēja Petsamo un Sallas novadus. Pēc pamiera noteikumiem Somijai bija jāpanāk vācu karaspēka atkāpšanās no savas teritorijas, kas noveda pie Lapzemes kara no 1944. gada septembra līdz 1945. gada aprīlim. Pēc 2010. gada 1. janvārī Lapzeme lēni likvidēja un vēlāk pārveidoja par Lapzemes reģionu (maakunta) tajās pašās administratīvajās robežās. Lapzemes lēnes vēsturiskās daļas ar ģerboņiem – Lapzeme, Vesterbotena (Västerbotten) un Oulu (Pohjanmā daļa) Lapzemes lēne (Lappi) Otrā pasaules kara laikā (1942–1944) Vikikrātuvē par šo tēmu ir pieejami multivides faili. Skatīt: Lapzeme. Latviešu konversācijas vārdnīca. XX. sējums. Rīga : Anša Gulbja izdevniecība. 39 758. sleja.