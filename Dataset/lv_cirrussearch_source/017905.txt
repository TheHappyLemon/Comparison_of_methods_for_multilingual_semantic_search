Sambira (ukraiņu: Самбір) ir apgabala nozīmes pilsēta Ukrainas rietumos, Ļvivas apgabalā pie Dņestras upes. Dzelzceļa mezgls. Vietējā baznīcā atrodas Svētā Valentīna relikvijas. Sambira ir vieglatlēta Valērija Borzova (Валерій Пилипович Борзов, 1949) dzimtā pilsēta. Rakstos pirmoreiz minēta 1241. gadā. Pilsēta pašreizējā vietā radās pēc mēra epidēmijas 1542. gadā. Vecā Sambiras pilsēta augšup pa Dņestru arī saglabājās un mūsdienas ir Starijsambiras pilsēta. Ietilpa Žečpospolitā. Pēc Polijas pirmās dalīšanas 1772. gadā pilsēta iekļāvās Austrijas impērijā. Pirmā pasaules kara laikā 1915. gadā pilsētā atradās Brusilova armijas štābs. Pēc Pirmā pasaules kara Sambira bija cīņas arēna starp Rietumukrainas Tautas Republiku un Poliju, un tika iekļauta jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, Sambirā iegāja PSRS spēki. Pēc Vācijas uzbrukuma PSRS Sambiru ieņēma vācieši. Pilsēta tika iekļauta Ģenerālgubernatūras sastāvā. Pēc Otrā pasaules kara lielākā daļa atlikušie poļu iedzīvotāji pārcēlās vai tika padzīti uz dzīvi Polijā, sevišķi uz tās rietumu apgabaliem, no kuriem savukārt tika padzīti vācieši. Pēc kara līdz 1991. gadam Sambira bija Ukrainas PSR sastāvā. http://database.ukrcensus.gov.ua/PXWEB2007/ukr/publ_new1/2021/zb_chuselnist%202021.pdf.