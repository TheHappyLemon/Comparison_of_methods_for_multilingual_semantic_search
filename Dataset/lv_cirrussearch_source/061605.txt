Ģipškartons ir celtniecības materiāls, ko veido starp kokšķiedru vai kartona loksnēm ekstrudēts kalcija sulfāta dihidrāts (ģipsis). Ģipsim mēdz piejaukt celulozes šķiedru, stikla vati vai šo materiālu maisījumu, kā arī plastifikatoru, putu veidotāju un piedevas, kas samazina pelēšanu, uzliesmojamību un ūdens uzsūkšanos. Ģipškartonu izmanto iekšējo sienu un griestu būvniecībā. Ziemeļamerikā ģipškartons kļuva izplatīts 20. gadsimta vidū kā laiku un darbu ietaupoša alternatīva līstēm un apmetumam. Rīgā 1938. gadā tika uzcelta pirmā ģipškartona rūpnīca Eiropā — AS "Rīgas ģipsis". No fabrikas nosaukuma cēlies joprojām izmantojamais ģipškartona lokšņu nosaukums — rīģipsis. «Definition of DRYWALL». www.merriam-webster.com. «Preservation Brief 21: Repairing Historic Flat Plaster-Walls and Ceilings». Nps.gov. Skatīts: 2014. gada 31. maijs. Riģipsis? Rīģipsis? Vai varbūt reģipsis? Tēzaurs — rīģipsis Vikikrātuvē par šo tēmu ir pieejami multivides faili. Skatīt: Ģipškartons. Encyclopædia Britannica raksts (angliski)