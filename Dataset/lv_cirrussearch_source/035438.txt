Bonifācijs IX (latīņu: Bonifacius IX; dzimis ap 1350. gadu; pilsoniskais vārds — Pjero Tomačelli (Piero Tomacelli), miris 1404. gada 1. oktobrī) bija Romas pāvests no 1389. gada līdz nāvei 1404. gadā. Bonifācijs IX bija otrais Romas pāvests Rietumu shizmas laikā, kas turpinājās līdz 1417. gadam. Bonifācija IX pontifikāta laikā Aviņonā rezidēja antipāvesti Francijas karaļa aizsardzībā, iesākumā Klements VII, bet vēlāk - Benedikts XIII. Bonifācijs IX bija jaunākā persona 14. gadsimtā, kas kļuva par pāvestu. Bonifāciju IX atbalstīja Anglija, Portugāle un Ungārija, bet Aviņonas antipāvestus - Francija, Neapoles karaliste un Skotija. 1391. gadā Romā tika kanonizēta Zviedrijas Brigita. Notika divi Romas jubilejas gadi. Izplatījās flagellonu kustība. Kūrijā esot plaucis nepostisms un indulgenču tirdzniecība. Vikikrātuvē par šo tēmu ir pieejami multivides faili. Skatīt: Bonifācijs IX. Encyclopædia Britannica raksts (angliski) Brockhaus Enzyklopädie raksts (vāciski) Katoļu enciklopēdijas raksts (angliski) Pareizticīgo enciklopēdijas raksts (krieviski)