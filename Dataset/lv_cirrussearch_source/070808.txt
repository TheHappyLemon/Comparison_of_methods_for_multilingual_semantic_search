Imants Lešinskis (1931–1985) bija latviešu žurnālists, PSRS diplomāts, VDK un CIP dubultaģents, Latvijas PSR Komitejas kultūras sakariem ar tautiešiem ārzemēs vadītājs (1970–1976). Dzimis 1931. gada 17. decembrī Rīgā, viņa tēvs Alberts bija ģērēšanas speciālists ādas fabrikā "Kosmoss". Mācījās Rīgas A. Barbisa 11. vidusskolā, bija komjaunatnes sekretārs. Studēja PSRS Ārlietu ministrijas Maskavas Starptautisko sakaru institūtā (1950-1956), apguva franču un vācu valodu. 1956. gadā kļuva par VDK aģentu (segvārds "Ivars"), strādāja laikrakstā "Dzimtenes balss". 1960. gada vasaras olimpisko spēļu laika viņš Romā slepeni kontaktējās ar ASV vēstniecību un sāka sadarboties ar CIP. 1964. gadā viņš kļuva par Latvijas PSR Komitejas kultūras sakariem ar tautiešiem ārzemēs valdes locekli, vēlāk par priekšēdētāju. Darbojās LPSR Augstākajā partijas skolā. 1976. gadā Lešinskis sāka strādāt par tulku PSRS vēstniecībā Apvienoto Nāciju Organizācijā (ANO) Ņujorkā vēstniecības padomnieka pakāpē. 1978. gada 3. septembrī viņš devās uz Vašingtonu un pieprasīja patvērumu ASV Valsts departamentā. Strādāja par konsultantu Austrumeiropas jautājumos ASV valdības dienestā. Miris pēkšņā nāvē 1985. gada 23. decembrī Viennā pie Vašingtonas. Starp divām pasaulēm. Kalpības gadi un citi raksti. Sastādīja Ieva Lešinska (2017). KUR IR TĀ PATIESĪBA PLIKĀ? IMANTS LEŠINSKIS UN JĀNIS LIEPIŅŠ Rolfs Ekmanis, Jaunā Gaita nr. 241, 2005. gada jūnijā timenote.info