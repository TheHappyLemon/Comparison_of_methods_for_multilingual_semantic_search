Sallas kaujas (somu: Sallan taistelut, krievu: Битва при Салле) bija kaujas Ziemas kara laikā, kurā Somijas Aizsardzības spēki 1939. — 1940. gada ziemā apturēja Lapzemē iebrukušo PSRS karaspēku uz austrumiem no Kemijervi. Somu karaspēka Lapzemes grupa (Lapin Ryhmä) Sarkanās armijas pārspēka priekšā atkāpās līdz Kemijoki, bet pēc tam pārgāja pretuzbrukumā. Gatavojoties Polijas kampaņai, Orlas apgabalā izveidoja 122. strēlnieku divīziju (122-я стрелковая дивизия). 1939. gada novembra sākumā to pa dzelzceļu pārdislocēja uz Karēliju un iekļāva PSRS 9. armijas sastāvā. Pēc Ziemas kara sākuma 1939. gada 30. novembrī 122. strēlnieku divīzija apmēram 20 tūkstošu vīru sastāvā iebruka Somijas teritorijā un ieņēma somu nodedzināto Alakurti ciemu. Tās uzdevums bija ieņemt Rovaniemi un visu Somijas Lapzemes daļu, sasniedzot Kemi pilsētu Zviedrijas pierobežā. 2. decembrī divīzijas avangards 26 km uz rietumiem no Alakurti uzdūrās somu robežsardzes (Sallas) bataljona aizsardzības pozīcijām. Kaujā krita 10 somu un 24 krievu karavīri. 11. decembrī krievi ar kauju ieņēma Merkejervi (Märkäjervi) ciemu, bet 14. decembrī Kursu ciemu. 16. decembrī 122. divīzijas 273. kalnu strēlnieku pulks sagrāba pārceltuvi pāri Kemijoki upei pie Pelkosniemi ciema. 19. decembrī sākās somu pretuzbrukums un 13. janvārī 122. divīzijas pulki atkāpās uz Merkejervi un aktīvā karadarbība šajā frotes iecirkmī pierima. 1940. gada februāra pēdējās dienās Somijas spēkus nomainīja zviedru un norvēģu brīvprātīgie. Somu karavīrs pie Kemijervi 1940. gada 11. februārī Zviedru brīvprātīgo korpusa komandieris Ernsts Linders (pa kreisi) un štāba priekšnieks Kārlis Augusts Ērensvards Zviedru brīvprātīgo korpuss Sallā pirms aizbraukšanas 1940. gada 17. martā Ziemas kara piemineklis Pēc Ziemas kara gar Krievijas robežu 1940. gadā izbūvētā Salpa līnija Vikikrātuvē par šo tēmu ir pieejami multivides faili. Skatīt: Sallas kaujas.