Medio Systems, Inc. ir ASV uzņēmums, kas nodarbojas ar reāllaika pareģojošās analīzes pakalpojumiem un programmatūras izstrādāšanu. Dibināts 2004. gadā. Galvenais birojs atrodas Sietlā. Kopš 2014. gada tas ir Nokia īpašumā. Medio programmatūra ir bāzēta uz mākoņskaitļošanas ietvaru Apache Hadoop, un analizē liela apjoma datus mobilajiem lietotājiem. Tiek piedāvāta iepriekš eksistējošo datu vēsturiskā un pareģojošā analīze. Medio Systems dibināts 2004. gadā, lai izstrādātu meklētājprogrammatūru mobilajām ierīcēm. 2007. gadā tika piedāvāts mobilās meklēšanas pakalpojums, ļaujot lietotājiem atrast zvanu toņus, grafiskos datus un no interneta iegūstamu informāciju. 2009. gadā, kad Medio darbinieku skaits bija pieaudzis līdz 100, Google palaida savu meklētājprogrammu mobilajām ierīcēm. Nespējot konkurēt ar meklēšanas gigantu, Medio pārfokusējās uz pareģojošo analīzi un zinātnisko datu nodrošināšanu, izmantojot pašu izstrādāto meklētājprogrammatūru. Darbinieku skaits tika samazināts līdz 60. 2014. gada 12. jūnijā paziņots, ka Somijas uzņēmums Nokia savai kartogrāfijas platformai HERE iegādāsies Medio Systems, lai veidotu kontekstuālās kartes un lokācijas pakalpojumus, kas mainās atkarībā no situācijas un nodrošina augsti personalizētu informāciju. Medio Systems īpašnieki tajā laikā bija investīciju uzņēmumi Accel Partners, Trilogy Equity Partners, Frazier Technology Ventures un Mohr Davidow Ventures. Darījums pabeigts 2. jūlijā. Medio tika integrēts HERE, un izbeidza darbību kā patstāvīgs uzņēmums. 2015. gadā HERE pārdots Vācijas autobūves konsorcijam, kurā ietilpa Audi AG, BMW AG un Daimler AG. John Cook. «Venture Capital: Aiming to establish mobile search». seattlepi.com, 2005. gada 27. oktobris. Skatīts: 2014-06-18. Tricia Duryee. «Business & Technology | Medio launches cellphone ad network | Seattle Times Newspaper». Seattletimes.com, 2007-03-19. Skatīts: 2014-06-18. Ina Fried. «Onetime Mobile Search Player Medio Aims for Rebirth as Analytics Company». AllThingsD, 2011. gada 17. marts. Skatīts: 2014-06-18. HERE plans to acquire Medio Systems Inc. Arhivēts 2014. gada 17. jūnijā, Wayback Machine vietnē. NOKIA, 12 June, 2014 HERE completes acquisition of Medio Arhivēts 2014. gada 9. novembrī, Wayback Machine vietnē. NOKIA, 12 July, 2014 Medio vietne