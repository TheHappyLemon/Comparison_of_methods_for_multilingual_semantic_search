Nenads Trajkovičs (serbu: Ненад Трајковић; dzimis 1961. gada 10. februārī Belgradā) ir serbu basketbola treneris. Pēdējais klubs, ko viņš vadīja līdz 2021. gadam, bija Melnkalnes kluba KK Studentski centar (vadošā Melnkalnes kluba Podgoricas "Budučnost" fārmklubs). 2008. gadā N. Trajkovičs bija Latvijas basketbola izlases galvenais treneris, pirmais ārzemju speciālists šajā amatā. Līdz nokļūšanai Latvijas basketbola izlases galvenā trenera amatā N. Trajkovičs bija vairāk pazīstams kā individuālais treneris, kas attīsta spēlētāju prasmes, ieņemot asistenta lomu dažādās basketbola komandās. Strādājis kā asistents pie izciliem Dienvidslāvijas treneriem kā Duško Vujoševičs, Žeļko Obradovičs, Dušans Ivkovičs, Duško Ivanovičs un citi. 2003. gadā bijis Irānas basketbola izlases galvenais treneris. Pirms darbošanās ar Latvijas izlaasi viņš bija strādājis ar tā laika izlases līderi centra spēlētāju Andri Biedriņu kā individuālais treneris, līdz ar to N. Trajkoviča nonākšana izlases vadībā bija saistīta ar NBA komandas Goldensteitas "Warriors" spēlētāja dalību valstsvienībā. Pēc sekmīga 2009. gada Eiropas čempionāta kvalifikācijas cikla sadarbība ar Serbijas treneri tomēr netika turpināta, un finālturnīrā komandu vadīja Lietuvas treneris Ķēstutis Kemzūra. 2010.—2011. gada NBA sezonā N. Trajkovičs bija Fīniksas "Suns" galvenā trenera Elvina Džentrija asistents. 'Nebija gatavi lielām uzvarām...' Pirmais izlases ārzemju treneris atceras Latvijas basketbolu Jānis Freimanis. Defi MVP Eurobasket trenera(-es) profils (angliski)