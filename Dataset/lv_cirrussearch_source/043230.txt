Kristīne Gurecka (dzimusi Šefere 1981. gada 4. decembrī Rīgā) ir visu laiku panākumiem bagātākā latviešu badmintoniste, 67 reizes izcīnījusi Latvijas čempiones titulu badmintonā (54 individuālajās, 13 komandu sacensībās). Divkārt atzīta par Latvijas gada badmintonisti. Pašlaik strādā arī kā badmintona trenere (2006. gadā absolvējusi LSPA šajā specialitātē). K. Gurecku trenēja viņas tēvs badmintona treneris Arnis Šefers. Pirmo Latvijas čempiones titulu K. Gurecka (tolaik Šefere) ieguva jau 11 gadu vecumā sieviešu dubultspēlēs (pārī ar Daci Šneideri) 1993. gadā, gadu vēlāk viņa uzvarēja sieviešu vienspēļu kategorijā. 1997. gadā, uzvarot visās trijās iespējamajās kategorijās, pirmoreiz kļuva par absolūto čempioni, šo panākumu atkārtojot vēl 10 reizes. Karjeras laikā K. Gurecka ir spēlējusi piecu ārvalstu komandu līgās vai čempionātos — Dānijā, Nīderlandē, Čehijā, Polijā un Lietuvā. 2015. gadā izcīnīja Latvijai pirmo titulu BWF International sērijas turnīrā Marokā, kur pārī ar Ievu Popi uzvarēja dubultspēļu kateogrijā. Šajā gadā viņa arī pārstāvēja Latviju Eiropas spēlēs, gan vienspēlēs, gan dubultspēlēs (pārī ar I. Popi) piedzīvodama tikai zaudējumus. 2016. gadā izcīnīja dalītu 9. vietu Eiropas čempionātā, kas ir augstākais Latvijas spēlētāju sasniegums šāda līmeņa sacensībās. 2017. gada janvārī, saņemot balvu kā Latvijas gada badmintonistei, K. Gurecka paziņoja par karjeras beigām, tomēr 2017. gada nogalē atgriezās Latvijas badmintona apritē. Sieviešu dubultspēlēs «Latvijas čempionātu uzvarētāji.». Badminton.lv (Latvijas Badmintona federācija.). Skatīts: 2018-06-01. «Latvijas labākā badmintoniste Šefere liek punktu spožajai karjerai». Diena.lv. 25.01.2017. Skatīts: 1.06.2018.. «Video: Kristīne Šefere par naudu badmintonā, pirmo šampanieti, aziātu spēku». Sportacentrs.com (latviešu). 2017-02-03. Skatīts: 2019-02-06. Latvijas Sporta pedagoģijas akadēmijas absolventi (1921. – 2016.). LSPA. 2016. DELFI Sports. «Latvijas badmintonistēm vēsturiska uzvara Pasaules reitinga turnīrā». delfi.lv (latviešu), 2015-10-30. Skatīts: 2019-12-23. «Eiropas spēles: Latvijai badmintonā tikai zaudējumi». Sportacentrs.com (latviešu). 2015-06-24. Skatīts: 2019-12-23. Pasaules Badmintona federācijas (BWF) profils Videointervija ar K. Šeferi