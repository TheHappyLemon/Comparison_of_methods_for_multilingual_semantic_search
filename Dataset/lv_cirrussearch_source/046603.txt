Šis raksts ir par filmu. Par Aleksandra Grīna romānu skatīt rakstu Dvēseļu putenis. "Dvēseļu putenis" ir 2019. gada Latvijas vēsturiska pilnmetrāžas spēlfilma. Filmas režisors ir Dzintars Dreibergs. Balstīta uz Aleksandra Grīna 1935. gada romānu ar tādu pašu nosaukumu. Filmas darbība norisinās Pirmā pasaules kara un Latvijas brīvības cīņu laikā un stāsta par latviešu strēlniekiem. Filma pirmizrādi piedzīvoja 2019. gada 8. novembrī. Decembrī filma kļuva par visu laiku visvairāk skatīto filmu Latvijas kinoteātros. 2020. gada 26. jūnijā filmu sāka rādīt 15 Apvienotās Karalistes pilsētās ar nosaukumu The Rifleman ("Strēlnieks"). Filma saņēma 2019. gada sabiedrisko mediju balvu "Kilograms kultūras" kategorijā "Gada notikums". Filma tika nominēta 11 2020. gada Lielā Kristapa balvām, no kurām saņēma sešas, tai skaitā, par labāko pilnmetrāžas spēlfilmu. Dzintars Dreibergs saņēma balvu par labāko spēlfilmas režiju. Lolitas Ritmanes sarakstītā oriģinālmūzika filmai starp 136 kandidātiem tika iekļauta 15 kandidātu sarakstā, no kuriem tiks izvēlēti nominanti 93. Kinoakadēmijas balvai kategorijā "Labākā oriģinālmūzika". Artūrs Vanags — Oto Brantevics Edgars Vanags — Raimonds Celms Vanags — Mārtiņš Vilsons Miķelsons — Jēkabs Reinis Konrāds — Gatis Gāga Spilva — Renārs Zeltiņš Sala — Vilis Daudziņš Marta — Grēta Trušiņa Mirdza — Ieva Florence Māte — Rēzija Kalniņa Filmas ideja parādījās 2012. gadā; pēc Nacionālās apvienības deputātu ierosinājuma, apejot parasto konkursa procedūru, filmas uzņemšanai tika piešķirts 35 tūkstošu eiro finansējums. Plānoja, ka ar filmēšanu nodarbosies kompānija F.O.R.M.A, par producentu kļūs Gatis Upmalis, par režisoru Armands Zvirbulis, bet par scenāristu Aivis Lapiņš. Taču scenārijs neapmierināja autortiesību turētājus, un tika izveidota jauna komanda. 2014. un 2015. gadā filmas budžetā ar Saeimas lēmumu tika iekļauti vēl 200 tūkstoši eiro katru gadu, bet nākamajos divos gados vēl pa 467,5 tūkstošiem eiro. Plānotais filmas budžets bija 2,1 miljoni eiro, filmēšanu bija plānots uzsākt 2017. gada pavasarī. Šī filmu veidotāju griešanās pēc finansējuma pie Saeimas, apejot Nacionālā kino centra konkursus, izsauca nepatiku citu filmu veidotājos un daļā Saeimas deputātu, to kritizēja arī Valsts kontrole, tomēr šim piemēram jau sekojuši arī daži citi filmu veidotāji. «Dvēseļu putenis». forumcinemas.lv. Arhivēts no oriģināla, laiks: 2020. gada 16. janvārī. Skatīts: 2020. gada 19. jūlijā. «Dvēseļu putenis» kļuvusi par visu laiku skatītāko filmu Latvijas kinoteātros LSM Ilze Kalve. ««Dvēseļu putenis» jeb «The Rifleman» tiek izrādīts Lielbritānijas kinoteātros». Lsm.lv, 2020. gada 26. jūlijā. Skatīts: 2020. gada 27. jūlijā. «VIDEO: Pasniegtas «Kilograms kultūras» balvas. Gada notikums – filma «Dvēseļu putenis»». lsm.lv. 2020. gada 15. februārī. Skatīts: 2020. gada 25. februārī. «OSCARS 2021 SHORTLISTS IN NINE AWARD CATEGORIES ANNOUNCED». oscars.go.com. Skatīts: 2021. gada 10. februārī. Delfi: "Dvēseļu putenis" nodrošināts LA: Kāpēc “Dvēseļu putenis” svarīgs tieši šobrīd? Skaties.lv: Romāna Dvēseļu putenis ekranizācijai piešķirtie 35 tūkstoši izlietoti bez rezultāta[novecojusi saite] LSM: Prakse filmu veidošanai naudu prasīt Saeimā sašķeļ kino profesionāļu vidi LA: Deputāti izsaka aizrādījumus par filmas “Dvēseļu putenis” finansēšanu, tomēr atbalstu sola «NRA: Valsts kontrole kritizē naudas piešķiršanas praksi filmām "Nameja Gredzens" un "Dvēseļu putenis"». Arhivēts no oriģināla, laiks: 2018. gada 25. aprīlī. Skatīts: 2020. gada 20. aprīlī. Oficiālā tīmekļa vietne (latviski) IMDb profils (angliski) Rotten Tomatoes profils (angliski)