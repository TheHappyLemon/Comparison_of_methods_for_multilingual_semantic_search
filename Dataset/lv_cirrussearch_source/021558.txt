Huans Korso (spāņu: Juan Corzo y Príncipe; 1873. gada 24. jūnijs, Madride - 1941. gada 27. septembris, Havanna) bija spāņu izcelsmes Kubas šahists, pieckārtējais Kubas čempions šahā. Dzimis Madridē, taču 1887. gadā kopā ar ģimeni emigrējis uz Kubu. Šeit izveidojies par spēcīgāko Kubas tā laika šahistu. Bijis Havannas šaha kluba čempions. Piecas reizes ir uzvarējis Kubas šaha čempionātā (1898, 1902, 1907, 1912, 1918). Šaha vēsturē pazīstams kā pirmais šahists, kas nospēlējis maču ar nākamo Pasaules šaha čempionu Hosē Raulu Kapablanku. Tas notika 1901. gadā un beidzās ar minimālu toreiz 13 gadīgā Kapablankas uzvaru - 7:6 (+4-3=6), lai gan pirmās divās partijās uzvarēja Korso. Vēlākajos gados atbalstījis Kapablankas šaha talanta izaugsmi. Bijis viens no Kubas šaha federācijas dibinātājiem un Kapablankas izdotā šaha žurnāla «Capablanca's Chess Magazine» redaktors. Ilgus gadus vadījis arī šaha nodaļu Kubas avīzē «El Fígaro». «Campeonato de Cuba». Arhivēts no oriģināla, laiks: 2016. gada 3. martā. Skatīts: 2013. gada 26. novembrī. Capablanca - Corzo (1901) «Immortal but Unknown». Arhivēts no oriģināla, laiks: 2013. gada 1. decembrī. Skatīts: 2013. gada 26. novembrī. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)