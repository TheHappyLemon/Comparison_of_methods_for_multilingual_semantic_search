Foreign Correspondent ir 1940. gada ASV spiegu trillera filma, kuras režisors ir Alfreds Hičkoks. Filmā galvenās lomas atveido Džoels Makkrī, Loreina Deja, Herberts Māršals, Džordžs Sanderss, Alberts Basermans, Roberts Benčlijs un Edmunds Gvens. Filma balstīta uz žurnālista Vinsenta Šīra 1935. gada memuāriem Personal History. Filma stāsta par amerikāņu reportieri Lielbritānijā, kurš cenšas atklāt ienaidnieku spiegus pirms paša Otrā pasaules kara sākuma. Foreign Correspondent ir Hičkoka otrā Holivudas filma pēc filmas "Rebeka" (1940). Filmas pirmizrāde notika 1940. gada 16. augustā un to izplatīja United Artists. Šī ir tikai viena no divām Hičkoka filmām, ko nominēja Amerikas Kinoakadēmijas balvai kategorijā "Labākā filma" (otra filma ir "Rebeka"). Kopumā filmu nominēja sešām Kinoakadēmijas balvām, tai skaitā kategorijās "Labākais aktieris otrā plāna lomā" (Basermans) un "Labākais oriģinālscenārijs". Tīmekļa vietnē Rotten Tomatoes filmai ir 95% vērtējums. «Foreign Correspondent - Rotten Tomatoes». www.rottentomatoes.com (angļu). 1940-08-16. Skatīts: 2023-10-29. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)