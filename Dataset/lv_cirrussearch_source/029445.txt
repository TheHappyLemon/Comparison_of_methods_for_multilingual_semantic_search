Šajā uzskaitījumā apkopoti cilvēki, kas pēc žurnāla Forbes domām attiecīgajā gadā uzskatāmi par pasaulē ietekmīgākajiem cilvēkiem. Šādu uzskaitījumu Forbes veidoja no 2009. līdz 2018. gadam, kad šajā sarakstā sākotnēji tika iekļauti 67 pasaules ietekmīgākie cilvēki, bet 2018. gadā — jau 75 cilvēki. Vieta uzskaitījumā viņiem tika piešķirta atkarībā no četriem kritērijiem: ietekme uz miljoniem cilvēku (materiāla vai garīga ietekme), finansiālo resursu apjoms, ko viņi kontrolē, vai viņu ietekme izpaužas daudzās jomās, vai viņi reāli izmanto savu ietekmi svarīgos notikumos. Izkārtojumu sarakstā noteica pieci vadošie Forbes redaktori, kas katrs sarindoja kandidātus pēc šiem četriem kritērijiem, un tika noteikts vidējais rezultāts. Forbes pasaulē ietekmīgākie cilvēki 2018. gadā 1. Sji Dzjiņpins  Ķīna Ķīnas Komunistiskās partijas ģenerālsekretārs 2. Vladimirs Putins  Krievija Krievijas prezidents 3. Donalds Tramps  ASV ASV prezidents 4. Angela Merkele  Vācija Vācijas kanclere 5. Džefs Beizoss  ASV Amazon dibinātājs un izpilddirektors 6. Francisks  Vatikāns/ Argentīna Romas pāvests 7. Bills Geitss  ASV Microsoft dibinātājs 8. Mohameds bin Selmāns Āl Saūds  Saūda Arābija Saūda Arābijas kroņprincis 9. Narēndra Modi  Indija Indijas premjerministrs 10. Lerijs Peidžs  ASV Google viens no dibinātājiem un izpilddirektors No 2009. gada par pasaulē ietekmīgākajiem cilvēkiem atzīti Krievijas, Ķīnas un ASV prezidenti. 2009., 2011. un 2012. gadā par ietekmīgāko tika atzīts ASV prezidents Baraks Obama. No 2013. līdz 2018. gadam pasaulē ietekmīgākais cilvēks bija Krievijas prezidents Vladimirs Putins. Savukārt 2010. gadā par pasaules ietekmīgāko cilvēku tika atzīts Ķīnas prezidents Hu Dzjiņtao. 2014.g. sarakstā tika iekļauti 72 cilvēki, tostarp 8 sievietes Lielāko kritumu salīdzinot ar 2013. gadu piedzīvoja Enrike Penja Njeto (2013. gadā — 37. vieta, 2014. gadā — 60. vieta). Savukārt lielāko kāpumu salīdzinot ar 2013. gadu piedzīvoja Džaneta Jelena (2014. gadā — 6. vieta; 2013. gadā — 72. vieta). 2014. gada saraksta jaunākie cilvēki ir Marks Zakerbergs (30 gadi), bet vecākais Abdulla Saūds (90 gadi). ASV pārstāv 27 no 71 pasaulē ietekmīgākajiem cilvēkiem. 2014. gada sarakstā tika iekļautas 14 jaunas personas, kas nebija iekļautas 2013. gada sarakstā. 2013. gada sarakstā tika iekļauti 72 cilvēki, tostarp 9 sievietes, kas ir lielākais sieviešu skaits kopš saraksta veidošanas. 2013. gadā par ietekmīgāko cilvēku tika uzskatīts Vladimirs Putins, savukārt iepriekšējo gadu līderis Baraks Obama noslīdēja uz 2. vietu. Lielāko kāpumu salīdzinot ar 2012. gadu piedzīvoja Īlons Masks (2012. gadā — 66., 2013. gadā — 47.). 2012. gada saraksta jaunākie cilvēki ir Marks Zakerbergs un Kims Čonins (30 gadi), bet vecākais Abdulla Saūds (89 gadi). ASV pārstāv 31 no 71 pasaulē ietekmīgākajiem cilvēkiem. 2013. gada sarakstā tika iekļautas 16 jaunas personas, kas nebija iekļautas 2012. gada sarakstā. 2012.g. sarakstā tika iekļauti 71 cilvēks, tostarp 6 sievietes, tas ir par vienu sievieti mazāk nekā 2011. gadā. Lielāko kāpumu salīdzinot ar 2011. gadu ir piedzīvoja Ķīnas Komunistiskās partijas ģenerālsekretārs Sji Dzjiņpins, kurš 2011.g. bija 69. ietekmīgākais cilvēks, bet 2012.g. jau 9., ietekmīgākais pasaules cilvēks. Lielāko kritumus 2012. gadā, salīdzinot ar 2011. gadu piedzīvoja Marks Zakerbergs un Rostams Gasemi. 2011. gada saraksta jaunākais cilvēks ir Marks Zakerbergs un Kims Čonins (29 gadi), bet vecākais Abdulla Saūds (88 gadi). ASV pārstāv 27 no 71 pasaulē ietekmīgākajiem cilvēkiem. 2012. gada sarakstā tika iekļautas 18 jaunas personas, kas nebija iekļautas 2011. gada sarakstā. 2011.g. sarakstā tika iekļauti 70 cilvēki, tostarp 7 sievietes. Lielāko kāpumu salīdzinot ar 2010. gadu ir piedzīvojis Facebook izveidotājs Marks Zakerbergs, kurš 2010.g. bija 40. ietekmīgākais cilvēks, bet 2011.g. jau 9., ietekmīgākais pasaules cilvēks. Savukārt vislielāko kritienu salīdzinot ar 2010. gadu piedzīvoja Krievijas Krievijas premjerministrs Dmitrijs Medvedevs (2010. gadā — 12. ietekmīgākais cilvēks, taču 2011. gadā 59. ietekmīgākais cilvēks). 2011. gada saraksta jaunākais cilvēks ir Marks Zakerbergs (27 gadi), bet vecākais Abdulla Saūds (87 gadi). ASV pārstāv 25 no 70 pasaulē ietekmīgākajiem cilvēkiem. 2011. gada sarakstā tika iekļautas 16 jaunas personas, kas nebija iekļautas 2010. gada sarakstā. 2010.g. sarakstā tika iekļauti 68 cilvēki, tostarp 5 sievietes. Par 2010.g. ietekmīgāko cilvēku tika atzīts Ķīnas prezidents Hu Dzjiņtao, pagājušo gada ietekmīgākais cilvēks Baraks Obama, šogad bija otrs ietekmīgākais. 2010. gada saraksta jaunākais cilvēks ir Marks Zakerbergs (26 gadi), bet vecākais Abdulla Saūds (86 gadi). ASV pārstāv 24 no 68 pasaulē ietekmīgākajiem cilvēkiem. 2010. gada sarakstā tika iekļautas 18 jaunas personas, kas nebija iekļautas 2009. gada sarakstā. 2009.g. uzskaitījums bija pirmais, ko Forbes izveidoja par pasaulē ietekmīgākajām personām. Tajā tika iekļauti 67 cilvēki, tostarp arī 3 sievietes. Jaunākie pasaulē šajā sarakstā iekļautie cilvēki ir Google dibinātāji Lerijs Peidžs un Sergejs Brins (36 gadi), savukārt visvecākais sarakstā iekļautais cilvēks ir Saūda Arābijas karalis Abdulla Saūds (85 gadi). 21 cilvēks no sarakstā iekļautajiem pārstāv ASV. Michael Noer and Nicole Perlroth. «The World's Most Powerful People». Forbes, 2009. gada 11. novembris. Skatīts: 2009-11-16. «Pasaules ietekmīgāko cilvēku uzskaitījums 2014.g.». Forbes. «Pasaules ietekmīgāko cilvēku uzskaitījums 2013.g.». Forbes. «Pasaules ietekmīgāko cilvēku uzskaitījums 2012.g.». Forbes. «Pasaules ietekmīgāko cilvēku uzskaitījums 2011.g.». Forbes. «Pasaules ietekmīgāko cilvēku uzskaitījums 2010.g.». Forbes. «Pasaules ietekmīgāko cilvēku uzskaitījums 2009.g.». Forbes.