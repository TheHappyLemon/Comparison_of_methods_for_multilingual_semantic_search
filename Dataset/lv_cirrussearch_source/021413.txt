Nēso, arī Neptūns XIII, ir Neptūna pavadonis. Tas ir četrpadsmitais pavadonis pēc kārtas, skaitot no Neptūna. Nēso ir vistālāk no Neptūna esošais zināmais pavadonis. Pavadonis tika atklāts 2002. gada 14. augustā. To paveica astronomu grupas Metjū Holmana un Breda Gledmena vadībā. Tam tika piešķirts pagaidu apzīmējums S/2002 N 4. Vārds Nēso pavadonim tika piešķirts 2007. gada 3. februārī ar Starptautiskās Astronomijas savienības cirkulāru Nr.8802. Nēso grieķu mitoloģijā ir viena no nereīdām. Nēso ir neliels pavadonis. Tā diametrs ir apmēram 43 – 60 km. Pavadonis ap Neptūnu kustas pretēji tā rotācijas virzienam. Nēso ir pats ārējais no Neptūna zināmajiem pavadoņiem. Nēso orbitālie parametri ir līdzīgi Psamatei, tāpēc ir ticams, ka abi pavadoņi senatnē radušies pēc kāda cita lielāka pavadoņa sabrukšanas trieciena rezultātā. Nēso ir vistālāk no savas planētas riņķojošais pavadonis Saules sistēmā . Planetary Satellite Mean Orbital Parameters [ http://www.skyandtelescope.com/observing/objects/planets/A_Guide_to_Planetary_Satellites.html?page=4 A Guide to Planetary Satellites] A Survey for "Normal" Irregular Satellites around Neptune: Limits to Completeness Neptunian System [ http://www.cbat.eps.harvard.edu/iauc/08200/08213.html IAUC 8213] IAUC 8802 [ http://arxiv.org/abs/astro-ph/0604552 A Survey for "Normal" Irregular Satellites Around Neptune: Limits to Completeness] Richard, Jr.Schmude: Uranus, Neptune, Pluto and How to Observe Them. 2008, ISBN 0-387-76601-4 Vikikrātuvē par šo tēmu ir pieejami multivides faili. Skatīt: Nēso.