Džons Dipons (angļu: John du Pont, dzimis 1938. gada 22. novembrī, miris 2010. gada 9. decembrī) bija Diponu ģimenes mantinieks. Tiesāts par slepkavību un mūža nogali pavadījis cietumā. Viņš bija ornitologs (izdevis vairākas grāmatas par putniem), konhiologs, filatēlists, treneris un sporta entuziasts. Kā filantrops, viņš izveidoja un vadīja Delavēras Nacionālo vēstures muzeju, kas tika atklāts 1972. gadā. Viņš atbalstīja arī Vilanovas Universitāti, kā arī citas iestādes. 1980. gados viņš sāka interesēties par sportu, it īpaši par modernās pieccīņas sacīkstēm, un drīzumā viņš izveidoja cīnītāju kompleksu savā fermā Foxcatcher. Viņš kļuva par amatieru sporta atbalstītāju ASV un valsts cīņas sporta komandas sponsoru. 1990. gadu sākumā viņa draugi sāka uztraukties par Džona paranojas lēkmēm. 1997. gadā viņš tika apcietināts par sava drauga un olimpiskā čempiona brīvajā cīņā Deiva Šultca slepkavību. Viņš tika atzīts par garīgi slimu, bet ne vājprātīgu un atlikušo mūžu pavadīja cietumā. 2010. gadā, būdams apcietinājumā, Džons Dipons nomira. 2014. gada mākslas filmā "Lapsu medības" ir stāsts par Dipona dzīvi. Džona Dipona lomu atveido Stīvs Karels. Karela tēlojums ir izvirzīts 87. Kinoakadēmijas balvai nominācijā "Labākais aktieris galvenajā lomā". Jeré Longman. «John E. du Pont, Heir Who Killed an Olympian, Dies at 72». The New York Times, 2010. gada 9. decembris. Skatīts: 2012. gada 28. novembris. «Du Pont heir dies in prison». United Press International. 2010. gada 9. decembris. Skatīts: 2010. gada 9. decembris. «John E Dupont». BioStor. Arhivēts no oriģināla, laiks: 2015. gada 28. janvārī. Skatīts: 2015. gada 1. februārī. Justin Chang. «Steve Carell, Mark Ruffalo and Channing Tatum give superb performances in Bennett Miller's powerfully disturbing true-crime saga». Variety, 2014. gada 19. maijs. Stephanie Merry. «2015 Oscar nominations: Complete list; ‘Selma’ snubbed; ‘Birdman’ and ‘The Grand Budapest Hotel’ lead with nine». The Washington Post, 2015. gada 15. janvāris. "John E du Pont video Foxcatcher Farm - 1988" Dokumentāls videomateriāls ar Dupontu viņa īpašumā un Foxcatcher treniņu kompleksu (angliski)