Rotšildi (vācu: Rothschild) ir ebreju cilmes Eiropas finansistu dzimta. Dzimtas aizsācējs bija Svētās Romas impērijas brīvpilsētas Frankfurtes juvelieris Amšels Mozus Bauers, kura mājai bijusi sarkana plāksne (vācu: Haus zum rothen Schild — "sarkanās plāksnes māja"). Viņa dēls Maijers Amšels (1744—1812) nodibināja banku un pieņēma labskanīgāko Rotšildu uzvārdu. Viņam bija pieci dēli, kuri izveidoja starptautisku baņķieru ģimeni. Ģimenei ir vairāki atzari (Anglijas, Francijas, Vācijas, Šveices, Itālijas). Lielāko uzplaukumu dzimta piedzīvoja 19. gadsimtā, kad tika uzskatīts, ka tai bija tobrīd lielākā bagātība pasaulē. Mūsdienās tās bagātība ir samazinājusies, jo ir sadalīta starp vairākiem simtiem pēcteču. Rotšildi (angliski)