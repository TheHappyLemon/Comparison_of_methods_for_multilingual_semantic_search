Lietuvas Zooloģiskais dārzs (lietuviešu: Lietuvos zoologijos sodas) pirms tam zināms kā Kauņas Zooloģiskais dārzs ir vecākais zinātniskais zooloģiskais dārzs Lietuvā. Tas atrodas Ažuolinas ozolu birzs parkā Kauņas dienvidrietumos, Žaļakalnes seņūnijā. Zooloģiskā dārza teritorija aizņem 15,66 hektārus zemes. 1935. gadā zooloģiskā dārza izveidi ierosināja slavenais lietuviešu zoologs Tadas Ivanausks un pašu dārzu atvēra 1938. gada 1. jūlijā ar 40 dzīvnieku ekspozīciju. Daļa no zooloģiskā dārza radībām bija no paša Ivanauska kolekcijas, kā arī dāvanas no citiem zooloģiskajiem dārziem. Pēc gada dārza iemītnieku skaits pieauga līdz 150. Pašreiz zooloģiskajā dārzā ir 2166 dzīvnieki un pēc Eiropas zooloģisko standartu klasifikācijas šis skaitās vidēja lieluma zooloģiskais dārzs. 2000. gados zooloģiskais dārzs piedzīvoja finanšu grūtības. «Kaunas – a city for zoo lovers». The Baltic Times. Skatīts: 2009-11-09. «Information about zoo» (Lithuanian). Kaunas Zoo. Skatīts: 2008-05-18. Vikikrātuvē par šo tēmu ir pieejami multivides faili. Skatīt: Lietuvas Zooloģiskais dārzs. Oficiālā tīmekļa vietne