Nigeria EduSat-1, zināms arī kā BIRDS-N, ir Nigērijas studentu nanopavadonis. EduSat-1 2017. gada jūnijā ar kravas kuģi SpaceX CRS-11 nogādāts Starptautiskajā kosmosa stacijā (SKS), no kurienes brīvā lidojumā orbītā palaists jūlijā. Pavadoni konstruēja, montēja un testēja Akures Federālā tehnoloģiju universitātes (FUTA) trīs studenti. Projektu atbalstīja Nigērijas Nacionālā kosmosa pētniecības un attīstības aģentūra (National Space Research and Development Agency, NASRDA) un Japānas Kjusju tehnoloģiju institūts kā daļa no Joint Global Multi-Nation Birds Satellite projekta. Divu gadu laikā trīs studenti no katras piecu dalībvalstu universitātes Kjusju tehnoloģiju institūtā darbojās pie BIRDS pavadoņa izgatavošanas. Nigeria EduSat-1 veidots CubeSat 1U formā ar masu aptuveni 1 kg. Tam iebūvētas zemas un augstas izšķirtspējas kameras (0,3 megapikseļu un 5 megapikseļu). Pavadonis veiks audio signālu translāciju, kā arī mērīs atmosfēras blīvumu no 400 km augstas orbītas. Nigeria EduSat-1 tika palaists 2017. gada 3. jūnijā 21:07:38 UTC ar nesējraķeti Falcon 9 v1.2 no Kanaveralas zemesraga Gaisa spēku stacijas kravas kuģa SpaceX CRS-11 hermētiskajā nodalījumā kopā ar citiem nanopavadoņiem TOKI, GhanaSat-1, Mazaalai un BRAC Onnesha. Kravas kuģis SKS sasniedza 5. jūnijā. Nigeria EduSat-1 palaists orbītā brīvā lidojumā 7. jūlijā 09:10 UTC no nanopavadoņu palaišanas iekārtas J-SSOD Nr. 7 reizē ar pavadoni GhanaSat-1. Edusat-1 satellite goes into orbit today Oluwaseun Akingboye, Akure, 2017-07-07 BIRDS 1 BIRDS projekts Bird B, BTN, G, J, M, MYS, N, PHL (BRAC Onnesha, GhanaSat 1, Toki, Mazaalai, Nigeria EduSat 1) Gunter Dirk Krebs