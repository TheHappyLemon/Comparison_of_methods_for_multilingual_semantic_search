Palenke (spāņu: Palenque) ir maiju pilsētas atliekas, kas atrodas mūsdienu Meksikas dienvidos, Čjapasas štatā. Kaut arī Palenke vēsturiski nav no lielākajām maiju pilsētām, tās drupas ir relatīvi ļoti labi saglabājušās. 1987. gadā Palenke tika iekļauta UNESCO Pasaules mantojuma sarakstā. Ap pilsētu izveidots Palenkes nacionālais parks. Pirmās ziņas par pilsētu saglabājušās no 3. gadsimta p.m.ē. Savu uzplaukumu tā piedzīvoja starp 6. un 8. gadsimtu. Pēc tam tā tika pamesta un pilsētas drupas pārņēma džungļi. Kad 16. gadsimtā ieradās spāņi, reģions bija mazapdzīvots. Pilsētas drupas plaši pazīstamas kopš 1773. gada un jau 19. gadsimtā tās bija tūrisma objekts. Izrakumi kopš 1949. gada. Vikikrātuvē par šo tēmu ir pieejami multivides faili. Skatīt: Palenke. Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski)