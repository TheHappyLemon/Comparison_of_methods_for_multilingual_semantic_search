Cezars Kiī (krievu: Цезарь Антонович Кюи; dzimis 1835. gada 18. janvārī [v.s. 6. janvārī], miris 1918. gada 26. martā) bija Viļņā dzimis franču izcelsmes Krievijas komponists, mūzikas kritiķis un militārais inženieris - ģenerālis. Viens no "Varenās kopas" komponistiem. Dzimis Viļņā Napoleona bijušā virsnieka ģimenē. Dzimtajā Viļņā kādu brīdi mūziku apguva pie Staņislava Moņuško. Mācījās Sanktpēterburgas Kara inženiertehniskajā universitātē, vēlāk Sanktpērburgā daudzus gadus strādāja par fortifikācijas pasniedzēju militārajās augstskolās, paralēli nodarbodamies ar mūziku. Pagrieziena punkts Kiī muzikālajā darbībā notika 1856. gadā, kad Kiī satika Miliju Balakirevu. Kaut arī ar mūziku Kiī nodarbojās brīvajā laikā, viņš bija diezgan ražīgs komponists - sarakstījis 15 operu (no tām 4 operas bērniem), daudzus darbus korim, kamermūzikas kompozīcijas, klavieru skaņdarbus, solodziesmas. Publicējis vairāk nekā 800 rakstus par mūziku un arī vairākus darbus fortifikācijā. Vikikrātuvē par šo tēmu ir pieejami multivides faili. Skatīt: Cezars Kiī. Cezara Kiī profils AllMusic (angliski) Cezara Kiī notis IMSLP (angliski)