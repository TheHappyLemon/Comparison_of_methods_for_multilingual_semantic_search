Sibīrijas tatāru valoda (себер татар теле) ir tjurku saimes valoda, kurā runā tatāru etnoteritoriāla grupa Sibīrijas tatāri. Izplatīta Krievijā, Rietumsibīrijā, galvenokārt Tjumeņas, Omskas, Tomskas un Novosibirskas apgabalos bijušās Sibīrijas hanistes austrumos. Valoda faktiski ir triju dialektu kopums — Tobolas-Irtišas, Barabas un Tomskas dialekti, katrs no kuriem vēl tālāk iedalās vairākās izloksnēs. Kopējais runātāju skaits tiek lēsts ap 140 tūkstošiem; precīzas aplēses ir apgrūtinātas, jo lielākā daļa Sibīrijas tatāru sevi identificē kā tatārus (tikai ap 7 tūkstošiem pēdējā tautskaitē sevi pašidentificējuši kā Sibīrijas tatārus) un savu valodu — par tatāru valodu. Līdz nesenam laikam Sibīrijas tatāriem nebija savas normētas rakstības — tika izmantotas tatāru valodas rakstības. 2000. gadā Tjumeņā izdota pirmā Tobolas-Irtišas dialekta ābece. Sibīrijas tatāru valodas klasificēšana ir diskutabla. Daļa valodnieku to uzskata par tatāru valodas austrumu dialektu, bet daļa — par patstāvīgu valodu, kurai piešķirts patstāvīgs ISO 639-3 kods. Dažādos avotos valoda tiek pieskaitīta kā kipčaku valodām (kā tatāru valoda), tā arī Vidussibīrijas tjurku valodām. SIL. 639 Identifier Glottolog. Spoken L1 Language: Siberian Tatar Krievijas Lielās enciklopēdijas raksts (krieviski)