Roberts Allens "Bobs" Makadū (angļu: Robert Allen "Bob" McAdoo; dzimis 1951. gada 25. septembrī) ir bijušais amerikāņu basketbolists, spēlējis centra un spēka uzbrucēja pozīcijās. Pašlaik (2013) ir NBA kluba Maiami "Heat" trenera palīgs. 1972. gada NBA draftā viņu Bufalo "Braves" izraudzījās pirmajā kārtā ar kopējo 2. kārtas numuru. Turpmāk pārstāvējis "Braves", Ņujorkas "Knicks", Bostonas "Celtics", Detroitas "Pistons", Ņūdžersijas "Nets", Losandželosas "Lakers", Filadelfijas "76ers", kā arī Itālijas līgas klubus Olimpia Milano, Filanto Forlì un Teamsystem Fabriano. Karjeras laikā divas reizes kļuva par NBA čempionu "Lakers" sastāvā, divas reizes par Eiropas čempionvienību kausa izcīņas čempionu Olimpia Tracer Milano sastāvā. 1975. gadā tika atzīts par NBA sezonas vērtīgāko spēlētāju, NBA debijas sezonā tika atzīts par labāko debitantu un tika iekļauts līgas simboliskajā debitantu pirmajā izlasē, piedalījies piecās NBA Visu zvaigžņu spēlēs, trīs sezonas bija rezultatīvākais spēlētājs. 2000. gadā B. Makadū tika uzņemts Basketbola slavas zālē. 2005.—2006. gadā kļuva par NBA čempionu kā Maiami "Heat" trenera palīgs. NBA profils (angliski) Basketball Reference profils (angliski) Džeimsa Neismita piemiņas Basketbola slavas zāles profils (angliski)