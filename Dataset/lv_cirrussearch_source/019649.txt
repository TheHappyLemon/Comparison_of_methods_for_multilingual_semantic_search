Gļebs Kļuškins (dzimis 1992. gada 1. oktobrī Rīgā) ir Latvijas futbolists, spēlē pussarga pozīcijā, Latvijas futbola izlases dalībnieks. Pašlaik (2023) pārstāv Latvijas Virslīgas komandu FK Liepāja. Latvijas Virslīgā debitēja 2009. gada 29. augustā FK Daugava (vēlāk apvienojās ar Rīgas Futbola skolu) sastāvā pret Skonto FC. Nākamās divas sezonas aizvadīja Latvijas 1. līgā Rīgas Futbola skolas sastāvā. No 2012. līdz 2014. gadam spēlēja FK Daugava Rīga. No 2015. līdz 2017. gadam pārstāvēja FK Jelgava, divreiz uzvarot Latvijas kausa izcīņā. Vēlāk divas sezonas aizvadīja FK RFS rindās. 2020. gada maijā pievienojās Lietuvas klubam Marijampoles "Sūduva". Lavijas izlasē Kļuškins debitēja 2013. gada 24. maijā pārbaudes spēlē pret Kataru. Pirmos vārtus izlases labā guva 2017. gada 13. novembrī draudzības spēlē pret Kosovu, spēles laikā izceļoties uzreiz ar diviem vārtu guvumiem. «Kļuškins pievienojas Lietuvas čempionei "Sūduva"». sportacentrs.com. 2020. gada 26. maijā. «Žigajevs gūst skaistus vārtus; Latvijas futbolisti zaudē Katarai». delfi.lv. 2013. gada 24. maijā. Arhivēts no oriģināla, laiks: 2014. gada 15. jūlijā. Skatīts: 2013. gada 1. jūnijā. «Latvija trīsreiz izvirzās vadībā, taču katastrofālā galotnē zaudē Kosovā». sportacentrs.com. 2017. gada 13. novembrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)