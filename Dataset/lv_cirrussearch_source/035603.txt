Instrukciju kopa ir visu instrukciju (komandu) kopums, kuras var izpildīt centrālais procesors. Instrukcijas pēc funkcionalitātes tiek iedalītas: aritmētiskās (saskaitīšana, atņemšana), loģiskās (UN, VAI, NE), nobīdes, datu manipulācijas (pārsūtīšana, ievade/izvade) vadības (tiešā, netiešā pāreja, apakšprogrammas izsaukšana u.c), citas. Instrukcijas formāts nosaka komandas elementus, kuri komandas izpildes laikā jāinterpretē noteiktā veidā. Šie elementi var būt: instrukcijas kods, atmiņas adrese, procesora reģistrs, ārējās iekārtas adrese, adresācijas režīms, pārejas parametri, u.c. Komandas kods nosaka to, cik un kādi operandi būs instrukcijai. Atkarībā no instrukciju kopas arhitektūras, to var noteikt atsevišķi biti instrukcijas kodā vai arī viss kods. Pēc parametru skaita instrukcijas iedala: bezoperandu, ar vienu vai ar diviem operandiem. Pēc instrukcijas garuma var būt 1, 2, 3 un vairāku baitu komandas. Н.Ю. Ершова, О.Н. Ивашенков, С.Ю. Курсков Микропроцессоры