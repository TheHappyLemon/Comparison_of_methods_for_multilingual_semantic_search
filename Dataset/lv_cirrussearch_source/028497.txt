Veličkas sāls raktuves (poļu: Kopalnia soli Wieliczka) atrodas Polijas dienvidos — Veličkas pilsētā. Raktuves tika izbūvētas 13. gadsimtā, tajās sāls tika iegūta līdz pat 2007. gadam. Līdz darbības izbeigšanas brīdim tā bija viena no vecākajām sāls raktuvēm, kas vēl darbojās. Raktuves izvietotas deviņos dažādos līmeņos, raktuvju kopējais garums ir apmēram 300 km. Tajās atrodas vairākas statujas un četras kapelas, kuras raktuvju strādnieki izcirtuši no akmens sāls. Tiek uzskatīts, ka akustika vienā no kapelām ir labākā Eiropā. Dažkārt raktuves tiek sauktas par "Polijas pazemes sāls katedrāli". 1978. gadā raktuves tika iekļautas UNESCO Pasaules mantojuma sarakstā. 2013. gadā UNESCO iekļautajam objektam tika pievienotas Bohņā esošās sāls raktuves. Ik gadu raktuves apmeklē aptuveni 1,2 miljoni tūristu. Zbigņevs Preisners, "Preisner's Music", Virgin France, 1995. «Polijas neparasti sāļā pazemes pasaule Veļičkas raktuvju valstībā». Delfi. 2016. gada 1. janvāris. Skatīts: 2016. gada 28. februārī. Vikikrātuvē par šo tēmu ir pieejami multivides faili. Skatīt: Veličkas sāls raktuves. Encyclopædia Britannica raksts (angliski) Oficiālā tīmekļa vietne Cracow Saltworks Museum in Wieliczka (angliski)