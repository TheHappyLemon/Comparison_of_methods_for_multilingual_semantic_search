Valentīno Rosi (itāļu: Valentino Rossi; dzimis 1979. gada 16. februārī Urbīno, Itālijā) ir bijušais itāļu šosejas motobraucējs. Viņš ir izcīnījis 9 pasaules čempiona titulus, no tiem 7 — prestižākajā klasē MotoGP. V. Rosi tēvs Graciāno Rosi arī bija veiksmīgs motobraucējs. 1996. gadā V. Rosi startēja savā pirmajā pasaules čempionātā 125 cm3 klasē, un jau nākamajā gadā viņš kļuva par pasaules čempionu. Vēl pēc diviem gadiem V. Rosi kļuva par čempionu 250 cm3 klasē, bet vēl pēc diviem — 1999. gadā — viņš pirmo reizi uzvarēja prestižākajā 500 cm3 klasē. Šādu pat panākumu V. Rosi spēja atkārtot visas nākamās sezonas, izņemot 2006. un 2007. gadu, kad par pasaules čempioniem kļuva Nikijs Heidens un Keisijs Stouners. V. Rosi vairākkārt piedalījies Formula 1 testos un uzrādījis atzīstamus rezultātus, tomēr izšķīries palikt šosejas motobraukšanā. 2021. gada augustā septiņkārtējais pasaules čempions paziņoja, ka šī ir viņa pēdējā sezona MotoGP karjerā. Tavullija ir komūna, kurā Rosi izaudzis. Blakus ģimenes mājai bija izveidota neliela motokrosa trase, kurā viņš trenējās. Netālu atrodas arī San Marino motošosejas trase, kuru Rosi uzskata par savu mājas trasi. Pilsētā ir Rosi izveidoti veikali faniem un bāzējas viņam piederošā VR46 Racing Team komanda un akadēmija, kurā trenējas jaunie sportisti. No šī akadēmijas paspārnes nākuši vairāki populāri itāļu braucēji: Frančesko Banjaja, Romano Fenati, Andrea Minjo, Nikolo Bulega, Lorenco Dalla Porta. Dorna Sports. «2022 MotoGP World Championship - Official website with news, calendar, videos and results | MotoGP™». www.motogp.com (angļu). Skatīts: 2022-02-21. Vikikrātuvē par šo tēmu ir pieejami multivides faili. Skatīt: Valentīno Rosi. Brockhaus Enzyklopädie raksts (vāciski) Encyclopædia Universalis raksts (franciski) The Sport.org profils (angliski) Munzüger Sport profils (vāciski) Driver Database profils (angliski) Motorsportstats profils (angliski) MotoGP profils (angliski) eWRC-results.com profils (angliski) Oficiālā tīmekļa vietne (angliski)