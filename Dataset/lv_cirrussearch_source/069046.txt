Masimo Stano (itāļu: Massimo Stano; dzimis 1992. gada 27. februārī) ir itāļu vieglatlēts, startē soļošanas sacensībās. Viņš ir 2020. gada vasaras olimpisko spēļu čempions 20 km soļošanā un 2022. gada pasaules čempions 35 kilometru soļošanā. Stano sāka nodarboties ar vieglatlētiku 11 gadu vecumā, galvenokārt skrienot vidējās distancēs, pēc tam no 14 gadu vecuma viņš pievērsās soļošanai trenera Džovanni Zakeo vadībā. 2011. gada Eiropas U-20 čempionātā Tallinā ieņēma 5. vietu 10 000 metru soļošanā. 2013. gadā Eiropas U-23 čempionātā Tamperē sākotnēji finišēja 4. vietā 20 km distancē, bet pēc divu Krievijas soļotāju diskvalifikācijas, ieguva sudraba medaļu. Pasaules čempionātā pirmo reizi piedalījās 2015. gadā Pekinā un ieņēma 19. vietu 20 km soļošanā. 2018. gada maijā individuāli izcīnīja 3. vietu Pasaules komandu čempionātā soļošanā Taicanā, bet Itālijas komandas sastāvā ieguva sudraba medaļu. 2018. gada Eiropas čempionātā Berlīnē ieņēma 4. vietu. 2020. gada vasaras olimpiskajās spēlēs, kur soļošana notika Saporo, Stano kļuva par olimpisko čempionu 20 km distancē un ieguva zelta medaļu. 2022. gada Pasaules čempionātā Jūdžīnā uzvarēja 35 kilometru soļošanā, kas bija pirmo reizi iekļauta pasaules čempionāta programmā. Distanci viņš veica divās stundās, 23 minūtēs un 14 sekundēs. 2023. gada maijā Podebradi izcīnīja trešo vietu Eiropas komandu čempionātā soļošanā. 2023. gada Pasaules čempionātā Budapeštā 20 km distancē nefinišēja, bet 35 km distancē ieņēma 7. vietu. «Ikeda leads Japan to double 20km gold at IAAF World Race Walking Team Championships Taicang 2018». worldathletics.org (angļu). 2018. gada 6. maijs. Skatīts: 2023. gada 24. septembrī. «Itālis Stano 20 kilometru soļošanā atstāj aiz sevis mājiniekus japāņus». jauns.lv. 2021. gada 5. augusts. Skatīts: 2023. gada 24. septembrī. «Soļotājs Rumbenieks ar 37.vietu noslēdz Latvijas vieglatlētu startus pasaules čempionātā». lsm.lv. 2022. gada 24. jūlijs. Skatīts: 2023. gada 24. septembrī. Vikikrātuvē par šo tēmu ir pieejami multivides faili. Skatīt: Masimo Stano. Olympedia profils (angliski) IAAF profils (angliski)