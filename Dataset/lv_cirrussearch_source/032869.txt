Maskarēnu paradīzes mušķērājs (Terpsiphone bourbonnensis) ir monarhmušķērāju dzimtas putns un viena no sešpadsmit sugām paradīzes mušķērāju ģintī. Maskarēnu paradīzes mušķērājs dzīvo tropu mežos Maurīcijā un Reinjonā. Ķermeņa garums ir 15—20 cm. Tēviņiem galva metāliski zila, spārni rūsgani. Krūtis un pavēdere liegi pelēcīgi. Knābis gaiši zils, tā gals tumšs. Atšķirībā no lielākās daļas citu paradīzes mušķērāju, Maskarēnu sugas tēviņiem iztrūkst izteikti garās centrālās astes spalvas. Mātītes mazākas, to ķermeņa apspalvojums mazāk spilgts. Maurīcijas pasuga nedaudz lielāka un tumšāka. Tēviņu zilās galvas mirdzums šai formai izteiktāks par Reinjonas pārstāvjiem un stiepjas līdz pakausim. Apdzīvo Reinjonu un Maurīciju Indijas okeānā. Reinjonā paradīzes mušķērājs ir diezgan bieži sastopams, kamēr Maurīcijā mītošā pasuga ir daudz retāka. Pārtiek no dažādiem kukaiņiem, kurus medī vienatnē. Reinjonā barojas arī grupās kopā ar Reinjonas pelēkajiem briļļuputniem. Maskarēnu paradīzes mušķērājam ir 2 pasugas: Reinjonas pasuga (T. b. bourbonnensis) — izplatīta Reinjonā; Maurīcijas pasuga (T. b. desolata) — sastopama Maurīcijā. Avibase - the world bird database: Mascarene Paradise-Flycatcher Handbook of the Birds of the World: Mascarene Paradise-flycatcher The Native Plants and Animals of Mauritius. The Mauritian Wildlife Foundation. ISBN 978-999493802-5, page 10 «African Bird Club. Working for birds and conservation in Africa: MascareneParadiseFlycatcher». Arhivēts no oriģināla, laiks: 2015. gada 22. oktobrī. Skatīts: 2016. gada 25. aprīlī. The IUCN Red List of Threatened Species: Terpsiphone bourbonnensis