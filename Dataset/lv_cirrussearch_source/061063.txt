Entonijs Remerals Gills (angļu: Anthony Remeral Gill; dzimis 1992. gada 17. oktobrī Ziemeļkarolīnā) ir amerikāņu basketbolists, spēlē spēka uzbrucēja pozīcijā. 2023. gadā pārstāv Nacionālās basketbola asociācijas (NBA) klubu Vašingtonas "Wizards". Augstskolu basketbolā pārstāvēja NCAA komandas no Dienvidkarolīnas Universitātes un Virdžīnijas Universitātes. Pēc četrām sezonām augstskolu basketbolā E. Gills palika neizvēlēts 2016. gada NBA draftā un devās attīstīt savu spēlētāja karjeru Eiropas klubos. Viņš noslēdza līgumu ar Vācijas basketbola Bundeslīgas komandu Ludvigsburgas "MHP Riesen", taču nesāka tajā spēlēt, neizturot medicīniskās pārbaudes, taču sezonu aizvadīja Turcijas klubā Yeşilgiresun. 2017. gada vasarā E. Gills spēlēja NBA Vasaras līgā, pārstāvot Šarlotas "Hornets", bet pēc tam pievienojās VTB līgas komandai no Krievijas Maskavas apgabala "Himki", kurā nospēlēja divas sezonas. 2020. gada novembrī E. Gills noslēdza divu gadu līgumu ar NBA klubu Vašingtonas "Wizards". 2023. gada 11. janvārī viņš aizvadīja vienu no produktīvākajām spēlēm karjerā, gūstot rekordu: 18 punktus uzvarētā spēlē (100—97) pār Čikāgas "Bulls". 5 things to know about new Wizards forward Anthony Gill[novecojusi saite] sports.yahoo.com «Chicago Bulls vs Washington Wizards Jan 11, 2023 Game Summary | NBA.com». www.nba.com. Skatīts: 2023-01-12. Vikikrātuvē par šo tēmu ir pieejami multivides faili. Skatīt: Entonijs Gills. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) Russiabasket profils (krieviski) RealGM Basketball profils (angliski)