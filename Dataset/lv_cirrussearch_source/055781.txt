Timotē (Tims) Filips Bozons (franču: Timothé "Tim" Phillipe Bozon, dzimis 1994. gada 24. martā) ir Francijas hokejists, spēlē kreisās malas uzbrucēja pozīcijā. Pašlaik (2021) Bozons pārstāv Nacionālās līgas komandu Lausanne HC. 2012. gada NHL draftā Bozonu ar kopējo 64. numuru, trešajā kārtā izvēlējās Monreālas "Canadiens". Savos juniora gados Bozons spēlēja Rietumu hokeja līgas komandās Kemlūpsas "Blazers" un Kūtenejas "Ice". Vēlāk spēlējis AHL komandās Hamiltonas "Bulldogs", Sentdžonsas "IceCaps" un Springfīldas "Thunderbirds". 2017. gadā atgriezies Eiropā, kur pievienojas Nacionālās līgas komandai Klotenes "Flyers", kur nospēlēja vienu sezonu. Nākamās divas sezonas Bozons pavadīja Genève-Servette HC. 2020. gada septembrī Bozons nokļuva Lausanne HC komandā. Francijas hokeja izlases sastāvā Bozons ir spēlējis 2013., 2016. un 2019. gada Pasaules čempionātā. Lausanne HC / Genève-Servette HC. «Confirmed - Vermin joins GSHC, Bozon and Cajka join LHC». swisshockeynews.ch (en-gb). Skatīts: 2021-02-05. Eliteprospects profils (angliski) Internet Hockey Database profils (angliski) Eurohockey profils (angliski)