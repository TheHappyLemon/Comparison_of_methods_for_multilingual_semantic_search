"Gods kalpot Rīgai!" (GKR) ir 2012. gada martā dibināta politiskā partija Latvijā. Tās vadītājs ir Oļegs Burovs. Partijas kodolu sākotnēji veidoja 20 cilvēki, no kuriem 12 bija likvidētās LPP/LC Rīgas domes deputāti. Partija vairākus gadus darbojusies Rīgas domes valdošajā koalīcijā kopā ar partiju "Saskaņa". 2018. gada decembrī partijā bija 605 biedri. "Gods kalpot Rīgai" vadītājs Oļegs Burovs 2019. un 2020. gadā bija Rīgas domes priekšsēdētājs, savukārt tās bijušais vadītājs Andris Ameriks iepriekš ilgstoši bija Rīgas domes priekšsēdētāja vietnieks. Divus parlamenta sasaukumus vienīgā partijas pārstāve Saeimā bija Jūlija Stepaņenko, kas bija ievēlēta 12. un 13. Saeimā no partijas "Saskaņa" saraksta. 13. Saeimā viņa darbojās kā pie frakcijām nepiederoša deputāte. 2020. gada 21. februārī J. Stepaņenko izstājās no partijas "Gods kalpot Rīgai" kopā ar pieciem Rīgas domes deputātiem. 2022. gada 14. Saeimas vēlēšanās vairāki partijas biedri kandidēja partijas "Latvija pirmajā vietā" sarakstā. Vēlēšanās saraksts saņēma 6,24% vēlētāju atbalsta, iegūstot 9 vietas 14. Saeimā, no kurām vienu ieņēma "Gods kalpot Rīgai" līderis O. Burovs. 2023. gadā viņš izstājās no "Latvija pirmajā vietā" Saeimas frakcijas, izrādot gatavību atbalstīt "Jaunās Vienotības" vadīto valdošo koalīciju ar Eviku Siliņu Ministru prezidentes amatā. Tāpat arī "Gods kalpot Rīgai" deputāti Rīgas domē iesaistījās jaunajā koalīcijā, kas par domes priekšsēdātāju ievēlēja Vilni Ķirsi. Vēlāk tika paziņots, ka "Gods kalpot Rīgai" startēs 2025. gada Rīgas domes vēlēšanās kopīgi ar Zaļo un zemnieku savienību un O. Burovs Saeimā balsojumus sinhronizēs ar ZZS frakciju. «Informācija par politisko partiju biedru skaitu». Uzņēmumu reģistra tīmekļvietne (latviešu). Skatīts: 2024-03-16. «Nodibināta jauna partija - 'Gods kalpot Rīgai'; vēlēšanās cer iegūt 1/3 deputātu vietu». DELFI. 2012. gada 17. marts. Skatīts: 2015. gada 2. oktobrī. Deputātu katalogs[novecojusi saite] skatīts 2019. gada 13. jūnijā «Partijas "Gods kalpot Rīgai" priekšsēdētāja amatā pārvēlēts Andris Ameriks». Gods Kalpot Rīgai. 2018-11-03. Skatīts: 2019-03-26. «Stepaņenko arī 13. Saeimā darbosies kā pie frakcijām nepiederoša deputāte». TVNET (latviešu). 2018-11-06. Skatīts: 2019-06-22. https://www.lsm.lv/raksts/zinas/latvija/no-gods-kalpot-rigai-izstajas-sesi-valdes-locekli.a349269/ «Latvia». Europe Elects (en-US). Skatīts: 2022-09-29. «"Gods kalpot Rīgai" un Zaļo un zemnieku savienība kopīgi startēs nākamajās Rīgas domes vēlēšanās». Latvijā (latviešu). 2023-09-06. Skatīts: 2023-09-07.