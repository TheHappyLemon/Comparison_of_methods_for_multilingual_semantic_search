Edīte Kellere-Hermane (dzimusi Kellere; vācu: Edith Keller-Herrmann; 1921. gada 17. novembris Drēzdene — 2010. gada 12. maijs Ingolštate) bija Vācijas starptautiskā lielmeistare šahā (1977). 1940. un 1950. gados bijusi vieno no spēcīgākajām Vācijas šahistēm. Pirmo reizi Vācijas sieviešu šaha čempionātā uzvarējusi 1942. gadā. Pēc Otrā pasaules kara vēl četras reizes bijusi labākā Vācijas sieviešu apvienotajā šaha čempionātā (1947, 1951, 1952, 1953), kā arī piecas reizes uzvarējusi Vācijas Demokrātiskās Republikas sieviešu šaha čempionātos (1950, 1952, 1956, 1957, 1960). 1950. gadā Maskavā piedalījusies Pasaules šaha čempionātā sievietēm, kurā ierindojusies 5. vietā. Vēlākajos gados piedalījusies Pasaules šaha čempiones izcīņas cikla pretendentu turnīros, kuros 1952. gadā ieņēmusi 5. vietu, 1955. gadā izcīnījusi 3. vietu, bet 1959. gadā atkal bijusi 5. vietā. Vairākkārt pārstāvējusi Vācijas Demokrātiskās republikas izlasi Pasaules šaha olimpiādēs, kurās piedalījusies 4 reizes (1957-1969). Komandu vērtējumā izcīnījusi 3 bronzas (1957, 1963, 1966) medaļas, bet individuālajā — sudraba (1957) un bronzas (1963) medaļas. Bijusi pirmā sieviete pēc Veras Menčikas nāves, kas piedalījusies vīriešu šaha turnīros. 1951. gadā Dortmundē dalījusi 11.-12. vietu, nospēlējot neizšķirti ar Jefimu Bogoļubovu un uzvarot Nikolasu Rossolimo un Stojanu Pucu. Labākie rezultāti citos starptautiskajos šaha turnīros: Hastingsa (Anglija) (1954/1955) — 1. vieta (vīriešu "B" turnīrā), Vīne (1957) — 1. vieta, Budapešta (1966) — 4. vieta, Halle (1967) — 1. vieta. Par panākumiem turnīros FIDE 1950. gadā Kellerei-Hermanei kā vienai no pirmajām piešķīrusi starptautiskās meistares (WIM), bet 1977. gadā — starptautiskās lielmeistares (WGM) goda nosaukumu. Deutsche Meisterschaften der Frauen 1949-50 Title Tournament 1952 Candidates Tournament «1955 Candidates Tournament». Arhivēts no oriģināla, laiks: 2016. gada 12. jūnijā. Skatīts: 2016. gada 3. augustā. 1959 Candidates Tournament OlimpBase :: Women's Chess Olympiads :: Edith Keller-Herrmann Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)