Abruka (igauņu: Abruka), agrāk — Abro (zviedru: Abrö, vācu: Abro), ir sala Rīgas līcī, Igaunijā, Monzunda arhipelāgā, netālu no Sāmsalas dienvidaustrumu krasta.Viens no tālākajiem platlapu koku izplatītajiem rajoniem Eiropas ziemeļu daļā,atrodas valsts aizsardzībā. No Sāmsalas atrodas 6 km attālumā. 1931. gadā salā uzcelta 36 metrus augsta betona bāka, šeit ir arī otra - metāla konstrukciju - bāka. Salu var sasniegt ar laivu no 6 km attālās Romasāres ostas. Pirmās ziņas par salu ir no viduslaikiem, kad Sāmsalas bīskaps salā izveidoja zirgu fermu. Tikai 18. gadsimtā salā uz dzīvi apmetās pastāvīgi iedzīvotāji, maksimālais iedzīvotāju skaits uz salas ir bijis 180. 1878.—1880. gados salā tika izveidots briežu dārzs, taču līdz mūsdienām salā nav izdzīvojis neviens briedis. Uz salas atrodas 92 ha liels botāniskais un zooloģiskais liegums. Sala ir neparasta ar to, ka to klāj platlapju koku mežs, kur ozoli, liepas, gobas un oši paceļas līdz 30 metru augstumā. Vikikrātuvē par šo tēmu ir pieejami multivides faili. Skatīt: Abruka. Abrukas muzejs Abrukas tūrisma ceļvedis