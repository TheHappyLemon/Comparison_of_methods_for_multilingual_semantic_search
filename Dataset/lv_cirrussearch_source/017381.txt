Ivars Punnenovs (dzimis 1994. gada 30. maijā) ir latviešu hokejists, vārtsargs. Pašlaik (2024) Punnenovs spēlē Šveices Nacionālās līgas kluba Rapperswil-Jona Lakers rindās. Jau kopš 2009. gada Punnenovs spēlē Šveices jaunatnes hokeja līgās. 2011.—12. gada sezonu vārtsargs aizvadīja Klotenes "Flyers" U-20 komandā, taču 2012.—13. gada sezonu aizvadīja jau HK Rapersvīla U-20 sastāvā. 2013.—14. gada sezonu Punnenovs uzsāka kā Šveices hokeja līgas kluba HK Rapersvīla otrais vārtsargs aiz pieredzējušā Dāvida Ebišera muguras. 2013. gada 27. septembrī Punnenovs debitēja mačā pret HC Fribourg-Gotteron. Kopumā sezonas gaitā kluba rindās aizvadīja 14 spēles, un sezonas noslēgumā palīdzēja komandai saglabāt vietu Šveices hokeja līgā. 2014. gada aprīlī pagarināja līgumu ar Rapersvīlas klubu uz vēl vienu sezonu, taču pēc kluba izkrišanas no Šveices hokeja līgas 2015. gadā pievienojās Langnavas "Tigers" komandai, kuras rindās aizvadīja septiņas sezonas. 2022. gada aprīlī parakstīja līgumu ar citu Šveices klubu Lausanne HC uz pieciem gadiem. 2024. gada janvārī atgriezās Rapperswil-Jona Lakers rindās. Latvijas hokeja izlases sastāvā spēlējis 2013. un 2014. gada Pasaules čempionātā junioriem. Pasaules čempionātā Latvijas izlases sastāvā ir bijis iekļauts četras reizes (2014, 2017, 2021, 2023). 2023. gada Pasaules čempionātā ar izlasi izcīnīja bronzas medaļu. Piedalījies 2022. gada ziemas olimpiskajās spēlēs Pekinā. «Latvijas izlases vārtsargs Punnenovs turpmākos piecus gadus hokeju spēlēs Lozannā». sports.tv3.lv. 2022. gada 27. aprīlis. Skatīts: 2023. gada 24. oktobrī. «Punnenovs maina klubu Šveices augstākajā līgā un atgriežas Rapersvīlā». sports.tv3.lv. 2024. gada 26. janvāris. Skatīts: 2024. gada 31. janvārī. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)