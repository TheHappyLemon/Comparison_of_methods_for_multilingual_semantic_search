Dagne Čukšīte (lietuviešu: Dagnė Čiukšytė, angļu: Dagne Ciuksyte; dzimusi 1977. gada 1. janvārī Panevēžā) ir Lietuvas starptautiskā lielmeistare šahā (1997), kas kopš 2007. gada pārstāv Lielbritāniju. No 1992. līdz 1997. gadam piecas reizes pārstāvējusi Lietuvu Pasaules un Eiropas junioru šaha čempionātos, kurā labāko rezultātu sasniegusi 1997. gadā Pasaules junioru šaha čempionātā U20 meiteņu vecuma grupā, kad ieņēmusi 8. vietu. Trīs reizes uzvarējusi Lietuvas sieviešu šaha čempionātos (1994, 1996, 2003). 1995. gadā Kišiņevā piedalījusies Pasaules čempionāta šahā sievietēm starpzonu turnīrā, kurā ieņēmusi 35. vietu. 2001. gadā Maskavā piedalījusies Pasaules šaha čempionātā sievietēm pēc izslēgšanas sistēmas, kurā uzvarot Sjui Juaņjuaņu un Ketevanu Arahamiju tikusi līdz 3. kārtai, kurā piekāpusies Maijai Čiburdanidzei. Daudzu starptautisko šaha turnīru laureāte, tajā skaitā uzvarējusi Frīdekmīstekā (1996) un Londonas London Chess Classic. Pārstāvējusi Lietuvas un Anglijas komandas lielākajos komandu šaha turnīros: Pasaules šaha olimpiādēs piedalījusies 6 reizes (1994-1998, 2004-2008); Eiropas komandu šaha čempionātos piedalījusies 8 reizes (1997, 2003-2007, 2011-2017). Individuālajā vērtējumā izcīnījusi zelta (2005) medaļu. Par panākumiem turnīros FIDE 1995. gadā viņai piešķīrusi starptautiskās meistares (WIM), bet 1997. gadā - starptautiskās lielmeistares (WGM) nosaukumu. 2006. gadā saņēmusi arī vīriešu starptautiskā meistara (IM) nosaukumu. 1995 Kishinev Interzonal Tournament 2001-02 FIDE Knockout Matches «Women's Invitational, London 2011». Arhivēts no oriģināla, laiks: 2018. gada 26. martā. Skatīts: 2018. gada 5. novembrī. OlimpBase :: Women's Chess Olympiads :: Dagne Ciuksyte OlimpBase :: European Women's Team Chess Championship :: Dagne Ciuksyte Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)