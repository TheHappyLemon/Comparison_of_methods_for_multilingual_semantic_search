Stenlijs Tuči jaunākais (angļu: Stanley Tucci Jr.; dzimis 1960. gada 11. novembrī) ir amerikāņu aktieris un režisors. Savas karjeras laikā ieguvis vairākus apbalvojumus, tai skaitā piecas Emmy balvas, divas Zelta globusa balvas un vienu Ekrāna aktieru ģildes balvu. Vēl nominēts arī Amerikas Kinoakadēmijas balvai, BAFTA kino balvai un Tony balvai. Savu kinodebiju piedzīvojis režisora Džona Hjūstona filmā "Prici ģimenes gods" (Prizzi's Honor, 1985). Vēlāk attēlojis vairākas otrā plāna lomas, no kurām pazīstamākās ir filmās The Daytrippers (1997), "Harija dekonstrukcija" (1997), "Ceļš uz pekli" (2002) un "Lidosta" (2004). 1996. gadā režisējis savu pirmo filmu, kulta komēdiju Big Night. Kopā ar Merilu Strīpu filmējies filmās "Sātans Pradas brunčos" (2006) un "Džulī un Džūlija" (2009). Nominēts Amerikas Kinoakadēmijas balvai kategorijā "Labākais aktieris otrā plāna lomā" par filmu "Dārgie pīšļi" (2009). Attēlojis arī lomas filmās "Pelikānu lieta" (1993), "Slevina laimīgais skaitlis" (2006), "Kas tikko notika" (2008), "Burleska" (Burlesque, 2010), "Vieglas uzvedības teicamniece" (2010), "Kapteinis Amerika: Pirmais atriebējs" (2011), "Riska robeža" (2011), "Gambīts" (2012), "Bada spēļu filmu sērijā" (2012—2015), "Piektā vara" (2013), "Pērsijs Džeksons: Monstru jūra" (2013), "Transformeri: Iznīcības laikmets" (2014), "Uzmanības centrā" (2015), Supernova (2020) un Worth (2021). Tuči piedalījies arī tādos seriālos, kā tiesu drāmā Murder One (1995—1996), medicīnas drāmā 3 lbs (2006) un drāmā Limetown (2018). Atveidojis Stenliju Kubriku HBO filmā The Life and Death of Peter Sellers (2004). Par lomu HBO filmā Winchell (1998), saņēmis Emmy balvu. No 2021. līdz 2022. gadam vadījis CNN dokumentālo seriālu Stanley Tucci: Searching for Italy, par ko saņēmis vēl divas Emmy balvas. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)