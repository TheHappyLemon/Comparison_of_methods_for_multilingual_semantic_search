4DOS ir komandrindas interpretators. To izstrādājusi kompānija JP Software. 4DOS ir paredzēts kā noklusētā komandrindas interpretatora COMMAND.COM aizstājējs DOS un Windows 95/98/Me sistēmās. Ir līdzīgi produkti, kas aizstāj Windows NT komandrindas interpretatoru (4NT) un IBM operētājsistēmas OS/2 komandrindas interpretatoru (4OS2). 4DOS sarakstījuši Rex Conn un Tom Rawson, tas pirmoreiz tika izlaists 1989. gadā. 4DOS uzlabojumi, salīdzinot ar COMMAND.COM: jaunas komandas (piem., SELECT, ESET, EXCEPT, FFIND, TEE) paplašināta esošo komandu funkcionalitāte (if/then, for konstrukcijas, funkcijas darbam ar failiem, tekstu apstrādi) paplašinātas batch failu apstrādes iespējas uzlabota komandu labošana, t.sk. failu vārdu auto-pabeigšana un komandu vēsture komandu aizstājvārdi (alias) uzlabotas aizstājzīmes (wildcards) un iespēja filtrēt pēc failu izmēriem, datumiem utt. uzlabota programmu izvada pārvirzīšana (output redirection, piping) kontekstatkarīga palīdzība krāsaini mapju saraksti iekšējie mainīgie un funkcijas sarežģītāka atmiņas pārvaldība interaktīvs batch failu atkļūdotājs mehānisms failu aprakstu radīšanai, labošanai un parādīšanai konfigurācija .INI failā Windows starpliktuves atbalsts Sākotnēji 4DOS tika izplatīts kā izplatāmprogrammatūra. Patlaban tas ir novecojis, netiek uzturēts un ir pieejams bez maksas. 4DOS pirmkods ir pieejams ar modificētas MIT licences nosacījumiem, bet to nedrīkst izmantot komerciālos projektos bez rakstiskas Rex Conn atļaujas. Tāpēc tas neatbilst OSI atvērtā koda definīcijai. Pēdējais programmas atjauninājums bija versija 7.50.130, tas tika izlaists 2004. gada augustā. Savā 15 gadu vēsturē 4DOS piedzīvoja dažādus atjauninājumus, šeit uzskaitīti nozīmīgākie: Dažas Norton Utilities for DOS versijas sevī iekļāva modificētas 4DOS kopijas, pārsauktas par NDOS. Pēdējā NDOS versija tika izlaista kopā ar Norton Utilities 8, un atbilst 4DOS 4.03. www.4dos.tk - pēdējā 4DOS versija JP Software [1] - 4DOS iepazīstināšanas raksts