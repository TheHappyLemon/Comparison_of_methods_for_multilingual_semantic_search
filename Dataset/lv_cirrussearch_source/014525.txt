Maksims Talbo (franču: Maxime Talbot; dzimis 1984. gada 11. februārī) ir bijušais kanādiešu hokejists, kreisās malas uzbrucējs. Karjeras laikā aizvadījis 11 sezonas un 704 spēles Nacionālajā hokeja līgā. 2009. gadā kopā ar Pitsburgas "Penguins" izcīnīja Stenlija kausu, gūstot sērijas izšķirošo vārtu guvumu. Profesionālā spēlētāja karjeru Talbo uzsāka 2005.—06. gada sezonā, kad debitēja NHL, aizvadot 48 spēles Pitsburgas "Penguins" sastāvā. Jau nākamajā sezonā hokejistam "Penguins" sastāvā izdevās nostiprināties, 2008.—09. gada sezonā kopā ar klubu izcīnot Stenlija kausu, kā arī gūstot sērijas izšķirošos vārtus. 2011. gada vasarā Talbo kā brīvais aģents pievienojās Filadelfijas "Flyers" vienībai, taču 2013.—14. gada sezonas vidū tika aizmainīts uz Kolorādo "Avalanche" rindām. Nākamās sezonas noslēgumā tika aizmainīts uz Bostonas "Bruins", tās rindās spēlējot līdz pat 2015.—16. gada sezonas noslēgumam. 2016. gada vasarā pārcēlās uz KHL, pievienojoties Jaroslavļas "Lokomotiv" rindām. 2018.—19. gada sezonu aizvadīja Omskas "Avangard" rindās, pēc sezonas beigām paziņojot par karjeras beigšanu. Eliteprospects profils (angliski) Internet Hockey Database profils (angliski) Hockey-Reference profils (angliski) KHL profils (angliski)