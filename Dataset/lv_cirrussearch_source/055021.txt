Šis raksts ir par līci Krievijā. Par līci Antarktīdā skatīt rakstu Obas līcis (Antarktīda). Obas līcis (krievu: Обская губа, ņencu: Саля’ яв’ нялпэй — ‘zemesragu upes līcis’ vai Неро яв’ нялпэй — ‘vītolu jūras līcis’) ir Obas upes grīvlīcis jeb estuārs Karas jūras dienvidu krastā Krievijas Jamalas Ņencu autonomajā apvidū. Austrumos to norobežo Gidanas un Tazas pussalas, rietumos — Jamalas pussala. Līcis ir 800 km garš un ir pasaulē garākais upes estuārs. Austrumos piekļaujas 300 km garais Tazas līcis, pa kuru ietek Tazas upe. Citas lielākās līcī ietekošās upes ir Nadima un Nida. Lielāko daļu gada līcis aizsalis, atbrīvojas no ledus jūlijā, aizsalst oktobrī. Kuģojams visā garumā. Lielākās apdzīvotās vietas krastos ir dabasgāzes ieguves rotācijas ciemati Jamburga un Sabeta, kā arī pastāvīgi apdzīvotie ciemi Novijporta, Nida, Sjojaha, Tadobjajaha. ЛЕТОПИСЬ ПРИРОДЫ за 2008 год. КНИГА IV[novecojusi saite] «Diving Almanac and Book of Records. Longest estuary». Arhivēts no oriģināla, laiks: 2020. gada 15. augustā. Skatīts: 2020. gada 7. decembrī. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 525. lpp. Vikikrātuvē par šo tēmu ir pieejami multivides faili. Skatīt: Obas līcis. Encyclopædia Britannica raksts (angliski) Krievijas Lielās enciklopēdijas raksts (krieviski)