Yahoo, Inc. (agrākie nosaukumi Verizon Media, Oath) ir ASV mediju un elektroniskās uzņēmējdarbības uzņēmumu grupa. Uzņēmumam ir divi galvenie biroji: Saniveilā, Kalifornijā un Ņujorkā. Nozīmīgākie tā zīmoli ir Aol. un Yahoo!. Uzņēmuma grupas 90 % kapitāldaļu pieder investīciju fondam, ko pārvalda Apollo Global Management, 10 % pieder telesakaru uzņēmumam Verizon Communications. 2015. gada 12. maijā telesakaru uzņēmums Verizon Communications paziņoja, ka par 4,4 miljardiem ASV dolāru iegādāsies tīmekļa portālu un tiešsaistes pakalpojumu sniedzēju AOL, lai paplašinātu tā tehnoloģiju un mediju piedāvājumu. Darījums tika pabeigts 23. jūnijā. 2016. gada 25. jūlijā tika paziņots, ka Verizon par 4,83 miljardiem USD iegādāsies Yahoo!. Mērķis bija paplašināt piedāvājumus ar pakalpojumiem, ko nesniedza AOL. Darījumu bija paredzēts pabeigt 2017. gada pirmajā ceturksnī, 2016. gada septembrī un decembrī Yahoo atklāja, 2014. gadā bija notikušas vairākas milzīgas datu noplūdes. Verizon atsāka sarunas par pirkšanas cenas samazināšanu. 2017. gada janvārī tika paziņots, ka pārdošana atlikta līdz nākamajam ceturksnim. 8. jūnijā Yahoo akcionāri apstiprināja uzņēmuma pārdošanu par 4,48 miljardiem dolāru. Pārdošanas darījums tika pabeigts 13. jūnijā; Yahoo! un AOL tika apvienoti uzņēmumā Oath Inc. (no angļu valodas — 'zvērests') . Darījums neietvēra Yahoo piederošās 15 % kapitāldaļas uzņēmumā Alibaba Group un 35,5 % Yahoo! Japan akciju; pēc iegādes pabeigšanas šie aktīvi tika atdalīti atsevišķā uzņēmumā Altaba (2019. gadā tas tika likvidēts). 2018. gada aprīlī datu analītikas un vizualizācijas uzņēmums Helios and Matheson Analytics iegādājās Oath piederošo filmu informācijas vietni Moviefone; vienlaikus Oath mātes uzņēmums Verizon ieguva kapitāldaļas filmu abonēšanas uzņēmumā MoviePass (tā lielākais akcionārs bija Helios and Matheson Analytics). 20. aprīlī attēlu un video mitināšanas vietne Flickr tika pārdota uzņēmumam SmugMug. 2019. gada 8. janvārī Oath tika pārdēvēts par Verizon Media. 2019. gada augustā mikroblogošanas platforma un sociālais tīkls Tumblr tika pārdots WordPress.com meitas uzņēmumam Automattic. 2019. gada augustā tīmekļa kartēšanas pakalpojums MapQuest tika pārdots uzņēmumam System1. 2020. gada novembrī ziņu agregators un tīmekļa žurnāls HuffPost tika pārdots ASV interneta mediju uzņēmumam BuzzFeed. 2021. gada 3. maijā tika paziņots, ka Verizon Communications, kas grib koncentrēties uz 5G infrastruktūras attīstīšanu, Verizon Media par aptuveni 5 miljardiem ASV dolāru pārdos investīciju fondiem, ko pārvalda uzņēmums Apollo Global Management. Darījums tika pabeigts 2021. gada 1. septembrī. Verizon Communications paturēja 10 % līdzdalību jaunajā grupā. Verizon Media tika pārdēvēts par Yahoo, Inc.. Yahoo, Inc. pārvaldītie zīmoli (nepilnīgs uzskaitījums): Yahoo! Yahoo! Mail, tīmekļa e-pasts Yahoo! Mobile Yahoo! Finance Yahoo! Entertainment Yahoo! Lifestyle Yahoo! News Yahoo! Fantasy Yahoo! Sports TechCrunch, tehnoloģiju ziņas Engadget, tehnoloģiju ziņas un apskati RYOT, video studija Aol., ziņu, izklaides, sporta, finanšu portāls Rivals, koledžu futbols un komandu komplektēšana BUILD, fanu intervijas ar izklaides, biznesa, tehnoloģiju zvaigznēm MAKERS, feministu medijs #BUILTBYGIRLS (bijušais Cambio.com), popkultūras vietne meitenēm Autoblog, blogošanas vietne par transportu, ar ziņām, apskatiem un pārdošanas rīkiem Flurry, analītikas rīki In The Know, saturs jaunajai paaudzei Verizon digital media services, mediju platforma CompuServe, interneta pakalpojumu sniedzējs Netscape, interneta pakalpojumu sniedzējs, bijušais pārlūkprogrammas izstrādātājs Flickr, attēlu un video mitināšanas vietne (2018. gada aprīlī pārdota SmugMug) Moviefone, filmu informācijas vietne (2018. gada aprīlī pārdota Helios and Matheson Analytics) Polyvore, sociālās komercijas vietne (2018. gada aprīlī pārdota SSENSE un slēgta) MapQuest, tīmekļa kartēšana (2019. gadā pārdots System1) Tumblr, mikroblogošanas platforma un sociālais tīkls (2019. gada augustā pārdots Automattic) HuffPost, ziņu agregators un tīmekļa žurnāls (2020. gada novembrī pārdots BuzzFeed) AIM, tūlītēja ziņojumapmaiņa (pārtraukts 2017. gada 15. decembrī) Alto Mail, tīmekļa e-pasts go90, interneta televīzijas pakalpojumi (slēgts 2018. gada 31. jūlijā) Yahoo! Messenger (pārtraukts 2018. gada 17. jūlijā) Yahoo! Together (pārtraukts 2019. gada aprīlī) Vindu Goel, Michael J. De La Merced. «Yahoo’s Sale to Verizon Ends an Era for a Web Pioneer». The New York Times, 2016-07-24. ISSN 0362-4331. Skatīts: 2016-07-25. Tracey Lien. «Verizon buys Yahoo for $4.8 billion, and it's giving Yahoo's brand another chance», 2016-07-25. Atlikta «Yahoo» pamataktīvu pārdošana «Verizon» LETA, 2017. gada 24. janvāris Verizon Near Deal to Sell Yahoo and AOL Edmund Lee and Lauren Hirsch, The New York Times, May 2, 2021 Yahoo, Inc. vietne