1990.—1991. gada Eiropas kausa sezona bija Eiropas spēcīgākā futbola klubu turnīra 36. sezona. Sezona ilga no 1990. gada 19. septembra līdz 1991. gada 29. maijam. Finālspēle norisinājās Sannikolas stadionā Bari. Par Eiropas kausa uzvarētājiem pirmo reizi kļuva Dienvidslāvijas klubs Belgradas "Crvena Zvezda", kas finālā, pēcspēles 11 metru sitienu sērijā, uzvarēja Francijas klubu Marseille. Tā bija pirmā reize, kad par Eiropas kausa uzvarētājiem kļuva komanda no Dienvidslāvijas un tikai otrā reize, kad trofeju iegūst komanda no Austrumeiropas. Šī bija pēdējā sezona, kad turnīra gaitā nenotika grupu turnīrs. Lai gan sākot ar šo sezonu Anglijas klubi atkal varēja piedalīties Eiropas turnīros pēc piecu gadu diskvalifikācijas Heizela stadiona traģēdijas dēļ, Liverpool komanda tika diskvalificēta uz vēl vienu gadu un nevarēja piedalīties Eiropas kausā kā Anglijas čempioni. Ajax, kā Nīderlandes čempioniem, nebija ļauts piedalīties turnīrā komandas fanu uzvedības dēļ pagājušajā sezonā. 1 – Fanu nekārtību dēļ, mačs tika apturēts 78. minūtē. Red Star Belgrade komandai tika piešķirta tehniskā uzvara. 2 – Otrā puslaika pašās beigās, rezultātam esot 1–0 Marseille komandas labā, stadionā izslēdzās mākslīgais apgaismojums. Kad apgaismojas tika atjaunots, Milan atteicās turpināt spēli, un Marseille komandai tika piešķirta tehniskā uzvara. UEFA.com. «Crvena zvezda-Marseille 1990 History | UEFA Champions League». UEFA.com (angļu). Skatīts: 2021-11-18. Brian Seal. «This Day In Football History: 20 March 1991 - A Different Kind Of Bombardment In Dresden». This Day In Football History, 2013-03-20. Skatīts: 2021-11-18. UEFA mājaslapa(angliski)