Giljermo Garsija Gonsaless (spāņu: Guillermo García González; 1953. gada 9. decembris Santaklara — 1990. gada 26. oktobris Havana) bija Kubas starptautiskais lielmeistars šahā (1976). No 1970. gadu sākuma līdz pat savai pāragrajai nāvei bijis viens no vadošajiem Kubas šahistiem. Trīs reizes uzvarējis Kubas šaha čempionātos (1974, 1976, 1983). Divas reizes piedalījies Pasaules šaha čempionāta izcīņas cikla starpzonu turnīros: 1979. gadā Riodežaneiro ierindojies 13. vietā; 1982. gadā Maskavā izcīnījis 6. vietu. Daudzu starptautisko šaha turnīru laureāts. Divas reizes uzvarējis Hosē Raula Kapablankas memoriālos Sjenfuegosā: 1977. gadā kopā ar Oļegu Romaņišinu un 1980. gadā. 1974. gadā kopā Aleksandru Beļavski un Fridriku Oulafsonu dalījis otro vietu Laspalmasas starptautiskajā šaha turnīrā, apsteidzot Ļevu Polugajevski, Ulfu Andersonu un Bentu Larsenu (turnīrā uzvarējis Ļubomirs Ļubojevičs). 1982. gadā uzvarējis Havanā, 1983. un 1984. gadā dalījis otro vietu Bajamo, 1985. gadā Havanā dalījis otro vietu ar Eduardu Gufeldu, bet 1986. gadā dalījis pirmās vietas starptautiskos šaha turnīros Havanā un Pontevedrā. Pārstāvējis Kubas komandu lielākajos komandu šaha turnīros: Pasaules šaha olimpiādēs piedalījies 7 reizes (1974, 1978-1988); Pasaules komandu šaha čempionātā piedalījies 1989. gadā; Panamerikas komandu šaha čempionātā piedalījies 1987. gadā. Komandu un individuālajā vērtējumā izcīnījis zelta medaļas. Pasaules studentu šaha čempionātos piedalījies 5 reizes (1969, 1972-1977). Komandu vērtējumā izcīnījis sudraba (1977) un bronzas (1976) medaļas, bet individuālajā vērtējumā zelta (1977) medaļu; Pasaules jauniešu šaha čempionātā U26 vecuma grupā piedalījies 1978. gadā. Komandu vērtējumā izcīnījis bronzas, bet individuālajā vērtējumā zelta medaļu. Par panākumiem turnīros FIDE 1974. gadā viņam piešķīrusi starptautiskā meistara (IM), bet 1976. gadā - starptautiskā lielmeistara (GM) nosaukumu. Gājis bojā autoavārijā. 1979 Rio de Janeiro Interzonal Tournament 1982 Moscow Interzonal Tournament Las Palmas 1974 «OlimpBase :: Men's Chess Olympiads :: Guillermo García Gonzáles». Arhivēts no oriģināla, laiks: 2020. gada 16. janvārī. Skatīts: 2020. gada 16. janvārī. «OlimpBase :: World Men's Team Chess Championship :: Guillermo García Gonzáles». Arhivēts no oriģināla, laiks: 2020. gada 16. janvārī. Skatīts: 2020. gada 16. janvārī. «OlimpBase :: Panamerican Team Chess Championship :: Guillermo García Gonzáles». Arhivēts no oriģināla, laiks: 2020. gada 16. janvārī. Skatīts: 2020. gada 16. janvārī. «OlimpBase :: World Student Team Chess Championship :: Guillermo García Gonzáles». Arhivēts no oriģināla, laiks: 2020. gada 16. janvārī. Skatīts: 2020. gada 16. janvārī. «OlimpBase :: World Youth U26 Team Chess Championship :: Guillermo García Gonzáles». Arhivēts no oriģināla, laiks: 2020. gada 16. janvārī. Skatīts: 2020. gada 16. janvārī. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)