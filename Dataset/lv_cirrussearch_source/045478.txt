Evalds Okass (igauņu: Evald Okas; dzimis 1915. gada 15. novembrī Rēvelē, Krievijas impērijā, miris 2011. gada 30. aprīlī Tallinā, Igaunijā), bija padomju un igauņu gleznotājs, pedagogs. PSRS Tautas mākslinieks (1963), Sociālistiskā Darba Varonis (1985), PSRS Mākslas akadēmijas īstenais loceklis (1975). 1941. gadā E.Okass absolvēja Igaunijas Mākslas akadēmiju (Eesti Kunstiakadeemia). Otrā pasaules kara laikā viņš bija Padomju armijas igauņu mākslinieku kolektīva loceklis Jaroslavļā. 1944. gadā uzsācis studijas Igaunijas PSR Mākslas institūtā Tallinā (kopš 1954. gada - profesors). Tematisku kompozīciju, rūpniecisku ainavu un portretu autors, strādāja arī monumentālās glezniecības un dekoratīvās mākslas jomā. Ilustrējis igauņu nacionālo eposu "Kalevipoegs" un igauņu daiļliteratūras darbus. Viņa darbam raksturīgs tipizēšanas asums, dramatisks vēstījums, kompozicionālās un tekstūras tehnikas dinamika. 1985. gadā viņam tika piešķirta Kristjana Rauda (Kristjan Raud) balva. PSRS Augstākās padomes 9. un 10. sasaukuma deputāts (1975.-1984.). Saņēmis dažādus apbalvojumus (divus Ļeņina ordeņus, Oktobra revolūcijas ordeni, Darba Sarkanā Karoga ordeni, dažādas medaļas) un goda nosaukumus, kā arī vairākas Igaunijas PSR Valsts prēmijas. 2003. gadā Igaunijas pilsētā Hāpsalu tika atklāts Evalda Okasa muzejs. «Evald Okase Muuseum / Evald Okas». www.evaldokasemuuseum.ee. Arhivēts no oriģināla, laiks: 2018-08-30. Skatīts: 2018-10-23. Некролог на сайте радио «Голос России»[novecojusi saite]