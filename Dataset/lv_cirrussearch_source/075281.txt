Tupaks Amaru (kečvu: Thupaq Amaru; dzimis 1545. gadā, miris 1572. gada 24. septembrī) bija pēdējais Inku impērijas (tagadējā Peru teritorija) valdnieks. Pēc Inku impērijas iekarošanas 16. gadsimta sākumā daži karaliskās ģimenes locekļi nodibināja mazu neatkarīgu valsti — Vilkabambu. Tā atradās mūsdienu Peru teritorijā, grūti aizsniedzamajā Amazones augštecē, Kusko ziemeļaustrumos. Jaunās inku valsts dibinātājs bija Manko Inka Jupanki (pazīstams arī kā Manko Kapaks II), kurš sadarbojās ar spāņiem, tad vadīja neveiksmīgu karu pret viņiem, līdz, beidzot, apmetās Vilkabambā 1540. gadā. Pēc spāņu uzbrukuma 1544. gadā, kurā Manko Inka Jupanki gāja bojā, viņa dēls Sairi Tupaks tika kronēts par "Sapa Inku" (Sapa Inka - imperators, "vienīgais inka"), līdz pieņēma spāņu kundzību 1558. gadā, pārvācās uz Kusko un gāja bojā (iespējams, tika noindēts) 1561. gadā. Par viņa pēcnācēju Vilkabambas tronī kļuva viņa brālis Titu Kusi, kurš mira 1571. gadā. Tupaks Amaru, iepriekšējo imperatoru jaunākais brālis, kļuva par Vilkabambas nākamo valdnieku. «Biography of Túpac Amaru, the Last of the Incan Lords». ThoughtCo (angļu). Skatīts: 2023-11-21.