Omeijādu mošeja, pazīstama arī kā Damaskas Lielā mošeja (arābu: جامع بني أمية الكبير, Jāmi' Banī 'Umayya al Kabīr) ir mošeja Damaskā, Sīrijā. Viena no pasaulē lielākajām un vecākajām mošejām. Daļa musulmaņu to uzskata par ceturto svētāko vietu islāmā. Uzcelta laikā no 705. līdz 715. gadam 1. gadsimta Jupitera tempļa un vēlākās baznīcas vietā. Aizņem 157×100 m lielu četrstūri, ir liels, atvērts pagalms, ko ieskauj arku arkāde. Lūgšanu zāle atrodas mošejas dienvidu pusē. Mošejas sienas agrāk bija klātas ar mozaīku, kurā attēlota izdomāta ainava, kas, iespējams, bijusi Korāna paradīze, līdz mūsdienām saglabājušies vienīgi fragmenti. Pie mošejas atrodas Saladīna mauzolejs. Mošeju 1401. gadā nopostīja Timurs, to pārbūvēja arābi, 1893. gadā tā cieta ugunsgrēkā. Phillip K. Hitti. History of Syria: Including Lebanon and Palestine. Piscataway, NJ : Gorgias Press LLC, October 2002. 514. lpp. ISBN 978-1-931956-60-4. Arhivēts no oriģināla, laiks: 2014. gada 9. jūlijā. Skatīts: 2015. gada 23. aprīlī. Vikikrātuvē par šo tēmu ir pieejami multivides faili. Skatīt: Omeijādu mošeja. Encyclopædia Britannica ieraksts (angliski)