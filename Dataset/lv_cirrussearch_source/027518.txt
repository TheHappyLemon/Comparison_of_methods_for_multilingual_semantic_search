Epolethaizivis, epolethaizivju ģints (Hemiscyllium) ir viena no divām bambusa haizivju dzimtas (Hemiscylliidae) ģintīm, kas apvieno 10 mūsdienās dzīvojošu haizivju sugu. Šīs ģints sugas dzīvo siltajās tropu jūrās gar Austrālijas, Papua-Jaungvinejas un Indonēzijas salu krastiem. Pie Seišelu salu krastiem dzīvo vēl viena līdz šim neaprakstīta epolethaizivju suga. Epolethaizivis ir vienas no populārākajām akvāriju haizivīm. Tās labi piemērojas dzīvei ierobežotā telpā, kā arī tās ir ļoti dekoratīvas. Epolethaizivis ir nelielas haizivis ar cilindrisku, slaidu ķermeni. Garākās no tām ir apmēra 1 metru garas. Tām ir īsa purna daļa un nāsis atrodas pašā purna galā. Acis izceļas uz galvas velvējuma kantes. Ūsas ļoti īsas. Mute kā visām haizivīm atrodas ķermeņa apakšpusē un tā ir tuvāk purngalam nekā acis. Krūšu un vēdera spuras ir biezas ar labi attīstītiem muskuļiem. Uz pleciem ir vai nu melni sedli, vai katrā sānā aiz krūšu spuras liels, melns laukums, kuru parasti iekļauj balts gredzens, uz ķermeņa rindojas vairāki mazi, melni raibumi. Krāsainākās un dekoratīvākās sugas dzīvo gar Papua-Jaungvinejas krastiem. Epolethaizivju ģints (Hemiscyllium) Čenderavasihas epolethaizivs (Hemiscyllium galei) Epolethaizivs (Hemiscyllium ocellatum) Halmaheras epolethaizivs (Hemiscyllium halmahera) Indonēzijas epolethaizivs (Hemiscyllium freycineti) Jaungvinejas epolethaizivs (Hemiscyllium strahani) Leopardepolethaizivs (Hemiscyllium michaeli) Papua epolethaizivs (Hemiscyllium hallstromi) Seišelu epolethaizivs (Hemiscyllium sp.) Tritonas epolethaizivs (Hemiscyllium henryi) Ziemeļaustrālijas epolethaizivs (Hemiscyllium trispeculare) Debelius, H. (1993). Indian Ocean Tropical Fish Guide. Aquaprint Verlags GmbH. ISBN 3-927991-01-5 Leonard J. V. Compagno Sharks of the World: An Annotated and Illustrated Catalogue of Shark Species «Aquarium Fish: The Epaulette Sharks ( Hemiscyllium spp.) - The Perfect Aquarium Sharks». Arhivēts no oriģināla, laiks: 2015. gada 7. maijā. Skatīts: 2015. gada 4. februārī. Family Hemiscylliidae - Bamboo sharks Genus Hemiscyllium[novecojusi saite] Fishes of Australia: Genus Hemiscyllium Arhivēts 2019. gada 30. oktobrī, Wayback Machine vietnē.