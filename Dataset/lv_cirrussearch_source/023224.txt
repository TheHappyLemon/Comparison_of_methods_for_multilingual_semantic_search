Sojuz TMA-12M (krievu: Союз ТМА-12М) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas palaists orbītā 2014. gada martā, nolaidās 2014. gada septembrī. Kuģa Sojuz TMA-12M apkalpe augšupceļā un lejupceļā: Dublējošā apkalpe: Aleksandrs Samokutjajevs (Александр Михайлович Самокутяев), komandieris, Roskosmos  Krievija Jeļena Serova (Елена Олеговна Серова), Roskosmos  Krievija Berijs Vilmors, (Barry Eugene Wilmore), lidojuma inženieris, NASA,  ASV Sojuz TMA-12M tika palaists 2014. gada 25. martā 21:17:23 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas ("Gagarina starta"). Kosmosa kuģa saslēgšanās ar SKS bija paredzēta 03:04 UTC (aptuveni 6 stundas pēc starta). Trešā korekcijas manevra laikā radās problēma ar orientācijas sistēmu, kā dēļ automātika neiedarbināja dzinēju. Tuvošanās stacijai tika atcelta, un nolemts tuvošanos un saslēgšanos veikt pēc tradicionālās divu dienu shēmas. Saslēgšanās ar staciju notika 27. martā 23:53:33 UTC pie Poisk moduļa. Tuvošanās un saslēgšanās operācijas notika automātiskā režīmā. 28. martā 02:34 UTC kosmosa tika atvērtas lūkas un kuģa apkalpe iegāja stacijā. No stacijas Sojuz TMA-12M atvienojās 2014. gada 10. septembrī 23:01 UTC. Zemi nolaižamais aparāts sasniedza 11. septembrī 02:23 UTC, 148 km uz dienvidaustrumiem no Žezkazghanas Kazahstānā. Lidojuma ilgums — 169 dienas 5 stundas 6 minūtes. Soyuz rendezvous aborted after successful launch WILLIAM HARWOOD, CBS NEWS "SPACE PLACE", 2014-03-25, (angliski) Sojuz TMA-12M lapa SKS Lidojumu vadības centrā Arhivēts 2015. gada 1. septembrī, Wayback Machine vietnē. (krieviski)