Mirhoroda (ukraiņu: Миргород) ir pilsēta Ukrainas ziemeļdaļā, Poltavas apgabalā. Izvietojusies apgabala vidusdaļā Horolas upes krastos 103 km no apgabala centra Poltavas. Mirhorodas rajona centrs. Pilsētas apkaimē dzimis un uzaudzis rakstnieks Nikolajs Gogolis. 26 km no pilsētas atrodas Veliki Soročincu ciems, kurā notiek Gogoļa aprakstītais Soročincu gadatirgus. Tiek uzskatīts, ka Mirhoroda dibināta ap 12.—13. gadsimtu kā viens no Kijevas Krievzemes robežposteņiem. Atrodoties dažādu tautu saskarsmes vietā, tā tikusi izmantota kā miera sarunu vieta, no kurienes arī cēlies nosaukums. 1575. gadā piešķirtas pilsētas tiesības, bet gadu vēlāk Polijas karalis Stefans Batorijs nozīmēja Mirhorodu par kazaku pulka centru. Kopš 1802. gada apriņķa centrs. Kopš 1912. gada, kad atrasti minerālūdeņu avoti, pilsēta attīstās kā kūrorts. Anīkšči, Lietuva; Barbi, Vācija; Mārdu, Igaunija; Zgožeļeca, Polija; Rečica, Baltkrievija; Gorna Orjahovica, Bulgārija; Jēkabpils, Latvija. «Mirgoroda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 482. lpp. Історія курорту Jēkabpils noslēdz sadraudzības līgumu ar Ukrainas pilsētu Mirgorodu[novecojusi saite], jekabpils.lv Vikikrātuvē par šo tēmu ir pieejami multivides faili. Skatīt: Mirhoroda. Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)