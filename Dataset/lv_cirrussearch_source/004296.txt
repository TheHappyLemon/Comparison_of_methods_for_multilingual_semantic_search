1994. gada ziemas olimpiskās spēles bija septiņpadsmitās ziemas olimpiskās spēles. Tās no 1994. gada 12. februāra līdz 27. februārim notika Lillehammerē, Norvēģijā. Oficiāli spēles atklāja Norvēģijas karalis Haralds V. Šīs ir pēdējās ziemas olimpiskās spēles, kuras notikušas salīdzinoši mazā pilsētā (Lillehammeres iedzīvotāju skaits ir 25 000). 1986. gadā SOK nolēma turpmāk rīkot vasaras olimpiskās spēles un ziemas olimpiskās spēles dažādos gados. Kopš pirmās ziemas olimpiādes 1924. gadā tās notika vienā gadā ar vasaras spēlēm. 1994. gada ziemas olimpiskās spēles bija pirmās, kas nenotika vienā gadā ar vasaras olimpiskajām spēlēm; šī arī bija vienīgā reize ziemas olimpisko spēļu vēsturē, kad starp divām olimpiskajām spēlēm bija 2 gadu atstatums. Lillehammeres olimpiskajās spēlēs piedalījās 67 valstis, kuras pārstāvēja 1737 sportisti. Kopumā tika sadalīti 61 medaļu komplekti 6 sporta veidos. Latviju šajās olimpiskajās spēlēs pārstāvēja 27 sportisti. Lillehammere par 17. ziemas olimpisko spēļu mājvietu tika izvēlēta 1988. gada septembrī Starptautiskās Olimpiskās komitejas sesijas laikā Seulā, Dienvidkorejā. Lillehammere par spēļu rīkošanu apsteidza Ankoridžu (ASV), Estešundu un Ori (Zviedrija) un Sofiju (Bulgārija). Lillehammeres ziemas olimpiskajās spēlēs Latvijas komandā startēja 28 sportisti bobslejā, daiļslidošanā, kamaniņu sportā, biatlonā, ātrslidošanā, distanču slēpošanā. Viņi trīs reizes dažādās sporta diciplīnās iekļuva pirmajā desmitniekā, tā daiļslidotāji Jeļena Berežnaja un Oļegs Šļahovs ieguva 8. vietu, bet kamaniņu braucēja Anna Orlova ieguva 9. vietu, Zintis Ekmanis/Aldis Intlers divniekos 10. vietu. Olimpiskās spēles Ziemas olimpiskās spēles Starptautiskās Olimpiskās komitejas valstu un teritoriju kodi SOK jumtalapa par Lillehammeres olimpiskajām spēlēm (angliski) Sports-Reference profils (angliski)