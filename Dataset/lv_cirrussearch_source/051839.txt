Kārle "Kalle" Juhans Jalmari Antila (somu: Kaarle ”Kalle” Johan Jalmari Anttila; dzimis 1887. gada 30. augustā, miris 1975. gada 1. janvārī) bija somu cīkstonis, 1920. gada vasaras olimpisko spēļu čempions brīvajā cīņā un 1924. gada vasaras olimpisko spēļu čempions grieķu-romiešu cīņā. Kalle Antila dzimis 1887. gadā. Piedaloties Somijas grieķu-romiešu cīņas čempionātos, 1915. un 1916. gadā viņš ieņēma otro, 1917. gadā trešo vietu, bet 1918. — 1920. gadā kļuva par Somijas čempionu. Pēc Somijas neatkarības iegūšanas, Kalle piedalījās 1920. gada vasaras olimpiskajās spēlēs Antverpenē, kur ieguva zelta olimpisko medaļu brīvās cīņas vieglā svara kategorijā. Laikposmā no 1921. līdz 1922. gadam Kalle Antila uzvarēja divos pasaules čempionātos, kuros startēja grieķu-romiešu cīņā. 1924. gadā Kalle Antila kļuva par Somijas čempionu brīvajā cīņā un Parīzes olimpiskajās spēlēs izcīnīja zelta medaļu grieķu-romiešu cīņā. Vēlāk, startējot Somijas čempionātos grieķu-romiešu cīņā, Kalle 1927. gadā ieguva bronzas, 1928. gadā — sudraba un 1929. gadā — zelta medaļu. «Kalle Anttila» (angļu). sports-reference.com. Arhivēts no oriģināla, laiks: 2012-11-11. Skatīts: 2020-01-31. International Wrestling Database profils (angliski) Vikikrātuvē par šo tēmu ir pieejami multivides faili. Skatīt: Kalle Antila. Olympedia profils (angliski) FILA profils (angliski)