Muostāha (krievu: Муостах, jakutu: Муостаах — ‘Ragainā’) ir sala Laptevu jūrā, Krievijas Federācijas galējos ziemeļos. Administratīvi ietilpst Sahas Republikas Bulunas ulusā. Sala izvietojusies Laptevu jūras dienvidos Buorhajas līča rietumu daļā 25 km no kontinenta krasta. Sala ir 7,5 km gara un ap 500 m plata, izstiepta ziemeļrietumu—dienvidaustrumu virzienā. Salas dienvidu galā turpinās ap 5 km gara daļēji applūstoša smilšu strēle. Salu veido ap 25 m biezs ledājs ar iekļautiem 4—5 m diametra baidžarahiem. Salas virsu klāj ap 80 cm bieza augsnes kārta. Salas krasti pakļauti intensīvai termoabrāzijai un gada laikā tie atkāpjas par 6—15 m, ziemeļu daļā — 39 m. Tiek uzskatīts, ka sala ir kādreizējas piejūras zemienes atlieka un pēc neilga laika pilnībā izzudīs. Salā 1935. līdz 1996. gadam darbojās Ostrovmuostahas polārstacija. Salu regulāri monitorē ģeokrioloģijas speciālisti, kuri pēta mūžīgā sasaluma procesus. Якутско-русский словарь[novecojusi saite] 20 лет наземных исследований в сибирской Арктике. История экспедиций "Лена" Полярная Почта. Муостах, остров «Влияние новейших тектонических движений на криогенные процессы на территории Российской Арктики». Arhivēts no oriģināla, laiks: 2021. gada 7. decembrī. Skatīts: 2021. gada 27. janvārī. Muostakh Island erosion