Struga (maķedoniešu: Струга, albāņu: Strugë) ir pilsēta Ziemeļmaķedonijas dienvidrietumos. Pilsēta atrodas ielejā starp vairākiem kalniem. Pilsētas dienvidos atrodas Ohridas ezers, kas ir senākais un dziļākais ezers Balkānu kalnos. Strugā savu tecējumu uzsāk arī Melnās Drimas (maķedoniešu val. - Црн Дрим) upe, kas sadala pilsētu divās daļās. Pilsēta atrodas 171 km attālumā no valsts galvaspilsētas Skopjes un 15 km attālumā no Ohridas. Arheoloģiskie izrakumi liecina, ka pirmās neolīta laikmeta apmetnes datējamas ar laiku ap 3000. g. p.m.ē. Strugas apkārtne kādreiz bijusi gan Senās Maķedonijas, gan Romas pārvaldībā. Pastāv uzskats, ka viduslaikos pilsētas pašreizējā atrašanās vietā atradusies maza pilsētiņa Eteliona. Šajā laikā Strugas apkārtne atradusies Bulgāru valsts sastāvā. 15. gadsimtā Strugas apkārtne nonāca Osmaņu impērijas sastāvā uz gandrīz 500 gadiem. Ar to arī izskaidrojama vēl mūsdienās sastopamā turku minoritāte Strugas pilsētā. 20. gadsimta sākumā pēc Balkānu kariem Struga nonāk Serbijas, vēlāk jaundibinātās Dienvidslāvijas, tad Sociālistiskās Dienvidslāijas sastāvā. No 1991. gada Struga ir viena no neatkarīgās Ziemeļmaķedonijas pilsētām. 2002. gadā Strugas pilsētā reģistrēti 16 559 iedzīvotāji. Nacionālais sastāvs: Maķedonieši — 9901 (59,79%); Albāņi — 4293 (25,92%); Turki — 907 (5,48%); Aromūni — 550 (3,32%); Čigāni — 97 (0,59%); Serbi — 72 (0,43%); Bosnieši — 16 (0,10%); citi — 723. Melnās Drimas izteka no Ohridas ezera Melnā Drima Strugas centrā Strugas pilsētas tirgus Gājēju iela Strugā Mošejas tornis Strugā Strugas pilsētas skats Iela Strugā Mājas Strugā Vikikrātuvē par šo tēmu ir pieejami multivides faili. Skatīt: Struga. Strugas oficiālā mājaslapa (maķedoniešu un albāņu valodās) Informācija par Strugu (angļu val.) Kultūras informācija (angļu un maķedoniešu valodās) https://www.citypopulation.de/de/northmacedonia/cities. Home of Struga in the internet, History (angļu val.) Arhivēts 2008. gada 11. janvārī, Wayback Machine vietnē. atjaunots 2009. gada 17. janvārī Discovering Macedonia, Struga (angļu val.) atjaunots 2009. gada 17. janvārī