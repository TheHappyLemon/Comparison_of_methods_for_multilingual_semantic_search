Vītauta Dižā Universitātes Lauksaimniecības akadēmija (lietuviešu: Vytauto Didžiojo universiteto Žemės ūkio akademija) ir Vītauta Dižā Universitātes struktūrvenība Kauņas rietumu pievārtē, kas specializējas lauksaimniecības zinātnēs. Akadēmija tika izveidota 1924. gadā Dotnuvā uz lauksaimniecības skolas bāzes un tās nosaukums bija Lauksaimniecības akadēmija (Žemės ūkio akademija). 1943. gadā vācu okupācijas iestādes akadēmiju slēdza, bet 1944. gada 31. jūlijā - nodedzināja centrālo ēku. Pēc kara akadēmiju pārcēla uz Kauņu nosaucot par Lietuvas Lauksaimniecības akadēmiju (Lietuvos žemės ūkio akademija). 1964. gadā akadēmiju pārcēla uz pašreizējo vietu. 1996. gadā to pārsauca par Lietuvas Lauksaimniecības universitāti (Lietuvos žemės ūkio universitetas). 2002. gadā tai pievienoja ūdenssaimniecības institūtu Kēdaiņos un lauksaimniecības institūtu Raudondvarē. 2011. gadā to nosauca par Aleksandra Stulginska Universitāti (Aleksandro Stulginskio universitetas), par godu pirmajam Lietuvas lauksaimniecības ministram un otrajam Lietuvas prezidentam Aleksandram Stulginskim. 2019. gadā universitāti pievienoja Vītauta Dižā Universitātei. Akadēmijā ir 5 fakultātes (37 katedras): Agronomijas fakultāte Bioekonomikas attīstības fakultāte Meža un ekoloģijas fakultāte Ūdenssaimniecības un zemes ierīcības fakultāte Laiksaimniecības inženierijas fakultāte Vītauta Dižā Universitāte Vikikrātuvē par šo tēmu ir pieejami multivides faili. Skatīt: Vītauta Dižā Universitātes Lauksaimniecības akadēmija. Oficiālā tīmekļa vietne