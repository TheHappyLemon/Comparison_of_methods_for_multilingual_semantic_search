Micron Technology Utah, LLC (agrākais nosaukums IM Flash Technologies) ir ASV uzņēmums, kas ražo NAND zibatmiņas mikroshēmas. Tas pieder pusvadītāju komponenšu ražotājam Micron Technology. Uzņēmumu 2005. gadā dibināja Intel Corporation un Micron Technology. Tā ražotne atrodas Lehi, Jūtas štatā. 2005. gada 21. novembrī tika paziņots, ka mikroshēmu tehnoloģiju uzņēmumi Intel Corporation un Micron Technology izveidos kopuzņēmumu NAND zibatmiņas ražošanai. 2006. gada 6. janvārī tika dibināts uzņēmums IM Flash Technologies, LLC, kurā Micron piederēja 51 % kapitāldaļu, bet Intel — 49 %. Abi īpašnieki ieguldīja aptuveni 1,2 miljardus ASV dolāru katrs. Jaunā ražotne tika celta Jūtas štata Lehi. Tur jau 1995. gadā Micron plānoja uzbūvēt rūpnīcu un tika nopirkta zeme, bet lejupslīde mikroshēmu tirgū dēļ šie plāni netika realizēti. Lehi Micron nodarbināja 500 darbiniekus testēšanas darbos, bet līdz ar jaunās rūpnīcas celšanu testēšanas nodaļu pārcēla uz Boisisitiju. Sākotnēji IM Flash mikroshēmas ražoja pēc 72 nm tehnoloģijas, vēlāk — 50 nm, 2008. gadā uzņēmums pārgāja uz 34 nm, bet 2011. gadā — uz 20 nm tehnoloģiju. 2012. gadā Intel un Micron kopīgi sāka izstrādāt energoneatkarīgās atmiņas tehnoloģiju 3D XPoint. Šīs tehnoloģijas mikroshēmas IM Flash sāka ražot 2015. gadā. 2018. gada 16. jūlijā Micron un Intel paziņoja, ka pārtrauks 3D XPoint kopīgu izstrādi pēc tam, kad tiks pabeigta 2. paaudzes tehnoloģijas izstrāde, ko bija plānots pabeigt 2019. gada pirmajā pusē. Tehnoloģiju attīstību ārpus otrās paaudzes patstāvīgi veiks abi uzņēmumi. IM Flash Technologies turpināja ražot atmiņas mikroshēmas, kas balstītas uz 3D XPoint tehnoloģijas. 2018. gada 18. oktobrī Micron Technology paziņoja par nodomu īpašumā pilnībā iegūt IM Flash Technologies. Micron plānoja par darījumu samaksāt aptuveni 1,5 miljardus USD naudā, kā arī segt IM Flash dalībnieku parādu, kas bija aptuveni 1 miljards USD. 2019. gada 31. oktobrī Micron pabeidza visu Intel piederošo IM Flash Technologies kapitāldaļu iegādi. 28. septembrī IM Flash Technologies, LLC tika pārdēvēts par Micron Technology Utah, LLC. IM Flash Singapore Eric Bangeman. «Intel and Micron form flash RAM joint venture». arstechnica.com (angļu), 2005. gada 22. novembrī. Skatīts: 2016. gada 4. novembrī. «Micron un Intel izveido kompāniju NAND flash atmiņu ražošanai». tvnet.lv (latviešu). 2005. gada 23. novembrī. Skatīts: 2016. gada 4. novembrī. IM Flash headquarters to be located in Lehi Brice Wallace , Deseret News, Mar 17, 2006 About the IM Flash Acquisition Arhivēts 2020. gada 27. oktobrī, Wayback Machine vietnē. Micron Technology Sasniegumu un produktu laika josla līdz 2016. gadam)