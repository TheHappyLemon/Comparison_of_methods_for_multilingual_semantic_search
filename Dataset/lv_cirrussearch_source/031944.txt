Gvarāna (portugāļu: guaraná) jeb Brazīlijas paulīnija (latīņu: Paullinia cupana) ir ziepjkoku dzimtas vīteņaugs, kas dabiski sastopams Amazones baseinā un Brazīlijas tropu mežos. Gvarānai raksturīgas lielas lapas un ziedu ķekari. Tas ir pazīstams pēc tā augļa sēklām, kas ir kafijas pupiņu lielumā. Gvarānas sēklas lieto kā stimulantu. Tā sastāvā ir divreiz vairāk kofeīna nekā kafijas sēklās (aptuveni 2—4,5%). Gvarānas augļi var būt sarkanās un brūnās krāsās, pašas sēklas ir melnas, bet augļa mīkstums ir balts. Līdzīgi kā citiem kofeīnu saturošajiem augiem gvarānai augstais kofeīna saturs tā sēklās ir veidojies kā toksīns aizsardzībai pret augēdājiem, kas tās varētu apēst. «Svarīgākie lēmumi 2014. gadā». Valsts valodas centrs. Arhivēts no oriģināla, laiks: 2021. gada 4. Novembris. Skatīts: 2016. gada 6. novembrī. «LZA TK protokols Nr. 4/1117 (11.11.2014)». Latvijas Zinātņu akadēmijas Terminoloģijas komisija. Skatīts: 2016. gada 6. novembrī. Bempong DK, Houghton PJ, Steadman K (1993). "The xanthine content of guarana and its preparations". Int. J. Pharmacog. 31 (3): 175–81. doi:10.3109/13880209309082937. ISSN 0925-1618. (angliski) Ashihara H, Sano H, Crozier A (February 2008). "Caffeine and related purine alkaloids: biosynthesis, catabolism, function and genetic engineering". Phytochemistry 69 (4): 841–56. doi:10.1016/j.phytochem.2007.10.029. PMID 18068204. (angliski)