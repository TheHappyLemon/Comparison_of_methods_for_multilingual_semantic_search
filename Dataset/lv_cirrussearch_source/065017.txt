Mišels Hazanavičs (franču: Michel Hazanavicius; dzimis 1967. gada 29. martā) ir franču kinorežisors, scenārists, montāžists un producents. Hazanavičs ir dzimis Parīzē, ebreju ģimenē, kas cēlusies Lietuvā. Viņa vecvecāki bija no Polijas un Lietuvas, Francijā viņi ieradās 1920. gados. 1988. gadā sācis strādāt televīzijas kanālā Canal+. 1993. gadā režisējis savu pirmo pilnmetrāžas filmu La Classe américaine. Filma pilnībā sastāvēja no citām filmām, kas veidotas Warner Bros. studijā, tās tika pārmontētas un ierunātas franču valodā. Septiņus gadus vēlāk Hazanavičs režisēja savu otro filmu, OSS 117 : Le Caire, nid d'espions (2006), parodiju par 1960. gadu spiegu filmām. Turpinājums, "Aģents 117: Pazudis Rio" (OSS 117: Rio ne répond plus) iznāca 2009. gadā. 2011. gadā režisējis melnbalto mēmo komēdijdrāmu "Mākslinieks". Filmu izrādīja 2011. gada Kannu kinofestivāls un tā saņēma plašu kritiķu atzinību. Tā saņēma Amerikas Kinoakadēmijas balvu kategorijā "Labākā filma", savukārt Hazanavičs saņēma balvu kategorijā "Labākais režisors". 2014. gadā režisējis filmu The Search, kas ir rīmeiks 1948. gada Freda Cinnemana filmai ar tādu pašu nosaukumu. 2017. gadā režisējis komēdijdrāmu "Godārs, mana mīlestība" (Le Redoutable) par režisora Žana Lika Godāra un aktrises Annas Vjazemskas attiecībām. Viņa zombiju komēdija "Pēdējā montāža" (2022) bija 2022. gada Kannu kinofestivāla atklāšanas filma. Nate Bloom. «Interfaith Celebrities: Golden Globes and Television». 18Doors (en-US), 2012-01-10. Skatīts: 2023-01-08. Ruben V. Nepales. «Meet the director behind surprise Best Picture contender». INQUIRER.net (angļu), 2011-12-10. Skatīts: 2023-01-08. AlloCine. «Michel Hazanavicius». AlloCiné (franču). Skatīts: 2023-01-08. IMDb profils (angliski) AllMovie profils (angliski) Box Office Mojo profils (angliski)