Progress MS-03 (Прогресс МС-03; SKS apzīmējums ISS-64P) bija Krievijas automātisks kravas kosmosa kuģis no Progress-MS sērijas. Paredzēts kravu nogādāšanai uz Starptautisko kosmosa staciju (SKS). Tas orbītā palaists 2016. gada jūlijā. Dabību beidza 2017. gada janvārī. Kopējā kravas masa starta brīdī bija 2 405 kg. Īpašajās tvertnēs ietilpa degviela (705 kg), skābeklis (28 kg), gaiss (22 kg), ūdens (420 kg). Hermētiskajā kravas telpā (pavisam 1 230 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress MS-03 tika palaists 2016. gada 16. jūlijā 21:41:45 UTC ar nesējraķeti Sojuz-U no Baikonuras kosmodroma. Saslēgšanās ar staciju automātiskā režīmā notika 19. jūlijā 00:20 UTC pie Pirs moduļa. 2017. gada 31. janvārī 14:25 UTC Progress MS-03 atvienojās no SKS. 17:34 UTC kravas kuģis nogāja no orbītas. Tas iegāja Zemes atmosfērā un sadega. Nesadegušās daļas 18:24 UTC iekrita Klusajā okeānā. Прогресс МС-03 Центр Управления космическими полетам (krieviski) Progress MS-03 lapa SKS Lidojumu vadības centrā Arhivēts 2016. gada 18. septembrī, Wayback Machine vietnē. (krieviski)