Božidars Džuraševičs (serbu: Божидар Ђурашевић; dzimis 1933. gada 26. aprīlī, Belgradā, miris 2022. gada 23. janvārī) bija Serbijas starptautiskais meistars šahā (1957). 1950. gadu vidū un 1960. gadu sākumā bijis viens no Dienvidslāvijas spēcīgākajiem šahistiem. Regulāri piedalījies Dienvidslāvijas šaha čempionātu finālos, kur lielāko panākumu ieguvis 1958. gadā Sarajevā, kad kopā ar Aleksandru Matanoviču dalījis 3. vietu. Ieņēmis arī 3. vietu Belgradas starptautiskajā šaha turnīrā 1961. gadā, kā arī dalījis 2.-3. vietu 1962. gada Marianske Lāznes starptautiskajā turnīrā. Par rezultātiem turnīros FIDE 1957. gadā Džuraševičam piešķīrusi starptautiskā meistara (IM) nosaukumu. Vairākkārt pārstāvējis Dienvidslāvijas komandu lielākajos komandu šaha turnīros: Pasaules šaha olimpiādēs piedalījies 2 reizes (1956-1958) un abas reizes komandu vērtējumā izcīnījis sudraba medaļas, bet individuālajā - zelta (1950) un 2 bronzas (1935, 1937) medaļas; Eiropas komandu šaha čempionātos piedalījies 2 reizes (1957-1961). Komandu vērtējumā izcīnījis 2 sudraba (1957, 1961) medaļas, bet individuālajā - zelta (1961) medaļu; Pasaules studentu komandu šaha čempionātos piedalījies 3 reizes (1955-1956, 1958). Komandu vērtējumā izcīnījis sudraba (1955) un bronzas (1956) medaļas. Pēc izglītības jurists. Vēlākajos gados daudz laika veltījis savai profesionālai darbībai un šaha turnīros piedalījies reti. YUG-ch 13th Sarajevo 1958 OlimpBase :: Men's Chess Olympiads :: Božidar Đurašević OlimpBase :: European Men's Team Chess Championship :: Božidar Đurašević OlimpBase :: World Student Team Chess Championship :: Božidar Đurašević Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)