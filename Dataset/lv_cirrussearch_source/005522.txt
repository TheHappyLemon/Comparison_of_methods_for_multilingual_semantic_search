Maikls Džefrijs Džordans (angļu: Michael Jeffrey Jordan, dzimis 1963. gada 17. februārī Bruklinā, Ņujorkā) ir bijušais amerikāņu profesionāls basketbolists un aktīvs uzņēmējs. Viņa biogrāfija Nacionālās basketbola asociācijas (NBA) mājaslapā vēsta: "Pieņemts, Maikls Džordans ir visu laiku izcilākais basketbolists." Džordans bija viens no vislabāk pārdotajiem savas paaudzes sportistiem, kuram bija milzīga nozīme NBA popularizēšanā visā pasaulē 1980. un 1990. gados. Maikls piedzima kā ceturtais no pieciem bērniem: viņam ir divi brāļi — Lerijs un Džeimss jaunākais, vecākā māsa Doloresa un jaunākā māsa Rozlena. Drīz pēc Maikla dzimšanas, viņa vecāki pārcēlās un Volesu, kur viņa tēvs strādāja par iekrāvēja operatoru rūpnīcā, bet viņa māte par bankas darbinieci. 1970. gadā Džordani pārcēlās uz lielāku pilsētu — Vilmingtonu. Vecāki tika paaugstināti amatā, Džeimss kļuva par ceha priekšnieku un rūpnīcas aprīkojums nodaļas vadītāju, māte — par bankas sakaru nodaļas vadītāju. Ģimene kļuva turīgāka un varēja sev atļauties jaunu māju piekrastē. Tajā pašā laikā Maikla brāļi un māsas pēc skolas piepelnījās un palīdzēja vecākiem, taču Maikls bija diezgan slinks. Vidusskolā viņš nebija īpaši centīgs, bija problēmas ar disciplīnu. Pēc izcilas karjeras Ziemeļkarolīnas Universitātē Čapelhilā, 1984. gadā Džordans pievienojās NBA klubam Čikāgas "Bulls". Viņš ātri sevi parādīja kā vienu no līgas zvaigznēm, izklaidējot skatītājus ar savu augsto rezultativitāti. Par savu atsperīgumu, ko viņš demonstrēja izpildot slam dunk no brīvmetiena līnijas Slam Dunk konkursos, Džordans saņēma iesaukas Air Jordan un His Airness. Viņš arī izpelnījās reputāciju kā viens no labākajiem aizsardzības spēlētājiem basketbolā. 1991. gadā viņš ieguva savu pirmo NBA čempionu titulu kopā ar "Bulls", un turpmākos titulus 1992. un 1993. gadā, nodrošinot three-peat. Lai gan Džordans pēkšņi aizgāja no basketbola 1993./94. gada NBA sezonas sākumā, lai turpinātu karjeru beisbolā, viņš atgriezās "Bulls" komandā 1995. gadā un palīdzēja viņiem iegūt vēl trīs papildus čempionu titulus (1996., 1997. un 1998. gadā), kā arī NBA rekordu par 72 regulārās sezonas uzvarām 1995./96. gada sezonā. Džordans aizgāja otro reizi 1999. gadā, bet viņš atgriezās uz divām NBA sezonām 2001. gadā kā Vašingtonas "Wizards" spēlētājs. Džordans individuāli ir ieguvis piecas MVP balvas, desmit reizes nosaukts Visu NBA pirmajā komandā, deviņas reizes ieguvis Visu NBA pirmās komandas aizsardzības apbalvojumu, četrpadsmit reizes piedalījies NBA Visu Zvaigžņu spēlēs un trijās no tām ticis atzīts ieguvis MVP balvu, trīs iemesto grozu titulus, trīs pārtverto bumbu titulus, sešas NBA fināla MVP balvas, un 1988. gada NBA gada aizsardzības spēlētāja balvu. Viņam pieder rekords par visaugstāko regulārās sezonas vidējo spēlēs iemestu grozu ziņā ar 30.12 punktiem gūtiem spēlē, kā arī vidēji izslēgšanas spēlēs iemesto grozu rekords ar 30.12 par spēli. 1999. gadā ESPN viņu atzina par labāko 20. gadsimta ziemeļamerikāņu sportistu, un bija otrais aiz Beiba Ruta Associated Press sarakstā par gadsimta labākajiem sportistiem. Viņš tika ievēlēts NBA slavas zālē 2009. gada 26. aprīlī, un tika oficiāli uzņemts 2009. gada 12. septembrī. 1996. gadā tika nosaukts par vienu no 50 izcilākajiem NBA spēlētājiem visā līgas vēsturē. Džordans ir arī ievērojams savu produktu indosamenta dēļ. Viņa vārds nodrošināja panākumus Nike Air Jordan kedām, kuras sāka izlaist 1985. gadā un kas saglabājušas popularitāti līdz šodienai. Džordans arī uzņēmās 1996. gada mākslas filmā "Zvaigžņu basketbols" (angļu: Space Jam). Pašlaik viņš ir Šarlotas "Bobcats" kontrolpaketes īpašnieks un šī kluba vadītājs basketbola jautājumos. 6× NBA čempions (1991–1993, 1996–1998) 5× NBA sezonas vērtīgākais spēlētājs (1988, 1991–1992, 1996, 1998) 14× NBA All-Star spēle (1985–1993, 1996–1998, 2002–2003) 6× NBA finālsērijas vērtīgākais spēlētājs (1991–1993, 1996–1998) NBA labākais spēlētājs aizsardzībā (1988) 10× Līgas simboliskā pirmā izlase (1987–1993, 1996–1998) Līgas simboliskā otrā izlase (1985) 9× Līgas simboliskā aizsardzības pirmā izlase (1988–1993, 1996–1998) NBA sezonas labākais debitants (1985) Līgas simboliskā debitantu pirmā izlase (1985) 3× Visu zvaigžņu spēles MVP (1988, 1996, 1998) 2× NBA Slam Dunk konkursa uzvarētājs (1987–1988) 50 izcilākie NBA spēlētāji NCAA čempions (1982) «Michael Jordan». nba.com. Arhivēts no oriģināla, laiks: 2006. gada 2. septembrī. Skatīts: 2007. gada 15. janvārī. (angliski) http://www.filmreference.com/film/27/Michael-Jordan.html «Ties to Michael Jordan Still Remain in His Hometown of Wilmington». books.google.com. Skatīts: 2016. gada 8. jūlijā. (angliski) Porter, 2007, 1-2. lpp. Ira Berkow. «Sports of The Times; Air Jordan And Just Plain Folks». The New York Times, 1991. gada 15. jūnijā. Skatīts: 2009. gada 11. februārī. (angliski) «Jordan, Robinson lead Hall's 2009 class». espn.com. Skatīts: 2009. gada 6. aprīlī. (angliski) Sarah Skidmore. «23 years later, Air Jordans maintain mystique». The Seattle Times, 2008. gada 10. janvārī. Skatīts: 2009. gada 12. februārī. (angliski) Vikikrātuvē par šo tēmu ir pieejami multivides faili. Skatīt: Maikls Džordans. NBA profils (angliski) Basketball Reference profils (angliski)