Vess Loudens Borlands (angļu: Wes Louden Borland; dzimis 1975. gada 7. februārī) ir amerikāņu mūziķis, kas plašāk pazīstams kā grupas Limp Bizkit ģitārists. Vess Borlands ir prezbiteriāņu ministra dēls, audzis Našvilā, Tenesī štatā. Vēlāk viņā ģimene pārvācās uz Džeksonvillu, Floridā. Psihiatrs konstatēja, ka Borlands cieta no uzmanības trūkuma un hiperaktivitātes. 2001. gadā neilgi pirms aiziešanas no Limp Bizkit, Vess ar savu brāli Skotu Borlandu, kurš bija diskžokejs Limp Bizkit pirmajos albumos, un citiem mūziķiem izveidoja grupu Big Dumb Face, pēc EP un studijas albuma iznākšanas, grupas darbība tika apturēta, un izveidota jauna grupa Eat the Day. Par šo grupu gandrīz nav nekādas informācijas internetā izņemot to, ka tai pieejami daži demo ieraksti. Pēc kāda laika Vess ar draugu, ģitāristu un producentu Deniju Loneru (Nine Inch Nails), uzsāka darbu pie sava solo projekta. Kopā viņi izveido supergrupu The Damning Well, kuras dziesma atrodama filmas "Tumsas pasaule" (Underworld) skaņu celiņā. Pēc kā Vesam piedāvāja pievienoties grupai A Perfect Circle, bet vēlāk arī pie Nine Inch Nails, kuriem viņš atteica, paziņojot, ka meklē vokālistu savai grupai Eat The Day, taču vēlāk paziņoja, ka Eat The Day un The Damning Well ir izjukušas. 2003. gada beigās Vess piedalījās ASV elektrisko mūziķu The Crystal Method trešajā studijas albumā Legion of Boom, kā viens no producentiem un ģitārists. 2004. gada augustā atgriezās grupas Limp Bizkit sastāvā, lai Prāgā ierakstītu albumu The Unquestionable Truth, tomēr nesaskaņu dēļ Freds Dērsts izsakot neapmierinātību caur Myspace blogu padzina Vesu no grupas. Pēc kā Vess paziņoja: "Man ir radusies tāda sajūta, ka viņi domā, ka neesmu viņiem pietiekami labs — piedrāzt!" ("I feel that they think I'm no good for them but fuck it.") un paziņoja, ka ir paša projekta Black Light Burns dalībnieks. 2008. gadā Vess piedalījās kā pieaicinātais ģitārists japāņu grupas X-Japan atgriešanās koncertos. Tā paša gada augustā Vess pievienojas grupai Marilyn Manson, kur viņa debija bija ETP FESTIVAL 15. augustā. 2009. gadā Vess pameta grupu Marilyn Manson, lai atkal apvienotos ar Limp Bizkit sekojošajiem koncertiem un jauna albuma ierakstīšanai. Veslijs Borlands ir viens no atpazīstamākājiem grupas Limp Bizkit dalībniekiem, melno kontaktlēcu un ekstravaganto skatuves tērpu dēļ. Limp Bizkit Limp Bizkit — Oficiālā grupas mājaslapa Goatslayer — Oficiālā grupas mājaslapa Black Light Burns' oficiālā MySpace lapa Vess Borlands: Kādēļ viņš aizgāja no Limp Bizkit The Second Supper Intervija ar Vesu Borlandu Yamaha CV820 WB Vesa Borlanda ģitāra