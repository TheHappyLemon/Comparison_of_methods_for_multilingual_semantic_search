“Titāniks” (angļu: Titanic) ir 1997. gadā izdota Amerikas Savienoto Valstu romantiska katastrofu kinofilma, kuras režisors, scenārija autors un producents ir Džeimss Kemerons. Filma vēsta par lainera “Titāniks” traģisko nogrimšanu. Galvenās lomas filmā atveido Leonardo Di Kaprio un Keita Vinsleta, viņu atveidotie tēli ir divi cilvēki, kas pārstāv divas atšķirīgas sociālās grupas. Filmai vajadzēja iznākt 1997. gada 2. jūlijā, taču dažādu iemeslu dēļ filma iznāca 1997. gada 19. decembrī. “Titāniks” kļuva par visienesīgāko filmu kino industrijas vēsturē līdz pat 2010. gadam, kad iznāca Džeimsa Kemerona filma "Avatars". 2021. gadā tā bija trešā visu laiku ienesīgākā filma. Filma ir guvusi galvenokārt pozitīvas kritiķu atsauksmes, tai skaitā tā ir saņēmusi 11 Amerikas Kinoakadēmijas balvas. 1996. gadā uz izpētes kuģa Akademik Mstislav Keldysh Broks Lovets (Brock Lovett) un viņa komanda pārmeklē RMS Titānika vraku. Viņi iegūst seifu, kurā cerams ir kaklarota ar lielu dimantu, kas pazīstams ar nosaukumu Okeāna sirds. Tā vietā viņi atrod tikai kādas jaunas, kailas sievietes zīmējumu ar šo kaklarotu. Skice datēta ar 1912. gada 14. aprīli, tajā pašā dienā, kad Titāniks uzdūrās aisbergam. Roza Dausone Kalverte, zīmējumā redzamā sieviete, un viņas mazmeita arī atrodas uz šī izpētes kuģa. Roza atceras savu pieredzi uz Titānika. 1912. gadā no Sauthemptonas okeānā dodas “Titāniks”, uz kura klāja atrodas 17 gadus vecā Roza Devita Bukatere (Rose DeWitt Bukater), viņas bagātais līgavainis Kels Hoklijs (Cal Hockley), un Rozas māte Ruta (Ruth). Ruta uzsver, ka Rozas laulība ar Kelu atrisinās ģimenes finansiālās problēmas un saglabās viņu augstākās sabiedrības šķiras statusu. Tajā pašā laikā trūcīgais un jaunais mākslinieks Džeks Dausons (Jack Dawson) uzvar pokera spēlē, iegūstot trešās klases biļeti uz Titānika. Pēc kuģa ieiešanas okeānā Roza, izmisusi par savu piespiedu saderināšanos, uzkāpj uz kuģa reliņiem, lai veiktu pašnāvību, ielecot aukstajos okeāna ūdeņos. Šo Rozas nodomu novērš Džeks, atgriežot Rozu uz klāja. Starp abiem jauniešiem izveidojas draudzība, pret kuru iebilst gan līgavainis Kels, gan Rozas māte Ruta. Pati Roza drīz vien saprot, ka priekšroku dod Džekam, nevis Kelam. My Heart Will Go On «Titanic (1997)». Box Office Mojo. Skatīts: 2020. gada 24. decembris. Vikikrātuvē par šo tēmu ir pieejami multivides faili. Skatīt: Titāniks. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Encyclopædia Britannica raksts (angliski) Encyclopædia Universalis raksts (franciski) Facebook profils