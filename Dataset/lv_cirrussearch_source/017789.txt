Dvīņi (latīņu: Gemini) ir trešā zodiaka zīme, kas reprezentē Dvīņu zvaigznāju. Zodiaka aplī atrodas no 180 līdz 210 grādiem. Cilvēki, kas pēc horoskopa ir dvīņi, ir dzimuši laika posmā no 21. maija līdz 20. jūnijam. Tā simbols ir šāds: ♊. Pēc astrologu uzskatiem, tā ir viena no trim gaisa zīmēm. Dvīņu zīmi pārvaldošā planēta ir Merkurs. Dvīņi pieder pie četrām mainīgajām (mutabelajām) zīmēm kopā ar Strēlnieku, Jaunavu un Zivīm. Ar Dvīņiem asociē pelēko (Merkura) un perlamutra krāsu, no metāliem — zeltu un dzīvsudrabu (tāpat kā Jaunavai, kopā ar kuru tas ir vienīgais šāds sakrītošs metālu komplekts starp divām zīmēm). Astrology.com Zodiac signs «Dvīņi» (latviski). astrologija.lv. Arhivēts no oriģināla, laiks: 2013-07-27. Skatīts: 2013-02-07. «Gemini». Britannica. Skatīts: 2022-11-06. «Astrological Signs». Encyclopedia of Occultism and Parapsychology. Skatīts: 2022-11-07.