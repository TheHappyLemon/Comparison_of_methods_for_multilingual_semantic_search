Harolds Segersons Mahoni (angļu: Harold Segerson Mahony; dzimis 1867. gada 13. februārī, miris 1905. gada 27. jūnijā) bija Skotijā dzimis tenisists, kurš labāk zināms kā 1896. gada Vimbldonas tenisa čempionāta uzvarētājs vīriešu vienspēlēs, kā arī 1900. gada vasaras olimpiskajās spēlēs Parīzē izcīnīja trīs olimpiskās medaļas. Mahoni tenisista karjera ilga no 1888. gadam līdz 1905. gadam. Mahoni dzimis Skotijā, bet lielāko savas dzīves daļu dzīvoja Īrijā. Viņa ģimene bija īri, ieskaitot abus viņa vecākus, ģimenes mājas bija Kerri grāfistē Īrijas dienvidrietumos. Viņš bija pēdējais Skotijā dzimušais spēlētājs, vīrietis, kurš uzvarēja Vimbldonu līdz Endija Marija uzvarai 2013. gada čempionātā. Mahoni ir dzimis Edinburgā. Vīna tēvs bija īru advokāts un zemes īpašnieks Ričards Džons Mahoni. Ģimenei bija mājas Skotijā, bet lielāko laika daļu viņš pavadīja Dromores pilī, Kerri grāfistē, Īrijā. Harolds trenējās speciāli būvētā tenisa laukumā Dromorē. Mahoni Vimbldonas čempionātā debitēja 1890. gadā, izejot no pirmās kārtas. Pusfinālu viņš sasniedza 1891. un 1892. gada čempionātos. Mahoni kādu laiku dzīvoja Amerikā 1890. gadu vidū, pirms viņš atgriezās Anglijā un 1896. gadā beidzot ieguva Vimbldonas čempionāta titulu vīriešu vienspēļu turnīrā. Finālā viņš piecos setos uzvarēja britu tenisistu Vilfrēdu Bediliju: 6—2, 6—8, 5—7, 8—6, 6—3. Saskaņā ar izaicinātāju sistēmu Mahoni bija tiesīgs aizstāvēt titulu Vimbldonas čempionātā 1897. gadā, bet šoreiz viņš tika uzvarēts Izslēgšanas raundā trīs setos, kur viņa pretinieks bija Redžinalds Dohertijs. Harolds Mahoni 1893. gadā ieguva vienspēļu čempiona titulu Lielbritānijas slēgto kortu čempionātā, un veiksmīgi aizstāvēja savu iegūtu titulu nākamajā gadā, 1884. gadā. 1895. gadā Mahoni slimības dēļ nestartēja un zaudēja savu titulu. 1898. gadā viņš izcīnīja čempiona titulu vienspēļu turnīrā Īrijas čempionātā. Tajā pašā gadā Mahoni, kurš brīvi runāja vācu valodā, arī ieguva vienspēļu čempiona titulu Vācijas čempionātā. 1900. gada vasaras olimpiskajās spēlēs Parīzē viņš startēja trijās tenisa disciplīnās, kurās visās izcīnīja kādu no olimpiskajām medaļām. Vienspēļu turnīrā viņš ieguva sudraba medaļu, fināla mačā piekāpjoties Lorensam Dohertijam. Vīriešu dubultspēļu turnīrā viņš startēja kopā ar Artūru Norisu. Viņi šajā turnīrā ieguva bronzas medaļu. Savukārt jaukto dubultspēļu turnīrā viņš startēja kopā ar franču tenisisti Ivonnu Prevo (zināma arī kā Helēna Prevo) kā Jauktās komandas pārstāvji. Viņš šajā turnīrā arī izcīnīja sudraba medaļu, fināla mačā piekāpjoties britu tenisistiem Šarlotei Kūperei un Redžinaldam Dohertijam. Mahoni 1899. gadā startēja Kentas čempionātā, kur ieguva čempiona titulu. Šādu pašu panākumu viņš atkārtoja 1904. gadā. 1903. gadā viņš bija Britu salu Deivisa kausa komandas loceklis, kurš Longvudas kriketa klubā, Bostonā kura fināla mačā uzvarēja ASV. Mahoni mira 1905. gada 27. jūnijā, 38 gadu vecumā, negadījumā ar velosipēdu, netālu no Karagas ezera. Vīriešu vienspēles Vīriešu dubultspēles The Today Programme, BBC Radio 4, 8 July 2013 David Randall. «Scotland's only winner of a Grand Slam. So far». The Independent, 2010. gada 31. janvāris. Arhivēts no oriģināla, laiks: 2019. gada 2. aprīlī. Skatīts: 2012. gada 2. aprīlis. «Wimbledon players archive – Harold Mahony». AELTC. «ME. H. S. MAHONY KILLED.». Bunbury Herald (WA : 1892 – 1919) (WA : National Library of Australia). 1905. gada 14. augusts. 1. lpp. «Scottish Wimbledon champion that history forgot». The Scotsman. 2007. gada 13. jūlijs. «Paris 1900 Tennis: singles men». Starptautiskā Olimpiskā komiteja. Skatīts: 2020. gada 12. augusts. «Paris 1900 Tennis: doubles men». Starptautiskā Olimpiskā komiteja. Skatīts: 2020. gada 13. augusts. «Paris 1900 Tennis: doubles mixed». Starptautiskā Olimpiskā komiteja. Skatīts: 2020. gada 18. augusts. «Harold Mahony Olympic Results». sports-reference.com. Arhivēts no oriģināla, laiks: 2020-04-17. Skatīts: 2014-01-26. Arhivēts 2020-04-17 Wayback Machine vietnē. Randy Walker. «Brothers Vs. Brothers In A USA Vs. Britain Davis Cup? It’s Happened Before…». World Tennis Magazine, 2015. gada 2. marts. Harolds Mahoni (SOK profils) (angliski) Harolds Mahoni (Olympedia.org) (angliski) Harolds Mahoni (Sports Reference profils) (angliski) Harolds Mahoni (Starptautiskā tenisa federācija) (angliski)