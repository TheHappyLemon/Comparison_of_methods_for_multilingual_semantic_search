Roberts Mērtons Solovs (angļu: Robert Merton Solow, dzimis 1924. gada 23. augustā, miris 2023. gada 21. decembrī) bija ASV ekonomists. Pazīstams ar ieguldījumu ekonomiskās izaugsmes teorijā , kas vainagojās ar eksogēnās izaugsmes modeļa izveidi, kas pazīstams arī kā neoklasiskais izaugsmes modelis vai Solov-Swan izaugsmes modelis, kas nosaukts viņa vārdā. 1987. gadā ieguvis Nobela prēmiju ekonomikā "par ieguldījumu ekonomiskās izaugsmes teorijā". Roberts Solovs dzimis Bruklinā, Ņujorkā, ebreju ģimenē. Viņš bija vecākais bērns trīs bērnu ģimenē. Viņš bija labi izglītojies Ņujorkas bezmaksas skolās. 1940. gadā viņš iestājās Hārvarda Universitātē. 1942. gadā viņš pameta universitāti un iestājās ASV Armijā. 1945. gadā viņš atgriezās Hārvarda Universitātē, un viņš vairāk ieinteresējās par statistiku un varbūtības modeļiem. Laikā no 1949. gada līdz 1950. gadam viņš padziļināti studēja statistiku Kolumbijas Universitātē. 1949. gadā, tieši pirms došanās uz Kolumbijas Universitāti, viņam tika piedāvāts un viņš pieņēma profesūras palīga vietu Masačūsetsas tehnoloģiju institūta ekonomikas fakultātē (angļu: MIT Economics Department at Massachusetts Institute of Technology). Masačūsetsas Tehnoloģiju institūtā viņš pasniedza statistikas un ekonometrijas kursus. Viņa intereses pakāpeniski nomainījās uz makroekonomiku. Gandrīz 40 gadus, viņš strādāja kopā ar Polu Semjuelsonu strādājuši kopā pie daudzām teorijām: von Neumann izaugsmes teorija (angļu: von Neumann growth theory) (1953), kapitāla teorija (angļu: Theory of capital) (1956), lineārā programmēšana (angļu: Linear programming) (1958) un Filipsa līkne (angļu: Phillips Curve) (1960). Solovs nomira savās mājās Leksingtonā, Masačūsetsā, 2023. gada 21. decembrī 99 gadu vecumā. Paul A.Samuelson, William D.Nordhaus "Economics", Seventeenth edition. - 2001. - Boston : McGraw-Hill Irwin. - 792 p. ISBN 0-07-118064-8 «Robert M. Solow, Groundbreaking Economist and Nobelist, Dies at 99». The New York Times (angļu). 2023. gada 21. decembris. Skatīts: 2024. gada 8. janvārī. Vikikrātuvē par šo tēmu ir pieejami multivides faili. Skatīt: Roberts Solovs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Roberts Solovs Nobela prēmijas mājaslapā (angliski) Roberta Solova biogrāfija un bibliogrāfija (angliski)