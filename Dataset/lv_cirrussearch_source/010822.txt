Igors Ždanovs (1920. gada 27. jūlijā Cesvainē — 1996. gada 25. decembrī Rīgā) bija Latvijas krievu izcelsmes šaha meistars, kas uzvarējis Latvijas šaha čempionātā 1943. gadā. Igors Ždanovs sāka spēlēt šahu astoņu gadu vecumā un darīja to līdz savai nāvei. Viņš bija šaha treneris, žurnālists un sacensību organizators. Igors Ždanovs ir beidzis Rīgas Valsts 1. ģimnāziju 1938. gadā un studējis vācu filozofiju Latvijas Universitātē. 18 gadu vecumā Igors Ždanovs uzvarēja Rīgas šaha čempionātā. Pēc tam viņš sekmīgi piedalījās dažādos turnīros un 1943. gadā uzvarēja Latvijas šaha čempionātā. Pēc Otrais pasaules kara viņš izcīnīja divas sudraba medaļas Latvijas šaha čempionātā un ieguva šaha meistara nosaukumu 1964. gadā. Igors Ždanovs ir pārstāvējis Latvijas komandu PSRS komandu čempionātā 1953. gadā, un "Daugavas" komandu PSRS komandu kausa izcīņā 1964., 1968. un 1974. gados. 1943. gads, 1. vieta Latvijas šaha čempionātā. 1948. gads, 2. vieta Latvijas šaha čempionātā. 1964. gads, 2. vieta Latvijas šaha čempionātā. 1991. gads, 1. vieta senioru turnīrā Vācijā. OlimpBase :: Soviet Team Chess Championship :: Igors Ždanovs OlimpBase :: Soviet Team Chess Cup :: Igors Ždanovs ch Latvia 1948 ch Latvia 1964 Šahista profils chessgames.com mājaslapā (angliski) Šahista profils 365chess.com mājaslapā (angliski) Korespondecšahista profils ICCF mājaslapā (angliski) Žuravļevs, N.; Dulbergs, I.; Kuzmičovs, G. (1980), Latvijas šahistu jaunrade, Rīga, Avots., 66. - 68. lpp.