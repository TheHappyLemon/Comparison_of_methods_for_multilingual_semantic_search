Smoļenskas guberņa bija Krievijas administratīvi teritoriālā vienība, kas izveidota 1708. gadā un likvidēta 1929. gadā. No 1713. līdz 1726. gadam tā kā Smoļenskas province bija pievienota tikko iekarotajai Rīgas guberņai. 1897. gadā guberņas teritorija bija 56 042,6 km2 ar 1,525 miljoniem iedzīvotāju. Mūsdienās guberņas lielākā daļa atrodas Smoļenskas apgabala teritorijā. Krievijas cariste 1667. gadā pēc Andrusovas pamiera noteikumiem anektēja Polijas-Lietuvas kopvalsts sastāvā esošo Smoļenskas vaivadiju. Smoļenskas guberņu izveidoja 1708. gadā pēc Pētera I īstenotās Krievijas caristes administratīvās reformas kopā ar Ingrijas, Kijivas, Maskavas, Arhangeļskas, Kazaņas, Azovas un Sibīrijas guberņām. Sākotnēji guberņā ietilpa arī daļas no vēlāk izveidotajām Kalugas, Tveras un Tulas guberņām. 1764. gadā Katrīnas II valdīšanas laikā iznāca norāde veicināt Mazkrievijas, Livonijas un Somijas, kā arī Smoļenskas provinču rusifikācijas pasākumus, lai tās pārtrauktu tiekties pie kaimiņvalstīm ("neraudzītos kā vilki uz mežu"): Ciи провинціи <Малую Россiю, Лифляндiю и Финляндiю>, также и смоленскую, надлежитъ легчайшими способами привести къ тому, чтобъ oнѣ обрусѣли и перестали бы глядѣть какъ волки къ лѣсу. 1775. gadā Smoļenskas guberņu pārveidoja par vietniecību, 1796. gadā guberņu atjaunoja ar 9 apriņķiem. Smoļenskas guberņa pēc Pētera I administratīvās reformas (1708) Smoļenskas vietniecība ar 12 apriņķiem (1792) Smoļenskas guberņa ar 9 apriņķiem (1800) Smoļenskas guberņa (1821) Smoļenskas guberņa (1913) Сборник Русского исторического общества. Том седьмой. 348. lpp. Vikikrātuvē par šo tēmu ir pieejami multivides faili. Skatīt: Smoļenskas guberņa. Krievijas Lielās enciklopēdijas raksts (krieviski)