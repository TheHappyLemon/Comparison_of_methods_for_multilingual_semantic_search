Anna Levandi (meitas uzvārds — Kondrašova; igauņu: Anna Levandi, krievu: Анна Анатольевна Леванди (Кондрашова); dzimusi 1965. gada 30. jūnijā) ir bijusī padomju daiļslidotāja, 1984. gada pasaules čempionāta sudraba medaļniece, četrkārtējā Eiropas čempionātu bronzas medaļniece, trīskārtējā PSRS čempione. Tagad viņa ir Igaunijas daiļslidošanas trenere. Anna Kondrašova ir dzimusi Maskavā. 1989. gadā precējusies ar igauņu ziemeļu divcīņnieku Allaru Levandi, ar kuru iepazinusies Kalgari olimpiādes laikā. Ģimenē aug trīs bērni — Andress, Armands un Arlets. Anna Levandi runā igauņu, krievu, angļu, norvēģu un somu valodā. ISU pieaugušo sacensībās Anna Kondrašova sāka piedalīties kopš 1983. gadā. 1984. gada pasaules daiļslidošanas čempionātā viņa ieguva sudraba medaļu aiz Katarīnas Vitas. Eiropas daiļslidošanas čempionātos viņa ieguva četrus bronzas medaļas: 1984. gadā un no 1986. līdz 1988. gadam. Viņa pārstāvēja Padomju Savienību 1984. gada ziemas olimpiskajās spēlēs, kur viņa ieņēma 5. vietu, un 1988. gada ziemas olimpiskajās spēlēs, kur viņa ieņēma 8. vietu. Pēc šīs sezonas viņa beidza savu daiļslidotājas karjeru. Anna Levandi strādāja par daiļslidošanas treneri Norvēģijā, Somijā, Zviedrijā. Kopš 1999. gada viņa strādā Igaunijā, vadot pati savu "Rocca al Mare" skolu Tallinā. 2000. gadā skola saņēma dotāciju no Igaunijas Fiziskās kultūras un sporta fonda. 2002. gadā skolā tika atklāta jauna slidotava. Vislielākos panākumus Annas Levandi audzēkņu vidū guvusi septiņkārtējā Igaunijas čempione individuālajā slidošanā Jeļena Gļebova. 2008. gadā Anna kļuva par Gada treneri Igaunijā. 2015. un 2016. gadā viņas audzēkne Heleri Halvina uzvarēja Igaunijas čempionātā un ieņēma 19. vietu Eiropas čempionātā. 2002. gadā Anna Levandi bija Igaunijas konservatīvās partijas Tēvzemes savienība kandidāte Tallinas pilsētas rajona Hābersti municipalitātes vēlēšanās. Kopš 2007. gada 21. jūnija viņa ir arī Sociālo līgumu fonda uzraudzības padomes locekle. Baltās Zvaigznes ordenis, 3. klase (Igaunija, 2009) Igaunijas Olimpiskās komitejas Atzinības medaļa (2017) Igaunijas Gada sieviete (2007) Tallinas Sporta asociācijas Gada trenere (2008) «LEVANDI, ANNA» (igauņu). ESBL. 2017. gada 22. novembris. Skatīts: 2020-05-17. «Anna Levandi: venelane, keda Eestis kõige rohkem armastatakse — Elu — Eesti Ekspress». Arhivēts no oriģināla, laiks: 2012-03-24. Skatīts: 2020-05-18. Heleri Halvinas biogrāfija ISU mājas lapā (angliski) Estonia is grateful to and recognises 97 people with state decorations (igauniski) EOK teenetemärgid (igauniski) Tallinna Spordiliit valis aasta treeneriks Anna Levandi[novecojusi saite] (igauniski) Vikikrātuvē par šo tēmu ir pieejami multivides faili. Skatīt: Anna Levandi. Olympedia profils (angliski) Munzüger Sport profils (vāciski)