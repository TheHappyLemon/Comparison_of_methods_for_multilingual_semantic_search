Laimens Frenks Brauns, arī L. Frenks Baums (dzimis 1856. gada 15. maijā, miris 1919. gada 6. maijā), bija amerikāņu rakstnieks, kurš rakstīja bērnu literatūru un romānus. Viņa pazīstamākais darbs ir "Brīnumainais burvis no Oza zemes". Kopumā rakstnieks sarakstījis 13 romānu sērijas, 83 īsos stāstus un vairāk nekā 200 poēmu. Viņš ir dzimis 1856. gadā Ņujorkā metodistu ģimenē. Rakstniekam ir vācu un īru saknes. Laimens piedzima kā septītais bērns no deviņiem. Rakstnieka tēvabrāli sauca Laimens, tādēļ viņam šis vārds nepatika un viņš lietoja vārdu Frenks. Laimena tēvs Benjamins Baums strādājis degvielas biznesā. Ģimenes māja 1950. gados nodegusi, tās vietā tika ierīkots skeitborda laukums. Rakstnieks divus gadus mācījies militārajā skolā. Ar rakstniecību Baums sāka nodarboties agrā bērnībā, jo tēvs viņam nopirka rakstāmmašīnu. Rakstnieks miris 1919. gada 6. maijā. Viņa darbus, kā, piemēram, par Oza zemi, pēc rakstnieka nāves turpinājuši citi autori, pazīstamākā autore — Rūta Plamlija Tompsone. Baum, L.F., Zipes, J., Denslow, W.W. The Wonderful World of Oz: The Wizard of Oz, The Emerald City of Oz, Glinda of Oz. Penguin Publishing Group, 1998. ISBN 9781440674358. Skatīts: 2015. gada 27. maijs. Hearn, Introduction, The Annotated Wizard of Oz, p. xv n. 3. «Ruth Plumly Thompson». psu.edu. Arhivēts no oriģināla, laiks: 2013. gada 1. maijā. Skatīts: 2013. gada 1. maijā.