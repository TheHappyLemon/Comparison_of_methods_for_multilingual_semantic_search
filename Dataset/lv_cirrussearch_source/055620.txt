Vadims Ļašenko (dzimis 1984. gada 7. aprīlī) ir Latvijas futbola funkcionārs un uzņēmējs. Bijušais futbolists un tiesnesis. Šobrīd Latvijas Futbola federācijas prezidents. 2006. gadā pabeidzis bakalaura studijas biznesa vadībā RISEBA. Futbola karjeras iesākumā bijis FK "Ranto" un FK Rīga klubu sistēmās, taču ilgāka un veiksmīgāka karjera izvērtās telpu futbolā. No 2002. līdz 2013. gadam bijis telpu futbola kluba "Nikars" viceprezidents un komandas kapteinis, septiņreiz kļūstot par Latvijas čempionu. Latvijas izlases rindās piedalījies 42 mačos. Pēc telpu futbolista karjeras beigām 2014. gadā kļuva par Latvijas telpu futbola asociācija prezidentu. Četrus gadus bijis futbola tiesneša asistents, šajā statusā piedaloties 5 mačos Latvijas virslīgā, 7 mačos Latvijas kausa izcīņā un 27 spēlēs 1. līgā. No 2015. līdz 2017. gadam bijis virslīgas kluba FK RFS viceprezidents un valdes loceklis. Kandidējot LFF prezidenta amatam 2018. gadā, atstāja FK RFS. Kopš 2017. gada ir arī UEFA delegāts. 2018. gada LFF kongresā prezidenta vēlēšanās piekāpās Kasparam Gorkšam, taču 2020. gada vēlēšanās pārliecinoši uzvarēja, pārspējot otru kandidātu Sandi Ģirģenu. 2023. gada jūlijā ievēlēts UEFA Telpu futbola un Pludmales futbola komitejā, kas atbildīga par šo sporta veidu attīstību kontinentā. Šī bija pirmā reize vēsturē, kad kāds no Latvijas ir kādas UEFA komitejas priekšsēdētājs. «Par LFF prezidentu kļūst Kaspars Gorkšs». sportacentrs.com. 2018. gada 27. aprīlī. Skatīts: 2021. gada 11. martā. «BIEDRI KONGRESĀ PAR LFF PREZIDENTU IEVĒL VADIMU ĻAŠENKO». LFF.lv. 2020. gada 3. jūlijā. Skatīts: 2021. gada 11. martā. «V. ĻAŠENKO IEVĒLĒTS UEFA KOMITEJAS PRIEKŠSĒDĒTĀJA AMATĀ». LFF.lv. LFF. Skatīts: 2023. gada 26. jūlijā.