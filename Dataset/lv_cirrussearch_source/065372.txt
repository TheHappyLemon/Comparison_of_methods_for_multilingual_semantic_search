Agvaskaljentesa (spāņu: Aguascalientes) ir pilsēta Meksikā, Agvaskaljentesas štata galvaspilsēta un lielākā pilsēta. 2012. gadā pilsētā dzīvoja 934 424 iedzīvotāji. Pilsēta tika dibināta 1575. gadā, Čičimekas indiāņu teritorijā. Pilsētas nosaukums nāk no vārdiem Aguas Calientes (karstie ūdeņi), jo pilsētas tuvumā atrodas vairāki termālie avoti. Pilsēta laika gaitā kļuvusi par nozīmīgu lauksaimniecības, kalnrūpniecības, dzelzceļa un tekstilrūpniecības centru. Mūsdienās pilsētā atrodas arī vairāki automobiļu un elektrotehnikas uzņēmumi. Pilsētā atrodas lielākās Renault-Nissan ražotnes Latīņamerikā, kā arī Nissan un Mercedes kopīgā fabrika, kas veido lielu japāņu kopienu pilsētā. Pilsētā bāzējas futbola klubs Club Necaxa. Pilsētā atrodas velotreks, kurā optimālo apstākļu dēļ (lielā augstuma virs jūras līmeņa dēļ zemāks gaisa spiediens) uzstādīti daudzi treka riteņbraukšanas sacensību rekordi, to skaitā arī vairāki stundas rekordi. M. N. D. Staff. «Aguascalientes leads in economic growth, Querétaro second». Mexico News Daily (en-US), 2017-12-22. Arhivēts no oriģināla, laiks: 2022-09-29. Skatīts: 2023-02-02. «Of cars and carts». The Economist. ISSN 0013-0613. Skatīts: 2023-02-02. «COMPAS, the complex manufacturing of strategic cooperation between Daimler and Renault-Nissan Alliance intensifies recruiting the best talent for the production of premium vehicles in Aguascalientes». Automotive World (en-GB). 2016-05-11. Skatīts: 2023-02-02. M. D. P. Newsroom. «Foreigners in Aguascalientes... How many are they? -». Mexico Daily Post (en-US), 2021-10-05. Skatīts: 2023-02-02. Vikikrātuvē par šo tēmu ir pieejami multivides faili. Skatīt: Agvaskaljentesa. Krievijas Lielās enciklopēdijas raksts (krieviski) Mājaslapa