Pjērs Emīls Dešāns (franču: Pierre Emile Deschamps; dzimis 1856. gadā, miris 1923. gada 12. oktobrī) bija franču golferis. Startējis 1900. gada vasaras olimpiskajās spēlēs. Dešāns studēja kā jurists un pēc tam sāka diplomātisko karjeru. 1878. gada kongresā viņš tika iecelts par sūtni pie grāfa de Gontauta Bīrona Vācijā. Pēc vairākiem gadiem viņš tika norīkots uz Atēnu un pavadīja laiku arī Sanktpēterburgā kā Francijas vēstnieka Krievijā pirmais sekretārs. 1897. gadā Dešāns devās uz ASV, kur atklāja golfa spēli. Viņš 1900. gada vasaras olimpiskajās spēlēs Parīzē startēja golfa vīriešu turnīrā. Šajā turnīrā viņš ieguva 10. vietu. Vēlāk viņš kļuva pazīstams kā “franču golfa tēvs”. Viņš palīdzēja uzbūvēt un projektēt Parīzes la Bulē golfa klubu no 1901. līdz 1902. gadā, kas tajā laikā tika uzskatīts par izcilāko golfa klubu Francijā. Viņš organizēja pirmo Francijas amatieru čempionātu 1904. gadā un vēlāk sarakstīja grāmatu Le Golf kopā ar pirmo franču profesionālo spēlētāju Arno Masī. Dešāns nodibināja Union des Golfs de France un bija pirmais tā prezidents, amatu ieņemot līdz nāvei. 1911. gadā viņš palīdzēja izveidot French Open turnīru un bija atbildīgs par golfa noteikumu pārrakstūišanu no angļu valodas uz franču valodu. Dešāns nomira 1923. gadā no plaušu karsoņa. «Pierre Deschamps». Sports Reference. Arhivēts no oriģināla, laiks: 2020. gada 29. decembris. Skatīts: 2020. gada 29. decembris. «Golf at the 1900 Paris Summer Games: Men's Individua». sports-reference.com. Arhivēts no oriģināla, laiks: 2020. gada 28. decembris. Skatīts: 2020. gada 28. decembris. «Paris 1900 Golf: individual men». Starptautiskā Olimpiskā komiteja. Skatīts: 2020. gada 27. novembris. «Pierre Deschamps». Olympedia.org. Skatīts: 2020. gada 29. novembris. Pjērs Dešāns (SOK profils) (angliski) Pjērs Dešāns (Olympedia profils) (angliski) Pjērs Dešāns (Sports Reference profils) (angliski)