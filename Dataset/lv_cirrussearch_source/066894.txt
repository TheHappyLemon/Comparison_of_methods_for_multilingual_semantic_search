Klamatu kalni (angļu: Klamath Mountains) ir kalnu masīvs Ziemeļamerikas rietumos, ASV Kalifornijas un Oregonas pavalstu teritorijā. Masīvs savieno Sjerranevadas un Kaskāžu kalnus austrumos ar Piekrastes grēdām rietumos, kā rezultātā masīvam ir kompleksa ģeoloģiskā uzbūve. Masīvu no austrumiem uz rietumiem šķērso Klamatas upe, bet ziemeļdaļā — Roga. Klamatu kalni sastāv no vairākām grēdām, tā augstākā daļa ir Siskiju kalni ar to augstāko virsotni Ēdi kalnu 2751 m vjl. Ievērojamu daļu no kalnu masīva aizņem 11 aizsargājamas dabas teritorijas; apvidus ir nozīmīgs tūrisma galamērķis. Kalnu masīva pamatiedzīvotāji ir klamatu indiāņi. «Klamata masīvs». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 362. lpp. Vikikrātuvē par šo tēmu ir pieejami multivides faili. Skatīt: Klamatu kalni. Encyclopædia Britannica raksts (angliski)