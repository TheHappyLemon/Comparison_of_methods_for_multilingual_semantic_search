Astainā strelīcija (Strelitzia caudata) ir strelīciju suga, kas sastopama Āfrikā — no Čimanimani kalniem Zimbabvē uz dienvidiem līdz Mozambikai un Svatini. Augs var sasniegt 8 metru augstumu, tam ir kāts bez lapām un vēdekļveida vainags. Lapas ir 2 m garas un 0,6 m platas, pelēcīgi zaļā krāsā un izvietotas divās vertikālās rindās. Sēklas ir melnas ar spilgti oranžu matiņu pušķi. Astainā strelīcija parasti aug blīvos puduros, kalnu mežu apvidos un sastopama starp akmeņiem stāvās nogāzēs. «Strelīcija». Telpaugi (latviešu). 2013-08-24. Skatīts: 2023-12-23. «Strelitzia caudata R.A.Dyer | Plants of the World Online | Kew Science». Plants of the World Online (angļu). Skatīts: 2023-12-23. «Flora of Zimbabwe: Species information: Strelitzia caudata». www.zimbabweflora.co.zw. Skatīts: 2023-12-23. Braam van Wyk, Piet van Wyk. Field guide to trees of Southern Africa (2nd impr izd.). Cape Town : Struik, 1998. ISBN 978-1-86825-922-9.