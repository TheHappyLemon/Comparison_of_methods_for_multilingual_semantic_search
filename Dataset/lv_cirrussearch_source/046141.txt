Pāvesta Franciska vizīte Baltijas valstīs — Lietuvā, Latvijā un Igaunijā notika no 2018. gada 22. līdz 25. septembrim. Igaunijas apustuliskais nuncijs 2017. gada novembrī paziņoja, ka pāvests Francisks nākamā gada rudenī apmeklēs Igauniju, kā iespējamais datums bija minēts 2018. gada septembris. Vēlāk tika paziņots, ka pāvests apmeklēs arī Igaunijas kaimiņvalstis — Latviju un Lietuvu; viņš ceļos uz visām trim valstīm, lai atzīmētu šo valstu neatkarības simtgadi. Saskaņā ar plašsaziņas līdzekļu paziņojumiem oficiālais apmeklējuma apstiprinājums tika veikts 2017. gada decembrī. Vizīte Baltijas valstīs tika apstiprināta Svētā Krēsla preses paziņojumā 2018. gada 9. martā. Lietuvā pāvests apmeklēja Viļņu un Kauņu. Pāvests Francisks ieradās Lietuvas galvaspilsētas lidostā 22. septembrī, viņu sagaidīja Lietuvas prezidente Daļa Grībauskaite un citi politiskie un civilie pārstāvji. Vēlāk viņš teica runu Simona Daukanta laukumā pie prezidenta pils, kur atzīmēja, ka gan nacistu, gan padomju okupācijas šai valstī novājinājušas reliģisko toleranci un godināja okupāciju upuru piemiņu. Viņš arī aicināja uz vienotību starp valstī mītošajiem katoļiem, luterāņiem un pareizticīgajiem. Pāvests arī apmeklēja Viļņas Žēlsirdības Dievmātes sanktuāriju Aušras vārtu kapelā un noturēja tur aizlūgumu. 23. septembrī viņš apmeklēja Lietuvas otro lielāko pilsētu Kauņu. Vadot misi pilsētas Santakas parkā aptuveni 100 000 cilvēku auditorijai, pāvests godināja 1941.-1944. gadā nacistu okupācijas laikā cietušos ebrejus. Pāvests runāja par Lietuvas holokausta piemiņas dienu un nosodīja antisemītismu, kas veicinājis holokausta propagandu. Pāvests arī godināja lietuviešus, kuri tika deportēti uz Sibīrijas nometnēm vai spīdzināti un apspiesti piecās padomju okupācijas desmitgadēs. Vēlāk viņš atgriezās Viļņā, lai noturētu lūgšanu Viļņas geto holokausta memoriālā. Pēc tam pāvests apmeklēja Viļņas Okupācijas un brīvības cīņu muzeju, kas glabā priekšmetus un dokumentus, kuri detalizēti raksturo padomju okupācijas vēsturi Lietuvā. Šis muzejs atrodas ēkā, kas kādreiz kalpoja kā galvenā mītne padomju VDK vietējai nodaļai. Viņš arī teica runu laukumā pie ēkas, lai slavētu lietuviešus, kas cēlušies aizstāvēt savu ticību, un raksturoja valsti kā potenciālu "cerības bāku". 24. septembrī pāvests Francisks ieradās Latvijas galvaspilsētas lidostā. Pēc ierašanās viņš tikās ar Latvijas prezidentu Raimondu Vējoni un abi divi devās uz prezidenta pili. Atzīmējot Latvijas neatkarības 100. gadadienu, pāvests nolika ziedus pie Brīvības pieminekļa. Rīgas Domā viņš pievienojās ekumeniskajai lūgšanai. Pēc tam viņš apmeklēja Rīgas Svētā Jēkaba katedrāli, kur izteica atzinību par ticības saglabāšanu abu okupāciju laikā. Viņš atkārtoja šo vēstījumu homīlijā Aglonas bazilikā, kas tiek uzskatīta par Latvijas nozīmīgāko katoļu svētnīcu, kā arī kritizēja izolacionismu. 25. septembrī pāvests Francisks pabeidza savu četru dienu ceļojumu pa Baltijas valstīm, apmeklējot Igauniju. Viņš ieradās Tallinas galvaspilsētas lidostā. Pāvests Francisks tikās ar Igaunijas prezidenti Kersti Kaljulaidu, un abi devās uz Kadriorgas pili, kur pāvests uzrunāja valsts amatpersonas, diplomātisko korpusu un sabiedrības pārstāvjus. Igaunijā viņš pirmoreiz atzina, ka seksuālās izmantošanas skandāli ir sabojājuši baznīcas reputāciju. Vinš tikās ar dažādu konfesiju jauniešiem Sv. Karola luterāņu baznīcā Tallinā. Pirms aizlidošanas no Igaunijas pāvests rīkoja Svēto misi Tallinas Brīvības (Vabaduzes) laukumā, kurā piedalījās vairāk nekā 10 000 cilvēku. «Pope Francis to visit Baltic states next year». RTE. 2017. gada 22. novembris. Skatīts: 2017. gada 23. novembris. «Pope Francis to visit Estonia in 2018». EER News. 2017. gada 23. novembris. Skatīts: 2017. gada 23. novembris. «Pope Francis arrives in Lithuania - Vatican News». «Pāvests Lietuvā godina nacistu un padomju režīmu upuru piemiņu». Apollo (latviešu). Arhivēts no oriģināla, laiks: 2018-09-24. Skatīts: 2018-11-27. «Pope Pleads For Tolerance As He Begins Baltics Visit In Lithuania». RadioFreeEurope/RadioLiberty. Pulse News Agency International by AFP. «Pope honours Baltic martyrs as bishops quit over abuse». «Archived copy». Arhivēts no oriģināla, laiks: 2018-09-23. Skatīts: 2018-09-23. «Archived copy». Arhivēts no oriģināla, laiks: 2018-09-23. Skatīts: 2018-09-23. «Pope Francis recalls Soviet and Nazi horrors on Lithuania visit». dw.com. 2018. gada 23. septembris. Skatīts: 2018. gada 26. septembris. «Pope Francis honours Holocaust victims in Lithuania». 2018. gada 23. septembris. «Pope Francis honors Holocaust victims in Lithuania». Nicole Winfield, The Associated Press. «Pope Francis warns Lithuanians against anti-Semitism». «Pope honors victims of Nazis, communists during Vilnius visit». 2018. gada 23. septembris. Arhivēts no oriģināla, laiks: 2018. gada 16. novembrī. Skatīts: 2018. gada 27. novembrī. Associated Press. «Pope praises Latvians for keeping faith during occupation», 2018. gada 24. septembris. ABC News. «International News: Latest Headlines, Video and Photographs from Around the World -- People, Places, Crisis, Conflict, Culture, Change, Analysis and Trends». ABC News. Arhivēts no oriģināla, laiks: 2018. gada 25. septembrī. Skatīts: 2018. gada 27. novembrī. «Archived copy». Arhivēts no oriģināla, laiks: 2018-09-24. Skatīts: 2018-09-25. «Pope Francis in Latvia: Don't let Christianity become an artifact». «Pope Francis Denounces Isolationism, Says The Virgin Mary Stands By ‘The Deported’». 2018. gada 24. septembris. Arhivēts no oriģināla, laiks: 2018. gada 25. septembrī. Skatīts: 2018. gada 27. novembrī. ERR. «Gallery: Pope Francis arrives in Tallinn», 2018. gada 25. septembris. «FOTO: Pāvests Francisks sāk vizīti Igaunijā». Skatīts: 2018-11-27. «Pāvests Igaunijā piemin seksuālos skandālus baznīcā». Apollo (latviešu). Arhivēts no oriģināla, laiks: 2018-09-26. Skatīts: 2018-11-27. ERR. «Pope Francis: Estonia a land of memory, fruitfulness», 2018. gada 25. septembris. «Pāvests Latvijā 2018, Jaunumi, Pāvesta vizīte Latvijā». pavestslatvija2018.lv (latviešu). Skatīts: 2018-11-27.[novecojusi saite] ERR. «Gallery: Thousands gather at Freedom Square for Holy Mass», 2018. gada 25. septembris. «Archived copy». Arhivēts no oriģināla, laiks: 2018-09-25. Skatīts: 2018-09-25. Website dedicated for Pope Francis's visit to the Baltic States. Pāvests Francisks Latvijā, 2018 Arhivēts 2018. gada 23. augustā, Wayback Machine vietnē.