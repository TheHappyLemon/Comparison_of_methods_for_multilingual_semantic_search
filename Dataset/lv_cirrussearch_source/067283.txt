Bingela (turku: Bingöl — ‘Tūkstoš ezeru’) ir pilsēta Turcijas austrumos, Bingelas ila administratīvais centrs un lielākā apdzīvotā vieta. Atrodas Armēnijas kalnienē Bingelas upes krastos 900 km no valsts galvaspilsētas Ankaras. Sena pilsēta vēsturiskajā Sofēnas reģionā, zināma ar armēņu nosaukumu Čapagdžura (Ճապաղջուր — ‘izsmidzināt ūdeni’). Pēc Lielās Armēnijas pirmās dalīšanas 387. gadā nonāca Romas impērijas sastāvā. Vēlākos laikos piederējusi dažādām varām, līdz 16. gadsimtā to iekaroja Osmaņu Impērija. Vēl līdz 1950. gadam tika dēvēta par Čabakdžuru (turku: Çabakcur), kad tika pārdēvēta tagadējā turciskotā nosaukumā. Vikikrātuvē par šo tēmu ir pieejami multivides faili. Skatīt: Bingela. Encyclopædia Britannica raksts (angliski)