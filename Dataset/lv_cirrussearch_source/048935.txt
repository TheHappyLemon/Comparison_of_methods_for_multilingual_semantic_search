Slovēnija piedalījās 2012. gada vasaras olimpiskajās spēlēs, kas notika Lielbritānijas galvaspilsētā Londonā no 2012. gada 27. jūlija līdz 12. augustam. Slovēnijai šīs bija sestās vasaras olimpiskās spēles kopš Dienvidslāvijas sabrukuma. Slovēnijas olimpisko komandu 2012. gada vasaras olimpiskajās spēlēs pārstāvēja 65 sportisti (28 vīrieši un 37 sievietes), kuri startēja 15 olimpiskajos sporta veidos. Šī bija nedaudz lielāka (par 3 sportistiem vairāk) sportistu delegācija nekā iepriekšējās, 2008. gada Pekinas spēlēs. Šī bija pirmā reize olimpisko spēļu vēsturē, kad Slovēnijai sieviešu-sportistu skaits bija lielāks nekā vīriešu-sportistu skaits. Visvairāk sportistu no Slovēnijas startēja peldēšanā un vieglatlētikā, katrā no šiem sporta veidiem pa 12 sportistiem. Slovēnija debitēja triatlonā, savukārt loka šaušanā un tekvondo tā atkal tika pārstāvēta pēc 12 gadu pārtraukuma, bet pēc 8 gadu pārtraukuma — tenisā. Slovēnijas olimpiskajā komandā bija vairāki iepriekšējo 2008. gada Pekinas spēļu medaļnieki: olimpiskais čempions vesera mešanā Primožs Kozmuss, burātājs un sudraba medaļnieks Vasilijs Žbogars, kuram šīs bija ceturtās vasaras olimpiskās spēles, un sporta šāvējs un bronzas medaļnieks Raimonds Debevecs. Raimonds Debevecs bija vecākais Slovēnijas delegācijas pārstāvis (49 gadi), un viņam šīs bija 8. vasaras olimpiskās spēles. Tādējādi viņš kļuva par vienīgo slovēņu sportistu, kas startējis tik daudzās olimpiskajās spēlēs (pirmajās divās vasaras olimpiskajās spēlēs viņš startēja Dienvidslāvijas komandas sastāvā). Airētājam un vairāku olimpisko medaļu īpašniekam Iztokam Čopam šīs bija 6. vasaras olimpiskās spēles, bet viņa partnerim Lukam Špikam un tauriņstila peldētājam Peteram Mankočam 5. vasaras olimpiskās spēles. Slovēnija šajās olimpiskajās spēlēs izcīnīja 4 olimpiskās medaļas, ierindojoties 43. vietā pēc iegūto medaļu kopskaita. Zelta medaļu izcīnīja džudiste Urška Žolnira. Viņa kļuva par pirmo Slovēnijas sportisti-sievieti, kas ir izcīnījusi zelta medaļu. Iepriekšējo spēļu čempions vesera mešanā vieglatlēts Primožs Kozmuss šajās olimpiskajās spēlēs izcīnīja sudraba medaļu. Savukārt vienu bronzas medaļu izcīnīja airētāju pāris Iztoks Čops un Luka Špiks. Viņiem šī bija trešā olimpiskā medaļa, startējot šādā sastāvā, bet Iztokam Čopam šī jau bija ceturtā olimpiskā medaļa. Otru bronzas medaļu izcīnīja sporta šāvējs Raimonds Debevecs, viņam šī bija trešā olimpiskā medaļa. Slovēnijas karognesējs 2012. gada Londonas spēļu atklāšanas ceremonijā bija kanoe airētājs Peters Kauzers, bet noslēguma ceremonijā valsts karogu nesa tekvondo pārstāve Franka Aniča. Skatīt arī: 2012. gada vasaras olimpisko spēļu medaļu tabula un 2012. gada vasaras olimpisko spēļu medaļnieki Grega Bole ( Riteņbraukšana) Boruts Božičs ( Riteņbraukšana) Luka Božičs ( Smaiļošana un kanoe airēšana) Janezs Brajkovičs ( Riteņbraukšana) Matjažs Cerajs ( Džudo) Iztoks Čops ( Airēšana) Raimonds Debevecs ( Šaušana) Roks Drakšičs ( Džudo) Damirs Dugonjičs ( Peldēšana) Saša Goloba ( Vingrošana) Karlo Hmeļaks ( Burāšana) Peters Kauzers ( Smaiļošana un kanoe airēšana) Blažs Kavčičs ( Teniss) Primožs Kobe ( Vieglatlētika) Primožs Kozmuss ( Vieglatlētika) Matija Kraņcs ( Vieglatlētika) Brents Larū ( Vieglatlētika) Boštjans Mačeks ( Šaušana) Peters Mankočs ( Peldēšana) Rožle Prezeļs ( Vieglatlētika) Benjamiņs Savšeks ( Smaiļošana un kanoe airēšana) Aljažs Sedejs ( Džudo) Luka Špiks ( Airēšana) Klemens Štrajhars ( Loka šaušana) Sašo Taļats ( Riteņbraukšana) Bojans Tokičs ( Galda teniss) Ivans Trajkovičs ( Tekvondo) Roberts Žbogars ( Peldēšana) Vasilijs Žbogars ( Burāšana) Franka Aniča ( Tekvondo) Polona Batageļa ( Riteņbraukšana) Urša Bežana ( Peldēšana) Anja Čarmana ( Peldēšana) Teja Černe ( Burāšana) Vesna Dukiča ( Džudo) Živa Dvoršaka ( Šaušana) Nastja Govejseka ( Peldēšana) Polona Hercoga ( Teniss) Sāra Isakoviča ( Peldēšana) Žana Jereba ( Vieglatlētika) Blaža Klemenčiča ( Riteņbraukšana) Andreja Klepača ( Teniss) Anja Klinara ( Peldēšana) Tīna Mraka ( Burāšana) Tjaša Odera ( Peldēšana) Lūcija Polavdera ( Džudo) Špela Ponomarenko ( Smaiļošana un kanoe airēšana) Nuša Rajhere ( Tekvondo) Martina Rateja ( Vieglatlētika) Sonja Romana ( Vieglatlētika) Mojca Sagmeistere ( Peldēšana) Raša Sraka ( Džudo) Katarīna Srebotnika ( Teniss) Marija Šestaka ( Vieglatlētika) Mateja Šimica ( Triatlons) Tanja Šmida ( Peldēšana) Barbara Špilere ( Vieglatlētika) Tīna Šuteja ( Vieglatlētika) Eva Terčeļa ( Smaiļošana un kanoe airēšana) Marina Tomiča ( Vieglatlētika) Tjaša Vozela ( Peldēšana) Maja Tvrdi ( Badmintons) Anamari Velenšeka ( Džudo) Tanja Žakeļa ( Riteņbraukšana) Urška Žolnira ( Džudo) Staff. «Peter Kauzer zastavnoša na igrah v Londonu» [Peter Kauzer Will Be the Flag Bearer at the London Games]. Slovenian Press Agency (Slovenian), 2012. gada 3. jūlijs. Arhivēts no oriģināla, laiks: 2022. gada 7. aprīlī. Skatīts: 2012. gada 4. jūlijs. Slovenia at the 2012 London Summer Games