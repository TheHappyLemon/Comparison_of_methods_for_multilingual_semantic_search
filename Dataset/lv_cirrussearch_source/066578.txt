Narvīka (norvēģu: Narvik) ir pilsēta Nūrlannes filkē Norvēģijas ziemeļos, Narvīkas komūnas administratīvais centrs. Izvietojusies aiz ziemeļu polārā loka. Visu gadu neaizsalstoša osta, Narvīkas–Kirunas–Lūleo dzelzceļa galapunkts. 2018. gadā Narvīkā dzīvoja 14,1 tūkstotis iedzīvotāju. 1898. gadā Zviedrijas Riksdāgs pieņēma lēmumu aiz polārā loka izbūvēt dzelzsrūdas transporta dzelzceļu no Kirunas uz Narvīku. 1902. gada 1. janvārī Narvikas ciems ieguva pilsētas statusu. Dzelzceļa būvi pabeidza 1902. gada novembrī, 1903. gada 14. jūlijā to oficiāli atklāja Zviedrijas un Norvēģijas karalis Oskars II. Narvīkas pilsēta stipri cieta Otrā pasaules kara kaujās 1940. gada aprīlī un maijā. Vikikrātuvē par šo tēmu ir pieejami multivides faili. Skatīt: Narvīka. Encyclopædia Britannica raksts (angliski) Krievijas Lielās enciklopēdijas raksts (krieviski)