Natālija Štraube (vācu: Natalia Straub; dzimusi kā Natālija Kiseļeva (krievu: Наталья Киселёва) 1978. gada 27. maijā Vorošilovgradā) ir Ukrainas un Vācijas (kopš 2007. gada) starptautiskā lielmeistare šahā (1998). Vairākkārt pārstāvējusi Ukrainu Eiropas un Pasaules jauniešu šaha čempionātos dažādās vecuma grupās, kuros lielāko panākumu guvusi 1993. gadā Sombathejā, kad uzvarējusi Eiropas jauniešu šaha čempionātā U16 vecuma grupā. 1995. gadā Kišiņevā piedalījusies Pasaules šaha čempiones izcīņas cikla starpzonu turnīrā. 1996. gadā Krakovā uzvarējusi starptautiskajā šaha turnīrā Cracovia, kā arī dalījusi trešo vietu starptautiskajā sieviešu šaha turnīrā Frīdekmīstekā. 2000. gadā izcīnījusi otro vietu aiz Joannas Dvorakovskas starptautiskajā sieviešu šaha turnīrā Bādenē-Virtembergā. 2001. gadā kvalificējusies Pasaules sieviešu šaha čempionātam pēc izslēgšanas sistēmas Maskavā, kurā 1. kārtā uzvarējusi Vanu Jui, bet 2. kārtā zaudējusi Alisai Gaļļamovai. 2003. gadā Atēnās kopā ar Nino Hurcidzi dalījusi trešo vietu starptautiskajā sieviešu šaha turnīrā Acropolis aiz Jeļenas Dembo un Margaritas Voiskas. Par panākumiem turnīros FIDE 1998. gadā Štraubei piešķīra starptautiskās lielmeistares (WGM) nosaukumu. Transfers in 2007 1995 Kishinev Interzonal Tournament 2001-02 FIDE Knockout Matches Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)