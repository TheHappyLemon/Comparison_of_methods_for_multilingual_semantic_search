Pēters Fošbergs (Peter Forsberg, dzimis 1973. gada 20. jūlijā Ērnšeldsvīkā, Zviedrijā) ir bijušais zviedru hokejists, centra uzbrucējs, agrāks Zviedrijas hokeja izlases spēlētājs. Savu karjeru lielā mērā aizvadot Kolorādo "Avalanche" un MODO rindās, Fošbergs kļuvis par divkārtēju Stenlija kausa ieguvēju, kā arī ceturto visu laiku rezultatīvāko zviedru hokejistu NHL. 2014. gadā tika uzņemts Hokeja slavas zālē. Savu pirmo sezonu NHL viņš uzsāka 1994. gadā Kvebekas "Nordiques" rindās, kas nākamajā sezonā jau bija mainījis īpašnieku un arī nosaukumu, pārtopot par Kolorādo "Avalanche". Tā rindās Fošbergs aizvadīja deviņas sezonas, divreiz izcīnot arī Stenlija kausu. 2006.—07. gada sezonā Forsbergs spēlēja Našvilas "Predators" rindās, bet pēc tās kļuva par brīvo aģentu, spēlējot Zviedrijas Elitsērijas klubā MoDo Hockey, kā arī apgalvojot, ka NHL vairs neatgriezīsies. 2008. gada 25. februārī Fošbergs parakstīja līgumu ar "Avalanche" līdz sezonas beigām. No 2008. līdz 2010. gadam traumu nomocītais uzbrucējs spēlēja MODO rindās, taču 2010.—11. gada sezonā aizvadīja divas spēlēja "Avalanche" rindās, ar tām arī noslēdzot savu profesionāļa karjeru. 1996. un 2001. gadā, spēlējot Kolorādo, viņš izcīnīja Stenlija kausu. 1995. gadā ieguvis Kaldera balvu, tā tiek pasniegta labākajam NHL debitantam. Piedalījies piecās NHL visu zvaigžņu spēlēs. 2002.—2003. gada sezonā ieguvis arī Ārta Rosa un Harta balvas. Četras reizes ieguvis arī Vikinga balvu, kura tiek pasniegta katras sezonas labākajam zviedram NHL. Zviedrijas hokeja izlases sastāvā piedalījies piecos Pasaules čempionātos, divreiz izcīnot zelta medaļu, bet trīsreiz - sudraba medaļu. Četras reizes piedalījies arī olimpiskajās spēlēs (1994., 1998., 2006., 2010.), 1994. un 2006. gadā izcīnot zelta medaļas. 1996. un 2004. gadā piedalījies arī Pasaules kausa izcīņā, 1996. gadā izcīnot bronzas medaļu. Viņš piedalījies arī divos Pasaules čempionātos junioriem. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)