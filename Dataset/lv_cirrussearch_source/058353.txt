Deivids Bendžamins Džeimss (angļu: David Benjamin James, dzimis 1970. gada 1. augustā) ir Anglijas futbola treneris un bijušais futbolists, spēlējis vārtsarga pozīcijā. Strādā arī kā futbola eksperts BT Sport. Džeimss ir ceturtajā vietā pēc visvairāk nospēlētajām spēlēm Anglijas Premjerlīgā. Kopā Premjerlīgā aizvadījis 572 spēles. Bijis līderis Premjerlīgā par visvairāk sausajām spēlēm (196), līdz viņu apsteidza Petrs Čehs. Savu karjeru sācis Watford komandā. Vēlāk spēlējis jau Anglijas Premjerlīgas komandās Liverpool, Aston Villa, West Ham United, Manchester City un Portsmouth. 1995. gadā ar Liverpool izcīnījis Anglijas Līgas kausu, bet 2008. gadā ar Portsmouth FA kausu. 2010. gadā Džeimss 39 gadu vecumā kļuva par vecāko vārtsargu, kas ir spēlējis FA kausa finālā. Vēlāk spēlējis zemāku līgu komandās Bristol City un Bournemouth. 2013. gadā Džeimss pievienojās Islandes komandai ÍBV Vestmannaeyjar, kur viņš oficiāli noslēdza karjeru. 2013. gada oktobrī Džeimss kļuva par treneri Luton Town komandā, bet 2014. gadā viņš kļuva par spēlējošo treneri Indijas komandā Kerala Blasters. 2018. gadā Džeimss atgriezās Kerala Blasters komandā, šoreiz jau kā galvenais treneris. Anglijas futbola izlases sastāvā piedalījies 53 spēlēs no 1997. līdz 2010. gadam. Bijis komandas pamatvārtsargs 2004. gada Eiropas čempionātā un 2010. gada FIFA Pasaules kausā. Liverpool Anglijas Līgas kauss: 1994–95 Portsmouth FA kauss: 2007–08 «Petr Cech breaks Premier League clean sheet record in Arsenal's win over Bournemouth». Sky Sports (angļu). Skatīts: 2021-09-14. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)