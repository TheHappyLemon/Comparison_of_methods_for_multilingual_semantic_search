Dmitrijs Serjogins (dzimis 1993. gada 23. februārī Rīgā) ir Latvijas vieglatlēts. Sasniedzis augstus rezultātus vidējās distancēs, pēc tam pievērsies garo distanču skriešanai: pusmaratonam un maratonam. D. Serjogins ir uzstādījis Latvijas rekordu pusmaratonā (1.04:23). Absolvējis Latvijas Lauksaimniecības universitāti kā bakalaurs socioloģijā un sabiedrības pārvaldē. Pieckārtējs Kuldīgas pusmaratona uzvarētājs. 14 reizes izcīnījis Latvijas čempiona titulu dažādās distancēs un disciplīnās.[nepieciešama atsauce] 2019. gada pēdējā dienā D. Serjogins laboja Latvijas rekordu 10 km šosejā (29 minūtes 10 sekundes) Barselonas skrējienā. Viņš bija 2019. gada Pasaules čempionāta Dohā, Katarā dalībnieks, kur maratonā finišēja ar rezultātu 02:24:00, ierindojoties 48. vietā. Tajā pašā gadā piedalījies 2019 European 10,000m Cup sacensībās Londonā, kur 10 000 metrus izdevās noskriet ātrāk par 30 minūtēm (29:56). Pēc gada, 2020. gada septembrī D. Serjogins piedalījās Viļņas maratonā, šoreiz izvēloties pilno distanci, uzvarot sacensībās un pirmo reizi karjerā noskrienot maratonu zem 2 stundām 20 minūtēm. 2021. gada jūnijā laboja savu personisko rekordu, sacensībās Spānijas pilsētā Granuļesā pusmaratonu noskrienot 1.04:57, kas bija tikai par 14 sekundēm lēnāk nekā Valērijam Žolnerovičam piederošais Latvijas rekords šajā distancē. 17. oktobrī Barselonas pusmartonā viņš noskrēja šo pašu distanci jauna personiskā rekorda ātrumā — 1.04:43, kas bija atkārtots Latvijas rekords. 2023. gada 5. februārī sacensībās Almerijā, Spānijā D. Serjogins pusmaratonu noskrēja 1.04:23, kas kļuva par jaunu Latvijas rekordu šajā distancē. Serjogins Katalonijā labo personīgo rekordu pusmaratonā un pietuvojas Latvijas rekordam Sportacentrs «Serjogins pusmaratonā sasniedz jaunam Latvijas rekordam atbilstošu rezultātu». www.lsm.lv (latviešu). Skatīts: 2023-02-07. Dmitrija Serjogina rezultāti IAAF profils (angliski) Latvijas vieglatlēta(-es) profils