Jēkabpils rajons bija administratīvā iedalījuma vienība LPSR (1949-1990) un Latvijas Republikas (1990-2009) sastāvā. Tas atradās Sēlijā un Latgalē un robežojās ar Aizkraukles, Madonas, Preiļu, Daugavpils rajoniem un Lietuvu. 1949. gada 31. decembra administratīvi teritoriālās reformas rezultātā Jēkabpils apriņķis tika sadalīts Jaunjelgavas, Jēkabpils un Neretas rajonos. 1952. – 1953. gadā Jēkabpils rajons ietilpa Daugavpils apgabalā. 1956. gadā Jēkabpils rajonam tika pievienots Neretas rajons, kā arī Aknīstes un Jaunjelgavas rajonu daļas, bet 1959. gadā Pļaviņu rajona austrumu daļa un 1962. gada aprīlī Krustpils rajons. 1967. gadā, izveidojot Stučkas rajonu, tajā tika iekļautas agrāk Jēkabpils rajonam pievienotās bijušo Jaunjelgavas, Neretas un Pļaviņu rajonu daļas. Pēc Latvijas Republikas atjaunošanas 1990. gadā Jēkabpils rajona ciemi tika pārdēvēti par pagastiem. Jēkabpils Viesīte ar lauku teritoriju Aknīste ar lauku teritoriju Asares — Atašienes — Ābeļu — Cīņas — Dignājas — Dunavas — Elkšņu — Gārsenes — Kalna — Krustpils — Kūku — Leimaņu — Lones — Mežāres — Rites — Rubenes — Salas — Sēlpils — Vīpes — Zasas Aknīste ar lauku teritoriju Jēkabpils Viesīte ar lauku teritoriju Asares pagasts - Atašienes pagasts - Ābeļu pagasts - Dignājas pagasts - Dunavas pagasts - Elkšņu pagasts - Gārsenes pagasts - Kalna pagasts - Krustpils pagasts - Kūku pagasts - Leimaņu pagasts - Mežāres pagasts - Rites pagasts - Rubenes pagasts - Salas pagasts - Saukas pagasts - Sēlpils pagasts - Variešu pagasts - Vīpes pagasts - Zasas pagasts Saskaņā ar 1998. gadā pieņemto "Administratīvi teritoriālās reformas likumu" un 2008. gada "Administratīvo teritoriju un apdzīvoto vietu likumu" 2009. gada 1. jūlijā Jēkabpils rajons tika likvidēts un tā teritorijā tika izveidotas šādas pašvaldības: Jēkabpils pilsēta Aknīstes novads Jēkabpils novads Krustpils novads Salas novads Viesītes novads. Latvijas administratīvais iedalījums (2009) Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Latvijas padomju enciklopēdija. 52. sējums. Rīga : Galvenā enciklopēdiju redakcija. 32.—33. lpp. Administratīvi teritoriālās reformas likums «Administratīvo teritoriju un apdzīvoto vietu likums». Arhivēts no oriģināla, laiks: 2010. gada 12. oktobrī. Skatīts: 2010. gada 31. oktobrī.