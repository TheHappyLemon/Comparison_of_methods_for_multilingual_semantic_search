2018. gada Eiropas jauniešu šaha čempionāts bija šaha turnīrs, kas notika Rīgā no 19. līdz 30. augustam 2018. gadā. Latvijas Šaha federācija 2018. gada Eiropas jauniešu šaha čempionāta vecuma grupās no U8 līdz U18 rīkošanas tiesības ieguva Eiropas šaha savienības (ECU) Ģenerālajā asamblejā 2016. gada septembrī Azerbaidžānas galvaspilsētā Baku pasaules šaha olimpiādes laikā kopā ar tiesībām rīkot 2017. gada Eiropas individuālo šaha čempionātu sievietēm. Par Eiropas jauniešu šaha čempionāta norises vietu bija izvēlēta starptautiskais izstāžu centrs Ķīpsala (Ķīpsalas iela 8). Galvenie organizatori no Latvijas puses bija Latvijas Šaha federācijas prezidents Āris Ozoliņš un turnīra direktors Egons Lavendelis. Čempionāta galvenais tiesnesis bija Ašots Vardapetjans (Armēnija), turnīra tiesneši bija Andra Cimiņa, Vairis Kurpinieks (abi Latvija) un Kristoss Pilalis (Grieķija). Čempionāta laikā tika organizētas katras vecuma grupas turnīru līderu partiju translācijas un interneta tiešraides ar kvalificētu šahistu komentāriem, bet turnīra zāle, saskaņā FIDE noteikumiem bija slēgta skatītājiem. Čempionāts sastāvēja no 12 atsevišķiem turnīriem: atklātie (zēnu) turnīri vecuma grupās O08, O10, O12, O14, O16, O18 un meiteņu turnīri vecuma grupās G08, G10, G12, G14, G16, G18, kuri visi risinājās pēc Šveices sistēmas 9 kārtās ar apdomas laiku 90 minūtes pirmajiem 40 gājieniem plus 30 minūtes atlikušajai partijai, pievienojot 30 sekundes par katru izdarīto gājienu. Katra kārta sākās 15:00, izņemot pēdējo kārtu, kas sākās 11:00. Turnīra atklāšana notika 19. augustā, bet noslēgums - 30. augustā. Turnīra vienīgā brīvdiena bija 25. augustā pēc 5. kārtas. Turnīra kopējais balvu fonds bija vismaz 10000 euro, kurš tika sadalīts starp pirmajām 5 vietām katrā no 12 čempionāta turnīriem, bet pirmie trīs katra turnīra uzvarētāji saņēma arī medaļas. Ja viens vai vairāki dalībnieki noslēgumā ieguva vienādu punktu skaitu, tad augstāko vietu noteica pēc sekojošiem kritērijiem (A-E): A - rezultāti savstarpējās partijās (piemērojams tikai tad, ja visi iesaistītie dalībnieki ir aizvadījušas savstarpējas partijas); B - uzlabotais Buholca koeficients; C - Buholca koeficients; D - lielāks vidējais pretinieku Elo reitings; E - lielākais uzvaru skaits. Čempionātā piedalījās 1072 dalībnieki no 47 valstīm, tajā skaitā 426 dalībnieces meiteņu turnīros un 646 dalībnieki atklātajos turnīros. Sakarā ar Bulgārijas šaha federācijas izslēgšanu no Eiropas šaha savienības, visi Bulgārijas šahisti turnīrā pārstāvēja FIDE. 194 dalībniekiem bija dažādi starptautiskie tituli, tajā skaitā čempionātā piedalījās viens lielmeistars, 10 starptautiskie meistari, 6 sieviešu starptautiskās meistares, kā arī 76 vīriešu FIDE meistari. Latviju pārstāvēja 103 dalībnieki, tajā skaitā 29 dalībnieces meiteņu turnīros un 74 dalībnieki atklātajos turnīros. Latvijas pārstāvniecība bija otra lielākā čempionātā pēc Krievijas, kuru pārstāvēja 150 dalībnieki. No vairāk nekā 1000 šahistiem čempionātā 194 bija ar dažādiem starptautiskiem tituliem, tajā skaitā viens lielmeistars, desmit starptautiskie meistari, sešas sieviešu starptautiskās meistares, bet visvairāk bija vīriešu Starptautiskās Šaha federācijas (FIDE) meistaru – 76. Pēc lielākās daļas dalībnieku, treneru un viesu domām čempionāts Rīgā bija teicami organizēts. Meiteņu G08 turnīrā piedalījās 50 dalībnieces, no tām Latviju pārstāvēja 7 dalībnieces. Marija Kuzņecova sasniedza augstāko vietu starp visiem Latvijas dalībniekiem. Meiteņu G10 turnīrā piedalījās 71 dalībniece, no tām Latviju pārstāvēja 6 dalībnieces. Pirmajā pieciniekā visas vietas aizņēma Krievijas pārstāves. Meiteņu G12 turnīrā piedalījās 82 dalībnieces, no tām Latviju pārstāvēja 5 dalībnieces. Pirmo vietu dalīja uzreiz četras dalībnieces, no kurām labāki papildrādītāji bija Krievijas pārstāvei. Meiteņu G14 turnīrā piedalījās 92 dalībnieces, no tām Latviju pārstāvēja 5 dalībnieces. Meiteņu G16 turnīrā piedalījās 65 dalībnieces, no tām Latviju pārstāvēja tikai 3 dalībnieces, tomēr viena no tām, Ramona Golsta, spēja iekļūt labāko divdesmitniekā. Meiteņu G18 turnīrā piedalījās 66 dalībnieces, no tām Latviju, tāpat kā G16 turnīrā, pārstāvēja tikai 3 dalībnieces. Starp tām bija Latvijas 2018. gada sieviešu šaha čempionāta uzvarētāja Elizabete Limanovska, kas iekļuva labāko divdesmitniekā. Atklātajā O08 turnīrā piedalījās 77 dalībnieki, no tiem Latviju pārstāvēja 10 dalībnieki. Arsenija Derbeņeva ieņemtā 29. vietā bija dalīts labākais sasniegums Latvijas zēniem. Atklātajā O10 turnīrā piedalījās 132 dalībnieki, no tiem Latviju pārstāvēja 17 dalībnieki, kas bija lielākais mājinieku skaits kādā no turnīriem. Pirmās trīs vietas dalīja uzreiz trīs šahisti, no kuriem labākie papildrādītāji bija Krievijas pārstāvim. Pirms čempionāta zināmas cerības tika saistītas ar Latvijas pārstāvi Georgiju Germanovu, taču viņš turnīrā nospēlēja nestabili, un tikai vēlreiz apliecināja, ka ir spēcīgākais starp Latvijas šahistiem šajā vecuma grupā. Atklātajā O12 turnīrā piedalījās 124 dalībnieki, no tiem Latviju pārstāvēja 16 dalībnieki. Atklātajā O14 turnīrā piedalījās 125 dalībnieki, no tiem Latviju pārstāvēja 7 dalībnieki. Pēc 7. kārtas par krāpšanos tika diskvalificēts Austrijas pārstāvis Marks Morgunovs, kurš atradās 3. vietā. Atklātajā O16 turnīrā piedalījās 113 dalībnieki, no tiem Latviju pārstāvēja 16 dalībnieki. Iļjas Semjonova ieņemtā 29. vietā bija dalīts labākais sasniegums Latvijas zēniem. Atklātajā O18 turnīrā piedalījās 75 dalībnieki, no tiem Latviju pārstāvēja 8 dalībnieki. Mihalčišins: Rīgā ir lieliski apstākļi, lai aizvadītu Eiropas jauniešu čempionātu Čempionāts Latvijai dos finansiālus ieguvumus un popularizēs valsti Ozoliņš: Eiropas čempionātu jauniešiem noorganizējām teicami Kuzņecova pēc septītās kārtas ieņem 13.vietu Eiropas jauniešu čempionātā Kuzņecova pirms noslēdzošās kārtas ielaužas pirmajā desmitniekā Trīs Latvijas šahistes iekļūst labāko divdesmitniekā Rīgā notikušajā Eiropas čempionātā jauniešiem Limanovska: Iekļūšana labāko divdesmitniekā ir labs sasniegums Par krāpšanos no Eiropas jauniešu čempionāta diskvalificēts šahists European Youth Chess Championship O-14 - 2018 EYCC 2018. Atjaunināts: 2018. gada 30. augustā 2018. gada Eiropas jauniešu šaha čempionāta oficiālā vietne European Youth Chess Championship G-08 - 2018. Atjaunināts: 2018. gada 30. augustā 2018. gada Eiropas jauniešu šaha čempionāts G08 vecuma grupā vietnē chess-results.com European Youth Chess Championship G-10 - 2018. Atjaunināts: 2018. gada 30. augustā 2018. gada Eiropas jauniešu šaha čempionāts G10 vecuma grupā vietnē chess-results.com European Youth Chess Championship G-12 - 2018 2018. gada Eiropas jauniešu šaha čempionāts G12 vecuma grupā vietnē chess-results.com European Youth Chess Championship G-14 - 2018 2018. gada Eiropas jauniešu šaha čempionāts G14 vecuma grupā vietnē chess-results.com European Youth Chess Championship G-16 - 2018. Atjaunināts: 2018. gada 30. augustā 2018. gada Eiropas jauniešu šaha čempionāts G16 vecuma grupā vietnē chess-results.com European Youth Chess Championship G-18 - 2018. Atjaunināts: 2018. gada 30. augustā 2018. gada Eiropas jauniešu šaha čempionāts G18 vecuma grupā vietnē chess-results.com European Youth Chess Championship O-08 - 2018 2018. gada Eiropas jauniešu šaha čempionāts O08 vecuma grupā vietnē chess-results.com European Youth Chess Championship O-10 - 2018 2018. gada Eiropas jauniešu šaha čempionāts O10 vecuma grupā vietnē chess-results.com European Youth Chess Championship O-12 - 2018 2018. gada Eiropas jauniešu šaha čempionāts O12 vecuma grupā vietnē chess-results.com European Youth Chess Championship O-14 - 2018. Atjaunināts: 2018. gada 30. augustā 2018. gada Eiropas jauniešu šaha čempionāts O14 vecuma grupā vietnē chess-results.com European Youth Chess Championship O-16 - 2018. Atjaunināts: 2018. gada 30. augustā 2018. gada Eiropas jauniešu šaha čempionāts O16 vecuma grupā vietnē chess-results.com European Youth Chess Championship O-18 - 2018 2018. gada Eiropas jauniešu šaha čempionāts O18 vecuma grupā vietnē chess-results.com