Turlavas pagasts ir viena no Kuldīgas novada administratīvajām teritorijām tā dienvidaustrumos. Robežojas ar Kuldīgas novada Gudenieku, Kurmāles, Snēpeles un Laidu pagastiem un Dienvidkurzemes novada Kazdangas un Lažas pagastiem. Upes: Bēršupīte, Gulvalks, Jāmaņupe, Lapupe, Mara, Raudiņa, Vilgutiņa. Ezeri: Ķikuru ezers, Lielais Bezdubens, Mazais Kundu Bezdubens. Ciemgaļu mežābele ir dižkoks Kuldīgas novada Turlavas pagastā, Latvijas dižākā mežābele. Mūsdienu Turlavas pagasta teritorijā vēsturiski atradās Jāmaiķu muiža (Gut Jamaicken, Jāmaiķi), Ķikures muiža (Gut Kickurn, Ķikuri), Maras muiža (Gut Marren, Maras), Turlavas muiža (Gut Turlau, Grantiņi). Tagadējā Turlavas pagasta teritorija izveidojusies no pirmskara Turlavas un Klosteres pagastu teritorijām. 1935. gadā Turlavas pagasta platība bija 95,8 km². 1945. gadā pagastā izveidoja Turlavas un Induļa ciema padomes. 1954. gadā Induļa ciemam pievienoja Turlavas un Vārdupes ciemus. 1960. gadā padomju saimniecības «Vilgāle» teritoriju pievienoja Kurmāles ciemam, bet 1965. gadā kolhoza «Spartaks» teritoriju pievienoja Laides ciemam. 1966. gadā Induļa ciemu pārdēvēja par Turlavas ciemu. 1968. gadā Turlavas ciemam pievienoja lielāko daļu Klosteres ciema, 1977. gadā pievienoja daļu Basu ciema, bet daļu Turlavas ciema pievienoja Laides ciemam. 1990. gadā ciemu pārdēvēja par pagastu. 2009. gadā pagastu, kā administratīvu teritoriju, iekļāva Kuldīgas novadā. Esošajās robežās, pēc CSP un OSP datiem. Lielākās apdzīvotās vietas ir Turlava (pagasta centrs), Ķikuri, Grantiņi, Jāmaiķi, Maras, Klostere, kā arī kādreizējie kuršu ķoniņu ciemi Ķoniņciems, Ziemeļciems, Kalējciems, Pliķi. Mārtiņš Peniķis (1874—1964) — latviešu strēlnieku virsnieks, Latvijas armijas ģenerālis Juris Pļaviņš (1934—2008) — aktieris Ārvaldis Andrejs Brumanis (1926-2013) — katoļu bīskaps, dzimis Klosteres pagastā 2013. gadā, balstoties uz sabiedriskās apspriešanas rezultātiem, tika noraidīta astoņu vēja elektrostaciju būvniecības iecere Turlavas pagastā. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Arhivēta kopija». Arhivēts no oriģināla, laiks: 2016. gada 20. oktobrī. Skatīts: 2018. gada 24. aprīlī. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP «Noraida vēja parka ieceri Kuldīgas novada Turlavā». Dienas Bizness (latviešu). Skatīts: 2022-10-26.