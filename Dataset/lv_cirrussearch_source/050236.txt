Bjanka Vanesa Andrejesku (rumāņu: Bianca Vanessa Andreescu; dzimusi 2000. gada 16. jūnijā) ir rumāņu izcelsmes Kanādas tenisiste. Viņas karjeras lielākais sasniegums ir uzvara 2019. gada ASV atklātā čempionātā. WTA vienspēļu rangā sasniegusi 4. vietu. Viņa ir pirmā Grand Slam titula ieguvēja no Kanādas un pirmā šajā tūkstošgadē dzimusī Grand Slam titula ieguvēja. B. Andrejesku debitēja WTA tūrē 2017. gadā, tajā pašā gadā pirmoreiz spēlēja pieaugušo Grand Slam turnīra pamatsacensībās, kas notika Vimbldonas čempionātā. Savukārt vasarā viņa jau izcīnīja savu pirmo uzvaru pār TOP 20 spēlētājām. 2019. gadā kanādiete strauji progresēja un virzījās augšup reitingā. Viņas pirmais lielais panākums bija uzvara martā notiekošajā Indianvelsas Premier Mandatory turnīrā, kur finālā apspēlēta Angelika Kerbere. Augustā Toronto notiekošajā Rogers Cup B. Andrejesku mājinieces statusā izcīnīja otro uzvaru, finālā uzvarot Serīnu Viljamsu, kura izstājās veselības problēmu dēļ. Abas spēlētājas finālā tikās arī gada noslēdzošajā Grand Slam turnīrā US Open, kur divos setos uzvarēja kanādiete, izcīnot savu pirmo visaugstākā līmeņa titulu. «Grand Slam glory & beyond: What's on the line for Bianca Andreescu?». 6.09.2019. Arhivēts no oriģināla, laiks: 09.09.2019. Skatīts: 10.09.2019.. «Jaunā zvaigzne Andresku sarūgtina Viljamsu ASV atklātā tenisa čempionāta finālā». www.lsm.lv (latviešu). Skatīts: 2019-09-09. Vikikrātuvē par šo tēmu ir pieejami multivides faili. Skatīt: Bjanka Andrejesku. Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)