Hampi (kannadu: ಹಂಪೆ) ir Vīdžajnāgaras valsts (1336—1646) galvaspilsētas drupas, kas atrodas mūsdienu Indijā, Karnātakas štatā uz austrumiem no Hosapeles. 1986. gadā pilsētas drupas tika iekļautas UNESCO Pasaules mantojuma sarakstā. Hampi pieminēta jau Rāmājanā. 14. gadsimtā Hampi kļuva par Vīdžajnāgaras valsts galvaspilsētu. Ap 1500. gadu Hampi, aiz Pekinas, iespējams, bija otra lielākā pilsēta pasaulē. Šeit notika tirdzniecība ar Persiju un Portugāli. 1565. gadā pilsētu nopostīja musulmaņu sultanātu koalīcija. Kopš tā laika tā ir drupās. Drupu centrā atrodas svētceļojumu objekts — Virūpākšas templis. Vikikrātuvē par šo tēmu ir pieejami multivides faili. Skatīt: Hampi.