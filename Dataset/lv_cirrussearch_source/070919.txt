People ir ASV iknedēļas žurnāls, kas specializējas slavenību ziņās un cilvēkstāstos. To izdod Dotdash Meredith, kas ir IAC meitas uzņēmums. Ar 46,6 miljonu pieaugušo lasītāju 2009. gadā, People bija lielākā auditorija no visiem amerikāņu žurnāliem, taču 2018. gadā pēc ievērojamā lasītāju skaits samazināšanās līdz 35,9 miljoniem, tas noslīdēja uz otro vietu. People 2011. gadā bija 997 miljonu dolāru reklāmas ieņēmumi, kas ir augstākie reklāmas ieņēmumi starp visiem amerikāņu žurnāliem. 2006. gadā tā tirāža bija 3,75 miljoni, un ieņēmumi sasniedza apmēram 1,5 miljardus ASV dolāru. 2005. gada oktobrī Advertising Age to nosauca par "Gada žurnālu" atzīmējot izcilību redakcijas, tirāžas un reklāmas jomā. 2006. gada oktobrī People ieņēma 6. vietu Advertising Age ikgadējā "A sarakstā" un 3. vietu Adweek Brand Blazers sarakstā. People tīmekļa vietne People.com koncentrējas uz slavenību un noziegumu ziņām, karalisko ģimeņu jaunumiem, modes un dzīvesveida ieteikumiem un cilvēkstāstiem. People iespējams vislabāk zināms ar saviem ikgadējiem speciālizdevumiem World's Most Beautiful ("Pasaules visskaistākie"), Best & Worst Dressed ("Vislabāk un vissliktāk ģērbti") un Sexiest Man Alive ("Seksīgākais vīrietis starp dzīvajiem"). Žurnāla galvenā mītne atrodas Ņujorkā, un tā uztur redakcijas birojus Losandželosā un Londonā. Ekonomisku iemeslu dēļ 2006. gadā slēdza redakcijas Ostinā, Maiami un Čikāgā. Sara Jerde. «Here's What Meredith Is Doing With Some of the Time Inc. Titles It Inherited». Adweek, 2018. gada 12. jūnijs. Skatīts: 2019. gada 16. janvāris. Chandra Johnston-Greene. «AARP Shows Largest Growth in Readership». Folio Magazine, 2009. gada 18. maijs. Skatīts: 2012. gada 9. septembris. «AARP Widens Its Lead as America's Most-Read Magazine». Folio (en-US). 2018. gada 21. jūnijs. Skatīts: 2020. gada 27. jūnijs. Matthew Flamm. «Magazines eke out gains in 2011». Crain's New York Business, 2012. gada 10. janvāris. Skatīts: 2012. gada 9. septembris. Jill Goldsmith. «People who need People». Variety, 2006. gada 9. jūlijs. Skatīts: 2021. gada 26. februāris. Martha Nelson Named Editor, The People Group Arhivēts January 5, 2011, Wayback Machine vietnē., a January 2006 Time Warner press release. Oficiālā tīmekļa vietne