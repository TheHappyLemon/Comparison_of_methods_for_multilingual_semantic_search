Mazā nāriņa (dāņu: Den lille havfrue) ir Edvarda Eriksena radīta bronzas statuja, kurā attēlota nāra, kas atrodas Kopenhāgenā, Dānijā. Tā ir 1,25 m augsta un sver 175 kg. Veidota pēc Hansa Kristiana Andersena pasakas "Mazā nāriņa". Viens no pilsētas simboliem un tās apmeklētākajiem tūrisma objektiem. Statuju 1909. gadā pēc baleta noskatīšanās pasūtīja Karls Jākobsens. Skulptūras galva veidota pēc balerīnas Elēnas Princas galvas parauga, statujas ķermenis — pēc skulptora sievas Elīnes Ēriksenas, jo Princa atteicās pozēt kaila. Statuja tika atklāta 1913. gada 23. augustā. Pirmoreiz pēc uzstādīšanas tā tika pārvietota 2010. gadā uz Šanhaju Ķīnā Expo 2010 izstādē. Statuja ir biežs vandalisma objekts, tāpēc pilsētas ierēdņi ir izteikuši ideju pārvietot statuju vairākus metrus dziļāk ūdenī. Saskaņā ar vācu laikrakstu Der Spiegel Kopenhāgenas ostā esošā statuja vienmēr ir bijusi oriģinālās statujas kopija. Īsto statuju skulptora mantinieki tur nezināmā vietā. Citur pasaulē atrodas vēl 13 statujas kopijas. Neesošās panorāmas brīvības dēļ statuja, tāpat kā citi objekti valstī, ir ar autortiesībām aizsargāts objekts. Autortiesību termiņš beidzas 2030. gada 1. janvārī. Little Mermaid Copenhagen Arhivēts 2015. gada 10. maijā, Wayback Machine vietnē. - denmark.net. Retrieved January 29, 2012. «Travelling Little Mermaid to resurface in Copenhagen by video». The Independent. Agence France-Presse. 2010. gada 30. aprīlis. Skatīts: 2012. gada 30. decembris. «The Little Mermaid statue in Copenhagen Harbor». Copenhagen Pictures. Arhivēts no oriģināla, laiks: 1999. gada 28. novembrī. Skatīts: 2008. gada 17. augusts. «Maid in China». Jyllands-Posten. The Copenhagen Post. 2008. gada 11. septembris. Arhivēts no oriģināla, laiks: 2013. gada 15. oktobrī. Skatīts: 2012. gada 31. decembris. «Denmark may move Little Mermaid». BBC News. 2006. gada 30. marts. Skatīts: 2012. gada 31. decembris. «Kopenhagens Nixe: Alter schützt Meerjungfrau nicht vor Rabauken» [Copenhagen Mermaid: Age does not protect Mermaid against vandals]. Der Spiegel (German). JOL/Deutsche Presse-Agentur. 2008. gada 17. augusts. Skatīts: 2012. gada 31. decembris. «Public Art Mermaid Statues & Sculptures around the World». Mermaids of Earth. 2012. Skatīts: 2013. gada 26. augusts. Vikikrātuvē par šo tēmu ir pieejami multivides faili. Skatīt: Mazā nāriņa. Oficiālā tīmekļa vietne