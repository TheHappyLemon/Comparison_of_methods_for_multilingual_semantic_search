Kopenhāgenas interpretācija (angļu: Copenhagen interpretation, vācu: Kopenhagener Deutung) ir kvantu mehānikas interpretācija, kuru ap 1927. gadu Kopenhāgenā formulēja Nilss Bors un Verners Heizenbergs. Pēc Kopenhāgenas interpretācijas kvantu mehānika apraksta nevis mikroobjektus kā tādus, bet to īpašības, kuras parādās makroapstākļos, kad ar mērinstrumenta palīdzību notiek novērošanas akts. Mikroobjektu uzvedība nav nošķirama no mijiedarbības ar mēristrumentu, citiem vārdiem - pats novērojums izmaina mikroobjekta stāvokli. Rezultātā kvantu mehānika ir statistiska teorija, jo mikroobjekta sākotnējo stāvokli var aprakstīt tikai varbūtiski ar viļņu funkcijas palīdzību. Daudzu pasauļu interpretācija Stanford Encyclopedia of Philosophy (angliski) Kober, M. (2009), The Copenhagen Interpretation of Quantum Theory and the Measurement Problem, arXiv.org. (angliski)