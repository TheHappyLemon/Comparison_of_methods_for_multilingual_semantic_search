Marija Šarapova (krievu: Мария Юрьевна Шарапова, izrunā: [mɐˈrʲijə ˈjurʲjɪvnə ʂɐˈrapəvə]; dzimusi 1987. gada 19. aprīlī Njagaņā, Krievijas PFSR, PSRS) ir bijusī Krievijas Federācijas tenisiste, kura kopš 1994. gada dzīvo ASV, sagalabājot Krievijas pilsonību. Viņa pelņa no reklāmas līgumiem, fotografējas žurnāliem, piedalās modes izstādēs kā modele. Karjeras laikā uzvarēja 36 WTA vienspēļu turnīros un 5 Grand Slam vienspēļu turnīros, bija WTA ranga līdere, atkārtoti cieta no sporta traumām un vairākas reizes pārtrauca piedalīšanos turnīros. Profesionāles karjeru M. Šarapova uzsāka 2001. gadā, 17 gadu vecumā uzvarēja 2004. gada Vimbldonas čempionātā. 2005. gada 22. augustā kļuva par WTA ranga līderi, vēlāk piecas reizes izvirzījās reitinga vadībā, uzvarot 2006. gada ASV atklātajā čempionātā, 2008. gada Austrālijas atklātajā čempionātā, kā arī 2012. un 2014. gada Francijas atklātajā čempionātā. 2012. gada Londonas olimpisko spēļu tenisa turnīrā ieguva sudraba medaļu, 2012. gada 8. jūlijā pēdējo reizi bija WTA ranga līdere. 2016. gada martā kļuva zināms, ka Australian Open laikā M. Šarapova pieķerta meldonija (mildronāta), lietošanā un Starptautiskā Tenisa federācija sportisti diskvalificēja uz diviem gadiem. 2017. gada aprīlī M. Šarapova atgriezās sacensību apritē, bet 2020. gada martā viņa paziņoja par profesionālā tenisa karjeras neigām. Šarapova "Australian Open" laikā lietojusi aizliegtās vielas sportacentrs.com Vikikrātuvē par šo tēmu ir pieejami multivides faili. Skatīt: Marija Šarapova. Oficiālā tīmekļa vietne (angliski) Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)