Hardturm ir futbola stadions, kurš atrodas Cīrihē. Kopš 1929. gada tās ir mājas Šveices futbola klubam Grasshopper-Club Zürich, kā arī bija viens no Pasaules kausa 1954 stadioniem. Kad stadionu atklāja 1929. gadā, tā ietilpība bija 27 500 vietas. Pēc vairākkārtējām pārbūvēm 1986. gadā, kad stadiona saimnieks - Šveices futbola klubs Grasshopper-Club Zürich - svinēja savu 100 gadu jubileju, tas spēja uzņemt līdz pat 38 000 skatītājiem. Pašlaik stadiona ietilpība ir 17 600 vietas. Nākamajos 5 gados ir plānots stadionu pārbūvēt kārtējo reizi un tā ietilpību palielināt līdz 30 000 vietām. Kamēr citam Cīrihes futbola klubam FC Zürich tiek pārbūvēts mājas stadions Letzigrund Eiropas čempionāta 2008 vajadzībām, tikmēr arī šim klubam šis ir mājas stadions uz vienu sezonu. Grasshopper's fani protestēja, līdz ar to FC Zurich fani (iesaukti par "Südkurve") savstarpējā spēlē atradīsies tikai stadiona rietumu stūrī, no kurienes vērot spēli. Tas tika izdarīts drošības apsvērumu dēlj. Līdz šim šis stūris tika atvēlēts pretinieku līdzjutējiem.