"Mazās sievietes" (angļu: Little Women) ir 2019. gada ASV vēsturiska drāma, kuras režisore un scenārija autore ir Greta Gērviga. Filmā galvenās lomas atveido Sērša Runena, Emma Votsone, Florensa Pjū, Elaiza Skanlena, Lora Derna, Timotijs Šalame, Merila Strīpa, Treisijs Letss, Bobs Odenkērks, Džeimss Nortons, Luī Garēls un Kriss Kūpers. Filma ir balstīta uz 1868. gada Luīzas Mejas Olkotas tāda paša nosaukuma romānu. Filmā tiek sekots līdzi četrām Mārču ģimenes māsām 19. gadsimta Masačūsetsā. "Mazās sievietes" bija tikai otrā filma, kuru Gērviga režisēja viena pati. Filma bija gan kritiski, gan komerciāli veiksmīga, nopelnot 218,9 miljonus ASV dolārus. "Mazās sievietes" tika nominēta sešām Amerikas Kinoakadēmijas balvām, tai skaitā kā labākā filma, labākā aktrise galvenajā lomā (Runena) un labākā aktrise otrā plāna lomā (Pjū), bet ieguva vienu "Oskaru" kategorijā "Labākie kostīmi". Filma tika nominēta arī piecām BAFTA kino balvām un divām Zelta globusa balvām. «Little Women (2019)». The Numbers. Skatīts: 2022. gada 28. janvārī. IMDb profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)