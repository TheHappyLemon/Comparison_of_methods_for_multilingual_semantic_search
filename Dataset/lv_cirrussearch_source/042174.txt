Dzinara Alimbekava (baltkrievu: Дзінара Талгатаўна Алімбекава; dzimusi 1996. gada 5. janvārī) ir Kazahstānā dzimusi Baltkrievijas biatloniste. Ar biatlonu nodarbojas kopš 2008. gada, pirms tam trenējusies distanču slēpošanā. Vairākkārt piedalījusies Pasaules čempionātos biatlonā jauniešiem un junioriem. 2015. gadā Minskā kļuva par pasaules čempioni jauniešiem (U-19) stafetē. Pasaules kausa sacensībās debitējusi 2016. gada janvārī Antholcā ar 73. vietu sprintā. 2018. gada ziemas olimpiskajās spēlēs Phjončhanā Baltkrievijas komandas sastāvā kopā ar Nadeždu Skardino, Irinu Krivko un Darju Domračevu kļuva par čempioni stafetē. «Vējš, sniegputenis un lieliskā Domračeva: Baltkrievija triumfē dāmu stafetē». sportacentrs.com. 2018. gada 22. februāris. Skatīts: 2018. gada 22. martā. Vikikrātuvē par šo tēmu ir pieejami multivides faili. Skatīt: Dzinara Alimbekava. Olympedia profils (angliski) IBU profils (angliski) biathlon.com.ua profils (ukrainiski)