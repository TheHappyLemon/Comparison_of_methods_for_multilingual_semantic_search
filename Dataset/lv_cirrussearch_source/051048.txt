Sevēni (franču: Cévennes, oksitāņu: Cevenas, Cevena) ir kalnu apgabals, arī kultūrvēsturisks reģions, Francijas dienvidos, daļa no Centrālā masīva. Kalnu sistēma krasi apraujas dienvidu un austrumu virzienā pret Ronas upes ieleju. Pavasarī no Sevēnu kalniem pūš mistrāls — auksts vējš, kas ietekmē Francijas dienvidu lauksaimniecību. Kalni ir apdzīvoti no aizvēsturiskiem laikiem, sastopamas megalītiskas celtnes. Kalnu grēdā ierīkots Sevēnu Nacionālais parks (Parc national des Cévennes). Sevēni iekļauti UNESCO Pasaules mantojuma objekta Kosi un Sevēni sastāvā. Vikikrātuvē par šo tēmu ir pieejami multivides faili. Skatīt: Sevēni. Encyclopædia Britannica raksts (angliski) Encyclopædia Universalis raksts (franciski)