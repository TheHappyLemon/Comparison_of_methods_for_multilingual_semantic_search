Ebersbaha-Neigersdorfa (vācu: Ebersbach-Neugersdorf, augšsorbu: Habrachćicy-Nowe Jěžercy) ir pilsēta Vācijā, Saksijas zemē, Gerlicas apriņķī, pie Šprē upes iztekas. Pilsēta izveidota 2011. gadā, apvienojot divas pilsētas - Ebersbahu un Neigersdorfu. Atrodas tieši pie Čehijas robežas, iepretim Jiržikovas pilsētai. Rakstos Ebersbaha un Neigersdorfa pirmoreiz minētas 1306. gadā. 1924.gadā Neigersdorfai, bet 1925. gadā - Ebersbahai tika piešķirtas pilsētas tiesības. Pēc Otrā pasaules kara tās ietilpa VDR. 2011. gadā abas pilsētas apvienotas vienā. Ebersbahā dzimis horvātu politiķis Ivica Račans (Ivica Račan, 1944-2007). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Ebersbaha-Neigersdorfa.