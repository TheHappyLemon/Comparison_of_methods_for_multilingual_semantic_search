Lingvolabiāls vai apikolabiāls līdzskanis tiek artikulēts mēles galu piespiežot augšlūpai, kura savukārt tiek nolaista mēlei pretī. Lingvolabiāli līdzskaņi ir ļoti reti. Tie ir sastopami vairākās valodās Vanuatu, bororoa valodā Brazīlijā, kā arī onomatopejiskajā pielietojumā Katlanas zapoteku valodā. Lingvolabiālie līdzskaņi Starptautiskajā fonētiskajā alfabētā tiek transkribēti pievienojot apakšēju "kaijas" diakritisko zīmi attiecīgajam alveolārajam līdzskanim. Latviešu valodā lingvolabiālos līdzskaņus atveido analoģiski to alveolārajiem prototipiem. Ladefoged, Peter; Maddieson, Ian (1996). The Sounds of the World's Languages. Oxford: Blackwell. ISBN 0-631-19814-8 (angliski) Artikulācijas veids