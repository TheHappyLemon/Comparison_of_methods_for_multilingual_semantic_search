Bosnijas un Hercegovinas Olimpiskā komiteja (bosniešu: Olimpijski komitet Bosne i Hercegovine, serbu: Олимпијски комитет Босне и Херцеговине) ir bezpeļņas organizācija, kas pārstāv Bosnijas un Hercegovinas sportistus Starptautiskajā Olimpiskajā komitejā. Olimpiskā komiteja organizē valsts pārstāvjus vasaras un ziemas olimpiskajās spēlēs. Bosnijas un Hercegovinas Olimpiskā komiteja ir dibināta 1992. gada 4.jūnijā, bet Starptautiskā Olimpiskā komiteja, to atzina 1993. gadā. Komitejas galvenā mītne atrodas Bosnijas un Hercegovinas galvaspilsētā Sarajevā. Bosnijas un Hercegovinas izmantotais SOK kods ir BIH. Olimpiskā komiteja izveidojās no ZOI '84 organizācijas, kas bija 1984. gada ziemas olimpisko spēļu organizatori Sarajevā. Komitejas locekļi ir 30 sporta federācijas, kuras ievēl Izpildpadomi, kurā ietilpst prezidents un divpadsmit locekļi. Bosnija un Hercegovina olimpiskajās spēlēs startē kopā 1992. gada vasarai, līdz tam tā startēja Dienvidslāvijas sastāvā. Līdz šim Bosnija un Hercegovina ir startējusi 7 vasaras olimpiskajās spēlēs (pirmoreiz 1992. gada Barselonas spēlēs) un 7 ziemas olimpiskajās spēlēs (pirmoreiz 1994. gada Lillehammeres spēlēs). Bosnijas un Hercegovinas Olimpiskā komiteja šobrīd sastāv no: Prezidents: Izets Rado; Viceprezidents: Marijans Kvesičs, Siniša Kisičs Locekļi: Munirs Talovičs, Kornēlija Rajkoviča, Branislavs Crnogoracs, Gorans Bošnjaks, Nihads Selimovičs, Nevens Rašičs, Maja Klepičs Jokanovičs, Mirsads Čatiča, Ivans Brkičs, Milanko Mučibabičs. Bosnijas un Hercegovinas nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Pašlaik Bosnijā un Hercegovinā darbojas 24 olimpiskās vasaras un 6 ziemas sporta federācijas, kā arī vairākas citu sporta veidu federācijas. Bosnija un Hercegovina olimpiskajās spēlēs Oficiālā mājaslapa Bosnijas un Hercegovinas profils SOK mājas lapā