Vladislava Kaļiņina (ukraiņu: Владислава Калініна; dzimusi 1980. gada 25. februārī) ir Ukrainas starptautiskā meistare šahā (1999). Harkivas šaha skolas audzēkne. Vairākkārt pārstāvējusi Ukrainu Eiropas un pasaules jauniešu šaha čempionātos, kuros lielāko panākumu guvusi 1996. gadā Rimavska Sobotā, kad uzvarējusi Eiropas jauniešu šaha čempionātā meitenēm U16 vecuma grupā. 1998. gadā Bukarestē starptautiskajā sieviešu šaha turnīrā bijusi otrā aiz Annas Zatonskihas. 1999. gadā Eiropas šaha klubu izcīņā sievietēm Kijivas lielmeistaru skolas komandas sastāvā izcīnījusi trešo vietu komandu vērtējumā. Par panākumiem turnīros FIDE 1999. gadā Kaļiņinai piešķīra starptautiskās meistares (WIM) nosaukumu. Kopš 2005. gada reti piedalās šaha turnīros. «Харьковская федерация шахмат». Arhivēts no oriģināla, laiks: 2018. gada 6. martā. Skatīts: 2018. gada 15. janvārī. Bucharest 1998 OlimpBase :: 4th European Chess Club Cup (women), Nova Gorica 1999, Grandmaster School Kyiv Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)