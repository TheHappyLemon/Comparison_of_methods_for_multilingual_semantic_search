Ņūbransvika (angļu: New Brunswick; franču: Nouveau-Brunswick, IPA: [nuvobʁɔnzwɪk]) ir viena no Kanādas desmit provincēm. Province atrodas valsts austrumu daļā pie Atlantijas okeāna, tā ir viena no trim tā saucamajām Piejūras provincēm. Ziemeļrietumos province robežojas ar Kvebeku, dienvidaustrumos ar Jaunskotiju, bet dienvidrietumos ar ASV Meinas štatu. Provinces kopējā platība ir 72 908 km2, pēc 2016. gada provizoriskajiem datiem Ņūbransvikā dzīvo 755 868 iedzīvotāji. Tā ir septītā lielākā province pēc iedzīvotāju skaita un platības. Ņūbransvikas galvaspilsēta ir Fredriktona, bet lielākā pilsēta ir Monktona. Tā ir vienīgā divvalodīgā Kanādas province, kurā kā oficiāla valoda tiek lietota gan angļu, gan franču valoda. Province oficiāli tika izveidota 1784. gadā, lai kalpotu par vienu no galvenajām vietām, kur pēc ASV Neatkarības kara tika izmetināti tūkstošiem bēgļu, kas bija izvēlējušies palikt uzticami britu monarhijai un tās valdībai. Filips Dženkins. ASV vēsture. Rīga : Jumava, 2013. 67. lpp. ISBN 978-9934-11-426-7. Vikikrātuvē par šo tēmu ir pieejami multivides faili. Skatīt: Ņūbransvika. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)