Vidusjūras klimats ir Kepena klimata klasifikācijas sistēmas kategorija, kas ir mērenā klimata apakškategorija. Šajā sistēmā Vidusjūras klimats tiek apzīmēts Csa un Csb. Vidusjūras klimats izplatīts kontinentu rietumpusē starp 30° un 45° platuma grādiem. Šos klimatus ziemā iespaido polārā atmosfēras fronte, tādēļ tiem ir mērenas temperatūras un mainīgs, lietains laiks. Vasaras ir sausas un karstas, pateicoties tropisko augsta gaisa spiediena sistēmu pārsvaram, izņemot tiešā krasta tuvumā, kur vasaras ir maigākas pateicoties aukstām okeāna straumēm, kas var atnest miglu, bet neizraisa lietu. Sasaistot ar klimatiskajām joslām, Vidusjūras klimats izplatīts reģionos, kas ir daļa no subtropu joslas. Burts C norāda uz mēreno klimatu, savukārt s norāda, ka vasaras mēneši ir sausi, savukārt trešais burts norāda, ka vismaz četrus mēnešus vidējā gaisa temperatūra ir virs 10 °C, bet burts a norāda, ka karstākā mēneša vidējā temperatūra ir virs 22 °C, bet burts b — zem 22 °C Vikikrātuvē par šo tēmu ir pieejami multivides faili. Skatīt: Vidusjūras klimats. Encyclopædia Britannica raksts (angliski) Krievijas Lielās enciklopēdijas raksts (krieviski)