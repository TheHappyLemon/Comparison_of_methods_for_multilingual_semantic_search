Anastasija Bodnaruka (krievu: Анастасия Михайловна Боднарук; dzimusi 1992. gada 30. martā) ir Krievijas starptautiskā lielmeistare šahā (2009). Vairākkārtēja Pasaules un Eiropas junioru šaha čempionātu laureāte, kuros izcīnījusi: zelta medaļu (2003. gadā Eiropas čempionātā U12 vecuma grupā); 3 sudraba medaļas (Pasaules čempionātos - 2004. gadā U12 vecuma grupā un 2005. gadā U14 vecuma grupā, 2004. gada Eiropas čempionātā U12 vecuma grupā); 2 bronzas medaļu (2002. gadā Eiropas čempionātā U10 vecuma grupā, 2012. gadā Pasaules čempionātā U20 vecuma grupā). 2008. gada Krievijas sieviešu šaha čempionātā dalījusi 2.-3. vietu ar Tatjanu Kosincevu (uzvarējusi Nadežda Kosinceva). Tajā pašā gadā dalījusi pirmo vietu ar Jeļenu Fataļibekovu Maskavas pilsētas šaha čempionātā un uzvarējusi Krievijas junioru šaha čempionātā U20 vecuma grupā. 2009. gadā Sanktpēterburgā izcīnījusi 3. vietu Ludmilas Rudenko memoriālā. 2013. gadā izcīnījusi sudraba medaļu šaha komandu sacensībās Universiādē Kazaņā un uzvarējusi Krievijas kausa izcīņā šahā. 2014. gadā Satkas (Čeļabinskas apgabals) starptautiskajā šaha turnīrā dalījusi pirmo vietu kopā ar Aleksandru Gorjačkinu un Jevgeņiju Ovodu. 2016. gadā Novosibirskā Krievijas sieviešu šaha čempionāta superfinālā izcīnījusi 3. vietu. 2018. gada septembrī Čeļabinskas apgabala Satkas pilsētā ieņēmusi 11. vietu Krievijas sieviešu šaha čempionāta superfinālā. 2019. gada augustā Iževskā dalījusi 9.-10. vietu Krievijas sieviešu šaha čempionāta superfinālā. 2021. gada oktobrī Ufā dalījusi 10.-12. vietu Krievijas sieviešu šaha čempionāta superfinālā. 2023. gada decembrī Samarkandā uzvarējusi Pasaules ātrā šaha čempionātā sievietēm. 2024. gada martā izcīnījusi 2. vietu Evas Mozeres piemiņas turnīrā Gracā. 2024. gada martā uzvarējusi starptautiskā sieviešu šaha turnīrā Taškentā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Mitru Hedžazipūru, bet 2. kārtā zaudējusi Olgai Girjai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Sabrinu Vegu Gutjerresu, bet 2. kārtā zaudējusi Annai Muzičukai. Pārstāvējusi Krievijas komandu lielākajos komandu šaha turnīros: Pasaules šaha olimpiādēs piedalījusies 2016. gadā; Eiropas komandu šaha čempionātā piedalījusies 2015. gadā. Komandu vērtējumā izcīnījusi zelta medaļu. Pasaules komandu šaha čempionātā piedalījusies 2015. gadā. Gan komandu, gan individuālajā vērtējumā izcīnījusi sudraba medaļas. Par panākumiem turnīros FIDE 2009. gadā Bodnarukai piešķīra starptautiskās lielmeistares (WGM) nosaukumu. 2010. gadā saņēmusi starptautiskā meistara nosaukumu vīriešiem (IM). N.Kosintseva wins Russian Women's Championship 2008 Russian Cup gold for Jakovenko and Bodnaruk Five players share first place in Satka Autumn 2014 ChessPro. Суперфинал чемпионата России. Новосибирск 2016. Все о турнире «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. Суперфинал чемпионата России. Уфа 2023 World Rapid Womens CHESS LADIES GRAZ 2024 2nd International Women's Chess Championship Festival "A" «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 16. februārī. Women’s World Championship 2018 OlimpBase :: Women's Chess Olympiads :: Anastasia Bodnaruk OlimpBase :: European Women's Team Chess Championship :: Alexandra Goriachkina OlimpBase :: World Women's Team Chess Championship :: Alexandra Goriachkina Title Applications (WGM): Bodnaruk, Anastasia Title Applications (IM): Bodnaruk, Anastasia Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)