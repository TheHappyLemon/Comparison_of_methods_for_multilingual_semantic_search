Luijs Dievbijīgais (franču: Louis le Pieux, Louis Ier, le Débonnaire; dzimis 778. gadā, miris 840. gada 20. jūnijā) bija Akvitānijas karalis, kā arī Franku karalis un Svētās Romas imperators. Viņa tēvs bija Kārlis Lielais, Karolingu dinastijas pārstāvis. 781. gadā Luijs tika kronēts par Akvitānijas karali. 813. gadā kļuva par Franku karali un Svētās Romas imperatoru, sākotnēji valdīja kopā ar tēvu, pēc viņa nāves 814. gadā valdīja viens pats līdz pat savai nāvei. Luijs centās saglabāt valsts vienotību, kā arī apspieda pakļauto tautu sacelšanos. Pēc Luija I nāves 840. gadā sākās cīņas par Franku karalistes valdnieka troni starp trim viņa dēliem. 843. gadā Kārlis Plikgalvis ar brāļiem Lotāru I un Ludviķi Vācieti noslēdza Verdenas līgumu, kā rezultātā sadalīja Franku valsti. Latvijas padomju enciklopēdija. 6. sējums. Rīga : Galvenā enciklopēdiju redakcija. 260. lpp. Vikikrātuvē par šo tēmu ir pieejami multivides faili. Skatīt: Luijs Dievbijīgais. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)