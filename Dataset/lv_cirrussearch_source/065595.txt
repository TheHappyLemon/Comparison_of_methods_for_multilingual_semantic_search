Velzlija salas (angļu: Wellesley Islands) ir salu grupa Austrālijas ziemeļos, Karpentārija līcī. Administratīvi ietilpst Kvīnslendas pavalstī, kur veido atsevišķu Morningtonširas pašvaldību. Lielākā apdzīvotā vieta ir Gununas pilsētiņa grupas lielākajā Morningtona salā. Lielākā daļa salas iedzīvotāju pieder aborigēnu lardilu tautai. Visa salu teritorija un apkārtējā akvatorija ietilps Tuvitu/Budžimullas iezemiešu aizsargājamā teritorijā. Salas izvietojušās Karpentārija līča dienvidos pie kontinenta krasta. Sastāv no četrām salu grupām: Ziemeļu Velzlija salas ar Morningtona salu (1001,4 km², 1130 iedzīvotāji), Dienvidu Velzlija salas ar Bentika salu (138,7 km², 40 iedzīvotāji) un neapdzīvotās Rietumu Velzlija salas un Bauntifula salas. Salas 1802. gadā nokartēja britu jūrasbraucējs un kartogrāfs Metjū Flinderss un nodēvēja tās par godu Madrasas gubernatoram Ričardam Velzlijam (Richard Wellesley, 1st Marquess Wellesley). Thuwathu/Bujimulla Indigenous Protected Area Management Plan Vikikrātuvē par šo tēmu ir pieejami multivides faili. Skatīt: Velzlija salas. Encyclopædia Britannica raksts (angliski)