Aleksandrs Vigo Jensens (dāņu: Alexander Viggo Jensen; dzimis 1874. gada 22. jūnijā, miris 1930. gada 2. novembrī) ir dāņu svarcēlājs, sporta šāvējs, vingrotājs un vieglatlēts. Viņš ir pirmais Dānijas olimpiskais čempions. Startējis divās vasaras olimpiskajās spēlēs — 1896. gada Atēnu un 1900. gada Parīzes spēlēs. Kopā olimpiskajās spēlēs izcīnīja trīs medaļas, visas 1896. gada Atēnu olimpiskajās spēlēs. 1896. gada vasaras olimpiskajās spēlēs Atēnās Vigo Jensens startēja četros olimpiskajos sporta veidos, kopumā 7 dažādās disciplīnās. Šie sporta veidi bija svarcelšana, šaušana, vieglatlētika un vingrošana. Pirmā disciplīna, kurā viņš sacentās 1896. gada Atēnu olimpiskajās spēlēs bija abrocīga grūšana svarcelšanā, kas mūsdienās pazīstama kā raušanas un grūšanas disciplīna. Šajā disciplīnā viņš pacēla 111.5 kilogramus, pārspējot sudraba medaļnieku, Lielbritānijas sportistu Lonsestonu Eliotu un Grieķijas sportistu Sotiriju Versi. Lai gan Lielbritānijas delegācija protestēja, jo gan Jensenam, gan Eliotam bija vienāds rezultāts, pacelti 111.5 kilogrami. Eliots šo rezultātu panāca ar vairāk mēģinājumiem nekā Jensens, līdz ar to Jensenam tika piešķirta zelta medaļa, bet Eliotam sudraba medaļa. Savukārt grūšanā ar vienu roku Jensens pacēla 57 kilogramus, pārspējot Grieķijas sportistus Aleksandru Nikolopulu un Sotiriju Versi, bet zaudējot Lielbritānijas sportistam Lonsestonam Eliotam, kura rezultāts bija 71 kilograms. Līdz ar to Jensens šajā disciplīnā izcīnīja sudraba medaļu. No vieglatlētikas disciplīnām Jensens startēja lodes grūšanā un diska mešanā. Lodes grūšanā viņš ieņēma 4. vietu, bet diska mešanā viņš ieguva 5. līdz 9. vietu. Diemžēl viņa precīzi iegūtie rezultāti šajās vieglatlētikas disciplīnās nav zināmi. No vingrošanas disciplīnām Jensens startēja kāpšanā virvē. Starp 5 sportistiem, kas startēja šajā disciplīnā, Jensens ieņēma pēdējo vietu. Jensens startēja arī divās šaušanas disciplīnās. 200 metru šaušanā ar militāro pistoli četru šāvienu sēriju etapā viņš kopā ieguva 1640 punktus un ieņēma 6. vietu. Savukārt 300 metru šaušanā ar šauteni viņš izcīnīja savu trešo olimpisko medaļu. Šajā disciplīnā četru šāvienu sēriju kopsummā ieguva 1305 punktus, zaudējot Grieķijas sportistiem Georgijam Orfanidim (zelta medaļa) un Joannim Frangudim (sudraba medaļa). 1900. gada vasaras olimpiskajās spēlēs Parīzē Jensens startēja piecās šaušanas disciplīnās šaušanā ar šauteni. 300 metru šaušanā stāvus pozīcijā viņš ieguva 277 punktus un izcīnīja dalīto 11./12. vietu kopā ar savu tautieti Andersu Peteru Nīlsenu. 300 metru šaušanā uz ceļiem Jensens ieguva 290 punktus un kopā ar Norvēģijas sportistu Helmeru Hermandsenu ieņēma 13./14. vietu. 300 metru šaušanā ar šauteni guļus pozīcijā viņš ieguva 308 punktus un kopā, atkal ar norvēģi Hellmeru Hermandsenu ieņēma 10./11. vietu. 3 pozīciju 300 metru šautenes disciplīnā tika ņemti vērā individuālie rezultāti katrā attiecīgajā disciplīnā un Vigo Jensens kopsummā ieņēma 875 punktus un 15. vietu. Savukārt 300 metru šaušanā triju pozīcijās, komandu sacensībās Vigo Jensens bija viens no sešiem Dānijas komandas pārstāvjiem. Šajā disciplīnā tika ņemts vērā viņa individuālais rezultāts. Dānijas šāvēju komanda kopā ieguva 4265 punktus, ieņemot 4. vietu. Viggo Jensen Arhivēts 2010. gada 3. februārī, Wayback Machine vietnē. Sports Reference Vigo Jensen Olimpic.org «Weightlifting at the 1896 Athina Summer Games: Men's Unlimited, Two Hands». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 2. maijā. «Athens 1896 Heavyweight Two Hand Lift Men». Starptautiskā Olimpiska komiteja. «Weightlifting at the 1896 Athina Summer Games: Men's Unlimited, One Hand». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 2. maijā. «Athens 1896 Heavyweight One Hand Lift Men». Starptautiskā Olimpiska komiteja. «Athletics at the 1896 Athens Summer Games: Men's Shot Put». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 2. maijā. «Athens 1896 Shot Put Men». Starptautiskā Olimpiska komiteja. «Athletics at the 1896 Athens Summer Games: Men's Discus Throw». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 2. maijā. «Athens 1896 Discus Throw Men». Starptautiskā Olimpiska komiteja. «Gymnastics at the 1896 Athina Summer Games: Men's Rope Climbing». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 2. maijā. «Athens 1896 Rope Climbing Men». Starptautiskā Olimpiskā komiteja. «Shooting at the 1896 Athina Summer Games: Men's Military Rifle, 200 metres». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 2. maijā. «Athens 1896 army rifle 200m men». Starptautiskā Olimpiska komiteja. «Shooting at the 1896 Athina Summer Games: Men's Free Rifle, Three Positions, 300 metres». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 2. maijā. «Athens 1896 army rifle 300m men». Starptautiskā Olimpiska komiteja. Shooting at the 1900 Paris Summer Games: Men's Free Rifle, Standing, 300 metres Arhivēts 2020. gada 17. aprīlī, Wayback Machine vietnē. Sports Reference Shooting at the 1900 Paris Summer Games: Men's Free Rifle, Kneeling, 300 metres Arhivēts 2020. gada 17. aprīlī, Wayback Machine vietnē. Sports Reference Shooting at the 1900 Paris Summer Games: Men's Free Rifle, Prone, 300 metres Arhivēts 2020. gada 17. aprīlī, Wayback Machine vietnē. Sports Reference Shooting at the 1900 Paris Summer Games: Men's Free Rifle, Three Positions, 300 metres Arhivēts 2020. gada 17. aprīlī, Wayback Machine vietnē. Sports Reference Shooting at the 1900 Paris Summer Games: Men's Free Rifle, Three Positions, 300 metres, Team Arhivēts 2020. gada 17. aprīlī, Wayback Machine vietnē. Sports Reference Vigo Jensens (SOK profils) (angliski) Vigo Jensens (Sports Reference profils) (angliski)