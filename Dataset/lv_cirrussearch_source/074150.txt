Ēzeļi (Asinus) ir zirgu dzimtas (Equidae) zirgu ģints (Equus) apakšģints. Līdz mūsu dienām ir izdzīvojušas trīs ēzeļu sugas: kiangs, Āfrikas savvaļas ēzelis un Āzijas savvaļas ēzelis, pie kuriem pieder gan Gobi kulānu un Turkmēnijas kulānu pasuga. Visiem ēzeļiem ir raksturīga masīva galva bez pieres krēpēm, garas ausis un īsas kakla krēpes, sausa, taisna muguras līnija, slaidas kājas un tieva aste ar pušķi galā, kā arī tie visi ir slaveni ar savu izturību un sīkstumu. Lai arī visi ēzeļi pieder vienai apakšģintij Asinus, tomēr savvaļas ēzeļa dažādajām sugām savā starpā nav lielākas radniecības kā zirgam ar zebru, tādēļ savā starpā krustojoties tiem dzimst neauglīgi bērni. Ja mājas ēzelis tiek sakrustots ar zirgu, tad piedzimušo kumeļu sauc par mūli, un arī tas ir neauglīgs. Cilvēki vislabāk pazīst un zina mājas ēzeli (Equus asinus), kurš ir cēlies no Āfrikas savvaļas ēzeļa (Equus africanus), kas apdzīvoja un apdzīvo Sahāras un Arābijas tuksnešus. Savvaļas ēzeļi ir patiešām savvaļas. Tie nekad nav bijuši pieradināti un ir ļoti tuvi radinieki Tuksnešu zebrām (Equus grevyi). Ēzeļu apakšģints (Asinus) suga Āfrikas savvaļas ēzelis (Equus africanus) Mājas ēzelis (Equus asinus) †Nūbijas savvaļas ēzelis (Equus africanus africanus) Somālijas savvaļas ēzelis (Equus somalicus) †Atlasa savvaļas ēzelis (Equus atlanticus) suga Āzijas savvaļas ēzelis (Equus hemionus) jeb Onagrs Mongolijas savvaļas ēzelis (Equus hemionus hemionus) jeb Gobi kulāns Equus hemionus luteus †Sīrijas savvaļas ēzelis (Equus hemionus hemippus) Turkmēnijas kulāns (Equus hemionus kulan) Indijas savvaļas ēzelis (Equus hemionus khur) jeb Khurs Persijas onagrs (Equus hemionus onager) suga †Eiropas savvaļas ēzelis (Equus hydruntinus) suga Kiangs (Equus kiang) Rietumu kiangs (Equus kiang kiang) Austrumu kiangs (Equus kiang holdereri) Dienvidu kiangs (Equus kiang polyodon) (†) - izmirusi organismu grupa Džuljet Kletona-Broka "Zirgi. Enciklopēdija", Apgāds Zvaigzne ABC ISBN 9984-17-076-4