Varāni (Varanus) ir varānu dzimtas (Varanidae) zvīņrāpuļu ģints, kas apvieno apmēram 70 mūsdienās dzīvojošas sugas. Lielākā daļa sugu dzīvo uz sauszemes, bet ir sastopamas arī kokos un daļēji ūdenī dzīvojošas sugas. Pazīstamākais ir uz sauszemes dzīvojošais Komodo varāns, kas ir arī lielākā mūsdienās dzīvojošā ķirzaka. Zinātniskais nosaukums Varanus veidots no arābu waral (ورل,), arī waran. Angļu nosaukums Monitor nozīmē ‘novērotājs’ jeb ‘brīdinātājs’ — cilvēki senākos laikos ticēja, ka varāns tos brīdina, ja tuvojas krokodils. Varāni mājo Āfrikā, Āzijas centrālajā daļā un dienvidos, kā arī Malaizijas un Indonēzijas salās, Papua-Jaungvinejā un Austrālijā, kur dzīvo apmēram puse no varānu sugām. Varānu dabīgajā izplatības areālā vietējie iedzīvotāji varānus medī gan ādas, gan arī gaļas dēļ. Lai arī tie vēl nav iekļauti apdraudēto sugu sarakstā, tomēr starptautiskie likumi ierobežo to ķeršanu dabā un tirdzniecību. Varāni ir spēcīgi veidotas ķirzakas, ar garu kaklu, masīvu asti, labi attīstītām kājām un gariem nagiem. Tiem ir 9 kakla skriemeļi, šāds pats kakla skriemeļu daudzums ir vēl tikai čūskķirzakām, bet pārējām ķirzakām ir 8 vai mazāks skaits skriemeļu. Varāniem ir arī gara, dziļi šķelta mēle, kas tiek izmantota hemorecepcijai — smaržu uztverei. Varāni var būt ļoti dažāda lieluma. Mazākais ir īsastes pundurvarāns (Varanus brevicauda), kas ir 20 cm garš un sver 20 g. Lielākais ir Komodo varāns, kura ķermeņa garums var sasniegt 3 m, bet svars 70 kg. Varāni ir aktīvi gaišajā dienas laikā. Gandrīz visas varānu sugas ir plēsīgi gaļēdāji, lai gan dažas sugas barojas ar augļiem, piemēram, Sjerramadres meža varāns (Varanus bitatawa) un olīvzaļais varāns (Varanus olivaceus). Daži lielo sugu varāni barojas arī ar maitu, piemēram, Komodo varāns un ūdens varāns (Varanus salvator) mēdz meklēt apbedītus cilvēkus un baroties ar līķiem. Varāni vairojas, dējot olas, kuru daudzums atkarībā no sugas var būt 7—37. Mātīte olas izdēj koka dobumā vai zemes iedobē un nosedz ar augsni. Varānu ģints (Varanus) apakšģints Empagusia Bengālijas varāns (Varanus bengalensis) Dienvidāzijas varāns (Varanus rudicollis) Dumerila varāns (Varanus dumerilii) Dzeltenīgais varāns (Varanus flavescens) apakšģints Euprepiosaurus Aivu varāns (Varanus melinus) Ambonas varāns (Varanus cerambonensis) Biakas meža varāns (Varanus kordensis) Bogerta meža varāns (Varanus bogerti) Dzeltenkakla varāns (Varanus jobiensis) Finša varāns (Varanus finschi) Mangrovju varāns (Varanus indicus) Melnais meža varāns (Varanus beccarii) Misoolas varāns (Varanus reisingeri) Rainergintera varāns (Varanus rainerguentheri) Renelas varāns (Varanus juxtindicus) Roselas varāns (Varanus telenesetes) Sago varāns (Varanus obor) Talaudu varāns (Varanus lirungensis) Tirkīzzilais varāns (Varanus caerulivirens) Trīskrāsu varāns (Varanus yuwonoi) Zaļais meža varāns (Varanus prasinus) Zeltpunktainais meža varāns (Varanus boehmei) Zilastes varāns (Varanus doreanus) Zilpunktainais meža varāns (Varanus macraei) Zilpurna meža varāns (Varanus keithhornei) Zuga varāns (Varanus zugorum) apakšģints Odatria Buša varāns (Varanus bushi) Dzelkšņastes varāns (Varanus acanthurus) Īsastes pundurvarāns (Varanus brevicauda) Kingu klinšu varāns (Varanus kingorum) Klinšu varāns (Varanus glauerti) Melngalvas varāns (Varanus tristis) Melnpēdu klinšu varāns (Varanus glebopalma) Melnpunktainais dzelkšņastes varāns (Varanus baritji) Mičela ūdens varāns (Varanus mitchelli) Pāvavarāns (Varanus auffenbergi) Pilbaras klinšu varāns (Varanus pilbarensis) Plankumainais meža varāns (Varanus similis) Pundurvarāns (Varanus gilleni) Raibais meža varāns (Varanus scalaris) Stora pundurvarāns (Varanus storri) Svītrastes varāns (Varanus caudolineatus) Timoras varāns (Varanus timorensis) Tuksneša pundurvarāns (Varanus eremius) Vara varāns (Varanus semiremex) Ziemeļu dzelkšņastes varāns (Varanus primordius) apakšģints Papusaurus Krokodilvarāns (Varanus salvadorii) apakšģints Philippinosaurus Olīvzaļais varāns (Varanus) Panajas varāns (Varanus mabitang) Sjerramadres meža varāns (Varanus bitatawa) apakšģints Polydaedalus Baltrīkles varāns (Varanus albigularis) Jemenas varāns (Varanus yemenensis) Krāšņais varāns (Varanus ornatus) Nīlas varāns (Varanus niloticus) Savannas varāns (Varanus) apakšģints Psammosaurus Pelēkais varāns (Varanus griseus) †Varanus darevskii apakšģints Soterosaurus Dzeltengalvas ūdens varāns (Varanus cumingi) Marmorvarāns (Varanus marmoratus) Baltgalvas ūdens varāns (Varanus nuchalis) Palavanas ūdens varāns (Varanus palawanensis) Rasmusena ūdens varāns (Varanus rasmusseni) Ūdens varāns (Varanus salvator) Togianas ūdens varāns (Varanus togianus) apakšģints Varaneades †Varanus amnhophilis apakšģints Varanus Argusvarāns (Varanus panoptes) Austrālijas lielais varāns (Varanus giganteus) Komodo varāns (Varanus komodoensis) Mertena varāns (Varanus mertensi) Mežģīņuvarāns (Varanus varius) Rozenberga varāns (Varanus rosenbergi) Smilšu varāns (Varanus gouldii) Spensera varāns (Varanus spenceri) †Varanus priscus Population Status of Two Varanus species[novecojusi saite] «Rīgas Zoo: Tropu māja». Arhivēts no oriģināla, laiks: 2013. gada 7. aprīlī. Skatīts: 2013. gada 14. jūnijā. ADW:Varanidae «Komodo dragon Facts and Information». Arhivēts no oriģināla, laiks: 2018. gada 3. augustā. Skatīts: 2019. gada 13. aprīlī. «Varanus (Genus)». Arhivēts no oriģināla, laiks: 2010. gada 6. februārī. Skatīts: 2010. gada 25. maijā. Bauer, Aaron M. (1998). Cogger, H.G. & Zweifel, R.G., ed. Encyclopedia of Reptiles and Amphibians. San Diego: Academic Press. pp. 157–159. ISBN 0-12-178560-2. Australia Goannas Varanus genus Evolution of Varanid Lizards Varāni Atklāj jaunu varānu apdzīvotākajā Filipīnu salā DinoZoo: Guanas varāns The Komodo Dragon Arhivēts 2010. gada 14. jūlijā, Wayback Machine vietnē.