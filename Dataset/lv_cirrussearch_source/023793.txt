13. Saeimas vēlēšanas saskaņā ar Latvijas Republikas Satversmes 11. pantu notika 2018. gada 6. oktobrī. Cilvēkiem, kas nevarēja balsot vēlēšanu dienā, bija iespēja nodot savu balsi glabāšanā iepriekšējās trīs dienās īpaši noteiktos laikos daļā no vēlēšanu iecirkņiem. Kandidātu sarakstu iesniegšana notika no 18. jūlija līdz 7. augustam. Latvijas Republikas Satversme nosaka, ka Saeimu ievēl vienlīdzīgās, tiešās, aizklātās, brīvās un proporcionālās vēlēšanās, piešķirot vietas partijām, kuras iegūst vismaz 5% balsu pēc Vebstera/Senlagē metodes. Vēlēšanas parasti notiek reizi četros gados, oktobra pirmajā sestdienā, bet Latvijas Valsts prezidentam ir tiesības rīkot ārkārtas vēlēšanas. Tiesības vēlēt ir pilntiesīgiem Latvijas pilsoņiem, kuri vēlēšanu dienā ir sasnieguši astoņpadsmit gadu vecumu. Saeimā var ievēlēt jebkuru pilntiesīgu Latvijas pilsoni, kurš vēlēšanu pirmajā dienā ir vecāks par divdesmit vienu gadu. 13. Saeimas vēlēšanas bija devītās Saeimas vēlēšanas pēc Latvijas Republikas neatkarības atjaunošanas 1990. gada 4. maijā. Iepriekšējās vēlēšanās Saeimā iekļuva sešas politiskās partijas un to apvienības. Vislielāko vēlētāju atbalstu ieguva "Saskaņa", tai sekoja "Vienotība" un Zaļo un Zemnieku savienība. Saeimā iekļuva arī Nacionālā apvienība, Latvijas Reģionu apvienība un "No sirds Latvijai". Pēc vēlēšanām koalīciju izveidoja trīs politiskie spēki: "Vienotība", Zaļo un Zemnieku savienība un Nacionālā apvienība. 2017. gada 3. jūnijā Latvijā notika pašvaldību vēlēšanas. Visvairāk mandātu novadu un republikas pilsētu domēs ieguva Nacionālā apvienība, Zaļo un Zemnieku savienība un tās sastāvā esošā Latvijas Zemnieku savienība. Rīgas domes vēlēšanās uzvaru svinēja "Saskaņas" un "Gods kalpot Rīgai" apvienotais saraksts. 2017. gada 18. jūlijā pieci "Vienotības" deputāti izstājās no partijas un 26. augustā izveidoja liberāli centrisko partiju "Kustība Par!". Par tās valdes priekšsēdētāju ievēlēja bijušo Ekonomikas ministru Danielu Pavļutu. 21. augustā "Vienotību" pameta Edvards Smiltēns, kas kļuva par "Sabiedrības par labām pārmaiņām" vadītāju, vēlāk sabiedrība tika pārdevēta par "Sabiedrību centriskai politiskai", kā arī paziņoja par startēšanu vēlēšanās no Latvijas Reģionu apvienības saraksta. 2017. gada 3. novembrī "Gods kalpot Rīgai" līderis Andris Ameriks paziņoja, ka viņa partija 13. Saeimas vēlēšanās kandidēs atsevišķi no "Saskaņas". 2018. gada 14. martā partiju "Kustība Par!", "Latvijas attīstībai" un "Izaugsme" valdes nolēma izveidot sociālliberālu partiju apvienību. Šo lēmumu apstiprināja partiju kongresos. 2018. gada 24. martā Latvijas Zemnieku savienības kongresā kā premjera amata kandidātu virzīja Māri Kučinski. 2018. gada 28. martā Latvijas Sociāldemokrātiskā strādnieku partija, Kristīgi demokrātiskā savienība un partija "Gods kalpot mūsu Latvijai" parakstīja apvienības līgumu, lai kopīgi startētu 13. Saeimas vēlēšanās. Jaunās apvienības pilno nosaukumu veido visu trīs partiju vārdi, taču tās saīsinājums ir "Apvienība SKG" kā abreviatūra vārdiem "sociāls", "kristīgs" un "godīgs". 2018. gada 23. aprīlī “Vienotība” paziņoja par apvienības “Jaunā Vienotība” veidošanu ar reģionālajām partijām “Kuldīgas novadam”, “Valmierai un Vidzemei”, “Tukuma pilsētai un novadam”, Latgales partiju un Jēkabpils reģionālo partiju, premjera amatam virzot Eiropas Parlamenta deputātu, kādreizējo ekonomikas ministru Krišjāni Kariņu. Tatjana Ždanoka 2017. gadā vērsās ar iesniegumu Centrālajā vēlēšanu komisijā (CVK), lai noskaidrotu, vai viņai ir tiesības kandidēt Saeimas vēlēšanās. CVK sniegusi uzziņu, ka minētajos apstākļos saskaņā ar apstrīdēto normu pieteikuma iesniedzēja nevar kandidēt Saeimas vēlēšanās. Ždanoka uzskatīja, ka apstrīdētā norma neatbilst Satversmes 1. pantam un 9. pantam, kā arī pārkāpj no Satversmes 91. panta 1. teikuma izrietošo vienlīdzības principu. 29. jūnijā Satversmes tiesa pieņēma spriedumu lietā "Par Saeimas vēlēšanu likuma 5. panta 6. punkta atbilstību Latvijas Republikas Satversmes 1., 9. un 91. pantam", kura rezultātā Ždanoka 13. Saeimas vēlēšanās kandidēt nevarēs. Pamatraksts: Latvijas vēlēšanu apgabali Latvijā ir pieci Saeimas vēlēšanu apgabali — Kurzeme, Vidzeme, Latgale, Zemgale un Rīga. No katra vēlēšanu apgabala tiek ievēlēts konkrēts skaits deputātu proporcionāli iedzīvotāju skaitam apgabalā. Katram vēlēšanu apgabalam ir savi kandidātu saraksti. Ārzemēs dzīvojošie Latvijas pilsoņi tiek pieskaitīti pie Rīgas vēlēšanu apgabala. Vēlēšanām kandidātu sarakstus varēja iesniegt no 18. jūlija līdz 7. augustam. Daļa datu iegūti no maija aptaujas, jo oriģinālajā rakstā mazajām partijām publicēti tikai reitingi pēc neizlēmušo balsu sadalīšanas. Procenti pēc neizlēmušo balsu sadalīšanas. LSDSP reitings Dati iegūti izmantojot partiju reitingu izmaiņu datus «13.Saeimas vēlēšanas». CVK. Arhivēts no oriģināla, laiks: 2017. gada 1. decembrī. Skatīts: 2018. gada 4. martā. «Sabiedrībā pazīstami cilvēki izveido politisko kustību 'Mēs esam par!'» (latviešu). Delfi. Skatīts: 2018-04-19. «Smiltēns kļuvis par biedrības «Sabiedrība par labām pārmaiņām» vadītāju» (latviešu). Skatīts: 2018-04-19. ««Gods kalpot Rīgai» gatava vēlēšanās startēt kopā ar reģionālajām partijām» (latviešu). Skatīts: 2018-04-19. «Kustības “Par!” biedri lemj par apvienības veidošanu ar citām politiskajām partijām - Kustība "Par!"». Kustība "Par!" (latviešu). 2018-03-24. Skatīts: 2018-04-19. «LZS kongress: Pret bēgļiem, par latvisku izglītību, nē koalīcijai ar «Saskaņu»» (latviešu). Skatīts: 2018-04-19. «Izveido jaunu partiju apvienību – sekmēs tradicionālo dzīvesveidu un kristīgās vērtības» (latviešu). Delfi. 2018-03-28. Skatīts: 2018-04-19. https://sv2018.cvk.lv/pub/CandidateLists «Krauze: Kučinskis būs premjera amata kandidāts» (latviešu). Skatīts: 2018-05-21. «Jaunās konservatīvās partijas premjera amata kandidāts – Jānis Bordāns - Jaunā konservatīvā partija». Jaunā konservatīvā partija (latviešu). 2018-03-04. Skatīts: 2018-04-19. «Apvienības JAUNĀ VIENOTĪBA Ministru prezidenta kandidāts – Krišjānis Kariņš» (latviešu). 2018-03-23. Skatīts: 2018-04-30. «Partijas «KPV LV» premjera kandidāts būs advokāts Gobzems» (latviešu). Skatīts: 2018-05-14. «Reģionu apvienība par savu premjera amata kandidātu izvirza Smiltēnu» (latviešu). Skatīts: 2018-05-19. «13.Saeimas vēlēšanas: Nacionālā apvienība premjera amatam izvirza Robertu Zīli» (latviešu). Skatīts: 2018-05-21. ««Saskaņas» premjera amata kandidāts būs Vjačeslavs Dombrovskis, prezidenta – Pēteris Sproģis» (latviešu). Skatīts: 2018-06-18. «Partijas «Progresīvie» premjera amata kandidāts būs Roberts Putnis» (latviešu). Skatīts: 2018-06-19. «LKS Saeimas vēlēšanās tomēr virzīs Ždanoku kā saraksta līderi Vidzemē» (latviešu). Skatīts: 2018-07-01. ««Attīstībai/Par» premjera amata kandidāts būs Artis Pabriks (precizēts)» (latviešu). Skatīts: 2018-07-14. «https://sv2018.cvk.lv/pub/Activities». sv2018.cvk.lv (latviešu). Skatīts: 2018-10-08. "Šie skaitļi ir katastrofāli un kaunpilni" — sociālo tīklu lietotāji pārsteigti par vēlētāju aktivitāti LETA https://twitter.com/J_Hermanis/status/1046463956896960512 «Pusgadu pirms Saeimas vēlēšanām neizlēmušo vēlētāju kļūst vairāk». www.lsm.lv. Provizoriskie rezultāti: 13.Saeimā iekļuvuši 7 politiskie spēki lsm.lv ziņu redakcija 2018. gada 7. oktobrī CVK Informācija par 13. Saeimas vēlēšanām