Nacionālās basketbola asociācijas 1992.—1993. gada sezona bija 47. NBA sezona. Šajā sezonā piedalījās 27 komandas (visas no ASV). Par NBA čempioniem kļuva Čikāgas "Bulls" spēlētāji, kas sešu spēļu finālsērijā pieveica Fīniksas "Suns" ar 4—2. Finālsērija ilga no 9. jūnija līdz 20. jūnijam. Par regulārās sezonas vērtīgāko spēlētāju tika atzīts Čārlzs Bārklijs ("Suns"), par finālsērijas vērtīgāko: Maikls Džordans ("Bulls"). Finālsērijas trešajā spēlē uzvarētājs tika nosakidrots pēc trīs papildlaiku aizvadīšanas. "Suns" šajā spēlē uzvarēja "Bulls" ar 129–121. Šī bija otrā spēle visā NBA finālsēriju vēsturē, kad uzvarētāja noskaidrošanai nepieciešami trīs papildlaiki, pirmā šāda spēle bija 1976. gada finālsērijas 5. spēle, arī tajā viena no komandām bija "Suns". Toreizējais "Suns" spēlētājs Pols Vestfāls 1993. gada spēlē bija "Suns" treneris. "Bulls" spēlētājs Maikls Džordans uzstādīja savdabīgu rekordu, četrās fināla spēlēs pēc kārtas gūdams vismaz 40 punktus, kopumā vidēji spēlē finālā viņš guva 41 punktu. "Bulls" iegūtais trešais NBA čempionu tituls bija pirmais gadījums līgas vēsturē pēdējo 30 gadu laikā, kad viena komanda iegūst trīs čempionu titulus pēc kārtas. 1992. gada NBA drafts notika 1992. gada 24. jūnijā, tajā Orlando "Magic" ar pirmo numuru izvēlējās Šakilu O'Nīlu. 43. NBA Visu zvaigžņu spēle notika Delta Center arēnā Soltleiksitijā, Jūtas štatā. Tajā Rietumu komanda uzvarēja Austrumus ar 135–130. Par spēles vērtīgākajiem spēlētājiem tika atzīti Jūtas "Jazz" spēlētāji Karls Malons un Džons Stoktons. Šajā sezonā 13 spēles Minesotas "Timberwolves" sastāvā aizvadīja latvietis Gundars Vētra, kļūdams par pirmo basketbolistu no Latvijas, kas spēlējis pasaules spēcīgākajā basketbola līgā. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā Sezonas MVP: Čārlzs Bārklijs, Fīniksas "Suns" Labākais spēlētājs aizsardzībā: Hakīms Oladžuvons, Hjūstonas "Rockets" Labākais debitants: Šakils O'Nīls, Orlando "Magic" Labākais rezervists: Klifords Robinsons, Portlendas "Trail Blazers" Progresējušākais spēlētājs: Mahmuds Abdulraufs, Denveras "Nuggets" Labākais treneris: Pets Railijs, Ņujorkas "Knicks" Gundars Vetra @ BasketballReference.com Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)