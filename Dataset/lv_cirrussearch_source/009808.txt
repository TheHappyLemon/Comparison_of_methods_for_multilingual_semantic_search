Egons Krencs (vācu: Egon Krenz, dzimis 1937. gada 19. martā) ir bijušais VDR politiķis, pēdējais valsts vadītājs pirms VDR pievienošanas VFR. 1989. gada oktobrī valdošās Vācijas Sociālistiskās vienības partijas vadītāja amatā nomainīja ilggadīgo VDR līderi Ērihu Honekeru. Bet pēc trijiem mēnešiem, komunistiskajam režīmam sabrūkot, bija spiests atkāpties. Karjeras laikā Krencs ieņēma vairākus ietekmīgus amatus. No 1984. gada bija Honekera vietnieks un otrs ietekmīgākais cilvēks valstī. Stājās amatā, kad valstī notika protesti pret režīmu, un atkāpās no amata dažas nedēļas pēc Berlīnes mūra krišanas. Pēc Vācijas atkalapvienošanās, 1997. gadā tika notiesāts par noziegumiem, kurus izdarījis režīma laikā. Notiesāts uz sešarpus gadiem ieslodzījumā. 2003. gadā atbrīvots. Vikikrātuvē par šo tēmu ir pieejami multivides faili. Skatīt: Egons Krencs. Encyclopædia Britannica raksts (angliski) Brockhaus Enzyklopädie raksts (vāciski)