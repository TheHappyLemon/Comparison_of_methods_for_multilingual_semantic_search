Anakreonts (Ἀνακρέων, dzimis ap 570.-580.g. p.m.ē., miris ap 485.-495.g. p.m.ē.) bija viens no nozīmīgākajiem sengrieķu dzejniekiem, īpaši pazīstams ar savu mīlas un dzīru liriku; no viņa vārda radies apzīmējums "anakreontiskā lirika". Anakreonts rakstījis arī satīriska rakstura dzejoļus un epigrammas. No Anakreonta darbiem saglabājušies tikai fragmenti. Anakreonts dzimis Teosā, joniešu pilsētā, kas atradās Mazāzijā. Par viņa vecākiem drošu ziņu nav, un arī par viņa paša dzīvi zināms visai maz. Domājams, ka Anakreonts kopā ar daudziem jo daudziem teosiešiem 545.g. p.m.ē. devies trimdā uz Trāķiju, kad Teosai draudēja persiešu karaspēka iebrukums (Persijā tolaik valdīja Kīrs). Trāķijā viņi nodibināja koloniju - Abdēras. Persieši tolaik aktīvi centās iekarot grieķu kolonijas Mazāzijā, un ir iespējams, ka arī Anakreonts piedalījies to aizstāvēšanā. No Trāķijas Anakreonts pārcēlies uz Samas Polikrāta galmu, bet pēc Polikrāta nāves 522.g. p.m.ē. devies uz Atēnām. Atēnās viņš darbojies Hiparha aizgādniecībā. Pēc Hiparha nāves Anakreonts, iespējams, atgriezies Teosā, kur arī miris (saskaņā ar citiem avotiem viņš miris Tesālijā). Afrodīte mirdzošā tornī... Sengrieķu dzeja. — Rīga: Zinātne, 1994. ISBN 5-7966-0989-0 Sengrieķu literatūras antoloģija. — Rīga: Zvaigzne, 1990. ISBN 5-405-00404-9 Vikikrātuvē par šo tēmu ir pieejami multivides faili. Skatīt: Anakreonts. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)