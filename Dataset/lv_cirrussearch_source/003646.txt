Starptautiskā tiesa (angļu: The International Court of Justice, ICJ, franču: Cour internationale de justice) ir Apvienoto Nāciju Organizācijas (ANO) primārais tiesas orgāns. Tās galvenā mītne atrodas Nīderlandes pilsētā Hāgā, Miera pilī. Tās galvenā funkcija ir likumīgi atrisināt konfliktus un domstarpības starp valstīm, savas funkcijas tā īsteno saskaņā ar starptautiskās tiesas Statūtiem , kuri ir daļa no ANO statūtiem, un savu Reglamentu. Starptautisko tiesu nevajadzētu jaukt ar Starptautisko krimināltiesu, kurai potenciāli arī ir "globāla" jurisdikcija. Starptautiskā tiesa sastāv no 15 neatkarīgu tiesnešu kolēģijas, kurus uz 9 gadiem, neņemot vērā to pilsonību, ievēlē ANO Ģenerālā asambleja un Drošības Padome no personām ar augstiem morāles standartiem, kuriem savās valstīs ir nepieciešamā kvalifikācija augstāko juridisko amatu ieņemšanai vai kuri ir juriskonsulti ar atzītu kompetenci starptautiskajās tiesībās. No vienas valsts nevar ievēlēt divus tiesnešus. Tiesnešu kandidātu augstākā vai zemākā vecuma robeža nav noteikta. 2021. gadā tiešu kolēģiju veidoja šādas amatpersonas : Starptautiskās Tiesas ietekme uz starptautisko tiesību attīstības procesu. Zin. red. J. Griģeļonis. R.: Latvijas Universitāte, 1997 «Starptautiskās tiesas Statūti». likumi.lv. Skatīts: 20.09.2021. «Current Members». icj-cij.org. Skatīts: 20.09.2021. Vikikrātuvē par šo tēmu ir pieejami multivides faili. Skatīt: Starptautiskā tiesa.