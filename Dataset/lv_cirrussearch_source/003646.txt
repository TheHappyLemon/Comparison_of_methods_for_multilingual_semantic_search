Kotbusa (vācu: Cottbus, lejassorbu: Chóśebuz) ir pilsēta ar apriņķa tiesībām Vācijā, Brandenburgā pie Šprē upes 125 kilometrus uz dienvidautrumiem no Berlīnes. Tā ir universitātes pilsēta un ievērojams dzelzceļa mezgls. Otra lielākā Brandenburgas pilsēta pēc iedzīvotāju skaita. Apmetne radās vismaz 10. gadsimtā, kas sorbi pie Šprē upes uzcēla pili. Rakstos zināma no 1156. gada. Viduslaikos tā bija ievērojams vilnas rūpniecības centrs. 1445. gadā Kotbusa no Bohēmijas iekļāvās Brandenburgā. Pēc Otrā pasaules kara līdz 1991. gadam pilsēta atradās VDR sastāvā. Kotbusa tiek uzskatīta par lejassorbu kultūras centru, daudzas pilsētas ielu plāksnītes ir divās valodās (vācu un lejassorbu), bet pilsētā ir lejassorbu ģimnāzija. Kotbusā atrodas Brandenburgas Tehniskā universitāte (Brandenburgische Technische Universität). Kotbusa ir gleznotāja Kārļa Blehena (Carl Blechen, 1798—1840), diska metēja Roberta Hartinga (Robert Harting, 1984), riteņbraucēja Tonija Martina (Tony Martin, 1985), diska metējas Gabrieles Reinšas (Gabriele Reinsch, 1963) un riteņbraucējas Triksi Vorrakas (Trixi Worrack, 1981) dzimtā pilsēta. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Kotbusa. Encyclopædia Britannica raksts (angliski) Krievijas Lielās enciklopēdijas raksts (krieviski)