Edgars Valters (vācu: Edgar Walther; 1930. gada 24. decembris Cīrihe — 2013. gada 23. oktobris Cīrihe) bija Šveices FIDE meistars šahā un starptautiskais meistars (ICM) korespondencšahā (1978). Trīs reizes uzvarējis Šveices Konfederācijas šaha čempionātos (1949, 1957, 1971). 1965. gadā bijis labākais Šveices kausa izcīņā šahā. 1965. gadā dalījis pirmo vietu Šveices šaha čempionātā, taču zaudējis papildu mačā par pirmo vietu. No 1953. gada līdz 2007. gadam piedalījies Šveices komandu čempionātos viena kluba - Cīrihes šaha kluba sastāvā, kas tiek uzskatīts par nepārspējamu rekordu Šveices šaha vēsturē. 1968. gadā sava kluba sastāvā uzvarējis Šveices šaha komandu čempionātā. Plašāk kļuvis pazīstams pēc savas piedalīšanās 1959. gada Cīrihes starptautiskajā šaha turnīrā. Lai gan tajā Valters dalīja tikai 13. vietu (uzvarēja Mihails Tāls), tomēr viņš nospēlēja neizšķirti partiju ar nākamo Pasaules šaha čempionu Robertu Fišeru, kurā Fišeram tikai ar lielām pūlēm izdevās izvairīties no zaudējuma dažādkrāsu laidņu galotnē. 1969. gadā Fišers šo partiju iekļāva savā grāmatā Manas 60 neaizmirstamās partijas (angļu: My 60 Memorable Games). Pārstāvējis Šveices komandu lielākajos komandu šaha turnīros: Pasaules šaha olimpiādēs piedalījies 6 reizes (1954-1958, 1964-1968). Individuālajā vērtējumā izcīnījis sudraba (1954) medaļu; Klāras Benediktas kausa izcīņās piedalījies 11 reizes (1958-1961, 1963-1966, 1968, 1971-1972). Komandu vērtējumā izcīnījis zelta (1958) un bronzas (1960) medaļas. Individuālajā vērtējumā izcīnījis 2 zelta (1961, 1963) medaļas. Vēlākajos gados pievērsies korespondencšaham. Uzvarējis korespondencšaha turnīrā Goldenen Springer (1967-1971) un bijis Šveices korespondencšaha čempionāta uzvarētājs. Sekmīgi piedalījies 8. Pasaules čempionāta korespondencšahā pusfinālā, kurā dalījis 1.-2. vietu. Čempionāta finālā (1975–80) dalījis 11.-12. vietu. «Correspondence Chess International Master». Arhivēts no oriģināla, laiks: 2016. gada 6. aprīlī. Skatīts: 2016. gada 30. novembrī. «FM Edgar Walther gestorben». Arhivēts no oriģināla, laiks: 2016. gada 4. martā. Skatīts: 2016. gada 30. novembrī. Zurich (1959) Edgar Walther vs Robert James Fischer (1959) My 60 Memorable Games/Fischer OlimpBase :: Men's Chess Olympiads :: Edgar Walther OlimpBase :: Clare Benedict Chess Cup :: Edgar Walther «ICCF - 8th CC WORLD CHAMPIONSHIP FINAL». Arhivēts no oriģināla, laiks: 2016. gada 5. martā. Skatīts: 2016. gada 30. novembrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)