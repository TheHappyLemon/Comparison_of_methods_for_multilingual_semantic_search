Šis raksts ir par virsnieku. Par citu personu ar šādu uzvārdu skatīt rakstu Kalniņš. Leonīds Kalniņš (dzimis 1957. gada 13. februārī) ir latviešu militārpersona, ģenerālleitnants. Pašreizējais Latvijas Nacionālo bruņoto spēku komandieris. Dzimis 1957. gada 13. februārī Piškino-Troicka ciema padomē 1949. gadā deportēta matemātikas un fizikas skolotāja ģimenē. Mācījās Dobeles R.Eihes 1. vidusskolā (1964—1975). Pēc vidusskolas absolvēšanas turpināja mācības Viļņas augstākā pretgaisa aizsardzības karaskolā (1975—1979), ieguva automātiskās vadības sistēmas kara inženiera kvalifikāciju. No 1987. gada studēja Harkivas kara inženieru akadēmijā (1987—1990), ieguva operatīvi taktiskās AVS vadības kvalifikāciju. Pēc Latvijas neatkarības atjaunošanas 1990. gadā virsnieks L. Kalniņš demobilizējās no PSRS bruņotajiem spēkiem un 1997. gadā iestājās dienestā Latvijas nacionālajos bruņoto spēkos. Vēlāk bijis Zemessardzes štāba Operatīvās plānošanas pārvaldes priekšnieks, Zemessardzes štāba un Operatīvās pārvaldes priekšnieks, Zemessardzes komandieris. 2003. gadā viņš tika iecelts par izlūkošanas mācību centra komandieri. No 2003. līdz 2005. gadam strādāja mācību vadības komandā. 2006. gadā Latvijas kontingenta Irākā komandiera vietnieks. 2011. gadā viņš absolvēja Amerikas Savienoto Valstu armijas pavēlniecības un ģenerālštāba koledžas galvenā štāba virsnieka kursu. 2013. gadā pabeidza Baltijas Aizsardzības koledžas (Igaunija) vecāko komandējošo darbinieku kursu. 2016. gada augustā iecelts NBS Apvienotā štāba priekšnieka amatā. 2016. gada novembrī virzīts NBS komandiera amatam. 2016. gada 22. decembrī Saeima Kalniņu apstiprināja par NBS komandieri, pienākumus sāka pildīt 2017. gada 27. janvārī. Viestura ordenis (2008.), Aizsardzības ministrijas Goda raksts (2015.), AM piemiņas medaļa "Sekmējot Latvijas dalību NATO" (2005.), NBS komandiera Goda raksts (2014.), NBS komandiera Goda raksts (2012.), NBS komandiera 2.pakāpes Goda zīme "Par nopelniem" (2006.), NBS piemiņas medaļa "Par piedalīšanos starptautiskajās operācijās" (2006.), NBS komandiera Goda zīme "Par centību militārajā dienestā" (2003.), NBS komandiera Goda raksts (2001.), II pakāpes zemessarga Izdienas zīme (2012.), MVP komandiera 3.pakāpes Goda zīme "Par nopelniem Mācību vadības pavēlniecības attīstībā" (2009.), ZS komandiera 1.pakāpes Goda zīme "Par kalpošanu Tautai un Latvijai" (2008.), 3.pakāpes Zemessarga Izdienas zīme (2007.), ZS štāba Krūšu nozīme (2007.), ZS komandiera piemiņas medaļa "Zemessardzei 15 gadi" (2006.), MVPŠ Krūšu nozīme (2005.) NBS MVŠ komandiera Pateicība (2004.), 4.pakāpes Zemessarga izdienas zīme (2002.), ZS komandiera Pateicība (2002.), ZS komandiera Atzinības raksts (2000.), ZS 5.kājnieku brigādes Krūšu zīme (2002.), ZS 51.bataljona Krūšu nozīme (2000.), ZS 5.brigādes komandiera Atzinības raksts (2000.), Sauszemes spēku Kājnieku brigādes komandiera apbalvojums - Pateicības raksts (2014.), Daudznacionālās divīzijas Centrs-Dienvidi misijas medaļa (2006.), the Lithuanian National Defence Volunteer Forces Medal of Dictinction (2015.). Leonīds Kalniņš. Nacionālo bruņoto spēku komandieris. Izglītība «Apvienotā štāba priekšnieks». Nacionālie bruņotie spēki. Arhivēts no oriģināla, laiks: 2017. gada 18. februārī. Skatīts: 2016. gada 28. novembrī. «Леонид Калниньш: «У меня здоровое чувство юмора!» - МК-Латвия». www.mklat.lv. Arhivēts no oriģināla, laiks: 2021-05-05. Skatīts: 2021-09-05. (krieviski) Leonīds Kalniņš. Nacionālo bruņoto spēku komandieris. Info lapa par NBS komandieri L. Kalniņu «NBS komandiera amatam virza Leonīdu Kalniņu». LA. Skatīts: 2016. gada 28. novembrī. «NBS komandieris: mājās mūs ar sievu komandē Grāfs un Lords». Sargs.lv. 5.11.2019. «Aizsardzības ministrs NBS komandiera amatam virza Leonīdu Kalniņu». LSM. Skatīts: 2016. gada 28. novembrī. «Saeima NBS komandiera amatā apstiprina Leonīdu Kalniņu». lsm.lv. 2016. gada 22. decembrī. Skatīts: 2016. gada 22. decembrī.