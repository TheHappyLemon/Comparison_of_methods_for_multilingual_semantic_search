Lerijs Dērnels Ficdžeralds (angļu: Larry Darnell Fitzgerald, Jr.; dzimis 1983. gada 31. augustā Mineapolisā, Minesotas štatā, ASV) ir ASV amerikāņu futbola spēlētājs, spēlē malējā uzbrucēja pozīcijā. Pašlaik (2012) pārstāv NFL klubu Arizonas "Cardinals", kā sastāvā aizvadījis visu profesionāļa karjeru. Universitātes laikā viņš pārstāvēja Pitsburgas universitātes komandu. 2004. gada NFL draftā viņu Arizonas "Cardinals" izraudzījās pirmajā kārtā ar kopējo trešo kārtas numuru. 2008. gadā viņš "Cardinals" sastāvā izcīnīja uzvaru NFC, Super Bowl XLIII viņa komanda zaudēja Pitsburgas "Steelers" ar 23—27. L. Ficdžeralds piecas reizes piedalījies Visu zvaigžņu spēlē, 2009. gadā tika atzīts par spēles vērtīgāko spēlētāju (MVP), trīs reizes iekļauts līgas simboliskajā izlasē. 2011. gadā NFL Network veidotajā 100 labāko spēlētāju sarakstā viņš ierindojās 14. vietā. Tāpat viņš pašlaik (2012) ir viens no līgas vislabāk apmaksātajiem spēlētājiem. «Fitzgerald shines as Warner leads Cardinals to franchise's first Super Bowl». Sports.espn.go.com. 2009-01-18. Skatīts: 2010-09-20. Warner throws for 4 TDs, Cards stun Eagles 32-25. Retrieved on 2009-01-18. http://nationalpost.pa-sportsticker.com/default.aspx?s=nfl-news-display&nid=A22403401233603262A[novecojusi saite] Feb. 8, 2009 07:26 PM Associated Press. «Fitzgerald earns MVP at Pro Bowl». Azcentral.com, 2009-02-08. Skatīts: 2010-09-20. Vikikrātuvē par šo tēmu ir pieejami multivides faili. Skatīt: Lerijs Ficdžeralds. ESPN profils (angliski) NFL profils (angliski)