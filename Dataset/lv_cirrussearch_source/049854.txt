Žermēna Grīra (angļu: Germaine Greer) ir austrāliešu rakstniece, literatūras zinātniece un feministe, kuras 1970. gadā izdotā, pretrunīgi vērtētā grāmata "The Female Eunuch" iespaidojusi feminisma kustību XX gadsimta otrajā pusē. Dzimusi Melburnā apdrošināšanas kompānijas ierēdņa ģimenē. No 1956. gada Melburnas Universitātē studēja angļu un franču valodu un literatūru. Pēc universitātes beigšanas pārcēlās uz Sidneju, kur iekļāvās kreisi, anarhistiski noskaņotās Sidnejas kontrkultūras grupā "Sydney Push" (viena no šīs grupas iezīmēm bija brīvība seksuālo attiecību jomā), kā arī beidza maģistratūru Sidnejas Universitātē. 1964. gadā viņa iestājās doktorantūrā Kembridžas Universitātē, kuru beidza 1968. gadā. Pēc tam Grīra pasniedza Vorikas Universitātē ("University of Warwick"), Koventri, kur, ar pārtraukumiem, strādā arī pašlaik (2008. gadā). 1970. gadā Grīra publicēja grāmatu "The Female Eunuch", kas kļuva par bestselleru un padarīja autori slavenu. "The Female Eunuch", 1970 "The Obstacle Race: The Fortunes of Women Painters and Their Work", 1979 "Sex and Destiny: The Politics of Human Fertility", 1984 "Shakespeare", 1986 "The Madwoman's Underclothes: Essays and Occasional Writings", 1986 "Daddy, We Hardly Knew You", 1989 "The Change: Women, Ageing, and the Menopause", 1991 "Slip-Shod Sibyls: Recognition, Rejection and the Woman Poet", 1995 "The whole woman", 1999 "The Beautiful Boy", 2003 "Shakespeare's Wife", 2007 Vikikrātuvē par šo tēmu ir pieejami multivides faili. Skatīt: Žermēna Grīra. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)