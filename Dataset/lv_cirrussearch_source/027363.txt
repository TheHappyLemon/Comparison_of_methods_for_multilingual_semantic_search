Šerila Būna Aizeksa (angļu: Cheryl Boone Isaacs, dzimusi 1949. gadā) ir amerikāņu kino mārketinga vadītāja. Viņa 21 gadu darbojās Kino mākslas un zinātnes akadēmijas publisko attiecību departamentā, līdz pat 2013. gadam. 2013. gada 30. jūnijā viņa tika ievēlēta par 35. Kino mākslas un zinātnes akadēmijas prezidenti. Viņa ir pirmā afroamerikāniete šajā amatā, un trešā prezidente sieviete (pēc Betas Deivisas un Fejas Kaninas). Šerila ir jaunākais bērns četru bērnu ģimenē, dzimusi Springfīldā, Masačūsetsā, pabeigusi pilsētas vidusskolu. Pēc zinātņu grāda politikā iegūšanas Vaiteras koledžā 1971. gadā, viņa strādāja par stjuarti Pan Am Airways aviolīnijā. Vēlāk viņa pārcēlās pie brāļa uz Holivudu, un 1984. gadā kļuva par Paramount Pictures starptautiskās reklāmas daļas vadītāju. Kā Paramount starptautiskās reklāmas daļas vadītāja, viņa ir vadījusi reklāmas kampaņas Kinoakadēmijas balvu ieguvušajām filmām "Forests Gamps" un "Drošsirdis". Strādājusi arī par reklāmas daļas vadītāju kinostudijā New Line Cinema. Pašreiz viņa ir kompānijas CBI Enterprises, Inc. vadītāja, šajā amatā viņa ir konsultējusi vairākas filmas, tajā skaitā Kinoakadēmijas balvu ieguvējas "Karaļa runa" un "Mākslinieks". «Cheryl Boone Isaacs Elected Academy President». Academy of Motion Picture Arts and Sciences. 2013. gada 30. jūlijs. Skatīts: 2013-08-02. «Cheryl Boone Isaacs elected first African-American head of Oscars». Goldderby.com. 2013-07-31. Arhivēts no oriģināla, laiks: 2013-08-04. Skatīts: 2013-08-02. «New Academy President Pushes For More Diverse Voting Members». 2014. gada 27. februāris. Skatīts: 2014-06-22. «Springfield's Cheryl Boone Isaacs elected president of Academy Awards board». Masslive. 2013. gada 31. jūlijs. Skatīts: 2014-06-19. IMDb profils (angliski)