Veterinārmedicīna, arī veterinārija, ir starpdisciplināra nozare, kas saistīta ar lauksaimniecības, medicīnas, bioloģijas, pārtikas ražošanas, farmācijas, ķīmijas un fizikas nozarēm. Galvenie darbības virzieni ir saistīti ar dzīvnieku veselību un slimībām. Galvenie veterinārmedicīnas uzdevumi ir nodrošināt dzīvnieku ārstēšanu, izstrādā veterinārās prasības, kuru izpilde veicina dzīvnieku veselību, produktivitāti un labturību, nodrošina dzīvnieku infekcijas slimību profilaksi un apkarošanu, pasargā iedzīvotājus no saslimšanas ar dzīvniekiem un cilvēkiem kopīgām infekcijas slimībām (zoonozēm), nodrošina kvalitatīvu un patērētāju veselībai nekaitīgu dzīvnieku izcelsmes produktu apriti, kā arī nodrošina vides aizsardzību. Latvijā veterinārmedicīnu var studēt Latvijas Biozinātņu un tehnoloģiju universitātē Veterinārmedicīnas fakultātē, kā arī Bebrenes vispārizglītojošajā un profesionālajā vidusskolā un Smiltenes tehnikumā. «Nacionālā Enciklopēdija». enciklopedija.lv (latviešu). Arhivēts no oriģināla, laiks: 2019-01-15. Skatīts: 2019-06-03. «Veterinārmedicīnas likums». LIKUMI.LV (latviešu). Skatīts: 2019-06-03. «Veterinārmedicīnas likums (Latvijā)». likumi.lv.