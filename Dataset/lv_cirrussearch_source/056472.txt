Jokela ir mazpilsēta Tūsulas pašvaldībā, Somijā. Jokelā dzīvo aptuveni 6000 iedzīvotāju. Helsinki atrodas apmēram 30 kilometru attālumā no Jokelas. Pilsētā 1996. gada 21. aprīlī notika smaga vilcienu avārija, kurā četri cilvēki tika nogalināti un 75 cilvēki ievainoti. Radot zaudējumos vairāk kā 4,3 miljonus eiro. Bet 2007. gada 7. novembrī Jokelas skolā notika apšaude, kuras laikā astoņi cilvēki tika nogalināti. Līdz 19. gadsimta vidum Jokelas apkārtne bija reti apdzīvota. Jokelas attīstība sākās līdz ar dzelzceļa līnijas atklāšanu 1862. gadā. 1874. gadā tika atvērta ķieģeļu rūpnīca. Industriālā attīstība arī veicināja Jokelas iedzīvotāju skaita pieaugumu no 570 iedzīvotājiem 1920. gadā līdz 1617 iedzīvotājiem 1950. gadā. Galvenais raksts: Jokelas skolas apšaude Pilsētiņa kļuva bēdīgi slavena pasaules mērogā pēc Jokelas skolas apšaudes 2007. gada 7. novembrī, kad šīs skolas skolnieks Peka Ēriks Auvinens atklāja uguni uz skolēniem un skolas darbiniekiem, nogalinot 8 cilvēkus un izdarot pašnāvību.