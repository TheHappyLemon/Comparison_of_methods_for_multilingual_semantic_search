Hūberts Van Inniss (Hubert Van Innis; dzimis 1866. gada 24. februārī, miris 1961. gada 25. novembrī) bija Beļģijas loka šāvējs, vairākkārtējs olimpiskais čempions, kopā izcīnot sešas zelta medaļas un četras sudraba medaļas, startējot 1900. gada un 1920. gada vasaras olimpiskajās spēlēs. Viņš ir visu laiku veiksmīgākais loka šāvējs olimpisko spēļu vēsturē un pirmais Beļģijas sportists, kurš izcīnīja zelta medaļas olimpiskajās spēlēs. Van Inniss bērnībā bija spiests strādāt par piena piegādes zēnu ciematos ap Briseli. Savukārt brīvajā laikā viņš praktizējās loka šaušanā. 67 gadu vecumā un 13 gadus pēc pēdējām olimpiskajām spēlēm viņš uzvarēja 1933. gada pasaules čempionātā loka šaušanā. Van Inniss bija 34 gadus vecs, kad viņš startēja 1900. gada vasaras olimpiskajās spēlēs, kas notika Parīzē. Viņš startēja piecās loka šaušanas disciplīnās. Viņš izcīnīja divas zelta medaļas Au Cordon Doré un Au Chapelet 33 metru šaušanā un divas sudraba medaļas — Au Cordon Doré, 50 metru šaušanā un Championnat Du Monde Bet Au Chapelet, 50 metru šaušanā viņš izcīnīja 4. vietu. Šī bija vienīgā disciplīna, kurā viņš startējot neizcīnīja kādu no olimpiskajām medaļām Pēc 20 gadiem, 1920. gadā, viņš otro reizi startēja olimpiskajās spēlēs, kas šoreiz norisinājās Antverpenē. Šajās olimpiskajās spēlēs viņš startēja 6 loka šaušanas disciplīnās, kurās visās izcīnīja olimpiskās medaļas. Zelta medaļas tika izcīnītas šaušanā pa kustīgu putnu 28 metru un 33 metru attālumā individuālajās sacensībās un šaušanā pa kustīgu putnu 33 metru un 50 metru attālumā komandu sacensībās. Savukārt sudraba medaļas tika izcīnītas individuālajā šaušanā pa kustīgu putnu 50 metru attālumā un komandu šaušanā pa kustīgu putnu 28 metru attālumā. Individuālajās sacensībās viņš piekāpās Francijas sportistam Žilam Brilē, bet komandu sacensībās viņš piekāpās Nīderlandes loka šāvēju komandai. «Hubert Van Innis — Biographical information». Olympedia.org. Skatīts: 2020. gada 10. augusts. «Hubert Van Innis, the man with the golden arrow». Olympic.org. Skatīts: 2020. gada 10. augusts. «Best Olympic Archers Of All-Time: #4 Hubert Van Innis». worldarchery.org. Skatīts: 2017. gada 6. aprīlis. «Archery at the 1900 Paris Summer Games: Men's Au Cordon Doré 33 metres». Sports Reference. Arhivēts no oriģināla, laiks: 2020. gada 31. jūlijs. Skatīts: 2020. gada 31. jūlijs. Arhivēts 2020. gada 18. aprīlī, Wayback Machine vietnē. «Archery at the 1900 Paris Summer Games: Men's Au Chapelet, 33 metres». Sports Reference. Arhivēts no oriģināla, laiks: 2020. gada 3. augusts. Skatīts: 2020. gada 3. augusts. Arhivēts 2020. gada 18. Aprīlis Wayback Machine vietnē. «Paris 1900 Archery — Au cordon dor 50m men». Starptautiskā Olimpiska komiteja. Skatīts: 2020. gada 28. jūlijs.(angliski) «Paris 1900 Archery — Championnat Du Monde Men Results». Starptautiskā Olimpiska komiteja. Skatīts: 2020. gada 18. decembris. (angliski) «Archery at the 1900 Paris Summer Games: Men's Au Chapelet, 50 metres». Sports Reference. Arhivēts no oriģināla, laiks: 2020. gada 3. augusts. Skatīts: 2020. gada 3. augusts. Arhivēts 2020. gada 18. Aprīlis Wayback Machine vietnē. «Archery at the 1920 Antwerpen Summer Games: Men's Target Archery, 28 metres, Individual». Sports Reference. Arhivēts no oriģināla, laiks: 2020. gada 18. aprīlis. Skatīts: 2017. gada 8. aprīlis. Arhivēts 2020. gada 18. aprīlī, Wayback Machine vietnē. «Archery at the 1920 Antwerpen Summer Games: Men's Target Archery, 33 metres, Individual». Sports Reference. Arhivēts no oriģināla, laiks: 2020. gada 17. aprīlis. Skatīts: 2017. gada 8. aprīlis. Arhivēts 2020. gada 17. aprīlī, Wayback Machine vietnē. «Archery at the 1920 Antwerpen Summer Games: Men's Target Archery, 50 metres, Team». Sports Reference. Arhivēts no oriģināla, laiks: 2020. gada 17. aprīlis. Skatīts: 2017. gada 8. aprīlis. Arhivēts 2020. gada 17. aprīlī, Wayback Machine vietnē. «Archery at the 1920 Antwerpen Summer Games: Men's Target Archery, 33 metres, Team». Sports Reference. Arhivēts no oriģināla, laiks: 2020. gada 17. aprīlis. Skatīts: 2017. gada 8. aprīlis. Arhivēts 2020. gada 17. aprīlī, Wayback Machine vietnē. «Archery at the 1920 Antwerpen Summer Games: Men's Target Archery, 28 metres, Team». Sports Reference. Arhivēts no oriģināla, laiks: 2020. gada 17. aprīlis. Skatīts: 2017. gada 8. aprīlis. Arhivēts 2020. gada 17. aprīlī, Wayback Machine vietnē. «Archery at the 1920 Antwerpen Summer Games: Men's Target Archery, 50 metres, Individual». Sports Reference. Arhivēts no oriģināla, laiks: 2020. gada 17. aprīlis. Skatīts: 2017. gada 8. aprīlis. Arhivēts 2020. gada 17. aprīlī, Wayback Machine vietnē. Vikikrātuvē par šo tēmu ir pieejami multivides faili. Skatīt: Hūberts Van Inniss. Krievijas Lielās enciklopēdijas raksts (krieviski) Hūberts Van Inniss (SOK profils) (angliski) Hūberts Van Inniss (Olympedia.org) (angliski) Hūberts Van Inniss (Sports Reference profils) (angliski)