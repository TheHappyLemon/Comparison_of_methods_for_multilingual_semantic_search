Nejaukt ar Milanu Vidmaru jaunāko. Milans Vidmars (slovēņu: Milan Vidmar; 1909. gada 16. decembris Veica — 1980. gada 10. novembris Ļubļana) bija Dienvidslāvijas un Slovēnijas starptautiskais meistars šahā (1950). Pēc profesijas elektrotehnikas inženieris. Lielmeistara un zinātnieka Milana Vidmara (1885–1962) dēls. No 1930. gadu vidus līdz 1950. gadu sākumam sekmīgi piedalījies dažādos šaha turnīros. 1942. gadā Kotbusā dalījis pirmo vietu ar Jefimu Bogoļubovu. 1946. gadā Ļubļanā dalījis otro vietu ar savu tēvu (uzvarējis Svetozars Gligoričs). Lai gan ticis uzskatīts par apdāvinātu šahistu, nekad nav sasniedzis sava tēva spēles līmeni. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādē piedalījies 1950. gadā. Komandu vērtējumā izcīnījis zelta medaļu; Balkānu valstu komandu šaha čempionātā piedalījies 2 reizes (1946-1947). Komandu vērtējumā izcīnījis zelta (1946) un sudraba (1947) medaļas. Individuālā vērtējumā izcīnījis zelta (1947) un sudraba (1946) medaļas. Par panākumiem turnīros FIDE 1950. gadā jaunākajam Vidmaram kā vienam no pirmajiem piešķīrusi starptautiskā meistara (IM) nosaukumu. Tomēr sākot no 1953. gada beidzis savu aktīvo šahista karjeru un pilnībā pievērsies zinātniskajai darbībai elektrotehnikas jomā. OlimpBase :: Men's Chess Olympiads :: Milan jr Vidmar OlimpBase :: Men's Chess Balkaniads :: Milan jr Vidmar Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)