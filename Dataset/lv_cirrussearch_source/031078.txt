Ģirts Ankipāns (dzimis 1975. gada 29. novembrī Rīgā) ir bijušais latviešu hokejists, kreisās malas uzbrucējs, tagad treneris. Pašlaik (2021) Latvijas čempionāta komandas HK Mogo galvenais treneris. Savu profesionālā hokejista karjeru viņš sāka 1991.-92. sezonā, kad 12 spēles aizvadīja Vendenieku sastāvā. Nākamās trīs sezonas jau HK Ogres Essamika komandā, bet tad divas sezonas Rīgas Juniorā. 1996/97 sezonā, spēlējot Rīgas "Juniors" sastāvā, kļuva par līgas rezultatīvāko spēlētāju. Laika posmā no 1997. līdz 2003. gadam viņš spēlēja dažādos Vācijas zemāko līgu klubos. 2006-07 sezonas sākumu Ankipāns aizvadīja Baltkrievijas Ekstralīgas klubā Minskas "Dinamo". 2006-07 sezonā, spēlējot Latvijas hokeja līgas klubā HK Rīga 2000, kļuva par četrkārtējo Latvijas čempionu. Arī iepriekšējās trīs reizes šo titulu viņš izcīnījis spēlējot Rīgas 2000 rindās. 2008.-09. gada sezonu Ankipāns uzsāka KHL kluba Rīgas "Dinamo" rindās, tā sastāvā aizvadot nākamās piecas sezonas. 2012. gada 31. janvārī līgumattiecības ar Ankipānu klubs pārtrauca. Latvijas hokeja izlases sastāvā piedalījies 1995. gada Pasaules čempionātā junioriem, 2006. un 2010. gada Olimpiskajās spēlēs, kā arī 2003., 2005., 2009. un 2010. gada Pasaules čempionātos. 2013. gada vasarā Ankipāns beidza spēlētāja karjeru, uzreiz kļūstot par Arta Ābola asistentu Rīgas "Dinamo". 2014. gada septembra nogalē Ankipāns tika apstiprināts arī par Latvijas U-20 izlases galveno treneri. 2017. gada 28. septembrī kļuva par Rīgas "Dinamo" trenera amata pienākumu izpildītāju, pēc Sanda Ozoliņa atkāpšanās no amata. 2018. gada 29. martā oficiāli apstiprināts par Rīgas "Dinamo" galveno treneri. Par komandas galveno treneri un ģenerālmenedžeri Ankipāns turpināja strādāt nākamās divas sezonas. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) Rīgas "Dinamo" profils Arhivēts 2010. gada 20. novembrī, Wayback Machine vietnē. Latvijas Hokeja federācijas profils http://sportacentrs.com/hokejs/dinamo_riga/29032018-rigas_dinamo_ari_nakamaja_sezona_trenes_a