Haime II Taisnīgais (spāņu: Jaime II, katalāņu: Jaume el Just, sicīliešu: Jàcumu II; dzimis 1267. gada 10. augustā, miris 1327. gada 2. novembrī) bija Sicīlijas karalis no 1285. līdz 1296. gadam, Aragonas karalis, Valensijas karalis un Barselonas grāfs no 1291. gada līdz 1327. gadam, 1297. gadā viņam tika piešķirts arī Sardīnijas un Korsikas karaļa tituls. Pēc tēva Pedro III nāves 1285. gadā mantoja Sicīlijas karalisti, bet vecākais brālis Alfonso III mantoja Aragonas, Barselonas un Valensijas troni. Pēc brāļa nāves 1291. gadā mantoja arī Aragonu, Valensiju un Barselonu. 1295. gadā, vēloties izlīgt ar Anžū dinastiju, atteicās no Sicīlijas troņa un apprecēja Kārļa II meitu Anžū Blanku. Kā kompensāciju Romas pāvests Bonifācijs VIII piešķīra Haimem Sardīnijas un Krosikas karaļa titulu. Tomēr Sardīnija nonāca Haimes II kontrolē tikai 1323. gadā pēc militāras kampaņas. Vikikrātuvē par šo tēmu ir pieejami multivides faili. Skatīt: Haime II. Encyclopædia Britannica raksts (angliski) Enciklopēdijas Krugosvet raksts (krieviski)