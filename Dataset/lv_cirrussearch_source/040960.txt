Southwestern Advantage ir uzņēmums, kas piesaista un apmāca koledžu, universitāšu un augstskolu studentus pārdošanā un līderībā. Studenti izmantojot tiešās pārdošanas metodes, pārdod izglītojošas grāmatas ģimenēm ar bērniem ASV, Kanādā un Apvienotajā Karalistē. Studenti, kas piedalās programmā, ir neatkarīgi un savu darbu plāno paši. Studenti strādā kā pašnodarbinātie, nevis uzņēmuma darbinieki. Southwestern Advantage ir daļa no Southwestern Family Of Companies, kas ir viens no vecākajiem un lielākajiem privātajiem uzņēmumiem Tenesijas štatā, ASV, kuru veido 29 dažādi uzņēmumi. 1855. gadā Našvilā, Tenesijas štatā, tika izveidota Southwestern izdevniecība. Uzņēmuma nosaukums tika izvēlēts Southwestern (dienvidrietumi), jo tajā laikā Našvila atradās Amerikas dienvidrietumu daļā. Kompāniju dibināja ievērojams baptistu mācītājs Džeimss Robinsons Greivs. Sākotnēji izdevniecība pārdeva reliģiska satura bukletus ar pasta starpniecību. Pirms Pilsoņu kara lielākā daļa Bībeļu tika drukātas Ziemeļu štatos, un tad vestas uz Dienvidu štatiem. Greivs nevēlējas, lai Ziemeļu štatiem pieder viss monopols attiecībā uz Bībeļu pārdošanu, tāpēc 1861. gadā Southwestern izdevniecība sāka drukāt Bībeles. Pēc Pilsoņu kara izveidojās daudz jaunu augstskolu un koledžu, bet studentiem bija grūti atrast darbus. Tāpēc 1868. gadā Dž. R. Greivs sāka apmācīt jaunus vīriešus grāmatu pārdošanā kā neatkarīgus tirgotājus. Daļa no viņiem nodarbojās ar grāmatu pārdošanu visu gadu, bet tie, kas bija studenti - tikai vasaras mēnešos. Jaunieši pārdeva Bībeles un izglītojošas grāmatas, ejot no mājas uz māju (door-to-door). Dž. R. Greivss 1871. gadā aizgāja pensijā. 1899. gadā P. B. Džonss, kurš 22 gadus bija piedalījies kompānijas vasaras pārdošanas programmā, iegādājās lielāko daļu Southwestern Company īpašumtiesības, un pēc tam kļuva arī par tās prezidentu un ģenerāldirektoru. 1921. gadā par uzņēmuma vienīgo īpašnieku kļuva J. B. Hendersons, kurš 16 gadus bija piedalījies kompānijas vasaras pārdošanas programmā. Hendersons panāca to, ka 20. gadsimta 20. gados kompānija kļuva par vienu no lielākajām pārdošanas kompānijām Amerikas Savienotajās Valstīs. 1947. gadā pēc Otrā pasaules kara, Southwestern kompānija bija zaudējusi gandrīz visus savus neatkarīgos tirgotājus. J. B. Hendersons, Dortčs Oldhams un Freds Landerss noslēdza vienošanos, lai atjaunotu uzņēmumu un Hendersons turpināja būt par tās prezidentu. Nākamajos 20 gados notika strauja uzņēmuma izaugsme. Freda Landersa, Spensera Heisa un Teda Velča vadībā jauniešu, kuri piedalījās vasaras pārdošanas programmā, skaits kādās no vasarām sasniedza pat 5000. 1959. gadā Dortčs Oldhams, kurš pats bija programmā piedalījies 24 gadus, kļuva par Southwestern lielāko akcionāru. Viņš saglabāja šo statusu līdz pat 1968. gadam, un līdz 1972. gadam arī turpināja būt kompānijas prezidents. 1968. gadā kompānija „Times-Mirror Company” iegādājās Southwestern kompānijas īpašumtiesības par 17 miljoniem dolāru. 1972. gadā par Southwestern kompānijas prezidentu kļuva Spensers Heiss, kurš pats bija 14 gadus piedalījies vasaras programmā. 1975. gadā „Times-Mirror” izveidoja Southwestern meitas uzņēmumu, kas nodarbojās ar peļņas uzkrāšanu un palielināšanu jeb „fundrising”, un ko nosauca par „Nashville Educational Marketing Services”. Vēlāk tas tika pārdēvēta par „Great American Opportunities”. 1980. gadā par kompānijas prezidentu kļuva Džerijs Hefels. 1982. gadā Southwestern kompānijas vadītāji izpirka Southwestern un tā meitas uzņēmumu "Great American Opportunities no "Times-Mirror", un izveidoja Southwestern/Great American Incorporated, SWGA Inc. Spensers Heiss kļuva par valdes priekšsēdētāju, un Ralfs Mozlijs tika iecelts par priekšsēdētāju un izpilddirektoru. 1987. gadā pirmo reizi kompānijas vasaras programmā piedalījās Kriss Adamss (1966-2014) no Anglijas, kurš vēlāk lika pamatus un izveidoja kompānijas Europe1 divīziju, dodot iespēju programmā piedalīties daudziem simtiem eiropiešu studentu. 1992. gadā programmā piedalījās pirmais latvietis Mārcis Budļevskis, kurš tolaik studēja ASV. 2001. gadā programmā piedalījās pirmā Baltijas valstu komanda, kuru veidoja 11 studenti no Igaunijas, viens no Latvijas (Sanita Puķīte) un viens no Lietuvas. Viņu pārdošanas direktors/vadošais mentors bija Kriss Adamss. Daudzi no tiem tika atlasīti arī līderības programmai, no kuriem viens, Andres Martins Arhivēts 2020. gada 30. novembrī, Wayback Machine vietnē. no Igaunijas pats šobrīd ir kļuvis par pārdošanas direktoru/vadošo mentoru Europe1 divīzijā. 2004. gadā labākās Universitātes vietu kompānijā studentu pārdošanas rezultātu ziņā ieguva Tartu Universitāte. 2011. gadā tika ieviesta jauna, pārveidota izglītojošo grāmatu sērija Southwestern Advantage, kas tika sākta pārdot, lai palīdzētu bērniem un vecākiem ar mājasdarbiem, atzīmēm un iekļūšanu augstskolās. Kompānija tika pārdēvēta par Southwestern Advantage. 2012. gadā Southwestern Advantage iekļuva amerikāņu biznesa žurnāla Inc. veidotajā 5000 visstraujāk augošu uzņēmumu Amerikas Savienotajās Valstīs topā. 2018. gadā latviete Dārta Šice ieguva 1. vietu kompānijā pārdošanas rezultātu ziņā gandrīz 2000 studentu konkurencē. 2019. gadā studenti no Latvijas, kuri pārstāvēja Rīgas Tehnisko Universitāti, piedaloties vasaras pārdošanas programmā, palīdzēja Rīgas Tehniskajai Universitātei iegūt 6. vietu visā pasaulē starp vairāk nekā 200 pasaules universitātēm, kuras bija pārstāvētas. 2019. gadā programmā no Latvijas piedalījās 140 studenti, kuri pārdeva grāmatas ASV un Kanādā. Katru gadu uzņēmums atlasa pāris tūkstošus amerikāņu un vairākus simtus eiropiešu studentus, lai šie studenti strādātu kā neatkarīgi darbuzņēmēji, kuri vasaras mēnešos pārdod mācību grāmatas un tiešsaistes mācību materiālus. Studenti, kuri tiek atlasīti programmā, pārstāv daudz dažādas universitātes, koledžas un augstskolas visā pasaulē. Programmas mērķis ir palīdzēt jauniešiem iegūt prasmes un rakstura īpašības, kas tiem palīdzēs būt veiksmīgiem jebkurā dzīves jomā. Kompānija nodrošina studentiem uzņēmējdarbības, līderības un pārdošanas iemaņu apmācības. Studenti šīs iemaņas studenti apgūst visas gada garumā, pirms vasaras sezonā dodas strādāt uz ASV, kur pārdod izglītojošas grāmatas vietējām ģimenēm, staigājot no mājas uz māju. Lielākoties studenti vasaras laikā dzīvo vietējās viesģimenēs. Programma nesniedz garantētu samaksu, taču centīgākie pirmā gada studenti no Latvijas vasaras laikā pārdevuši grāmatas pat 56 000 dolāru vērtībā. Studenti nopelna 40% no katra pārdotā grāmatu komplekta. Studenti, kuri iztur atlasi, iegūst apmācības jau atrodoties Latvijā. Tās sastāv no iknedēļas kopīgajiem semināriem, personiskajām apmācībām ar mentoru ik nedēļu, praktiskajām apmācībām (lomu spēles), kā arī vasaras sākumā, ierodoties Našvilā, Tenesijas štatā, jaunieši piedalās četru dienu ilgā pārdošanas skolā. Pārdošanas skola Našvilā ir intensīvas apmācības, kuru laikā studenti apgūst uzņēmējdarbības pamatus, efektīvas komunikācijas principus, kā prezentēt grāmatas, kā atstāt labu pirmo iespaidu, kā motivēt sevi un citus, kā arī izspēlē lomu spēles, lai sagatavotos dažādām pārdošanas situācijām. Studenti saņem grāmatu paraugu komplektus bez maksas. Studentiem ir jāapmaksā sevi personīgie izdevumi, tajā skaitā ceļa izdevumi. Apmācībām Našvilā beidzoties, studenti pa komandām dodas uz kādu ASV štatu, kur pavada visu vasaru, dzīvojot pie viesģimenēm, un pārdodot grāmatas vietējā pilsētā vai lauku teritorijā. Studenti parasti dzīvo vietējās viesu ģimenēs. Viesģimenes tiek atrastas pirms vasaras, izmantojot iepriekšējos gadu kontaktus. Ja gadās, ka kādiem studentiem nav pieejama viesu ģimene attiecīgajā pilsētā, studenti sākotnēji dzīvo viesnīcā, un kompānija sedz daļu no viesnīcas izdevumiem, kamēr studenti atrod viesģimeni. Parasti studenti maksā īres maksu katru nedēļu un nodrošina savas maltītes. Studenti strādā 6 dienas nedēļā no pirmdienas līdz sestdienai. Strādāšanas laiku izvēlās katrs students pats, taču veiksmīgākie studenti strādā vismaz 12 stundas dienā. Vakaros studenti iesniedz dienas atskaites, un no rītiem sazvanās ar savu mentoru, lai saņemtu motivāciju un padomu, kā uzlabot rezultātus. Katru svētdienu studentu komanda (10-15 studenti) satiekas kopā, lai pārrunātu nedēļas notikumus un rezultātus, kā arī, lai iegūtu jaunas zināšanas un kopīgi atpūstos vai apskatītu vietējos apskates objektus. Pēc vasaras studentiem ir iespēja paceļot ASV vairāk. Studenti paši atmaksā savus ceļa izdevumus, uzturēšanās izdevumus, veselības apdrošināšanu, darba atļaujas un vīzu. Rezultāti pilnībā ir atkarīgi no paša studenta pārdotā. 2019. gadā labākie pirmā gada studenti no Latvijas nopelnīja 10,000 - 15,000 dolāru, savukārt labāko kompānijas pieredzējušo dalībnieku vasaras peļņa sasniedza 60 000 dolāru. Studentiem, kuri vasaras laikā izmanto mašīnu, lai pārvietotos, ir iespējams piegādāt grāmatas klientiem uzreiz pasūtījuma brīdī. Savukārt, studenti, kuri izmanto riteni, lai pārvietotos, pieņem pasūtījumu no klienta, un kompānijas to izsūta klientam pa pastu. Klienti samaksu veic studentiem. Studenti var apmaksāt savus dzīvošanas izdevumus no klientu depozītiem, taču lielāko vasaras peļņas daļu, ko veido 40% no visa pārdotā, studenti saņem pārdošanas sezonas noslēgumā. Studentiem nav nepieciešams iepriekš iegādāties produktus, lai tos tirgotu klientiem. Southwestern Advantage publicē un pārdod izglītojoša satura grāmatas un tiešsaistes mācību materiālus (mājaslapas un aplikācijas) bērniem no 2 gadu vecuma līdz vidusskolas beigšanai. Galvenais produkts "Southwestern Advantage" ir izglītojošu rokas grāmatu komplekts skolas vecuma bērniem, lai palīdzētu ar mājasdarbiem un sagatavošanos testiem matemātikā, zinātnēs, valodās un sociālajās zinībās. Tiek pārdotas arī izglītojošas grāmatas mazākiem bērniem par dabu, dzīvniekiem, kosmosu, vēsturi, zinātni utt. Mārša Blekbērna; Tenesijas štata kongresa pārstāve Martins Frīdsons – filantrops un finanšu autors Čips Geinss – zvaigzne televīzijas šovā Fixer-Upper Brūss Hendersons – Boston Consulting Group dibinātājs Maks Lukeido – filantrops un kristīgo grāmatu autors Lerijs Vilmors - amerikāņu TV šova vadītājs Riks Perijs - bijušais Teksasas štata gubernators «Southwestern Company». Southwestern Family of Companies (en-US). Skatīts: 2020-08-28. E. Michael Fleenor, "The Southwestern Company Arhivēts March 3, 2016, Wayback Machine vietnē.," Tennessee Encyclopedia of History and Culture, 2009. Retrieved: 12 February 2013. "Southwestern family of companies" (en). Wikipedia. 2020-06-26. «Dortch Oldham dies at 89». Nashville Post (angļu). Skatīts: 2020-08-28. https://en.wikipedia.org/wiki/Southwestern_family_of_companies William P. Barrett, 12.01.97. «An American original». Forbes.com. Skatīts: 2013-04-22. «Vēsture». southwesternadvantage.eu. Skatīts: 2020-08-28. Mārcis Budļevskis. «Mārcis Budļevskis: Grāmatu pārdošana ASV ir dullākais, ko esmu darījis». delfi.lv (latviešu), 2018-10-27. Skatīts: 2020-08-28. «Labākās mācību grāmatu pārdevējas ASV – studentes no Valmieras un Kokneses». Valmieras pilsētas pašvaldība. Arhivēts no oriģināla, laiks: 2020-08-11. Skatīts: 2020-08-28. «Latviešu studenti ASV pārdod mācību grāmatas par 3,5 miljoniem dolāru». Jauns.lv (latviešu). Skatīts: 2020-08-28. BBB Review of Southwestern Company in Nashville, TN Arhivēts October 11, 2012, Wayback Machine vietnē., Better Business Bureau «Southwestern Advantage Europe». southwesternadvantage.eu. Skatīts: 2020-08-28. «137 Latvijas studenti vasarā dosies uz ASV, lai pārdotu izglītojošas grāmatas». LA.LV (latviešu). Skatīts: 2020-08-28. «Latvijas studenti ASV pārdevuši mācību grāmatas 3,5 miljonu dolāru vērtībā». nra.lv (latviešu). Skatīts: 2020-08-28. «Cita vasaras darba pieredze – students pārdod grāmatas ASV». Valmieras Ziņas (lv-LV). 2015-09-28. Skatīts: 2020-08-28. «Cita vasaras darba pieredze – students pārdod grāmatas ASV - Valmieras Ziņas». Valmieras Ziņas (lv-LV). 2015-09-28. Skatīts: 2020-08-28. Apriņķis.lv. «Students no Babītes – starp labākajiem pārdevējiem pasaulē». www.aprinkis.lv (lv-lv). Skatīts: 2020-08-28. Southwestern Advantage. «Congressman Marsha Blackburn – Celebrate The 'Can-Do' Woman». Southwestern Advantage Reviews (en-US), 2016-03-23. Arhivēts no oriģināla, laiks: 2020-09-30. Skatīts: 2020-08-28. «Go Southwestern, Young Man | Opinion | The Harvard Crimson». Thecrimson.com. 1976-06-01. Skatīts: 2013-04-22. Southwestern Advantage. «Chip Gaines – HGTV's 'Fixer Upper'». Southwestern Advantage Reviews (en-US), 2016-10-18. Arhivēts no oriģināla, laiks: 2020-09-27. Skatīts: 2020-08-28. «Southwestern Advantage | Alumni». www.southwesternadvantage.com. Skatīts: 2020-08-28. «Several Famous People Held This Trying Summer Job». NPR. 2011-07-15. Skatīts: 2013-04-22. Southwestern Advantage. «Larry Wilmore – Host of Comedy Central's 'The Nightly Show with Larry Wilmore'». Southwestern Advantage Reviews (en-US), 2016-03-08. Arhivēts no oriģināla, laiks: 2020-09-30. Skatīts: 2020-08-28. "Rick Perry" (en). Wikipedia. 2020-08-03. Oficiālā tīmekļa vietne Southwestern Advantage Latvia mājaslapa Southwestern Advantage Latvia Facebook