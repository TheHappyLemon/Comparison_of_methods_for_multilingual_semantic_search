Jakubs Sedlāčeks (čehu: Jakub Sedláček; dzimis 1990. gada 5. aprīlī) ir čehu hokejists, vārtsargs. Pašlaik (2024) Sedlāčeks spēlē Čehijas Ekstralīgas kluba HC Olomouc sastāvā. Profesionāļa karjeru Sedlāčeks sāka 2007.—08. gada sezonas izskaņā, kad aizvadīja trīs spēles Čehijas Ekstralīgas kluba HK Zlīna sastāvā. Jau 2008.—09. gada sezonā viņš kļuva par komandas pamatvārtsargu, sezonu noslēdzot ar visas līgas labāko atvairīto metienu īpatsvaru. Komandas rindās Sedlāčeks spēlēja līdz pat 2012.—13. gada sezonas izskaņai. 2013. gada 21. augustā pēc veiksmīgi izturēta pārbaudes laika Sedlāčeks noslēdza viena gada līgumu ar KHL klubu Rīgas "Dinamo". 2013.—14. gada sezonā Sedlāčeks bija komandas otrais vārtsargs aiz Mīkaela Telkvista, taču nākamās trīs sezonas bija komandas pamatvārtsargs. 2017. gada vasarā pievienojās Čehijas Ekstralīgas klubam HK Hradec Kralove, taču jau novembrī pārcēlās uz Itāliju un nepilnu mēnesi vēlāk pievienojās Bratislavas "Slovan". 2018. gadā pievienojās Čehijas Ekstralīgas klubam HK Zlīna. Sezonas izskaņā Sedlāčeks tika izirēts Prāgas "Sparta", ar kuru vasarā noslēdza pilnvērtīgu līgumu. Čehijas hokeja izlases rindās spēlējis 2010. gada Pasaules čempionātā junioriem. Eliteprospects profils (angliski) Internet Hockey Database profils (angliski) KHL profils (angliski)