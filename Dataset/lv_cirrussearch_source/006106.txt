Dokumentu kamera ir īpaša videokameru klase, kas paredzēta dokumentu attēlu (piemēram, oriģināli uz papīra) nodošanai televīzijas vai kāda cita elektroniskā signāla veidā. Pēc konstrukcijas līdzinās kodoskopam, tikai ar kameru augšējā periskopa vietā. Šī informācijas tehnoloģija ir izstrādāta 20. gadsimta 90. gados. Dokumentu kameras kvalitātes standartus raksturo 2 pamatkritēriji: Mehāniskā kvalitāte Attēla kvalitāte. Dokumentu kameru augsto attēla kvalitāti nodrošina 5 pamatelementi: Kameras optika Attēla sensors (CCD) Elektronika Programmnodrošinājums Apgaismojuma sistēma. Dokumentu kameras ir katras mūsdienīgas mācību auditorijas vai konferenču zāles neatņemama sastāvdaļa. Dokumentu kameras var attēlot gan dokumentus, gan 3D objektus (līdz pat 2x3 metriem, piemēram, kartes vai maketus). Dokumentu kameru galvenās funkcijas: Plašas mērogošanas iespējas smalku detaļu attēlošanai Skenera funkcionalitātes Attēlu ierakstīšana iebūvētā atmiņā vai uz SD kartes Ērta lietošana, izmantojot tālvadības pulti Griestu dokumentu kameras ir ērts risinājums konferenču telpu dizainā, jo tehniskajām iekārtām jābūt pieejamām, bet neredzamām. Griestos iebūvējamās dokumentu kameras var piestiprināt pie griestiem kā projektorus, var iebūvēt piekaramajos griestos. Griestu dokumentu kameru priekšrocības: Neaizņem vietu uz galda Netraucē skatam starp auditoriju un lektoru Var aplūkot lielākus objektus. Griestu dokumentu kameras īpaši piemērotas lielu 3 dimensiju objektu attēlošanai. Attēlojamo objektu var novietot uz ratiņiem un pēc vajadzības novietot zem kameras. Izmantojot optisko mērogošanu, ir iespējams skaidri saskatīt vissīkākās objekta detaļas. Galda dokumentu kamerām ir laba attēla kvalitāte, izturīga konstrukcija un tās ir ērti lietojamas. Galda dokumentu kameru priekšrocības: Tās ir pārnēsājamas Ir ieraksta iespējas ārpus darba virsmas Vieglāk pieejami pieslēgumi. «Dokumentu kameras». Arhivēts no oriģināla, laiks: 2010. gada 30. novembrī. Skatīts: 2011. gada 15. janvārī. Document Cameras in the Classroom