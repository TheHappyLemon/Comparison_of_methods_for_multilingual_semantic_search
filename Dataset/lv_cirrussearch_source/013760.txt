Šis raksts ir par Centrālāfrikas valsti. Par citām jēdziena Gvineja nozīmēm skatīt nozīmju atdalīšanas lapu. Ekvatoriālā Gvineja, oficiāli Ekvatoriālās Gvinejas Republika (spāņu: República de Guinea Ecuatorial; franču: République de Guinée Équatoriale), ir prezidentāla republika Centrālāfrikā. Tā robežojas ar Kamerūnu, Gabonu un Gvinejas līci. Valsts ieguva neatkarību no Spānijas 1968. gada 12. oktobrī. Valstī, kuras platība ir 28 051 km2, dzīvo 1 014 999 iedzīvotāji. Ekvatoriālā Gvineja ir viena no mazākajām valstīm Āfrikā. Ekvatoriālā Gvineja ir ANO, Āfrikas Savienības, Frankofonijas, Portugāļu valodas valstu sadraudzības un OPEC dalībvalsts. OPEC tā iestājās 2017. gadā. Ekvatoriālās Gvinejas oficiālās valodas ir spāņu un franču valoda. Vairums iedzīvotāju (93%) Ekvatoriālajā Gvinejā ir kristieši. Otra izplatītākā reliģija ir islāms, kam ir 1—2% sekotāju. Valsts prezidents kopš 1979. gada Teodoro Obiangs. Viņš pārņēma varu no sava tēvoča Francisko Matiasa Nguemas, kurš bija pirmais valsts prezidents kopš neatkarības iegūšanas, veicot apvērsumu 1979. gada 3. augustā. Nguema tika notverts un pēc tam nošauts 29. septembrī. Pašlaik Obiangs ir visilgāk valdošais Āfrikas līderis. Viņš tika ievēlēts uz savu piekto septiņu gadu termiņu 2016. gadā. Ekvatoriālās Gvinejas Demokrātiskā partija ir valdošā partija valstī. Tai pieder 99 no 100 vietām valsts deputātu palātā. Ekvatoriālā Gvineja ir viena no lielākajām naftas ieguvējām Āfrikā. Tā ir Āfrikas bagātākā valsts pēc iekšzemes kopprodukta uz vienu iedzīvotāju. Valstī tiek būvēta jauna galvaspilsēta Dziblo (Djibloho), otrs nosaukums — Ojala (Oyala), kura aizvietos esošo galvaspilsētu. Pilsēta atradīsies valsts kontinentālās daļas vidienē, Velenzasas (Wele-Nzas) provincē netālu no Mengomejenas (Mengomeyén) pilsētas. Ekvatoriālajā Gvinejā ir notikuši divi Āfrikas Nāciju kausa futbolā finālturnīri — 2012. (kopā ar Gabonu) un 2015. gadā. Tāpat šajā valstī notika 2008. gada Āfrikas čempionāts futbolā sievietēm, kur Ekvatoriālā Gvineja svinēja uzvaru. Viens no slavenākajiem šīs valsts sportistiem ir peldētājs Eriks Musambani. https://www.cia.gov/the-world-factbook/countries/equatorial-guinea/ The official webiste of the Republic of Equatorial Guinea Arhivēts 2010. gada 28. aprīlī, Wayback Machine vietnē. (angliski) «Clinging on power, Africa's longest-serving leaders». Enca.com. Arhivēts no oriģināla, laiks: 2018. gada 13. jūlijā. Skatīts: 2018. gada 15. jūlijā. [1] Vikikrātuvē par šo tēmu ir pieejami multivides faili. Skatīt: Ekvatoriālā Gvineja. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Ekvatoriālās Gvinejas valdības mājaslapa Arhivēts 2006. gada 22. aprīlī, Wayback Machine vietnē. (angliski) (spāņu) Pasaules Faktu grāmatas profils Arhivēts 2020. gada 31. augustā, Wayback Machine vietnē. (angliski)