Heriss Kirklands Handasaids (angļu: Harris Kirkland Handasyde; 1877. gada 11. marts Skotija — 1935. gada 24. maijs Parīze) bija Lielbritānijas šahists. Piedzimis Skotijā Invereskas-Miselburgas rajonā. Jaunību pavadījis Britu kolonijās Austrumāfrikā, kurās Pirmā pasaules kara sākumā dienējis kā virsnieks. Vēlāk turpinājis dienestu dzimtenē. 1915. gadā Skotijas šaha čempionātā dalījis 1.—3. vietu, taču papildu turnīrā nav ieguvis čempiona nosaukumu. 1923. gadā dalījis 1.—3. vietu Edinburgas šaha kluba čempionātā, taču atkal papildu turnīrā nav ieguvis čempiona nosaukumu. Tajā pašā gadā kopā ar Edinburgas šaha kluba komandu uzvarējis Skotijas komandu šaha čempionātā Richardson Cup. 1924. gadā Parīzē pārstāvējis Apvienotās Karalistes komandu neoficiālajā Pasaules šaha olimpiādē. 1926. gadā atvaļinājies no armijas un pārcēlies uz dzīvi Parīzē. Aktīvi iesaistījies Parīzes Britu šaha kluba dzīvē, kļūdams par tā pirmo prezidentu, kā arī vairākas reizes piedalījies Parīzes šaha čempionātos (1925, 1926, 1927, 1930). Miris no sirdstriekas. «Scottish Championship 1915». Arhivēts no oriģināla, laiks: 2020. gada 15. janvārī. Skatīts: 2020. gada 15. janvārī. «Richardson Cup 1922-1923». Arhivēts no oriģināla, laiks: 2020. gada 15. janvārī. Skatīts: 2020. gada 15. janvārī. «Harris Kirkland Handasyde». Arhivēts no oriģināla, laiks: 2020. gada 15. janvārī. Skatīts: 2020. gada 15. janvārī. Šahista profils chessgames.com mājaslapā (angliski) Šahista profils 365chess.com mājaslapā (angliski)