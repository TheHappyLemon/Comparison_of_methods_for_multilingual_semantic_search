Ozrens Nedeļkovičs (serbu: Озрен Недељковић; 1903. gada 28. februāris Sremski Karlovci — 1984. gada 11. jūnijs Belgrada) bija serbu izcelsmes Dienvidslāvijas šahists. Divkārtējs Belgradas pilsētas šaha čempionāta uzvarētājs (1927, 1929). 1932. gadā uzvarējis šaha turnīrā Zemunā (tagad viens no Belgradas rajoniem). 1938. gadā Ļubļanā piedalījies Dienvidslāvijas šaha čempionātā, kurā ierindojies 12. vietā (uzvarēja Bora Kostičs). Pārstāvējis Dienvidslāvijas komandu neoficiālajā Pasaules šaha olimpiādē 1936. gadā un individuālajā vērtējumā izcīnījis zelta medaļu. Pēc Otrā pasaules kara pārstāvējis Dienvidslāvijas šaha izlasi dažādos mačos ar Šveici (1947, 1950), Austriju (1949), Nīderlandi (1949, 1950), Zviedriju (1950), Lielbritāniju (1951), Rietumvāciju (1951, 1952, 1954), Itāliju (1951, 1953, 1954) un Ungāriju (1957, 1960). Bijis pazīstams arī kā vairāku šaha mācību grāmatu autors. Bijis Dienvidslāvijas centrālās avīzes Borba šaha nodaļas redaktors (1968—1984). OlimpBase :: unofficial Chess Olympiads :: Ozren Nedeljković Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)