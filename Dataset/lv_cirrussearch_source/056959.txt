Džozefs Leo Mankevičs (angļu: Joseph L. Mankiewicz, dzimis 1909. gada 11. februārī, miris 1993. gada 5. februārī) bija amerikāņu scenārists, kinorežisors un kinoproducents. Savus 40 gadus ilgajā karjerā Holivudā Mankevičs sarakstīja scenāriju 48 filmām. Bijis producents vairāk nekā 20 filmām, tai skaitā "Filadelfijas stāsts" (1940), par kuru viņš saņēma Amerikas Kinoakadēmijas balvas nomināciju Labākā filma un Woman of the Year (1942). Mankevičs ir vienīgais režisors un scenārists, kurš divus gadus pēc kārtas ir saņēmis Kinoakadēmijas balvas par labāko adaptēto scenāriju un kā labākais režisors. 1949. gadā par filmu "Vēstule trim sievām" (A Letter to Three Wives) un 1950. gadā par filmu "Viss par Ievu", kura kopā tika nominēta 14 balvām no kurām 6 uzvarēja. 17 gadus strādājis kā scenārists Paramount Pictures. Strādājis arī Metro-Goldwyn-Mayer kā režisors un producents, bet vēlāk pārcēlies uz Twentieth Century Fox. Dzimis ebreju ģimenē. Tēvs Franks Mankevičs nācis no Vācijas, savukārt viņa māte Johanna Blūmenava dzimusi Kurzemē. Viņa brālis ir ievērojamais scenārists, Kinoakadēmijas balvas par labāko scenāriju saņēmējs Hermanis Mankevičs. Richard Meryman. Mank. New York : William Morrow, 1978. Vikikrātuvē par šo tēmu ir pieejami multivides faili. Skatīt: Džozefs Mankevičs. IMDb profils (angliski) AllMovie profils (angliski)