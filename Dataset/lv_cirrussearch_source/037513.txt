Roberts Hartohs (nīderlandiešu: Robert Hartoch; 1947. gada 24. marts Amsterdama — 2009. gada 28. maijs Amsterdama) bija Nīderlandes starptautiskais meistars šahā (1971). Savus lielākos panākumus guvis junioru šaha turnīros. 1964. gadā Groningenā kopā ar Jornu Slotu uzvarējis Eiropas junioru šaha čempionātā, bet 1965. gadā Barselonā izcīnījis otro vietu Pasaules junioru šaha čempionātā aiz Bojana Kurajicas. Pēc juniora vecuma beigām Hartoha šaha turnīru rezultāti kļuva viduvēji. Bijis daudzkārtējais Nīderlandes šaha čempionātu dalībnieks, taču viņam neizdevās pacelties šajos turnīros augstāk par 4. vietu (divas reizes - 1972., 1975. gadā). Starptautiskajos šaha turnīros panākumi bija reti. 1968. gadā Amsterdamas IBM turnīrā dalījis 2.-3. vieta ar Anatoliju Lutikovu (uzvarēja Stefano Tatai). 1971. gadā Veikanzē šaha festivāla B turnīrā dalījis 2.-3. vietu ar Andrāšu Adorjānu (uzvarēja Jans Timmans). 1991. gadā Nīderlandes pilsētā Dīrenē turnīrā pēc Šveices sistēmas ieņēmis 3. vietu. Pārstāvējis Nīderlandes komandu lielākajos komandu šaha turnīros: Pasaules šaha olimpiādēs piedalījies 2 reizes (1970-1972); Eiropas komandu šaha čempionātā piedalījies 1965. gadā; Klāras Benediktas kausa izcīņā piedalījies 4 reizes (1970, 1972-1974). Komandu vērtējumā izcīnījis sudraba (1972) medaļu. Individuālajā vērtējumā izcīnījis zelta (1972) medaļu. Par panākumiem turnīros FIDE 1971. gadā Hartoham piešķīrusi starptautiskā meistara (IM) nosaukumu. OlimpBase :: Men's Chess Olympiads :: Robert Hartoch OlimpBase :: European Men's Team Chess Championship :: Robert Hartoch OlimpBase :: Clare Benedict Chess Cup :: Robert Hartoch Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)