Āfrika (latīņu: Africa Proconsularis, Africa Vetus) bija Senās Romas province ar centru Utikā, kas aizņēma mūsdienu ziemeļu Tunisijas teritoriju un Vidusjūras piekrasti mūsdienu Lībijas rietumos. Āfrikas provinces galvenais ienākumu avots bija lauksaimniecība. Ziemeļāfrika gadā saražoja aptuveni 1 miljonu tonnu graudu, no kuriem ceturtā daļa tika eksportēta. Papildus labībai audzēja arī pupas, kā arī vīģes, vīnogas un citus augļus. Otrajā gadsimtā olīveļļa, tāpat kā maize, bija izdevīga eksporta prece. Papildus vergu tirdzniecībai un eksotisko savvaļas dzīvnieku ķeršanai un pārvadāšanai eksportēja arī tekstilpreces, marmoru, vīnu, kokmateriālus, lopus, vilnu un keramiku. Vikikrātuvē par šo tēmu ir pieejami multivides faili. Skatīt: Āfrika. Encyclopædia Britannica raksts (angliski)