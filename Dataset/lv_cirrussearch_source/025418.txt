"Neredzamā puse" (angļu: The Blind Side) ir 2009. gada amerikāņu sporta drāma, kuras režisors (un scenārija autors) ir Džons Lī Henkoks. Filmas sižets veidots pēc Maikla Luisa 2006. gada grāmatas The Blind Side: Evolution of a Game. Filma ir stāsts par Maiklu Oeru, Nacionālās futbola līgas spēlētāju, un viņa nokļūšanu līdz NFL, kā arī par Tuhoju ģimeni, kas uzņēmās rūpes par viņu pusaudža vecumā. "Neredzamajā pusē" galvenās lomas attēlo Sandra Buloka, Tims Makgrovs, Kventins Ārons un Ketija Beitsa. Filmā epizodiskas lomas ir arī vairākiem pašreizējiem un bijušajiem NCAA komandu treneriem. Filmas "Neredzamā puse" pirmizrāde notika 2009. gada 20. novembrī. Tā guva labus komerciālos panākumus, tās ieņēmumi pārsniedza 300 miljonus ASV dolāru. Tā ir ienesīgākā sporta drāma kopš 1976. gada, ja tiek ņemti vērā ASV kinoteātros gūtie ieņēmumi. Tāpat filmu atzinīgi novērtēja kritiķi, kas īpaši slavēja Bulokas tēlojumu. Viņa par šo lomu ieguva Amerikas Kinoakadēmijas balvu kā labākā aktrise, kā arī Zelta globusa un Ekrāna aktieru ģildes balvu analoģiskajā kategorijā. Pati filma tika nominēta Amerikas Kinoakadēmijas balvai labāko filmu kategorijā. «The Blind Side Box Office». Box Office Mojo. Skatīts: 2010. gada 5. jūnijs. «Sports Drama». Box Office Mojo. Skatīts: 2014. gada 1. septembrī. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)