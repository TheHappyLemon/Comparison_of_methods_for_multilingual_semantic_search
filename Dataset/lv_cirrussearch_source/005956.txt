Tēmu Pulkinens (somu: Teemu Pulkkinen; dzimis 1992. gada 2. janvārī) ir somu hokejists, kreisās malas uzbrucējs. Pašlaik (2019) Pulkinens spēlē KHL vienībā Maskavas "Dinamo". Lai gan dzimis Vantā, savu hokejista karjeru Tēmu uzsāka Helsinkos, 2006.—07. sezonā spēlējot vietējās "Jokerit" U16 sastāvā. 2008. gada 5. decembrī, kad Tēmu bija 16 gadus vecs, viņš debitēja SM līgā. Tiesa, par pastāvīgu "Jokerit" spēlētāju Pulkinens kļuva vien 2010.—11. gadu sezonā. "Jokerit" rindās Pulkinens spēlēja arī 2012.—13. gada sezonā. Sezonas noslēgumā pievienojās AHL komandai Grandrepidsas "Griffins", tās rindās izcīnot Kaldera kausu. 2013.—14. gada sezonā Pulkinens trīs spēles aizvadīja NHL kluba Detroitas "Red Wings" sastāvā, taču sezonas lielāko daļu pavadīja tās AHL fārmklubā Grandrepidsas "Griffins". 2015.—16. gada sezonā "Red Wings" sastāvā aizvadīja 36 spēles, uz AHL netiekot nosūtīts. 2016.—17. gada sezonas lielāko daļu aizvadīja "Red Wings" fārmklubā Aiovas "Wild", līdz februāra nogalē tika aizmainīts uz Arizonas "Coyotes". Vasarā līgas paplašināšanās draftā uzbrucēju izvēlējās Vegasas "Golden Knights", kas pāris dienas pirms sezonas sākuma viņu nosūtīja uz AHL spēlējošo Čikāgas "Wolves". Ar 65 punktiem Pulkinens bija viens no visas līgas rezultatīvākajiem spēlētājiem. 2018. gada vasarā Pulkinens atgriezās Eiropā, pievienojoties KHL klubam Minskas "Dinamo". Tā rindās spēlēja līdz 2019. gada decembrim, kad nonāca Maskavas "Dinamo". Somijas hokeja izlases rindās spēlējis 2009. un 2010. gada Pasaules U-18 čempionātā, abos turnīros izcīnot bronzu, kā arī 2011. un 2012 gada Pasaules čempionātā junioriem, abus noslēdzot kā viens no turnīra rezultatīvākajiem spēlētājiem. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)