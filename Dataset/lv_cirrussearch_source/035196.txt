Soļvičegodska (krievu: Сольвычегодск) ir pilsēta Krievijas Eiropas daļas ziemeļos, Arhangeļskas apgabala dienvidaustrumos pie Vičegdas upes. Sens sāls ieguves centrs. Mūsdienās kūrorts, kas izmanto vietējos minerālūdens avotus. No 17. gadsimta beigām pilsētā attīstās tradicionālais tautas mākslas veids - Usoļskas emalja. Notiek Kozjmas Prutkova humora festivāls, kurš pēc leģendas dzimis Soļvičegodskā. Rakstos pirmoreiz minēta 1492. gadā un iesākumā tās nosaukums bija Usoļska (Усольск). 15. gadsimta beigās pilsēta izplauka kā sāls ieguves centrs. Šeit attīstījās un pirmo kapitālu ar sāls tirdzniecību ieguva Krievijas impērijā vēlāk ietekmīgā Stroganovu dzimta. 1613. gada 22. janvārī Soļvičegodsku nopostīja poļu-lietuviešu neregulārais karaspēks t.s. ļisovčici (lisowczycy). Soļvičegodska bija tradicionāla politisko darbinieku izsūtīšanas vieta - 20. gadsimta sākumā pilsētā dzīvoja ap 450 izsūtīto. No 1909. līdz 1911. gadam izsūtījumā Soļvičegodskā dzīvoja Josifs Staļins. Vikikrātuvē par šo tēmu ir pieejami multivides faili. Skatīt: Soļvičegodska. Krievijas Lielās enciklopēdijas raksts (krieviski) Sanatorija "Soļvičegodska" (krieviski)