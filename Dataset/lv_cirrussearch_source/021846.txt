Valērijs Salovs (krievu: Валерий Борисович Салов; dzimis 1964. gada 26. maijā, Vroclavā) ir Krievijas starptautiskais lielmeistars šahā (1986). Šahu iemācījies spēlēt 8 gadu vecumā. Ļeņingradas pionieru pils šaha skolas audzēknis. 1979. gadā izpildījis PSRS sporta meistara normu, 1984. gadā kļuvis par FIDE starptautisko meistaru (IM), bet 1986. gadā par lielmeistaru (GM). Divas reizes piedalījies Pasaules šaha čempiona nosaukuma izcīņas ciklu pretendentu mačos. 1987. gadā uzvarējis starpzonu turnīrā Sirakā (Ungārija). 1988. gadā pretendentu maču pirmajā kārtā zaudējis Janam Timmanam ar 2½:3½. 1990. gadā nav pabeidzis starpzonu turnīru Manilā un izstājies pēc 6. kārtas. 1993. gadā starpzonu turnīrā Bīlē (Šveice) ieņēmis 7. vietu un kvalificējies pretendentu mačiem. Pretendentu mačos uzvarējis Aleksandru Halifmanu ar 5:1 un revanšējies Janam Timmanam ar 4½:3½, tomēr finālā cietis smagu sakāvi pret Gatu Kamski ar 1½:5½. Divas reizes piedalījies Pasaules šaha čempionātos pēc izslēgšanas sistēmas. Gan 1997. gadā Groningenā, gan 1999. gadā Lasvegasā cietis zaudējumus otrajā kārtā. 1989. gadā kļuvis par Eiropas komandu šaha čempionātā uzvarētāju PSRS izlases sastāvā, kā arī izcīnījis sudraba individuālo medaļu pie 1. galdiņa. 1993. gadā Francijas komandas «Lyon-Oyonnax» sastāvā uzvarējis Eiropas klubu komandu šaha čempionātā. Beidzis Ļeņingradas Valsts universitātes ekonomikas fakultāti. Kopš 1992. gada pārcēlies uz dzīvi Spānijā. Bijis Anatolija Karpova un Alekseja Širova sekundants. 2000. gadā trenējis Indijas sieviešu izlasi Pasaules šaha olimpiādē. Kopš 2000. gada vairs nepiedalās oficiālos šaha turnīros. 1987 Szirak Interzonal Tournament 1988-90 Candidates Matches 1990 Manila Interzonal Tournament 1993 Biel FIDE Interzonal Tournament 1994-96 FIDE Candidates Matches «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2013. gada 18. decembrī. 1999 FIDE Knockout Matches Valērijs Salovs šahista profils vietnē fide.com Valērijs Salovs šahista profils vietnē chessgames.com Valērijs Salovs šahista profils vietnē 365chess.com Valērijs Salovs šahista profils vietnē chesstempo.com Valērijs Salovs šahista profils vietnē olimpbase.org (Eiropas komandu šaha čempionāti) Valērijs Salovs šahista profils vietnē olimpbase.org (Eiropas klubu komandu šaha čempionāti) Valērijs Salovs šahista profils vietnē olimpbase.org (PSRS komandu čempionāti) Valērijs Salovs šahista profils vietnē olimpbase.org (PSRS komandu kausi)