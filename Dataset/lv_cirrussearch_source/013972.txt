Antons Volčenkovs (krievu: Антон Волченков; dzimis 1982. gada 25. februārī) ir krievu hokejists, aizsargs, Krievijas hokeja izlases dalībnieks. Pašlaik (2020) ir bez kluba. Volčenkovs savu profesionālā spēlētāja karjeru uzsāka 1999.—00. sezonā, kad debitēja Krievijas Augstākās līgas kluba Maskavas CSKA sastāvā. Nākamās divas sezonas aizsargs aizvadīja Maskavas "Krylia Sovetov" sastāvā, taču tad pārcēlās uz Ziemeļameriku. 2002.—03. sezonā Volčenkovs debitēja NHL, spēlējot Otavas "Senators" sastāvā. "Senators" rindās Volčenkovs spēlēja līdz pat 2010. gada vasarai, kad noslēdza līgumu ar Ņūdžersijas "Devils" vienību. "Devils" spēlēja līdz pat 2014. gada vasarai, kad tika ievietots neaizsargāto spēlētāju sarakstā. Volčenkovs noslēdza līgumu ar Našvilas "Predators", tās sastāvā aizvadot nākamo sezonu. 2015.—16. gada sezonu izlaida, taču 2016. gada maija sākumā noslēdza līgumu ar KHL klubu Vladivostokas "Admiral". Vēlāk pievienojās Ņižņijnovgorodas "Torpedo". Krievijas izlases rindās kļuvis par 2009. gada Pasaules čempionu, spēlējis arī 2006. un 2010. gada olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)