Bohola (filipīniešu: Lalawigan ng Bohol, angļu: Province of Bohol, sebuāņu: Lalawigan sa Bohol) ir viena no Filipīnu provincēm valsts vidusdaļā, Centrālo Visaju reģionā. Aizņem Boholas salu, kā arī daudzas mazākas salas tās piekrastē, lielākās no kurām ir Panglao, Lapiniga un Mahanaja. Administratīvi dalās 1 pilsētā un 47 municipalitātēs un sīkāk 1109 barangajās. Provinces centrs un lielākā apdzīvotā vieta ir Tagbilarana. Apdzīvo galvenokārt boholi un sebuāņi. Nozīmīgs tūrisma reģions. Province aizņem Boholas salu, kā arī vairākas salas Kamotu jūrā (Lapiniga, Mahanaja, Džandajana) un Boholas jūrā (Panglao, Pamilakana). Provincē vairākas aizsargājamas dabas teritorijas, zināmākās no kurām ir Šokolādes kalnu dabas piemineklis, Radžas Sikatuna aizsargājamā ainava un Talibonas salu aizsargājamais jūras ainavapvidus. Province izveidota 1854. gadā, nodalot to no Sebu provinces. Vikikrātuvē par šo tēmu ir pieejami multivides faili. Skatīt: Bohola.