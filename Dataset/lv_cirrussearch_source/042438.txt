Vinčenco Montella (itāļu: Vincenzo Montella, izrunā: [vinˈtʃɛntso monˈtɛlla]; dzimis 1974. gada 18. jūnijā) ir itāliešu futbola treneris un bijušais futbolists. Spēlējis uzbrucēja pozīcijā, bijis Itālijas futbola izlases dalībnieks. Klubu līmenī lielākos panākumus guvis AS Roma sastāvā, kļūstot par Itālijas čempionu. Kopš 2023. gada septembra ir Turcijas izlases galvenais treneris. Futbolista karjeru sāka 1990. gadā Empoli kluba rindās Itālijas C1 sērijā. 1995. gadā pievienojās Genoa, kas tolaik spēlēja B sērijā. Gadu vēlāk pārgāja uz A sērijas klubu Sampdoria. A sērijā debitēja 1996. gada 8. septembrī pret Perugia. 1999. gadā pārgāja uz AS Roma. 2000.—2001. gada sezonā šī kluba sastāvā kļuva par Itālijas čempionu. Karjeras noslēgumā tika izīrēts Anglijas klubam Fulham un Dženovas "Sampdoria". Itālijas futbola izlasē debitēja 1999. gada 5. jūnijā 2000. gada Eiropas čempionāta kvalifikācijas spēlē pret Velsu. Piedalījies 2000. gada Eiropas čempionāta un 2002. gada FIFA Pasaules kausa finālturnīros. Kopumā izlases rindās aizvadījis 20 spēles un guvis trīs vārtus. Trenera karjeru sācis 2009. gadā kā AS Roma U-15 jauniešu komandas treneris. 2011. gada 21. februārī pēc Klaudio Ranjēri atkāpšanās iecelts par pirmās komandas galvenā trenera vietas izpildītāju līdz sezonas beigām. Jau savā pirmajā spēlē izcīnījis uzvaru pār Bologna ar 1-0. Sezonas beigās komanda ierindojās 6. vietā un jauns līgums netika piedāvāts. 2011. gada 9. jūnijā tika iecelts par Catania galveno treneri, parakstot ar klubu divu gadu līgumu. Sezonas beigās pēc abpusējas vienošanās amatu atstāja. 2012. gada 11. jūnijā parakstīja divu gadu līgumu (vēlāk pagarinot līdz 2017. gadam) ar Florences klubu ACF Fiorentina. 2015. gada 15. novembrī kļuva par Dženovas "Sampdoria" galveno treneri, klubā nostrādāja līdz sezonas beigām. 2016. gada jūnijā parakstīja divu gadu līgumu ar AC Milan. 2017. gada maijā pagarināja līgumu līdz 2019. gadam. Tomēr pēc neveiksmīga sezonas sākuma 2017. gada 27. novembrī tika atbrīvots no amata. 2017. gada 28. decembrī tika apstiprināts par Spānijas La Liga kluba Sevilla galveno treneri. 2018. gada aprīlī pēc vairākām neveiksmīgām spēlēm atbrīvots no amata. 2019. gada aprīlī vēlreiz kļuva par Fiorentina galveno treneri. Tā paša gada decembrī pēc zaudējuma ar 1:4 pret AS Roma amatu bija spiests atstāt. No 2021. gada septembra līdz 2023. gada jūnijam vadīja Turcijas Superlīgas klubu Adana Demirspor. Pirmajā sezonā ieņema devīto vietu, bet otrajā sezonā izcīnīja ceturto vietu Superlīgā, kas ir kluba visu laiku labākais sasniegums, un kvalificējās Eiropas konferences līgai. Tomēr sezonas beigās pēc abpusējas vienošanās Montella klubu atstāja. 2023. gada 21. septembrī Montella tika apstiprināts par Turcijas izlases galveno treneri. «Vincenzo Montella - national football team player» (angļu). eu-football.info. Skatīts: 2018. gada 15. aprīlī. «"Milan" atlaiž treneri, viņa vietā stājas Gatuzo». sportacentrs.com. 2017. gada 27. novembrī. Skatīts: 2018. gada 15. aprīlī. «Vincenzo Montella: Sevilla set to appoint Italian as new manager» (angļu). BBC.com. 2017. gada 28. decembrī. Skatīts: 2018. gada 15. aprīlī. «Čempionu līgas 1/4 fināliste "Sevilla" atlaiž galveno treneri Montellu». sportacentrs.com. 2018. gada 28. aprīlī. Skatīts: 2018. gada 30. aprīlī. «OFFICIAL: Montella returns to Fiorentina». football-italia.net (angļu). 2019. gada 10. aprīlī. Arhivēts no oriģināla, laiks: 2019. gada 11. aprīlī. Skatīts: 2019. gada 6. jūlijā. «Par Turcijas futbola izlases galveno treneri ieceļ itāli Montellu». sportacentrs.com. 2023. gada 21. septembrī. Skatīts: 2023. gada 21. septembrī. Vikikrātuvē par šo tēmu ir pieejami multivides faili. Skatīt: Vinčenco Montella. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)