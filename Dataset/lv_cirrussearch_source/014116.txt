Lielvārde ir Latvijas florbola Virslīgas komanda, kura dibināta 1998. gadā Lielvārdē. Klubs kopš 2007./2008. gada sezonas spēlē Latvijas florbola Virslīgā. 2011./12. gada sezonā kļuva par Latvijas čempioniem. "Lielvārde" kļuva par čempioniem arī 2015./16. gada sezonā. 2018./19. gada sezonā tika izcīnīts 3. tituls. 2022./23. gada sezonā komanda ieguva 4. titulu, uzvarot čempionātu, regulāro sezonu noslēdzot tikai 7.vietā. 1 Raivis Puzulis 4 Jānis Jāzeps Grizāns 5 Didzis Nemme 6 Rūdis Žukelis 7 Niks Blumfelds 8 Anrijs Pavlovs 12 Maikls Nazarovs 13 Sandis Mihailovskis 14 Markuss Nazarovs 15 Iļja Taratutins 17 Gustavs Rudzītis 21 Armands Savins 22 Edgars Ričards Gremze 23 Kārlis Stukāns 27 Juris Sandis Jēgers 30 Ralfs Fricsons 33 Oskars Tūtāns 35 Toms Emīls Jēkabsons 36 Gvido Grjunbergs 41 Felikss Žieds 43 Sandris Virsnītis 53 Renārs Hugo Bļass 62 Matīss Pēteris Polis 69 Lauris Kārkliņš 71 Mariss Giņko 87 Kārlis Degins 88 Raivo Kīsnics 89 Raivis Masiulis 90 Klāvs Kaspars 2000.–2001. – 5. vieta 1. līgas Austrumos 2001.–2002. – 1. vieta 1. līgas Austrumos 2002.–2003. – 3. vieta 1. līgā 2003.–2004. – Regulārais čempionāts (3. vieta) 1. līgā 2004.–2005. – 6. vieta 1. līgā 2005.–2006. – 4. vieta 1. līgā 2006.–2007. – Regulārais čempionāts (9. vieta) 2007.—2008. — Regulārais čempionāts (10. vieta) 2008.—2009. — Regulārais čempionāts (10. vieta) 2009.—2010. — 5./8. vieta 2010.—2011. — 3. vieta 2011.—2012. — 1. vieta 2012.—2013. — 2. vieta 2013.—2014. — 2. vieta 2014.—2015. — 4. vieta 2015.—2016. — 1. vieta 2016.—2017. — 2. vieta 2017.—2018. — 5./8. vieta 2018.—2019. — 1. vieta 2019.—2020. — čempionāts netika pabeigts COVID-19 pandēmijas dēļ (3. vieta regulārajā čempionātā) 2020.—2021. — 4. vieta 2021.—2022. — 4. vieta 2022.—2023. — 1. vieta Sporta klubs "Lielvārde" tika dibināts 1998. gadā Lielvārdē. Deviņdesmito gadu pirmajā pusē Lielvārdē bija izveidojusies basketbola skola, taču Latvijā tolaik jaunais sporta veids ātri iekaroja lielvārdiešu simpātijas un kļuva par masveidīgāko sporta veidu novadā. Audzēkņu skaits strauji auga un jau daudzus gadus florbolistu skaits Lielvārdē svārstās ap 150. 21. gadsimta sākumā Lielvārdē izveidojās spēcīga jaunatnes skola, kas ieguva vairākus čempionu titulus jaunatnes grupās. Pirmo nopietno soli ceļā uz Latvijas Virslīgu "Lielvārde" spēra 2006./2007. gada sezonā, kad gados ļoti jaunais sastāvs 1. līgā ieguva trešo vietu un jaunajā 2007./2008. gada sezonā nopelnīja tiesības spēlēt Latvijas florbola Virslīgā. Pirmā sezona lielvārdiešiem nebija veiksmīga, sezonas beigās iegūta 10. vieta un komanda nespēja kvalificēties izslēgšanas spēlēm. Nākamo soli "Lielvārde" spēra 2009./2010. gada sezonā, kad klubs pirmo reizi savā vēsturē iekļuva "play-off" un 1. kārtā jeb 1/8 finālā pārspēja Bauskas komandu. Ceturtdaļfinālā "Lielvārde" tikās ar titulēto Cēsu Lekrings komandu, pret kura sērijā piedzīvots zaudējums 0:3 Pirms 2010./2011. gada sezonas lielvārdieši kā treneri piesaistīja pieredzējušo un rezultatīvo Latvijas izlases uzbrucēju Ati Blindu. Rezultāts bija tūlītējs - komanda droši iekļuva izslēgšanas spēlēs, kur tika līdz pusfinālam, kurā atkal nācās piekāpties Lekringa florbolistiem. Tomēr spēlē par bronzu "Lielvārde" tika galā ar Ķekavas komandu un pirmo reizi kluba vēsturē ieguva Latvijas Virslīgas medaļas. Pirms nākamās sezonas klubu atkal skāra pārmaiņas - Blinds devās prom, bet viņa vietā stājās cits Latvijas izlases spēlētājs Jānis Jansons. Atšķirībā no Blinda, Jansons arī pats devās laukumā "Lielvārdes" kreklā, strādājot kā spēlējošais treneris. Lielvārdieši regulāro sezonu noslēdza 2. vietā, pusfinālā piecu spēļu sērijā tika galā ar Cēsu Lekringu, bet finālā ļoti dramatiskā 7 spēļu sērijā, tikai 7. spēles papildlaikā pieveica Ķekavas florbolistus, pirmo reizi vēsturē kļūstot par Latvijas čempioniem. Jau sērijas gaitā Lielvārdes un Ķekavas duelis tika iesaukts par "Latvijas florbola supersēriju" un savu nosaukumu abu komandu fināls attaisnoja. 2012./2013. gada sezona tika gaidīta ar lielu nepacietību - kā joprojām ļoti jaunie lielvārdieši tiks galā ar čempionu slogu, turklāt, spēlējot bez sava iepriekšējā trenera Jansona. Komandas vadību pārņēma Mihails Kostusevs, kurš bija viens no komandas līderiem laukumā iepriekšējā sezonā. Tomēr kārtējās pārmaiņas nebija atstājušas pārāk pamanāmu iespaidu uz komandas sniegumu laukumā - "Lielvārde" aizvadīja vēl vienu pārliecinošu sezonu, vēlreiz aizkļūstot līdz finālam. Pa ceļam pusfinālā "Lielvārdes" florbolisti atkal aizlika kāju priekšā Ķekavas komandai, savukārt finālā bez īpašiem variantiem atzīts Cēsu Lekringa pārākums - sērījā 1:4. Arī nākamais gads aizritēja ļoti līdzīgi - "Lielvārde" turpināja uzvarēt, taču finālā atkal sastapās ar Lekringa florbolistiem, atkal zaudējot ar 1:4. Zīmīgi, ka cēsinieku vārtus abās finālsērijās sargāja Lielvārdes florbola skolas audzēknis Normunds Krūmiņš. 2012. gadā tieši viņš stājās vārtos 7 .spēlē, palīdzot lielvārdiešiem iegūt titulu. 2014./2015. gada sezona komandai bija neveiksmīgākā pēdējos gados - regulārajā sezonā tikai 5. vieta, zaudējums 7 spēļu sērijā pusfinālā un neveiksme spēlē par bronzu nozīmēja, ka pirmo reizi kopš 2011. gada Lielvārde netika pie medaļām. Šāds notikumu pavērsiens neapmierināja kluba vadību, tāpēc vasarā komandai tika piesaistīti ievērojami papildspēki. Kā spēlējošais treneris atgriezās Atis Blinds un kopā ar viņu komandu papildināja tādi Latvijas florbolā zināmi spēlētāji kā Toms Mežotnis un Pēteris Freimanis. Sezonas gaitā pievienojās arī Latvijas izlases spēlētājs Gints Klēģers, kurš ilgus gadus bija Ķekavas florbola līderis. Sastāva pārmaiņas deva cerēto rezultātu - pārliecinoša uzvara regulārajā sezonā. Izslēgšanas spēlēs visi jau gaidīja kārtējo "Lielvārdes" un "Lekringa" tikšanos. Tā pienāca pusfinālā, taču saspringtas sērijas vietā lielvārdieši bez lielām problēmām sērijā pārspēja pretiniekus ar 4:1. Finālā gaidīja tikšanās ar komandu, kas lielvārdiešus no cīņas par titulu izslēdza pirms gada - Mogo-RTU/Rockets. Finālspēlē, kas pirmo reizi notika Arēnā Rīga, "Lielvārde" pretiniekiem nedeva cerības uz uzvaru, izcīnot panākumu ar 7:3 un otro reizi vēsturē kļūstot par čempioniem. Arī 2016./2017. gada sezonā "Lielvārde" bija starp galvenajiem favorītiem, komanda bija saglabājusi savu kodolu un pamatoti cerēja aizstāvēt savu titulu. Lielvārdiešiem tas gandrīz izdevās, viņi atkal aizkļuva līdz finālam, taču finālspēlē nācās piekāpties Ulbrokas komandai, kurai tas bija pirmais čempionu tituls. 2017. gada vasarā komandas vadība apjauta, ka "Lielvārde" vairs nav gados jauna komanda, tā ir ļoti pieredzējusi komanda, kuras līderi pamazām noveco. Arī pēdējo gadu panākumi bija atstājuši savas sekas - smagās un ļoti garās cīņas izslēgšanas spēlēs bija ietekmējušas vairāku spēlētāju veselību, tāpēc viņi nolēma likt punktu sporta karjerai. Pirms 2017./2018. gada sezonas komandu papildināja virkne jauno florbolistu. Šāda tendence bija aizsākta jau iepriekšējos gados, kad komandai katru gadu pievienojās vismaz viens jaunais talants, taču pirms šīs sezonas sastāvu papildināja uzreiz četri Lielvārdes sporta skolas audzēkņi. Ja pirms sezonas tika prognozēts, ka "Lielvārde" diez vai būs starp favorītiem, tad sezonas pirmā puse parāda pretējo - lielvārdieši ir turpat, kur pēdējos sešus gadus, atrodoties čempionāta vadībā. «Florbolistu skaits Lielvārdē». sportslielvarde.lv. Skatīts: 08.12.2017. «Čempionāta tabula 2007./2008. gada sezonā». floorball.lv. Skatīts: 08.12.2017. «2009/2010. gada "play-off"». floorball.lv. Skatīts: 08.12.2017. «Florbola čempionāta supersērijā triumfē "Lielvārde"». sportacentrs.com. Skatīts: 18.12.2017. http://www.floorball.lv/lv/2015/chempionats/vv/playoff. Skatīts: 18.12.2017. Tukšs vai neesošs |title= Lielvārdes oficiālā mājaslapa Facebook lapa Instagram profils