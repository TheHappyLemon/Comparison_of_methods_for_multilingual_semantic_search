Cukurs C-6bis bija 1940. gadā būvēts Latvijas gaisa spēku pikējošais bumbvedējs, vienīgais pilnīgi no metāla izgatavotais šādas klases lidaparāts Latvijā. Konstruēts uz Cukurs C-6 Trīs Zvaigznes bāzes, aprīkojot ar jaudīgāku dzinēju. Lidmašīnu konstruēja Herberts Cukurs pēc Latvijas kara ministrijas pasūtījuma. Neilgi pirms Latvijas okupācijas Kara ministrija pasūtīja Cukuram vēl 12 šādas lidmašīnas. Izmēģinājuma lidojumus veica 2. iznīcinātājeskadriļas kapteinis I. Balodis, virsleitnants A. Graudiņš un A. Grants. Lidojumi tika izbeigti 7. jūnijā, 10 dienas pirms Latviju okupēja PSRS. Padomju okupācijas laikā par Cukura lidmašīnām ieinteresējas padomju varas iestādes un aviokonstruktoru izsauca uz Jakovļeva konstruktoru biroju Maskavā. Cukurs esot izvairījies no sadarbības un atgriezies savā lauku saimniecībā "Lidoņos" agrākajā Bukaišu muižā. Būdams PSRS interešu objekts, Cukurs netika pakļauts represijām un saglabāja dažas privilēģijas, ieskaitot personisko auto. Cukurs C-6bis (krieviski)