Tabula Rogeriana jeb Rožēra karte (arābu: نزهة المشتاق في اختراق الآفاق — ‘grāmata par patīkamiem ceļojumiem uz tālām zemēm’) ir viena no vikingu laikmetā tapušajām pasaules kartēm, kas apvērstā veidā attēlo Eirāzijas un Āfrikas kontinentus. Šī ir viena no visdetalizētākajām viduslaiku pasaules kartēm. Karti ar komentāriem pēc Sicīlijas karalistes normāņu valdnieka Rožēra II rīkojuma 18 gadu laikā (1136—1154) izveidoja arābu zinātnieks Muhameds el Idrīsī. Visi uzraksti ir arābu valodā un tās augšpusē ir dienvidi, bet apakšpusē — ziemeļi. Tabula Rogeriana pirmo reizi detalizēti apkopo vikingu laikmeta zināšanas par Ziemeļeiropas ģeogrāfiju. Dānijas pussala nosaukta par Snislua (Šlēsviga), Skandināvija, Somija un Kurzeme attēlotas kā Baltijas jūras salas. Viena no tām nosaukta par «Amazoņu salu». Tallina tajā iezīmēta kā Qlwn, kas atbilst Novgorodas hronikā lietotajam Tallinas pilskalna nosaukumam Kolivaņa (Колывань). Zviedru valodnieks Rihards Ekblūms tekstā pieminēto Madsūnu identificēja ar Mežotni, Sūnu identificē ar Alsungu, bet Kabi varētu būt Jelgava vai Kauņa, vai kāda cita sena tirgus vieta. «World Maps of al-Idrisi». Arhivēts no oriģināla, laiks: 2006. gada 26. jūnijā. Skatīts: 2015. gada 24. jūlijā. «expeditioneslinguarum.com». Arhivēts no oriģināla, laiks: 2019. gada 26. jūnijā. Skatīts: 2018. gada 9. septembrī. Tabula Rogeriana 19/03/2014 Arhivēts 2019. gada 26. jūnijā, Wayback Machine vietnē.