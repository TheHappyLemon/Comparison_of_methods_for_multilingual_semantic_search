Volmatingenes niedrājs - Unterezers - Gnādenezers (vācu: Wollmatinger Ried – Untersee – Gnadensee) ir dabas liegums (Naturschutzgebiet) Bodenezera daļas Unterezera krastā starp Reihenavas salu rietumos un Konstancu austrumos. Liegums sastāv no sekla ezeru niedrāja, periodiski applūstošām pļavām un neliela, barības vielām bagāta ezera. Liegums ir svarīga putnu ligzdošanas, barošanās un ziemošanas vieta. 1976. gadā dabas liegums tika iekļauts Rāmsaras konvencijas aizsargājamo vietu sarakstā. Vikikrātuvē par šo tēmu ir pieejami multivides faili. Skatīt: Volmatingenes niedrājs.