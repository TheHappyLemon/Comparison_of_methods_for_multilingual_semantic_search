Malatja (turku: Malatya; agrāk hetu: Melid un grieķu: Μαλάτεια, Malateia) ir pilsēta Turcijas centrālajā austrumu daļā Eifratas ielejā un tā ir Malatjas ila centrs. Kaut arī mūsdienu Malatja dibināta tikai 1838. gadā, pilsētas vēsture ir vismaz 3000 gadus ilga. Pilsētas tuvā apkārtnē atrodas hetu galvaspilsētas Milidas un Senās Romas Mazāzijas provinces galvaspilsētas Melitenes drupas. Aprikožu un opija magoņu audzēšanas centrs un Turcijas prezidenta Turguta Ezala dzimtā pilsēta. Apmēram 1000 gadā pirms mūsu ēras hetu senā galvaspilsēta bija Milida (tagad Aslantepe). Senpilsēta atrodas apmēram 7 kilometru attālumā no mūsdienu Malatjas. Ap 100. gadu Romas imperators nodibināja Meliteni, kas kādu laiku bija Romas Mazāzijas provinces galvaspilsēta (tagad Vecā Malatja). Senpilsēta atradās apmēram 12 kilometru attālumā no mūsdienu Malatjas. 757. gadā Bizantijas impērija pilsētu nopostīja un pēc tam Abasīdu kalifs lika to atjaunot. 12. gadsimtā pilsētu ieņēma seldžuki. 1515. gadā Malatju iekļāva Osmaņu impērijā. 1838. gadā nodibināja mūsdienu pilsētu uz dienvidiem no senās Melitenes. 1893. gadā spēcīga zemestrīce pilsētu izpostīja. 1895. gadā pilsētas teritorijā notika Armēņu genocīds. 1971. gadā Malatjā nodibināja Inēnu universitāti. Vikikrātuvē par šo tēmu ir pieejami multivides faili. Skatīt: Malatja. Encyclopædia Britannica raksts (angliski) Krievijas Lielās enciklopēdijas raksts (krieviski) Katoļu enciklopēdijas raksts (angliski)