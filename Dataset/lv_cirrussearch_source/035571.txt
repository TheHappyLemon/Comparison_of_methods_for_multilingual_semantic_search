Inocents VIII (latīņu: Innocentius VIII; dzimis 1432. gadā; pilsoniskais vārds — Džovanni Batista Čibo (Giovanni Battista Cybo), miris 1492. gada 25. jūlijā) bija Romas pāvests no 1484. gada līdz nāvei 1492. gadā. 1484. gada bullā Summis desiderantes affectibus vērsās pret raganām un burvjiem, kas pastiprināja raganu vajāšanas Rietumeiropā. 1486. gadā atzina Piko della Mirandolas mācību par ķecerīgu. 1487. gadā apstiprināja Tomasu de Torkvemadu par Spānijas lielinkvizitoru. Tajā pašā 1487. gadā vērsās pret valdensiem. Pāvesta pontifikāta laikā 1492. gada janvārī kristiešu rokās krita pēdējā lielā mauru pilsēta Ibērijas pussalā - Granada. Inocents VIII tradicionāli tiek uzskatīts par pāvestu ar zemu personisko morāli. Pirms kļūšanas par pāvestu Inocents kļuva par tēvu diviem ārlaulības bērniem. Kūrijā valdīja nepotisms. Vikikrātuvē par šo tēmu ir pieejami multivides faili. Skatīt: Inocents VIII. Encyclopædia Britannica raksts (angliski) Brockhaus Enzyklopädie raksts (vāciski) Katoļu enciklopēdijas raksts (angliski) Pareizticīgo enciklopēdijas raksts (krieviski)