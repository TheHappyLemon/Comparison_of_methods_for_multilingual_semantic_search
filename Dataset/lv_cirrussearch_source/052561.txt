Šis raksts ir par Reja Bredberija romāmu. Par citām jēdziena Pieneņu vīns nozīmēm skatīt nozīmju atdalīšanas lapu. “Pieneņu vīns” (angļu: Dandelion Wine) ir amerikāņu rakstnieka Reja Bredberija romāns, kas pirmo reizi izdots 1957. gadā. “Pieneņu vīns” ir lielā mērā autobiogrāfiska grāmata, tās galvenais varonis — divpadsmitgadīgais Duglass Spouldings ir atsauce uz pašu Bredberiju: Duglass ir Reja Bredberija otrais vārds, bet Spouldings — viņa vecāsmātes no tēva puses pirmslaulības uzvārds. Romāna darbība notiek 1928. gada vasarā izdomātā pilsētā Grīntaunā, Ilinoisas štatā, kuras prototips ir Bredberija dzimtā pilsēta Vokigana. Sižets vijas ap brāļiem Spouldingiem: divpadsmit gadus veco Duglasu un desmitgadīgo Tomu. Romāns stāsta par virkni notikumu, kas ar brāļiem, viņu radiniekiem, kaimiņiem, draugiem un paziņām norisinās mazajā pilsētiņā trīs vasaras mēnešos. Toma un Duglasa vectēvs katru vasaru gatavo pieneņu vīnu. Bieži vien Duglass prāto, ka šim vīnam vajadzētu saglabāt pašreizējo laiku, tos notikumus, kas notika, kad vīns tika pagatavots: “Pieneņu vīns. Ar šiem vārdiem uz mēles bija jūtama vasara. Notverta vīnā un saglabāta.” Grāmata latviski izdota 1973. gadā izdevniecībā "Zinātne" Ineses Veides tulkojumā, sērijā "Fantastikas pasaulē". Atkārtoti izdevumi 2001. gadā (izdevniecība Acis) un 2007. gadā (izdevniecība Mediasat Group). Grāmatā ievietoti arī no dažādiem amerikāņu izdevumiem tulkoti vairāki R. Bredberija fantastiski stāsti. Magnetico SIA. «myBook.lv | Grāmatas | Pieneņu vīns (Rejs Bredberijs)». www.mybook.lv (latviešu). Skatīts: 2020-04-12. «Grāmata- Pieneņu vīns. – BALTAIS RUNCIS» (en-US). Skatīts: 2020-04-12. Reid R. A. Ray Bradbury: A Critical Companion. — Westport: Greenwood Press, 2000. Dandelion Wine Free Study Guide/Analysis at TheBestNotes.com SparkNotes Study Guide Website about the theatrical adaptation of Dandelion Wine Arhivēts 2006. gada 14. novembrī, Wayback Machine vietnē. Novelguide for Dandelion Wine