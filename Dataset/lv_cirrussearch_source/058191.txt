300 metri ar šauteni trijās pozīcijā vīriešu komandām bija viena no astoņām disciplīnām šaušanas sacensībās 1900. gada vasaras olimpiskajās spēlēs, Parīzē. Sacensības tika aizvadītas 1900. gadā no 3. līdz 5. augustam, militārajā nometnē Satori, Versaļas teritorijā. Tajās startēja 6 komandas (30 sportisti) no 6 valstīm. Komandu rezultāti tika iegūti saskaitot katras komandas visu sportistu izcīnītos punktus individuālajās disciplīnās ― guļus pozīcijā, pozīcijā uz ceļiem un stāvus pozīcijā. Zelta medaļu šajā disciplīnā izcīnīja Šveices sportisti (4399 punkti), sudraba medaļu ieguva Norvēģijas sportisti (4290 punkti), bet bronzas medaļu — Francijas sportisti (4278 sportisti). Katru no komandām veidoja 5 sportisti. Katrs sportists raidīja 120 šāvienus: 40 šāvienus katrā no trim pozīcijām (guļus, uz ceļiem un stāvus pozīcijā). Mērķis bija 1 metra diametrā, ar 10 punktu gredzeniem, un tas bija novietots 300 metru attālumā. Maksimālais iegūstamais rezultāts bija 6000 punkti. Medaļas tika piešķirtas arī par individuālajiem rezultātiem, kur tika saskaitītas visu trīs disciplīnu punkti kopā. Vienīgo reizi olimpisko spēļu vēsturē medaļas tika piešķirtas par rezultātiem arī katrā no trim pozīcijām. Pamatraksts: Šāvēji 1900. gada vasaras olimpiskajās spēlēs Sacensībās startēja 30 sportisti no 6 valstīm. Visas valstis pirmo reizi bija pārstāvētas šajā disciplīnā. Iekavās norādīts sportistu skaits no attiecīgās valsts.  Beļģija (5)  Dānija (5)  Francija (5)  Nīderlande (5)  Norvēģija (5)  Šveice (5) «Shooting at the 1900 Paris Summer Games: Men's Free Rifle, Three Positions, 300 metres, Team». Sports Reference. Arhivēts no oriģināla, laiks: 2021. gada 8. augusts. Skatīts: 2021. gada 8. augusts. «Paris 1900 Shooting: free rifle team men Results». Starptautiskā Olimpiska komiteja. Skatīts: 2021. gada 8. augusts. «Free Rifle, Three Positions, 300 metres, Team, Men». Olympedia. Skatīts: 2021. gada 10. jūnijs. Šaušana 1900. gada vasaras olimpiskajās spēlēs — 300 metru šaušana ar šauteni vīriešu komandām (Sports Reference) (angliski) Šaušana 1900. gada vasaras olimpiskajās spēlēs — 300 metru šaušana ar šauteni vīriešu komandām (Olympedia) (angliski) Šaušana 1900. gada vasaras olimpiskajās spēlēs — 300 metru šaušana ar šauteni vīriešu komandām (Olympics) (angliski) Herman De Wael. Herman's Full Olympians: Shooting 1900. Arhivēts no oriģināla, laiks: 2016. gada 3. martā. Skatīts: 2019. gada 25. janvārī. Retrieved 2 March 2006. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.