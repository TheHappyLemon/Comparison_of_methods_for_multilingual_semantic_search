Žuaņa Lufei (ķīniešu: 阮露斐, piņjiņs: Ruan Lufei; dzimusi 1987. gada 2. oktobrī, Naņdzjinā, Ķīnā) ir Ķīnas starptautiskā lielmeistare šahā (WGM, 2007). Piedzimusi Naņdzjiņas universitātes profesora ģimenē. Tēvs iemācījis spēlēt šahu un bijis arī pirmais treneris. 2001. gadā dalījusi 6. vietu Pasaules junioru čempionātā U14 vecuma grupā. 2004. gadā Pekinas zonālajā šaha turnīrā izpildījusi lielmeistares normu, bet 2005. gadā vēl divas reizes atkārtojusi šo panākumu. 2007. gadā Ķīnas izlases sastāvā uzvarējusi Pasaules komandu šaha čempionātā, arī individuālā vērtējumā gūstot sudraba un bronzas medaļas. 2007. gadā Teherānā kļuvusi par Āzijas vicečempioni šahā. Vairākkārt piedalījusies Pasaules sieviešu šaha čempionātos pēc izslēgšanas sistēmas. 2006. gadā 2. raundā zaudējusi Viktorijai Čmilītei, bet 2008. gadā tikusi līdz sacensību 3. raundam. Vissekmīgākais bija starts Pasaules čempionātā 2010. gadā Turcijas pilsētā Antakjā, kad tikai finālā tika zaudēts savai tautietei Hou Jifaņai. 2005. gadā sākusi studēt Pekinas Cinhua universitātē, pēc tam turpinājusi mācīties doktorantūrā ASV. «World Youth Championships 2001». Arhivēts no oriģināla, laiks: 2012. gada 6. augustā. Skatīts: 2013. gada 10. jūlijā. «Asian Women's Championship 2007». Arhivēts no oriģināla, laiks: 2013. gada 9. novembrī. Skatīts: 2013. gada 10. jūlijā. 2006 FIDE Knockout Matches 2008 FIDE Knockout Matches «Yifan Hou ist Weltmeisterin». Arhivēts no oriģināla, laiks: 2012. gada 11. novembrī. Skatīts: 2013. gada 10. jūlijā. Žuaņa Lufei šahista profils vietnē fide.com Žuaņa Lufei šahista profils vietnē chessgames.com Žuaņa Lufei šahista profils vietnē 365chess.com Žuaņa Lufei šahista profils vietnē chesstempo.com Žuaņa Lufei šahista profils vietnē olimpbase.org (Pasaules komandu šaha čempionāti)