Marina Trandenkova (krievu: Марина Евгеньевна Транденкова; dzimusi Krivošeina (Кривошеина) 1967. gada 7. janvārī Rīgā) ir bijusī padomju un krievu vieglatlēte, startējusi 100 m un 200 m sprinta distancēs. Karjeru sākusi Latvijā. 1985. gada Eiropas čempionātā junioriem izcīnīja sudraba medaļu 4×100 m stafetē un bronzu 200 m distancē, kopā ar Vinetu Ikaunieci bija viena no tā laika labākajām sprinterēm Latvijā. Līdz 1987. gadam četras reizes kļuvusi par Latvijas čempioni, tāpat divas reizes laboja Latvijas rekordu. Vēlāk apprecējusies ar krievu kārtslēcēju Igoru Trandenkovu un pārcēlusies uz dzīvi Ļeņingradā. Trīs reizes piedalījusies Olimpiskajās spēlēs (1992, 1996, 2000). 1992. gadā Barselonā pārstāvējusi Apvienoto komandu, kuras sastāvā izcīnīja sudraba medaļu 4×100 m stafetē, sportistes augstākais sasniegums individuālajās sacensībās bija 1996. gadā Atlantā izcīnītā 5. vieta 100 m. 1994. gada Eiropas čempionātā, pārstāvot Krieviju, izcīnīja sudrabu 4×100 m stafetē. Staģis, Andris (2011. gada 24. janvārī). "Šī nedēļa vēsturē". Sporta Avīze (Rīga: SIA "Mediju nams") 4 (830): 23. lpp. ISSN 1691-0451. «Vai viegli būt jaunam vieglatlētam?». Tvnet.lv. Skatīts: 2014. gada 5. aprīlī. Olympedia profils (angliski) IAAF profils (angliski) Trach and Field vieglatlētes profils (angliski) Biogrāfija (krieviski)