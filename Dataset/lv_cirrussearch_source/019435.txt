Veru apriņķis (igauņu: Võru maakond), arī Veravas apriņķis, ir viens no 15 Igaunijas apriņķiem. Apriņķis robežojas ar Pelvas apriņķi ziemeļos, Valgas apriņķi rietumos, Latviju dienvidos un Krieviju austrumos. Veru apriņķī atrodas Hānjas augstiene, kā arī Igaunijas augstākā virsotne Lielais Munameģis. Apriņķa administratīvais centrs ir Veru. Viens no svarīgākajiem Veru apriņķa simboliem un identitātes stiprinātājiem ir veru valoda jeb Dienvidigaunijas dialekts, kas pretendē uz reģionālās valodas statusu. Veru apriņķa valoda tiek lietota kā literatūrā, tā arī dzejā, tiek izdots laikraksts "Uma Leht". Pēc 2017. gada teritoriālās reformas apriņķī ir 5 pašvaldības - Antslas pagasts, Reuges pagasts, Setomā pagasts, Veru un Veru pagasts. Antsla Veru Reuge Semerpalu Urvaste Vanavastselīna Veru Verovas apriņķi (Werrosche Kreis; Верроский уезд) izveidoja līdz ar Rīgas vietniecības dibināšanu 1783. gadā. Par jaunā apriņķa centru izvēlējās Rīgas ģenerālgubernatoram G. Braunam piederošās Veravas muižas miestu pie senās Kirumpejas pils, kuram 1784. gada 21. augustā piešķīra pilsētas tiesības. Apriņķī ietilpa astoņi draudžu novadi (kihelkond): Urvastes (Antslas) draudzes novads (Urbs, Anzen), Kanepi draudzes novads (Cannapäh), Karulas draudzes novads (Carolen), Harglas draudzes novads (Harjel), Vastselīnas (Krustapils) draudzes novads (Neuhausen), Pelvas draudzes novads (Pölwe), Repinas draudzes novads (Rappin) un Reuges draudzes novads (Rauge). Vikikrātuvē par šo tēmu ir pieejami multivides faili. Skatīt: Veru apriņķis. Veru apriņķis Veru apriņķa pārvalde