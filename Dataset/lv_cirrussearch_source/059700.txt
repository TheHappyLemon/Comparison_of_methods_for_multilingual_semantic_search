Roberts Leins Segets (angļu: Robert Lane Saget; dzimis 1956. gada 17. maijā, miris 2022. gada 9. janvārī) bija amerikāņu aktieris un komiķis. Segets visvairāk atpazīstams ar Denija Tenera lomu komēdijseriālā "Pilna māja". No 1989. līdz 1997. gadam viņš vadīja šovu "Amerikas smieklīgākie mājas video". Segets piedzima Filadelfijā, ebreju tautības ģimenē. Bērnībā viņš gribēja kļūt par ārstu, bet viņa angļu valodas skolotāja mudināja mācīties aktiermākslu. 1978. gadā Segets absolvēja Templa Universitāti, saņemot bakalaura grādu aktiermākslā. Segeta nozīmīgākā loma televīzijā bija Denija Tenera loma komēdijseriālā "Pilna māja", kuru viņš attēloja no 1987. gada līdz 1995. gadam. Tobrīd komēdijseriāls bija viens no populārākajiem seriāliem ASV. 2022. gada 9. janvārī Segets tika atrasts bez dzīvības pazīmēm viesnīcā Orlando, Floridas štatā. Autopsijas aprakstā, kas izlaists 2022. gada 9. februārī, teikts, ka Segets cieta no galvas traumas, visticamāk, pēc kritiena tai pašā vakarā, kas pēcāk izraisīja Segeta nāvi miegā no subdurālās hematomas. Segetam ir neliela saistība ar Latviju. Viņa vectēvs ar uzvārdu Žoguts dzimis 1891. gadā Varakļānos un 1913. gadā emigrējis uz ASV. Biography – Saget, Bob. Thomson Gale. 2004. «65 gadu vecumā miris seriāla 'Pilna māja' aktieris Bobs Segets». Delfi. 2022. gada 9. janvāris. Skatīts: 2022. gada 10. janvārī. A. B. C. News. «Bob Saget died from head trauma, family says». ABC News (angļu). Skatīts: 2022-02-11. Joe Sutton CNN. «Autopsy report says Bob Saget had Covid-19 and died as a result of blunt head trauma». CNN. Skatīts: 2022-02-11. «Uzzini, kāda saistība ar Varakļāniem ir aktierim Bobam Sagetam». apollo.lv. Vikikrātuvē par šo tēmu ir pieejami multivides faili. Skatīt: Bobs Segets. IMDb profils (angliski) Internet Broadway Database profils (angliski) AllMovie profils (angliski)