30 Seconds to Mars ir amerikāņu rokgrupa no Losandželosas, kas tika dibināta 1998. gadā. Pašlaik (2013) grupas sastāvā ir Džēreds Leto (vadošais vokāls, ritma ģitāra, dziesmu rakstīšana), Šenons Leto (bungas, perkusijas). Grupa ir izdevusi sešus studijas albumus: 30 Seconds to Mars (2002), A Beautiful Lie (2005), This Is War (2009), Love, Lust, Faith + Dreams (2013), America (2018) un It`s the End of the World, but It`s a Beautiful Day (2023). Tāpat tikuši izdoti trīs EP ieraksti: AOL Sessions Undercover (2007), To the Edge of the Earth (2008) un MTV Unplugged: 30 Seconds to Mars (2011). Grupu 1998. gadā izveidoja Džēreds Leto un viņa brālis Šenons Leto. Vēlāk viņiem pievienojās ģitāristi Solons Bikslers, Kevins Dreiks un basists Mets Vokters. Kevins Dreiks grupu pameta 2002. gada pavasarī. Kolektīvs turpināja savu darbību četratā. 2002. gadā arī iznāca grupas debijas albums 30 Seconds to Mars. Tas tika ierakstīts Vaiomingas štatā. Brāļi Leto un No grupas dalībniekiem ieraksta tapšanā piedalījās tikai Džēreds Leto, Šenons Leto un Solons Bikslers. Pieaicinātie mūziķi bija Elaidža Blū Almans un Rens Havkijs. Pat Bobs Ezrins pielika savu roku, spēlējot klavieres The Mission dziesmā. Sākotnēji albumu plānoja nosaukt Welcome to the Universe, bet vēlāk to nolēma mainīt uz grupas nosaukumu. Arī dažas dziesmas tika pārsauktas, piemēram, Oblivion sākotnējais nosaukums bija The Reckoning, Year Zero — Hero u.c. Otrais grupas albums A Beautiful Lie iznāca 2005. gada 30. augustā. Albuma producents bija Džošs Abrahams. Tomēr piecus mēnešus pirms albuma iznākšanas albuma dziesmas nokļuva internetā. Tāpēc grupa nolēma iekļaut diskā divas papildu dziesmas — Battle of One un Hunter (Bjorkas dziemas kaverversija). Tāpat arī albuma atbalstam noteikta skaita kopijās tika iekļautas biļetes uz koncertu un aizkulišu caurlaide. 2006. gada 31. augustā 30 Seconds to Mars ieguva MTV2 Award balvu nominācijā "labākais singls" par dziesmu The Kill. 20. novembrī MTV2 tika prezentēts dziesmas From Yesterday videoklips. Tas bija pirmais ASV grupu rokmūzikas video, kas tika filmēts Ķīnā. 2006. gada oktobrī sākās koncertturneja Welcome to the Universe. 2007. gada 15. aprīlī 30 Seconds to Mars ieguva TRL Award balvu kā labākie jaunie mākslinieki. 2007. gada 29. aprīlī ieguva divas balvas Austrālijas MTV Australia Video Music Awards balvu pasniegšanas ceremonijā. 2007. gada 2. maijā grupa oficiāli paziņoja par A Beautiful Lie singla izdošanu. Savukārt 2009. gada decembrī tika izdots trešais studijas albums This Is War. 30 Seconds to Mars (2002) A Beautiful Lie (2005) This Is War (2009) Love, Lust, Faith + Dreams (2013) America (2018) It's the End of the World but It's a Beautiful Day (2023) «30 Seconds to Mars News 3/26/2007». Arhivēts no oriģināla, laiks: 2009-04-22. Skatīts: 2007-04-02. Oficiālā mājaslapa (angliski) Facebook profils (angliski) Twitter profils