Džeroms Leons Brukhaimers (angļu: Jerome Leon Bruckheimer; dzimis 1943. gada 21. septembrī) ir amerikāņu kino un televīzijas producents. Savu producenta karjeru sācis 1970. gados, kad aizgājis no reklāmas biznesa. Holivudā kļuvis atpazīstams, strādājot ar Polu Šreideru pie filmām "Amerikāņu žigolo" (American Gigolo, 1980) un Cat People (1982). 1980. gados strādājis pie tādām pazīstamām Paramount Pictures filmām, kā Flashdance (1983), "Beverlihilsas policists" (1984), "Labākais šāvējs" (1986), "Beverlihilsas policists 2" (1987) un "Pērkona dienas" (1990). 1990. gados uzsācis darbu Walt Disney Studios Motion Pictures, strādājot pie tādām filmām kā "Mijkrēslis" (Crimson Tide, 1995), "Klints" (The Rock, 1996), "Ieslodzīto reiss" (1997), "Armagedons" (1998), "Valsts ienaidnieks" (1998), "Bārs "Coyote Ugly"" (2000), "Nozust 60 sekundēs" (Gone in 60 Seconds, 2000), "Pērlhārbora" (2001), "Karalis Arturs" (King Arthur, 2004), "Nacionālie dārgumi" (2004), Déjà Vu (2006), "Nacionālie dārgumi: Noslēpumu grāmata" (2007), "Šopaholiķes atzīšanās" (2009), "G-Force: Specvienība" (2009), "Persijas princis: laika smiltis" (Prince of Persia: The Sands of Time, 2010), "Burvja māceklis" (The Sorcerer's Apprentice, 2010) un "Vientuļais reindžers" (The Lone Ranger, 2013), kā arī pie "Karību jūras pirātu" filmu sērijas. Tāpat bijis filmu Thief (1981), "Sliktie puiši" (1995), "Melnais vanags notriekts" (Black Hawk Down, 2001), "Sliktie puiši 2" (2003), "Kavalērija" (2018), "Dvīnis" (2019), "Sliktie puiši uz mūžu" (2020) un "Top Gun: Maveriks" (2022) producents. Strādājis arī pie seriāliem "CSI Lasvegasa", "CSI Maiami", "CSI Ņujorka", "CSI: kibernoziegumi", Without a Trace, Cold Case, "Lucifers" (Lucifer) un The Amazing Race, par ko saņēmis Emmy balvu. Brukhaimers ir viens no Nacionālās hokeja līgas kluba Sietlas "Kraken" dibinātājiem un īpašniekiem. Vikikrātuvē par šo tēmu ir pieejami multivides faili. Skatīt: Džerijs Brukhaimers. Oficiālā tīmekļa vietne IMDb profils (angliski) AllMovie profils (angliski) Box Office Mojo profils (angliski)