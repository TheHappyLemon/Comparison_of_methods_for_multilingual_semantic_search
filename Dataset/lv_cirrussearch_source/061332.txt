Orihiva (ukraiņu: Оріхів) ir pilsēta Ukrainas dienvidaustrumos, Zaporižjas apgabala Polohu rajonā. Izvietojusies apgabala vidusdaļā Kinskas upes krastos 63 km no apgabala centra Zaporižjas. Līdz 2020. gadam rajona centrs. Apdzīvotā vieta dibināta 1775. gadā pēc Zaporižjas Sečas krišanas kā daļa no Dņepras aizsardzības līnijas izbūves aizsardzībai no Krimas Hanistes. Faktiski Orihivas sloboda izveidota ap 1783. gadu un nosaukumu tā ieguvusi no ieceļotājiem no Poltavas apkārtnes Orihivkas ciema. 1801. gadā Orihivai piešķirts pilsētas statuss (vecākā pilsēta tagadējā Zaporižjas apgabala teritorijā) un līdz 1842. gada ugunsgrēkam tā bija Mariupoles un Melitopoles apriņķu centrs. No 1923. gada rajona centrs. Mūsdienās pilsētā attīstīta pārtikas un būvmateriālu rūpniecība, mašīnbūve. «Чисельність наявного населення України на 1 січня 2022 року». Q115154676. Q7603543. «Orehova». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 533. lpp. Vikikrātuvē par šo tēmu ir pieejami multivides faili. Skatīt: Orihiva. Mūsdienu Ukrainas enciklopēdijas raksts (ukrainiski)