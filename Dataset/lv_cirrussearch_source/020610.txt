Ezekiels Kemboi (angļu: Ezekiel Kemboi; dzimis 1982. gada 25. maijā) ir Kenijas vieglatlēts, startē 3000 metru šķēršļu skrējiena disciplīnā. Piedalījies trijās Olimpiskajās spēlēs (2004, 2008, 2012). 2004. gadā Atēnās un 2012. gadā Londonā viņš izcīnīja uzvaru, 2008. gadā Pekinā ierindojās 7. vietā. Tāpat ar panākumiem ir startējis Pasaules čempionātos, kopumā izcīnot sešas medaļas, no kurām puse ir zelta (2009. gads Berlīnē, 2011. gads Tegu un 2013. gads Maskavā), pārējās trīs ir sudraba (2003. gads Parīzē, 2005. gads Helsinkos, 2007. gads Osakā). Kemboi personiskais rekords ir 7:55,76, kas ir viens no labākajiem rezultātiem šīs distances vēsturē. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)