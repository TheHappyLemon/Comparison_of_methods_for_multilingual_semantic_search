Staļvira Oršuša (krievu: Стальвира Степановна Оршуш; dzimusi 1993. gada 22. aprīlī) ir Krievijas brīvā stila cīkstone, trīskārtējā Eiropas čempione, Krievijas Nopelniem bagātā sporta meistare. Staļvira Oršuša ar cīņas sportu sāka nodarboties 2005. gadā 12 gadu vecumā dzimtajā Ulanudē (Burjatija), kur dzīvoja un mācījās Ulanudes 4. vidusskolā. Viņas pirmā trenere bija Viktorija Koževņikova. Valsts izlases dalībniece kopš 2014. gada. 2018. gadā finālā uzveicot Baltkrievijas sportisti Vanesu Kaladzinsku Staļvira Oršuša pirmo reizi kļuva par Eiropas čempioni. 2019. gada aprīlī viņa otro reizi izcīnīja Eiropas čempiones titulu, šoreiz finālā uzvarot Ukrainas sportisti Liliju Horišnu. Staļvira 2019. gada vasarā kļuva par Minskā notikušo 2. Eiropas spēļu sieviešu brīvās cīņas bronzas medaļnieci. Tai pašā gadā no 14. līdz 22. septembrim Nursultanā (Kazahstāna) viņa piedalījās arī pasaules čempionātā, kur ieņēma 11. vietu. 2020. gada februārī Itālijas galvaspilsētā Romā svara kategorijā līdz 53 kg Staļvira cīņā par bronzas medaļu pārspēja sportisti no Polijas Katažinu Kravčiku un izcīnīja Eiropas čempionāta bronzas medaļu. 2021. gada aprīlī Polijas galvaspilsētā Varšavā notikušajā Eiropas čempionātā Staļvira Oršuša trešo reizi Eiropas čempionātos izcīnīja zelta medaļu. Finālā viņa uzveica Polijas sportisti Roksanu Zasinu. Krievijas Nopelniem bagātā sporta meistare (2020) «Стальвира Оршуш: «Я не приезжая, а коренная улан-удэнка»» (krievu). www.infpol.ru. Skatīts: 2021-04-28. «Стальвира Оршуш принесла сборной России очередную медаль.» (krievu). championat.com. Skatīts: 2021-04-28. Стальвира Оршуш в свой день рождения выиграла золото чемпионата Европы Arhivēts 2021. gada 23. aprīlī, Wayback Machine vietnē. (krieviski) Olympedia profils (angliski) FILA profils (angliski)