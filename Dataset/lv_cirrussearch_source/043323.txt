Sojuz MS-09 (krievu: Союз МС-09) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Orbītā palaists 2018. gada 6. jūnijā. Uz zemes nolaidās 2018. gada 20. decembrī. Kuģa Sojuz MS-09 apkalpe augšupceļā un lejupceļā: Dublējošā apkalpe: Oļegs Konoņenko, komandieris, Roskosmos  Krievija Dāvids Senžaks, lidojuma inženieris, Kanādas kosmosa aģentūra,  Kanāda Enna Makleina, lidojuma inženieris, NASA,  ASV Sākotnēji Sojuz MS-09 pamatapkalpē bija iekļauti Aleksandrs Samokutjajevs (komandieris), Aleksandrs Gersts un Dženeta Epsa. 2016. gada oktobrī Samokutjajevu nomainīja Antons Škapļerovs. 2017. gada martā Sojuz MS-07 komandieris Aleksandrs Skvorcovs sporta treniņu laika guva traumu, un viņu Sojuz MS-07 pamatapkalpē nomainīja Škapļerovs. 21. aprīlī par Sojuz MS-09 pamatapkalpes komanieri tika apstiprināts Sergejs Prokopjevs. 2018. gada 18. janvārī Dženeta Epsa tika nomainīta ar dublieru apkalpes bortinženieri Serēnu Aunjonu-Čenselori. Sojuz MS-09 tika palaists 2018. gada 6. jūnijā 11:12:40 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. Kosmosa kuģis ar staciju saslēdzās 8. jūnijā 13:01 UTC pie Rassvet moduļa. Tuvošanās un saslēgšanās notika automātiskā režīmā. 29. augustā aptuveni 23:00 UTC, kad stacijas apkalpe gulēja, lidojuma vadības darbinieki pamanīja nelielu gaisa spiediena samazināšanos. Kad apkalpe piecēlās, viņiem tika paziņots par noplūdi. Pēc plašām pārbaudēm tika noskaidrots, ka gaiss izplūst no Sojuz MS-09. Tā orbitālajā nodalījumā tika atrasts caurums divu milimetru diametrā. Sākotnēji kosmonauti tam virsū uzlīmēja lentu, un gaisa spiediens kādu brīdi stabilizējās, bet vēlāk atkal sāka kristies. Pa dienu atmosfēra tika papildināta ar gaisa krājumiem, un apkalpe tika instruēta remonta veikšanai. 17:00 UTC caurums bija pārklāts ar epoksīda un auduma ielāpu. Sākotnēji tika pieņēmts, ka kosmosa kuģim bija trāpījis mikrometeorīds vai kosmiskā atlūza. 3. septembrī Roskosmos publiskoja informāciju, ka uzņemtos attēlos var redzēt urbja iedarbības pēdas. Lai apskatītu urbto caurumu no ārpuses un paņemtu paraugus no materiāla, ar kuru bijis aizdarīts caurums, 11. decembrī 57. ekspedīcijas dalībnieki Oļegs Konoņenko un Sergejs Prokopjevs veica iziešanu kosmosā. No stacijas Sojuz MS-09 atvienojās 2018. gada 20. decembrī 01:40 UTC. Zemi nolaižamais aparāts sasniedza 05:02 UTC, 147 km uz dienvidaustrumiem no Žezkazghanas, Kazahstānā. Lidojuma ilgums — 196 dienas 17 stundas 50 minūtes. Cosmonauts plug small air leak on the International Space Station Stephen Clark, spaceflightnow.com, 2018-08-30 «Союз» оказался продырявлен дрелью Лента.Ру, 2018-09-03 Хроника подготовки и полёта корабля «Союз МС-09» с экипажем 56/57-й экспедиции МКС (ISS-55S) astronaut.ru (krieviski) Soyuz MS-09 arrives at ISS Anatoly Zak, russianspaceweb.com