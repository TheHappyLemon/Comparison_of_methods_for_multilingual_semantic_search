Limerika (angļu: Limerick, īru: Luimneach) ir trešā lielākā Īrijas pilsēta pēc iedzīvotāju skaita, Limerikas grāfistes centrs. Atrodas Īrijas dienviddaļā pie Šenonas upes, netālu no Šenonas līča. Netālu no Limerikas atrodas Šenonas starptautiskā lidosta. Limeriku 812. gadā nodibināja vikingi šeit izveidojot apmetni. 1195. gadā normāņi karaļa Džona vadībā ieņēma Limeriku. Ap 1200. gadu tika pabeigta Limerikas pils būvniecība. 1642. gadā Limeriku pārņēma īru konfederāti, tomēr 1651. gadā Olivera Kromvela spēki ieņēma pilsētu. 1691. gadā šeit tiek noslēgts Limerikas miera līgums. Tāpat kā pārējā Īrija, Limerika smagi cieta kartupeļu bada laikā XIX gadsimta vidū. Izvēršoties neatkarības cīņām, angļu varas iestādes 1919. gadā Limeriku pasludināja par īpašu militāro zonu, kurā ieeja un izeja atļauta tikai ar caurlaidēm. 1920. gada aprīlī pilsētā izcēlās sadursmes starp iedzīvotājiem un britu katraspēku. 1921. gada 6. martā britu paramilitārās grupas naktī nogalināja pilsētas mēru un tā sievu. Īrijas pilsoņu kara laikā 1921. gadā Limerikā notika ielu cīņas. Pēckara gados Limerikas reģions bija viens no visnelabvēlīgākajiem un nabadzīgākajiem valstī. Tomēr Īrijas ekonomikas uzplaukums XX gadsimta 90. gados (Ķeltu tīģeris), nodrošināja strauju ekonomisko uzplaukumu, sevišķi transportā un informācijas tehnoloģiju sektorā. Limerikā dzimuši: Elizabete Anskomba (G. E. M. Anscombe) (1919-2001) - filozofe Aphex Twin (1971-) - elektroniskās mūzikas autors Ričards Heriss (Richard Harris) (1930-2002) - aktieris Fergus Lolers ( Fergus Lawler) - the Cranberies bundzinieks Maikls Higinss (īru: Micheál D. Ó hUigínn; 1941) - īru politiķis, dzejnieks, rakstnieks un diktors Limerick City and County Council Official Limerick City Website Various online history resources from Limerick City Library http://citypopulation.de/Ireland-Cities.html.