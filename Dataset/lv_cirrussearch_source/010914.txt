Novolazarevskas lidlauks (krievu: Взлетно-посадочная полоса станции Новолазаревская) ir zilā ledus lidlauks Karalienes Modas Zemē, Antarktīdā. Izvietojusies uz polārā ledus vairoga nogāzes 550 m vjl dienvidos no Širmahera oāzes 15 km no Novolazarevskas polārstacijas. Lidlauks ir viens no diviem DROMLAN transporta sistēmas galvenajiem lidlaukiem un nodrošina reģionā esošo polārstaciju satiksmi ar Keiptaunu Dienvidāfrikā. Lidlauks pirmoreiz atklāts 1981. gadā un nodrošināja ar tiešo satiksmi Širmahera oāzē esošās Novolazarevskas, Maitri un Georgforsteres stacijas. Lidlauka skrejceļš bija 2760 m garš un 60 m plats un tas regulāri funkcionēja līdz 1991. gadam. Lidojumi notika polārās vasaras laikā no oktobra līdz februārim, lidojumiem tika izmantotas IL-76TD un IL-18D lidmašīnas. No 1991. līdz 1994. gadam lidlauks tika izmantots tikai iekškontinentālajiem reisiem. Lidlauka darbība tika atjaunota 2001. gadā un to uztur kopīgi Krievijas antarktiskā programma un Dienvidāfrikā bāzēta privātā kompānija Antarctic Logistics Centre International. Polārajās vasarās tiek veikti vidēji divi reisi nedēļā no Keiptaunas un daudz iekškontinentālo reisu DROMLAN un Krievijas antarktiskajā programmā. Lidlauks nodrošina arī tūrisma operatoru The Antarctis Company un White Desert klientu apkalpošanu. Starpkontinentālie lidojumi tiek veikti ar lidaparātiem IL-76TD un Gulfstream II b. Pie lidlauka izbūvēta lauka nometne, kas nodrošina tā funkcionēšanu un spēj vienlaicīgi izmitināt līdz 60 cilvēkiem personāla un pasažieru. «The Dronning Maud Land Air Network». Arhivēts no oriģināla, laiks: 2007. gada 8. maijā. Skatīts: 2007. gada 8. maijā. «Ice Runway in the Area of Novolazarevskaya Station». Arhivēts no oriģināla, laiks: 2014. gada 13. novembrī. Skatīts: 2011. gada 14. novembrī. «Российская Федерация. Годовой отчет 2008 / 2009». Arhivēts no oriģināla, laiks: 2018. gada 16. novembrī. Skatīts: 2011. gada 14. novembrī. «By Gulfstream to Antarctica». Arhivēts no oriģināla, laiks: 2010. gada 19. janvārī. Skatīts: 2011. gada 14. novembrī. Полярная Почта. Аэродром Ново / Novo runway Panoramio.com Satelītaina un fotogrāfijas