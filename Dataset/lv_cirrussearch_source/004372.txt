1968. gada ziemas olimpiskās spēles bija desmitās ziemas olimpiskās spēles. Tās no 1968. gada 6. februāra līdz 18. februārim notika Grenoblē, Francijā. Oficiāli spēles atklāja Francijas prezidents Šarls de Golls. Šīs bija pirmās olimpiskās spēles, kurās Starptautiskā Olimpiskā komiteja veica dopinga un dzimuma pārbaudes. 1968. gads bija pirmais olimpisko spēļu vēsturē, kad ar atsevišķām komandām startēja Austrumvācija un Rietumvācija. Grenobles olimpiskajās spēlēs piedalījās 37 valstis, kuras pārstāvēja 1158 sportisti. Kopumā tika sadalīti 35 medaļu komplekti 6 sporta veidos. Grenoble par 10. ziemas olimpisko spēļu mājvietu tika izvēlēta 1964. gada 28. janvārī 61. Starptautiskās Olimpiskās komitejas sesijas laikā Insbrukā, Austrijā. Grenoble sacensībā par spēļu rīkošanu apsteidza Kalgari (Kanāda), Lahti (Somija), Saporo (Japāna), Leikpleisidu (ASV) un Oslo (Norvēģija). 1968. gada ziemas olimpiskajās spēlēs pirmo reizi PSRS izlasē bija iekļauta arī Latvijas PSR sportiste — ātrslidotāja Lāsma Kauniste. Viņa startēja trijās distancēs, labākajā no tām - 1500 m iegūstot augsto 5. vietu. Viens no ASV hokeja izlases ārstiem šajā olimpiādē bija trimdas latvietis Visvaldis Georgs Nagobads. 1968. gada vasaras olimpiskās spēles Olimpiskās spēles Ziemas olimpiskās spēles Starptautiskās Olimpiskās komitejas valstu un teritoriju kodi Francijā notikušās olimpiskās spēles 1900. gada vasaras olimpiskās spēles — Parīze 1924. gada vasaras olimpiskās spēles — Parīze 1924. gada ziemas olimpiskās spēles — Šamonī 1968. gada ziemas olimpiskās spēles — Grenoble 1992. gada ziemas olimpiskās spēles — Albērvila Lāsma Kauniste Arhivēts 2010. gada 15. februārī, Wayback Machine vietnē. Visi Latvijas olimpieši SOK jumtalapa par Grenobles olimpiskajām spēlēm (angliski) Sports-Reference profils (angliski) Olimpisko spēļu programma (angliski)