Baltkrievijas Republikas Nacionālā Olimpiskā komiteja (baltkrievu: Нацыянальны алімпійскі камітэт Рэспублікі Беларусь, krievu: Национальный олимпийский комитет Республики Беларусь) (NOC RB/ НОК РБ) ir formāli neatkarīga, sabiedriska organizācija, kuras statusus un lomu nosaka olimpiskā harta un Baltkrievijas Republikas likums “Par fizisko kultūru un sportu”. Baltkrievijas izmantotais SOK kods ir BLR. Olimpiskās komitejas galvenais mērķis ir atlasīt Baltkrievijas sportistus, kuri valsti pārstāvēs vasaras un ziemas olimpiskajās spēlēs, īstenot antidopinga noteikumus un vecināt sporta aktivitātes Baltkrievijā. Olimpiskās komitejas pašreizējais prezidents ir Valsts prezidenta Aleksandra Lukašenko dēls Viktors Lukašenko. Olimpiskā komiteja tika izveidota 1991. gada 22. martā. 1992. gada 9. martā Starptautiskā Olimpiskā komiteja atzina Olimpisko komiteju par pagaidu locekli. Par tās pilntiesīgu locekli Baltkrievijas olimpiskā komiteja kļuva 1993. gada 21. septembrī. Līdz 1991. gadam Baltkrievija olimpiskajās spēlēs startēja Padomju Savienības sastāvā. Lai gan tā neatkarību no PSRS ieguva 1991. gadā, 1992. gada vasaras un ziemas olimpiskajās spēlēs tā startēja Apvienotās komandas sastāvā, jo tā vēl nebija pilntiesīga Starptautiskās Olimpiskās komitejas locekle. Pirmoreiz tā olimpiskajās spēlēs startēja 1994. gadā. Līdz šim Baltkrievija ir startējusi 6 vasaras olimpiskajās spēlēs (pirmoreiz — 1996. gada Atlantas spēlēs) un 7 ziemas olimpiskajās spēlēs (pirmoreiz — 1994. gada Lillehammeres spēlēs). Baltkrievijas Republikas Nacionālā Olimpiskā komiteja šobrīd sastāv no: Prezidents: Viktors Lukašenko; Viceprezidents: Dmitrijs Dauhalioņaks; Ģenerālsekretārs: Poļina Golovina; Locekļi: Dmitrijs Baskovs, Valentīns Barakovs, Artjoms Curans, Ļubova Čarkašina, Tatjana Drozdovskaja,Antons Juspa, Aleksandrs Petkevičs, Dmitrijs Pinevičs, Sergejs Repkins un Oļegs Šepels. Baltkrievijas Nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Pašlaik Baltkrievijā darbojas 36 vasaras olimpisko sporta veidu un 8 ziemas olimpisko sporta veidu federācijas, kā arī vairākas citu veidu federācijas. Baltkrievija olimpiskajās spēlēs «Закон Республики Беларусь от 18.06.1993 г. № 2445-XII (Извлечение)». Arhivēts no oriģināla, laiks: 2008-10-06. Skatīts: 2008-08-09. Arhivēts 2008-10-06 Wayback Machine vietnē. «Viktors Lukašenko stājas tēva vietā pie Baltkrievijas Olimpiskās komitejas stūres». sportacentrs.com. 2021-02-26. Skatīts: 2021-07-08. «NOC Structure». Arhivēts no oriģināla, laiks: 2019. gada 8. decembrī. Skatīts: 2020. gada 24. aprīlī. «Federations». Arhivēts no oriģināla, laiks: 2019. gada 8. decembrī. Skatīts: 2020. gada 24. aprīlī. Oficiālā mājaslapa Baltkrievijas profils SOK mājas lapā