Alpers Gezeravdži (Alper Gezeravcı; dzimis 1979. gada 2. decembrī) ir Turcijas Gaisa spēku lidotājs, kosmonauts. 2024. gadā viņš veica kosmisko lidojumu ar kosmosa kuģi Crew Dragon misijā Ax-3 uz Starptautisko kosmosa staciju (SKS). Alpers Gezeravdži piedzima Mersinas ila Silifkē jeriku ģimenē. Gezeravdži studēja Turcijas Gaisa spēku akadēmijā Stambulā, kur ieguva bakalaura grādu elektronikas inženierijā. Viņš ieguva maģistra grādu operāciju pētniecībā ASV Gaisa spēku tehnoloģiju institūtā Raitpetersona Gaisa spēku bāzē. Alpers Gezeravdži dienē Turcijas Gaisa spēkos kā iznīcinātāja pilots. Viņš ir lidojis ar lidaparātiem T-41, SF-260, T-37, T-38, F-5, KC-135 un F-16. Turklāt viņš septiņus gadus ir strādājis par kapteini lidsabiedrībā Turkish Airlines. Gezeravdži ir strādājis arī par lidojumu vadītāju, lidojumu drošības virsnieku. Pirms kosmiskā lidojuma Gezeravdži dienēja 10. bāzes vadības vienībā Adānā kā Standartizācijas eskadriļas akadēmiskā spārna komandieris. Viņš bija atbildīgs par eskadriļas standartizāciju un novērtēšanu, visu mācību dokumentu sakārtošanu atbilstoši Gaisa spēku standartiem, visu F-16 un KC-135R pilotu eksaminēšanu pirms pārbaudes lidojumiem un eskadriļas dokumentācijas standartu pārbaudi. 2022. gada 28. oktobrī Turcijas prezidents Redžeps Tajips Erdogans paziņoja, ka valsts kosmosa programma ir sākusi sagatavošanās darbus, lai 2023. gadā uz Starptautisko kosmosa staciju nosūtītu pirmo Turcijas pilsoni. Turcijas prezidents 2023. gada 29. aprīlī iepazīstināja Alperu Gezeravdži kā galveno kandidātu 14 dienu ilgajamam lidojumam uz SKS ar SpaceX kosmosa kuģi Crew Dragon 2023. gada ceturtajā ceturksnī. 2023. gada 12. septembrī uzņēmums Axiom Space oficiāli paziņoja par Gezeravdži iecelšanu par misijas speciālistu kosmosa kuģa Crew Dragon apkalpē misijā Ax-3. Lidojumu kosmosā Alpers Gezeravdži kā misijas speciālists sāka 2024. gada 18. janvārī misijā Ax-3, dodoties ar Crew Dragon kosmosa kuģi Freedom uz Starptautisko kosmosa staciju. Gezeravdži lidojuma laikā veica 13 eksperimentus. 9. februārī kosmosa kuģis atgriezās uz Zemes, kosmosā pavadot 21 dienu. Kosmisko orbitālo lidojumu kopsavilkums: Astronot Alper Gezeravcı'nın dönüş yolculuğu ertelendi Son Güncelleme, NTV Haber, 2024-02-03 Vikikrātuvē par šo tēmu ir pieejami multivides faili. Skatīt: Alpers Gezeravdži. Alper Gezeravcı Axiom Space (angliski) Альпер Гезеравчи astronaut.ru, (krieviski)