Maksimilians Šells (vācu: Maximilian Schell; dzimis 1930. gada 8. decembrī, miris 2014. gada 1. februārī) bija Austrijas un Šveices aktieris. Pēc 1938. gada Anšlusa kopā ar ģimeni no Vīnes pārcēlās uz Cīrihi Šveicē. Pēc Otrā pasaules kara piedalījies vairākās vācu filmās, pēc tam pārcēlies uz Holivudu. Par savu otro lomu Holivudā saņēmis Amerikas Kinoakadēmijas balvu kā labākais aktieris galvenajā lomā par lomu filmā "Nirnbergas prāva" (Judgment at Nuremberg). Tēlojis vairākās antinacisma filmās, jo prata gan vācu, gan angļu valodu, piemēram, The Man in the Glass Booth (1975) un "Džūlija" (1977). Par lomām šajās filmās nominēts Amerikas Kinoakadēmijas balvai. Tēlojis arī vairākas ievērojamas personības, par Vladimira Ļeņina tēlojumu televīzijas filmā Stalin (1992) saņēmis Zelta globusa balvu. Piedalījies arī filmās "Jaunie lauvas" (The Young Lions, 1958), Topkapi (1964), The Deadly Affair (1967), The Odessa File (1974), The Day That Shook the World (1975), "Pēdējais tilts" (A Bridge Too Far, 1977), Cross of Iron (1977), The Black Hole (1979), The Freshman (1990), Little Odessa (1994), "Katastrofa" (1998), Vampires (1998) un The Brothers Bloom (2008). Tēlojis arī teātrī. Vikikrātuvē par šo tēmu ir pieejami multivides faili. Skatīt: Maksimilians Šells. Encyclopædia Britannica raksts (angliski) Brockhaus Enzyklopädie raksts (vāciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Enciklopēdijas Krugosvet raksts (krieviski)