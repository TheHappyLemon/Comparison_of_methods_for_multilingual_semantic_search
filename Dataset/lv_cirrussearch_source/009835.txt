Voyager 2 ir starpplanētu zonde, kas bija paredzēta Saules sistēmas ārējo planētu pētīšanai, viens no diviem Voyager programmas aparātiem. Tā tika palaista 1977. gadā un no tās joprojām tiek saņemta zinātniska informācija. Voyager 2 pārlidoja Saules sistēmas visas milzu planētas: Jupiteru, Saturnu, Urānu un Neptūnu. Pašlaik tā atrodas Saules sistēmas ārējā zonā, kur 2020. gada novembrī tā bija aptuveni 126 AU attālumā no Zemes. Voyager 2 misija tika veidota tā, lai varētu izmantot tolaik jauno metodi — gravitācijas manevru. Veiksmīgas apstākļu sakritības dēļ Voyager misija notika laikā, kad Jupiters, Saturns, Urāns un Neptūns atradās pozīcijās, kur varēja sekmīgi veikt gravitācijas manevrus. Voyager 2 palaida 1977. gada 20. augustā no Kanaveralas zemesraga ar Titan IIIE nesējraķeti. Pēc divām nedēļām tika palaists Voyager 1. Neskatoties uz to, ka Voyager 2 startēja agrāk, tā trajektorija bija garāka, vairāk apļveidīga, un Jupiteru tas sasniedza vēlāk par Voyager 1. "Where are the Voyagers?". Voyager 2. NASA. Retrieved June 17, 2015. "Voyager 2 Full Mission Timeline" Arhivēts 2011. gada 23. jūlijā, Wayback Machine vietnē. Muller, Daniel, 2010 "Voyager Mission Description" NASA, February 19, 1997 "JPL Mission Information" Arhivēts 2011. gada 21. jūlijā, Wayback Machine vietnē. NASA, JPL, PDS. Voyager 1 Pioneer 10 Pioneer 11 New Horizons Misijas ziņojumi