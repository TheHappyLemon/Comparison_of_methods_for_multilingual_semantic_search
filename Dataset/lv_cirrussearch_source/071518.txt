Magindanaji (pašnosaukums: Magindanawn, مڬیندنون) ir viena no Filipīnu tautām. Apdzīvo Mindanao salas rietumus Moro līča piekrastē. Pēc konfesionālās piederības lielākā daļa ir musulmaņi sunnīti. Kopskaits tiek lēsts ap 3,2 miljoniem (3 % no valsts iedzīvotāju skaita) un tā ir daudzskaitlīgākā no moro tautām. Magindanaji ir dominējošā tauta Ziemeļmagindanao un Dienvidmagindanao provincēs, kā arī veido nozīmīgu iedzīvotāju daļu Ziemeļkotabato un Sultankudaratas provincēs. Runā magindanaju valodā; oficiālā saziņā lieto arī angļu un filipīniešu valodu. Magindanaji apdzīvo galvenokārt Mindanao upes lejteces zemieni un tās etnonīms tiek tulkots kā ‘palienes ļaudis’ vai ‘ezera ļaudis’; no Magindanao sultanāta (pastāvēja līdz 1899. gadam) nosaukuma atvasināts Mindanao salas nosaukums. «Magindanaji». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 450. lpp. Ethnic Groups of the Philippines. Maguindanaon «Peoples of the Philippines: Magindanao». Arhivēts no oriģināla, laiks: 2022. gada 23. jūlijā. Skatīts: 2024. gada 26. februārī. Vikikrātuvē par šo tēmu ir pieejami multivides faili. Skatīt: Magindanaji. Encyclopædia Britannica raksts (angliski) Krievijas Lielās enciklopēdijas raksts (krieviski)