Orsē muzejs (franču: Musée d'Orsay) ir mākslas muzejs Francijas galvaspilsētā Parīzē, kas atrodas Sēnas upes krastā. 2009. gadā muzeju apmeklēja vairāk kā 3 miljoni tūristu. Pēc apmeklētāju skaita, tas ir trešais apmeklētākais muzejs Francijā un desmitais pasaulē. Tas vēstures piemineklis un viens Francijas simboliem. Muzeja kopējā platība ir 57 400 m². Tas tika atklāts 1986. gadā un tā atklāšanā piedalījās Francijas prezidents Fransuā Miterāns. Muzeja kolekcija galvenokārt sastāv no franču mākslas darbiem, kas ir veidoti no 1848. līdz 1915. gadam. Kolekcijā ir atrodamas gleznas, skulptūras, mēbeles un fotogrāfijas. Muzejā ir atrodami Kloda Monē, Eduāra Manē, Edgara Degā, Pjēra Ogista Renuāra, Pola Sezana, Žorža Serā, Pola Gogēna un Vinsenta van Goga darbi. Ēka tika pabeigta 1900. gadā uz EXPO izstādi. Ēka ir celta Beaux-Arts stilā. Agrāk muzeja ēkā atradās bijušā Gare d'Orsay dzelzceļa stacija un viesnīcas ēka. 1981. gadā ēku sāka pārprojektēt muzeja vajadzībām. 1986. gadā tika pabeigta tā rekonstrukcija, bet muzeja iekārtošana aizņēma gandrīz pusgadu. 2018. gadā Orsē muzejā no 9. aprīļa līdz 15. jūlijam apskatāma Baltijas valstu simbolisma izstāde "Nepieradinātās dvēseles. Simbolisms Baltijas valstīs", kurā apskatāmi 167 darbi. Izstāde ir viens no Baltijas valstu simtgades pasākumiem ārvalstīs. «Baltijas valstu un Francijas prezidenti Orsē muzejā atklāj izstādi par simbolismu» (latviešu). Skatīts: 2018-05-09. Vikikrātuvē par šo tēmu ir pieejami multivides faili. Skatīt: Orsē muzejs. Orsē muzeja oficiālā mājaslapa (angliski)