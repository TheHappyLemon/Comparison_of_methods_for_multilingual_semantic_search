Dmitrijs Hvorostovskis (krievu: Дмитрий Александрович Хворостовский; dzimis 1962. gada 16. oktobrī Krasnojarskā, miris 2017. gada 22. novembrī Londonā) bija krievu operdziedātājs (baritons), Nopelniem bagātais Krievijas Federācijas mākslinieks (1990), Krievijas Federācijas tautas mākslinieks (1995). Dmitrijs Hvorostovskis piedzima 1962. gada 16. oktobrī Krasnojarskā. Dmitrija tēvs, Aleksandrs Hvorostovskis, pēc specialitātes bija inženieris ķīmiķis. Dmitrijs pēc skolas iestājās Krasnojarskas Valsts mūzikas un teātra akadēmijā. No 1985. līdz 1990. gadam bija solists Krasnojarskas Valsts operas un baleta teātrī. 1989. gadā kļuva starptautiski pazīstams pēc uzvaras BBC operdziedātāju konkursā Kārdifā. 1989. gadā debitēja Rietumeiropā (Nicas operā) ar lomu Pētera Čaikovska operā "Pīķa dāma". Hvorostovskis ir uzstājies daudzos pasaules operas teātros un operu festivālos. 1995. gadā debitēja Ņujorkas Metropoles operā, uzstājās operās La Scala, Londonas Koventgārdenā, Berlīnes Valsts operā, Vīnes Valsts operā. Dziedājis lomas daudzās Džuzepes Verdi operās. Hvorostovskis nomira 2017. gada 22. novembrī 55 gadu vecumā, pēc divarpus gadus ilgas cīņas ar smadzeņu vēzi. Dmitrija pirmā sieva Svetlana, bijusī balerīna. Ar viņu Dmitrijs iepazinās 1986. gadā, apprecējās 1989. gadā. Laulība piedzima dvīņi — Aleksandrs un Daņila (1996). Pēc nesaskaņām privātajā dzīvē, 2001. gadā viņi izšķīrās. Otrā sieva, itāliete, dziedātāja Floransa Hvorostovska (dzimusi Illija). 2003. gadā pārim piedzima dēls Maksims, 2007. gadā — meita Ņina. Dziedātāja mātes māte Jekaterina dzimusi 1914. gada 1. augustā Sibīrijas latviešu ciemā Lejas Bulānā. Atbillstoši mākslinieka teiktajam vecmāmiņa esot bijusi "pa pusei vāciete". Medijos izskanējis pieņēmums, ka vecmāmiņa patiesībā bijusi latviete, jo "vāciešu Lejas Bulānā nekad nav bijis". Vikikrātuvē par šo tēmu ir pieejami multivides faili. Skatīt: Dmitrijs Hvorostovskis. Почётное звание присвоено указом президиума Верховного Совета РСФСР от 6 апреля 1990 г. «Baritone Dmitri Hvorostovsky dies aged 55». classicfm.com. Bijusī sieva pieprasa Hvorostovskim 12 miljonus rubļu (krieviski) KP.RU // Dmitrijam Hvorostovskim palielināja alimentu summu[novecojusi saite] (krieviski) Floransa Hvorostovska: "Dmitrijs man iemācīja pagatavot Sibīrijas pelmeņus" (krieviski) Eksporta variants Arhivēts 2008. gada 1. decembrī, Wayback Machine vietnē. (krieviski) «Тайны Сибири-2012. Латыши: 155 лет в России». 2012. Arhivēts no oriģināla, laiks: 2017-01-31. Skatīts: 2017-12-07. Виктор Подлубный. «Бабушка русского певца Хворостовского была латышкой? Узнаем... в Сибири, у земляков», 2016-04-26. Arhivēts no oriģināla, laiks: 2017-11-30. Skatīts: 2017-12-07. Vikikrātuvē par šo tēmu ir pieejami multivides faili. Skatīt: Dmitrijs Hvorostovskis. Krievijas Lielās enciklopēdijas raksts (krieviski) Oficiālā mājaslapa (angliski), (krieviski) Neoficiālā mājaslapa Arhivēts 2010. gada 10. oktobrī, Wayback Machine vietnē. (krieviski) Dmitri Hvorostovsky[novecojusi saite] Operabase IMDb profils (angliski)