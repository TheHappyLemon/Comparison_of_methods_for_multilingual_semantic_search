Orks ir vārds, ar kuru apzīmē dažādus izturīgus un karojošus cilvēkveidīgus radījumus dažādos darbos par fantāzijas tēmu, it sevišķi stāstos par Viduszemi, kuru autors ir Džons Ronalds Rūels Tolkīns un citā atvasinātā literatūrā. Orki visbiežāk tiek attēloti kā kroplīgi cilvēki ar brutālām, sadistiskām, arī bailīgām tendencēm, lai gan dažreiz tie tiek attēloti kā lepna karotāju rase ar labu humora izjūtu. Viņi tiek dažādi attēloti: kā fiziski stiprāki vai vājāki par cilvēkiem, bet viņi vienmēr atrodas lielos baros. Tie bieži pārvēršoties par vilkiem. Daudzās lomu un datorspēlēs, atšķirībā no Tolkīna darbiem, orkiem ir zaļa āda (nopelnot nosaukumu zaļādainie) un sejas, kas līdzinās krustojumam starp cūkām vai primātiem. Cilvēkēdājs dažkārt tiek izmantots kā sinonīms šīs būtnes raksturošanai. Tolkīna senākajās angļu-elfu valodas vārdnīcās vārds "Orks" (orqs) apzīmē briesmoni, cilvēkēdāju, dēmonu. Grāmatā "Hobits turp un atpakaļ" Tolkīns lieto vārdu "goblins" vārda "orks" vietā, lai gan tie ir pavisam atšķirīgi.