Kalnu melnsejas ķauķis (Abroscopus schisticeps) ir cetiju dzimtas (Cettiidae) dziedātājputns. Tam ir 3 pasugas. Sastopams tropu un subtropu mežos Butānā, Brunejā, Ķīnā, Indijā, Mjanmā, Nepālā un Vjetnamā. Kalnu melnsejas ķauķis ir neliels, slaids dziedātājputns ar košu, dzeltenmelnu seju. Galvas virsa un kakls pelēki, mugura un spārni olīvzaļi, krūtis pelēkdzeltenas vai dzeltenas (atkarībā no pasugas), bet vēdera balts. Astes virspuse pelēkdzeltena, apakša gaiša, gandrīz balta, bet zemaste dzeltena. Oranžais knābis salīdzinoši garš un plats. Ķermeņa garums ir apmēram 9—10 cm, svars 6 g. Abi dzimumi izskatās vienādi. Jaunie putni līdzīgi pieaugušajiem, tikai to galva ir nevis pelēka, bet zaļgana, dzeltenā seja ne tik koša. Kalnu melnsejas ķauķis ir nometnieks. Mājo Āzijas mitrajos mūžzaļo platlapu koku un bambusu kalnu mežos, augstumā no 600 līdz 2800 m virs jūras līmeņa. Uzturas kādas ūdenstilpes tuvumā. Augstāk kalnos ligzdojošie putni ziemas periodā migrē uz ielejām. Melnsejas ķauķi parasti novērojami pa vienam vai pa pāriem, lai gan ārpus vairošanās sezonas reizēm apvienojas nelielās grupās, līdz 10—15 īpatņiem. Uzturas koku lapotnes vidējā vai apakšējā daļā, reizēm pameža biezoknī. Melnsejas ķauķis ir aktīvs un kustīgs putniņš, nav bailīgs un ir viegli novērojams. Kukaiņus galvenokārt ķer lidojumā. Par ligzdošanas ieradumiem trūkst faktu. Kalnu melnsejas ķauķim ir 3 pasugas: Abroscopus schisticeps schisticeps (J. E. Gray & G. R. Gray, 1847) — Nepāla un Indijas ziemeļi; Abroscopus schisticeps flavimentalis (Stuart Baker, 1924) — Butāna, Indijas ziemeļaustrumi, Ķīnas dienvidi un Mjanma; Abroscopus schisticeps ripponi (Sharpe, 1902) — Mjanma (ziemeļi un austrumi), Ķīnas dienvidi un Vjetnama ziemeļrietumi. «World Bird List: Wren-babblers, crombecs, bush warblers, Streaked Scrub Warbler, yellow flycatchers & hylias». Arhivēts no oriģināla, laiks: 2017. gada 29. maijā. Skatīts: 2017. gada 13. jūnijā. IUCN: Abroscopus schisticeps Warblers of Europe, Asia and North Africa Alive: Black-faced Warbler (Abroscopus schisticeps) Craig Robson New Holland Field Guide to the Birds of South-East Asia. — New Holland Publishers Ltd., 2005. — 304 p. — ISBN 978-1-84330-746-4 Birds of the Indian Subcontinent: India, Pakistan, Sri Lanka, Nepal, Bhutan New Holland Field Guide to the Birds of South-East Asia[novecojusi saite] Black-faced Warbler (Abroscopus schisticeps) | the Internet Bird Collection Arhivēts 2012. gada 2. februārī, Wayback Machine vietnē. Black-faced Warbler (Abroscopus schisticeps) - BirdLife species factsheet Arhivēts 2016. gada 5. martā, Wayback Machine vietnē. Avibase: Black-faced Warbler Abroscopus schisticeps (Gray, JE & Gray, GR, 1847) Oiseaux Birds: Black-faced Warbler