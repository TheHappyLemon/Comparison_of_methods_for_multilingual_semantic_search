Atbilstoši portugāļu personvārdu došanas paražām šī cilvēka pirmais jeb mātes uzvārds ir Silveira, bet otrais jeb tēva uzvārds — di Karvaļu. Rikardu Albertu Silveira di Karvaļu (portugāļu: Ricardo Alberto Silveira de Carvalho; dzimis 1978. gada 18. maijā Amarantē, Portugālē) ir bijušais profesionāls portugāļu futbolists, spēlēja aizsarga pozīcijā, bijis Portugāles futbola izlases dalībnieks. Pēc lieliski aizvadītiem jaunieša gadiem dzimtās pilsētas klubā viņš tika uzaicināts uz Porto jaunatnes komandu. 1997. gadā futbolists uzsāka profesionāļa karjeru Leça klubā. 2002.—2003. gada sezonā R. Karvaļu kļuva par visā Eiropā pazīstamu spēlētāju, kad trenējās pie Žuzes Mourinju. 2004. gadā viņš izcīnīja pirmo UEFA Čempionu līgas titulu karjerā. 2004. gada jūlijā portugālis tika aizmainīts uz Anglijas Premjerlīgas klubu Chelsea par 30 miljoniem eiro. Komandas sastāvā viņš izcīnīja divus Premjerlīgas titulus pēc kārtas. 2008. gadā viņš palīdzēja klubam sasniegt UEFA Čempionu līgas finālu, kurā zaudēja pēcspēles 11 m soda sitienu sērijā zaudēja citam Premjerlīgas klubam Manchester United. Šis bija pirmais Čempionu līgas fināls kluba vēsturē. 2009.—2010. gada sezonā R. Karvaļu palīdzēja iegūt pirmo Premjerlīgas titulu kopš 2006. gada. 2010. gada augustā portugālis pārgāja uz La Liga klubu Real Madrid. Portugāles izlases sastāvā ir spēlējis 2004. gada Eiropas čempionātā, 2006. gada FIFA Pasaules kausā, 2008. gada Eiropas čempionātā un 2010. gada FIFA Pasaules kausā. Porto Portugāles Premjerlīga: 1998–99, 2002–03, 2003–04 Taça de Portugal: 2002–03 Supertaça Cândido de Oliveira: 2003 UEFA Čempionu līga: 2003–04 UEFA kauss: 2002–03 Chelsea Anglijas Premjerlīga: 2004–05, 2005–06, 2009–10 FA kauss: 2006–07 Anglijas Līgas kauss: 2004–05, 2006–07 FA Community Shield: 2005, 2009 Real Madrid Spānijas La Liga: 2011–12 Copa del Rey: 2010–11 Portugāle Eiropas čempionāts futbolā: 2016 Barry J. Hugman. The PFA Premier & Football League Players' Records 1946–2005. Queen Anne Press, 2005. 111. lpp. ISBN 1852916656. «Statistics». Premier League. Arhivēts no oriģināla, laiks: 2010-07-11. Skatīts: 2010-03-09. Carvalho's Profile, Chelsea FC, accessed 7 October 2009. Vikikrātuvē par šo tēmu ir pieejami multivides faili. Skatīt: Rikardu Karvaļu. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)