Ledus pils "Boļšoj" (krievu: Ледовый дворец «Большой») ir daudzfunkcionāla halle, kas atrodas Olimpiskajā parkā, Sočos, Krievijā. Arēna tika celta 2014. gada ziemas olimpisko spēļu vajadzībām. Vēl ledus hallē notika 2013. gada Pasaules U-18 čempionāts. Vien 300 metru attālumā no halles atrodas "Šaiba" ledus arēna, kas arī tika celta Olimpisko spēļu vajadzībām. Kopš 2014. gada hallē mājas spēles aizvada Kontinentālās hokeja līgas vienība Hokeja Klubs Soči. Ledus pils "Boļšoj" celta 2014. gada ziemas olimpisko spēļu vajadzībām. Šeit norisinājās hokeja turnīrs. Tuvumā atrodas vairāki olimpiskie objekti — kērlinga centrs "Ļedjanoj Kub", hokeja arēna "Šaiba" u. c. Ledus hallē ir 12 000 skatītāju vietas. Aptuvenās halles "Boļšoj" izmaksas sastāda 300 miljoni ASV dolāru. Arēnas arhitekti ir Ņikita Cimbals un Aleksandrs Kņjazevs. Arēnas celtniecība ilga no 2009. līdz 2012. gadam. Pēc 2014. gada ziemas olimpiskajām spēlēm halle tika nodota Krasnodaras novada rīcībā. Kopš 2014. gada jūlija šeit bāzējas Kontinentālās Hokeja Līgas komanda "Hokeja Klubs Soči". Arēna joprojām tiek izmantota koncertiem, sporta sacensībām, izstādēm, forumiem. 2014. gada jūnijā un jūlijā šeit notika deju konkurss "Vivat, Krievija!" (krievu: Виват, Россия!). Halles profils Soču Olimpisko spēļu mājaslapa