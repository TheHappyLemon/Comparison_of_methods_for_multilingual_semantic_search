Viktorijas stadions (angļu: Victoria Stadium) ir daudzfunkcionāls stadions Gibraltārā, tiešā Gibraltāra starptautiskās lidostas tuvumā. Celts 1926. gadā kā britu militārpersonu sporta laukums. Ietilpība 2000 skatītāju. Stadionā bāzējas Gibraltāra futbola izlase. Bez futbola spēlēm šeit notiek mūzikas festivāli, kriketa un regbija sacensības. Stadions nosaukts Gibraltāra mecenāta Džona Makintoša sievas vārdā. Vikikrātuvē par šo tēmu ir pieejami multivides faili. Skatīt: Viktorijas stadions.