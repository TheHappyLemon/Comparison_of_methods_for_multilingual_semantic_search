Lozanna (franču: Lausanne) ir pilsēta Šveices rietumos Ženēvas ezera ziemeļu krastā, valsts frančvalodīgajā daļā. Vo kantona centrs. Starptautiskās Olimpiskās komitejas mītnes vieta. Pilsēta atrodas vīna audzēšanas rajonā. Pilsēta pazīstama kā Morisa Bežāra baleta trupas atrašanās vieta. Par pilsētas dibinātājiem tiek uzskatīti romieši, kuri uzcēla militāro nometni sauktu Lousanna, tomēr jau agrāk šeit atradusies ķeltu apmetne. Viduslaikos to pārvaldīja Savojas hercogi un Lozannas bīskaps. No 1536. līdz 1798. gadam pilsēta bija Bernes īpašumā. 1803. gadā Lozanna kļuva par Vo kantona galvaspilsētu un iestājās Šveices konfederācijā. XX gs. vidū pilsētā ieplūda daudzi itāliešu imigranti. Lozannā dzimuši: Johans Ludvigs Burkhards (Johann Ludwig Burckhardt, 1784—1817) — ceļotājs; Žans Paskāls Delamurāzs (Jean-Pascal Delamuraz, 1936—1998) — politiķis; Šarls Ditvā (Charles Dutoit, 1936) — diriģents; Aleho Karpentjers (Alejo Carpentier, 1904—1980) — rakstnieks; Benžamēns Konstāns (Benjamin Constant, 1767—1830) — rakstnieks; Šarls Ferdināns Ramī (Charles Ferdinand Ramuz, 1878—1947) — rakstnieks; Ubola Ratana (ทูลกระหม่อมหญิง อุบลรัตน์ฯ/Ubol Ratana, 1951) — princese; Stefāns Šapuizā (Stéphane Chapuisat, 1969) — futbolists. Stens Vavrinka (Stan Wawrinka, 1985) — tenisists https://www.pxweb.bfs.admin.ch/pxweb/fr/px-x-0102020000_201/-/px-x-0102020000_201.px/?rxid=c5985c8d-66cd-446c-9a07-d8cc07276160; izdevējs: Q285453. Olimpiskais muzejs