Aleksandrs Motiļevs (krievu: Александр Анатольевич Мотылёв; dzimis 1979. gada 17. jūnijā Sverdlovskā) ir Krievijas starptautiskais lielmeistars šahā (2000), kas kopš 2023. gada jūnija pārstāv Rumāniju. Šahu iemācījies spēlēt četru gadu vecumā. Bijis Krievijas junioru čempions šahā U16 un U18 vecuma grupās. 2001. gadā Elistā uzvarējis Krievijas šaha čempionāta finālā. Tajā pašā gadā piedalījies Pasaules šaha čempionātā pēc izslēgšanas sistēmas, kurā 3. kārtā zaudējis Aleksejam Širovam. 2003. gadā Bastiā uzvarējis starptautiskajā šaha turnīrā Corsican Open, apsteidzot Lūku van Veli, Krišnanu Sasikiranu un Sergeju Tivjakovu. 2004. gadā otro reizi piedalījies Pasaules šaha čempionātā pēc izslēgšanas sistēmas, taču šoreiz izstājies pēc zaudējuma 1. kārtā. 2005. gadā dalījis pirmo vietu Maskavas starptautiskajā šaha turnīrā Aeroflot Open. 2009. gadā uzvarējis Pojkovskas starptautiskajā šaha turnīrā. 2014. gadā Erevānā uzvarējis Eiropas individuālajā šaha čempionātā. 2019. gada augustā Iževskā dalījis 5.-8. vietu Krievijas vīriešu šaha čempionāta superfinālā. 2021. gada oktobrī Ufā dalījis 5.-9. vietu Krievijas šaha čempionāta superfinālā. 2022. gada maijā Ādažos kļuvis par Fēliksa Circeņa piemiņas turnīra uzvarētāju. Pārstāvējis Krievijas komandu lielākajos komandu šaha turnīros: Pasaules šaha olimpiādē piedalījies 2010. gadā; Eiropas komandu šaha čempionātā piedalījies 2005. gadā; Pasaules komandu šaha čempionātā piedalījies 2001. gadā un komandu vērtējumā izcīnījis sudraba medaļu. Par panākumiem turnīros FIDE 1997. gadā Motiļevam piešķīrusi starptautiskā meistara (IM), bet 2000. gadā - starptautiskā lielmeistara (GM) nosaukumu. Pazīstams arī kā šaha treneris, kurš ir strādājis ar Sergeju Karjakinu un Krievijas šaha izlasi. Kopš 2023. gada 14. jūnija šaha turnīros pārstāv Rumāniju. Transfers in 2023 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 20. martā. «Motylev wins 10th Karpov Poikovsky». Arhivēts no oriģināla, laiks: 2012. gada 9. novembrī. Skatīts: 2017. gada 20. martā. «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. Суперфинал чемпионата России. Уфа Rekordliels dalībnieku skaits Fēliksa Circeņa piemiņas turnīrā OlimpBase :: Men's Chess Olympiads :: Alexander Motylev OlimpBase :: European Men's Team Chess Championship :: Alexander Motylev OlimpBase :: World Men's Team Chess Championship :: Alexander Motylev «Motylev and Potkin appointed coaches of Russian national team». Arhivēts no oriģināla, laiks: 2017. gada 4. oktobrī. Skatīts: 2017. gada 20. martā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)