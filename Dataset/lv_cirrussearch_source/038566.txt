Pjotrs Bolotņikovs (krievu: Пётр Григо́рьевич Боло́тников; dzimis 1930. gada 8. martā, miris 2013. gada 20. decembrī) bija padomju vieglatlēts, garo distanču skrējējs, 1960. gada olimpiskais čempions, pasaules eksrekordists 10000 m distancē, PSRS Nopelniem bagātais sporta meistars (1960}. Pirmo reizi skriešanas sacensībās piedalījies armijā 20 gadu vecumā, noskrienot 3 km krosu 9:16,2 un uzstādot divīzijas rekordu. Pirms dienesta armijā aizrāvies ar vingrošanu un pateicoties tai ieguvis labu vispārējo fizisko sagatavotību, bez kuras, pēc paša vārdiem, nevarētu kļūt par labu garo distanču skrējēju. Beidzis treneru skolu un fizkultūras institūtu. Bijis sporta biedrības "Spartaks" vieglatlētikas treneris. Bolotņikovs startējis trijās Olimpiskajās spēlēs (1956, 1960, 1964). 1960. gadā Romā 10 000 metru distancē izcīnījis zelta medaļu. Trīspadsmitkārtējs PSRS čempions (1957—1962, 1964) 5000 m, 10000 m un 5 km krosa distancēs. Eiropas čempions (1962) 10000 m distancē. No 1960. līdz 1963. gadam pasaules rekordists 10000 m distancē. No 1990. līdz 1992. gadam bijis brīvprātīgās sporta biedrības "Spartaks" priekšsēdētājs un prezidija loceklis, no 1996. gada Goda priekšsēdētājs. Miris 2013. gada 20. decembrī. Apglabāts Trojekurovskas kapsētā Maskavā. Ļeņina ordenis (PSRS, 1960) Tautu draudzības ordenis (PSRS, 1985) Goda ordenis (Krievija, 1995) Krievijas ordenis "Par nopelniem Tēvzemes labā" (trešā pakāpe, 1999) Mordvijas Goda pilsonis Sports-Reference profils Arhivēts 2011. gada 20. septembrī, Wayback Machine vietnē. (angliski) Болотников, Пётр (2010). "О беге, о друзьях, о себе". Лёгкая атлетика (3): 14.-17. lpp. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) Bolotņikova profils vietnē Racing Past (angliski) Olimpiskās kustības profils (angliski)