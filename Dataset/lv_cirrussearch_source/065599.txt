Biaka (indonēziešu: Pulau Biak) ir Indonēzijai piederoša sala Klusajā okeānā. Administratīvi ietilpst Papua provincē; lielākā salas daļa ietilpst Biakas-Numforas apriņķī, bet neliela daļa ziemeļrietumos — Supiori apriņķī. Lielākā apdzīvotā vieta ir apriņķa centrs Biaka. Sala ir izvēlēta par potenciālo vietu Indonēzijas kosmodroma būvniecībai, pret ko iebilst vietējie iedzīvotāji. Sala izvietojusies Jaungvinejas ziemeļrietumu piekrastē, Čenderavasiha līča ziemeļos. Lielākā no Biakas salu grupas; tajā ietilpst vēl Supiori (659 km²) sala ziemeļrietumos, no kuras to šķir dažus desmitus metru šaurais un seklais Surendidori šaurums, kā arī Padaido salas dienvidaustrumos un Numfora rietumos. Dienvidos ap 50 km platais Japenas šaurums Biaku šķir no Japenas salas. Salas reljefs lielākoties līdzens, augstākais punkts ir 740 m vjl salas ziemeļrietumos. Valda tropiskais klimats. Ainavā dominē tropiskie lietusmeži, piekrastēs — mangrovju audzes. Iedzīvotāju lielākā daļa ir melanēzieši, runā biakiešu valodā. Pēc reliģiskās piederības 83% kristieši (lielākoties protestanti), bet 16% — musulmaņi. Spaceport will bring more benefits than risks, says Indonesian space agency as Papuans divided over project. Vikikrātuvē par šo tēmu ir pieejami multivides faili. Skatīt: Biaka. Encyclopædia Britannica raksts (angliski)