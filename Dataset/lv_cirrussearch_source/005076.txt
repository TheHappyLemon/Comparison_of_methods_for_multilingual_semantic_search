Kārlis Ernsts fon Bērs (vācu: Karl Ernst von Baer, dzimis 1792. gada 28. februārī [v.s. 17. februārī] Pībē (Piibe), miris 1876. gada 28. novembrī [v.s. 16. novembrī] Tērbatā) bija vācbaltiešu biologs, viens no embrioloģijas pamatlicējiem. Kārlis Ernests fon Bērs bija cēlies no bruņinieku Bēru dzimtas Igaunijas atzara (Ritter von Baer, Edler von Huthorn). Mācījās Rēveles Domskolā un Tērbatas Universitātē. Pēc tam studēja Berlīnē, Vīnē un Vircburgā. Bija vācbaltu studentu korporācijas Estonia biedrs. Kopš 1817. gada bija Kēnigsbergas Universitātes profesors. 1834. gadā pārcēlās uz Sanktpēterburgu, kur darbojās Pēterburgas Zinātņu akadēmijā. Pēdējos dzīves gadus (1867-1876) pavadīja Tērbatā, kur kļuva par vienu no redzamākajiem darvinisma kritiķiem. Interesējās par embrioloģiju (cita starpā atklāja notohordu), antropoloģiju (kraniometriju). Viens no pirmajiem lietoja jēdzienu bioloģiskais laiks. Devās vairākās ekspedīcijās (uz Novaju Zemļu, Kaspijas jūru, Lapzemi). Krievijas Ģeogrāfijas biedrības dibinātājs un pirmais priekšsēdētājs. Tartu Bēram uzcelts piemineklis, bet uz 2 Igaunijas kronu banknotes bija Bēra portrets. Vikikrātuvē par šo tēmu ir pieejami multivides faili. Skatīt: Kārlis Ernsts fon Bērs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)