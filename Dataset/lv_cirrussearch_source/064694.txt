Artura Krišjāņa Kariņa vadībā Latvijas Republikas Ministru kabinets darbojās no 2022. gada 14. decembra līdz 2023. gada 15. septembrī, Valsts prezidentam Egilam Levitam nominējot Kariņu Ministru prezidenta amatam un 14. Saeimai apstiprinot valdību. Šis bija Latvijas Republikas 41. Ministru kabinets, kas tiek dēvēts arī par Artura Krišjāņa Kariņa 2. valdību. Šis bija otrais Ministru kabinets, kuru vadīja Arturs Krišjānis Kariņš no partiju apvienības Jaunā Vienotība. Šajā valdībā strādāja 14 ministri. Valdošās koalīcijas sastāvā bija Apvienotais saraksts, Jaunā Vienotība un Nacionālā apvienība "Visu Latvijai!"—"Tēvzemei un Brīvībai/LNNK". 2023. gada 11. augustā premjers Artūrs Krišjānis Kariņš paziņoja, ka nolēmis sākt sarunas par jaunas valdības veidošanu ar Zaļo un Zemnieku savienību un partiju Progresīvie, pēc tam, kad Apvienotais saraksts un Nacionālā apvienība noraidīja Kariņa piedāvājumu par uzstādījumiem turpmākajam valdības darbam un ministru rotāciju. Tāpat Kariņš apstiprinoši atbildēja uz jautājumu, ka uz sarunām par dalību jaunajā valdībā aicinās arī pašreizējās valdības partnerus Apvienoto sarakstu un Nacionālo apvienību. 2023. gada 14. augustā, K. Kariņš paziņoja par atkāpšanos no Ministru prezidenta amata. 17. augustā viņš iesniedza Valsts prezidentam Edgaram Rinkēvičam demisijas rakstu, taču valdība turpināja strādāt līdz jaunās valdības apstiprināšanai 15. septembrī.    Jaunā Vienotība    Apvienotais saraksts    Nacionālā apvienība "Visu Latvijai!"—"Tēvzemei un Brīvībai/LNNK" «Saeima apstiprina 41. Ministru kabinetu ar Kariņu priekšgalā». delfi.lv. delfi.lv. 2022. gada 14. decembrī. Skatīts: 2022. gada 14. decembrī. «Kariņš nolēmis sākt sarunas par jaunas valdības veidošanu». Latvijā (latviešu). 2023-08-11. Skatīts: 2023-08-11. «Kariņš paziņo par demisiju». www.delfi.lv (latviešu). Skatīts: 2023-08-14. «Rinkēvičs pieņem Kariņa valdības demisiju». www.delfi.lv (latviešu). Skatīts: 2023-08-17. Latvijas Republikas Ministru kabineta oficiālā mājas lapa Twitter profils