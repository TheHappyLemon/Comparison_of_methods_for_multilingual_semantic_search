Sers Toms Stopards (angļu: Sir Tom Stoppard; dzimis Tomāšs Strauslers (čehu: Tomáš Straussler) 1937. gada 3. jūlijā) ir Morāvijas ebreju izcelsmes britu dramaturgs un scenāriju autors. Amerikas Kinoakadēmijas un četru Tony balvu ieguvējs. Dzimis Zlīnā ebreju ģimenē. Tēvs darbojās kompānijā Bata. Īsi pirms Čehoslovākijas okupācijas 1938. gadā, kompānijas īpašnieks Jans Antonīns Batja, glābdams savus ebreju izcelsmes darbiniekus, pārcēla Toma Stoparda ģimeni uz Singapūru. Stoparda tēvs kara laikā gāja bojā, bet māte 1945. gadā apprecēja britu armijas majoru Stopardu. Kara gadus Toms Stopards pavadīja skolā Indijā. Pēc kara ģimene pārcēlās uz Lielbritāniju. Stopards piecdesmitajos gados strādāja par žurnālistu, 1960. gadā pabeidza pirmo lugu. Plašu atpazīstamību ieguva 1966. gadā ar lugu "Rozenkrancs un Gildenšterns ir miruši" (Rosencrantz and Guildenstern Are Dead), kopš tā laika ražīgi strādā teātrī, kino, TV un radio. No pazīstamākajām Stoparda lugām var minēt Rosencrantz and Guildenstern Are Dead (1966), Arcadia (1993), The Coast of Utopia (2002). Toms Stopards ir scenārija autors Terija Giljama filmai "Brazīlija" (1985), filmai The Russia House (1990), bet par scenāriju Džona Medena filmai "Iemīlējies Šekspīrs" ieguva Amerikas Kinoakadēmijas balvu. Vikikrātuvē par šo tēmu ir pieejami multivides faili. Skatīt: Toms Stopards. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski)