Ērvings Fišers (angļu: Irving Fisher, dzimis 1867. gada 27. februārī, miris 1947. gada 29. aprīlī) bija amerikāņu ekonomists, statistiķis un sabiedrisks darbinieks. Agrīns neoklasiskās teorijas pārstāvis. Sava laika ekonomikas zvaigzne, kura reputāciju iedragāja viņa izteicieni neilgi pirms 1929. gada biržas kraha, ka akciju cenas ir "iegājušas pastāvīgi augstā cenu līmenī". Tomēr gan Džeimss Tobins, gan Miltons Frīdmans ir atzinuši Fišeru par visu laiku izcilāko ASV ekonomistu. Fišera idejas par parādu deflāciju, kas tika izstrādātas pēc Lielās depresijas sākuma, tika ignorētas līdz 20. gadsimta piecdesmitajiem gadiem. Tām pievērsa uzmanību arī 21. gadsimta sākuma Lielās recesijas laikā. Fišers kā persona atbalstīja sauso likumu, eigēniku un veģetārismu. Vikikrātuvē par šo tēmu ir pieejami multivides faili. Skatīt: Ērvings Fišers.