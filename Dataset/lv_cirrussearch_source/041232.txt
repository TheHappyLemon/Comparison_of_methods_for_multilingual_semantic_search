2018. gada Tour Down Under bija šosejas riteņbraukšanas daudzdienu sacensības, kuras notika no 16. līdz 21. janvārim. Tā bija 20. reize, kad notika Tour Down Under sacensības un tās bija pirmās sacensības 2018. gada UCI Pasaules tūres kalendārā. Derils Impijs (Mitchelton–Scott) kļuva par pirmo Dienvidāfrikas braucēju, kurš uzvarējis sacensību kopvērtējumā, pēc papildu rādītājiem apsteidzot BMC Racing Team sportistu Ričiju Portu, abiem braucējiem distanci pieveicot vienā laikā. Ports piekto gadu pēc kārtas uzvarēja posmā ar finišu Vilungas kalnā, bet Impijs finišēja astoņas sekundes vēlāk otrajā vietā, kas bija pietiekami, lai pārņemtu okera krāsas līdera krekliņu. Pjedestālu noslēdza vēl vines iepriekšējais uzvarētājs Toms Jelte Slagters no Team Dimension Data, kurš finišēja trešais Vilungas kalnā, iegūstot četras bonusa sekundes, kas ļāva apsteigt četrus citus konkurentus, ar ko viņš finišēja kopā; Slagters kopvērtējumā finišēja 16 sekundes aiz Impija. No citām sacensību klasifikācijām pasaules čempions Peters Sagans (Bora–Hansgrohe) uzvarēja sprinta klasifikācijā, piecos posmos finišējot pirmajā pieciniekā, ieskaitot uzvaru posmā ar finišu Uraidlā. Team Dimension Data braucējs Nikolass Dlamini bija kalnu klasifikācijas vadībā no pirmā posma līdz finišam, bet Egans Bernals no Team Sky savās pirmajās sacensībās komandas sastāvā uzvarēja jauno braucēju klasifikācijā, kopvērtējumā ieņemot sesto vietu. Komandu klasifikācijā uzvarēja Bahrain–Merida, kuras pārstāvis Gorka Izagirre finišēja pirmajā desmitniekā. Tā kā Tour Down Under bija UCI Pasaules tūres sacensības, visas 18 UCI WorldTeam komandas tika ielūgtas un dalība tām bija obligāta. Vienīgā komanda, kas saņēma ielūgumu bija UniSA–Australia. «Tour Down Under 2018». Arhivēts no oriģināla, laiks: 2018. gada 11. janvārī. Skatīts: 2017. gada 19. novembris. «Stage guide». Cyclingnews.com. Skatīts: 2017. gada 19. novembris. Chris Marshall-Bell. «Daryl Impey wins Tour Down Under 2018 as André Greipel triumphs on stage six». Cycling Weekly (Time Inc. UK), 2018. gada 21. janvāris. Skatīts: 2018. gada 21. janvāris. Reece Homfray. «Porte conquers Hill for fifth time but Impey takes ochre jersey». The Advertiser (News Corp Australia), 2018. gada 20. janvāris. Skatīts: 2018. gada 21. janvāris. «Impey wins 2018 Tour Down Under». Cyclingnews.com (Immediate Media Company). 2018. gada 21. janvāris. Skatīts: 2018. gada 21. janvāris. «Tour Down Under: Greipel wins stage 6, as Impey takes overall». VeloNews (Competitor Group). 2018. gada 21. janvāris. Skatīts: 2018. gada 21. janvāris. «Tour Down Under 2018 start list - Cycling Weekly». Cycling Weekly (angļu). 2018-01-15. Arhivēts no oriģināla, laiks: 2018-01-12. Skatīts: 2018-01-15. Oficiālā tīmekļa vietne ProCyclingStats profils