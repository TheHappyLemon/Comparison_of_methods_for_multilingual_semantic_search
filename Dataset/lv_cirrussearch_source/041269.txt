Kšištofs Gratka (poļu: Krzysztof Gratka; dzimis 1982. gada 15. jūlijā Lodzā) ir Polijas FIDE meistars šahā (1992). Vairākkārt pārstāvējis Poliju Eiropas un pasaules jauniešu šaha čempionātos, kuros lielāko panākumu guvis 1992. gadā Rimavska Sobotā, kad uzvarējis Eiropas jauniešu šaha čempionātā U10 vecuma grupā. Par šo panākumu saņēmis FIDE meistara titulu. Daudzkārtējais Polijas jauniešu šaha čempionātu laureāts dažādās vecuma kategorijās, kurās izcīnījis piecas medaļas: zelta (1996. gadā U14 vecuma grupā), divas sudraba (1992. gadā U10 vecuma grupā un 1994. gadā U12 vecuma grupā) un divas bronzas (1995. gadā U14 vecuma grupā un 1997. gadā U16 vecuma grupā). No 1991. līdz 2000. gadam deviņas reizes piedalījies Polijas jauniešu čempionāta finālos ātrajā šahā, kuros 1995. gadā izcīnījis sudraba medaļu U14 vecuma grupā. Tāpat izcīnījis divas medaļas Polijas jauniešu komandu šaha čempionātos: zelta (2000) un bronzas (1999). 1998. gadā bijis otrais Krakovas starptautiskā šaha festivāla Cracovia A turnīrā. Kopš 2002. gada reti piedalās šaha turnīros. Krzysztof Gratka - Szachy w Polsce Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)