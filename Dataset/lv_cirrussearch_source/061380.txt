Esekjels Ivans Lavesi (spāņu: Ezequiel Iván Lavezzi, dzimis 1985. gada 3. maijā) ir bijušais Argentīnas futbolists, spēlēja uzbrucēja pozīcijā, bijis Argentīnas futbola izlases dalībnieks. Savu karjeru Lavesi sāka Estudiantes komandā 2003. gadā. Vēlāk trīs sezonas spēlējis San Lorenzo komandā. 2007. gadā pievienojies Itālijas A sērijas komandai Napoli. 2012. gadā ar komandu ieguvis Itālijas kausu. Sava sekmīgā snieguma dēļ, 2012. gadā Lavesi par 26,5 miljoniem eiro tika pārdots Francijas komandai Paris Saint-Germain, kur viņš kopumā nospēlēja vairāk nekā 150 mačus un trīs reizes uzvarēja Ligue 1 turnīrā. Savu karjeru noslēdzis Ķīnas komandā Hebei China Fortune, kur spēlējis no 2016. līdz 2019. gadam. Argentīnas futbola izlases sastāvā debitējis 2007. gadā. Izcīnījis zelta medaļu 2008. gada vasaras olimpiskajās spēlēs. Piedalījies arī 2014. gada FIFA Pasaules kausā. San Lorenzo Argentīnas pirmā divīzija: 2007 Napoli Itālijas kauss: 2011–12 Paris Saint-Germain Ligue 1: 2012–13, 2013–14, 2014–15, 2015–16 Coupe de la Ligue: 2013–14, 2014–15 Coupe de France: 2014–15 Trophée des Champions: 2013, 2014 Argentīna Vasaras olimpiskās spēles zelta medaļa: 2008 Olympedia profils (angliski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski)