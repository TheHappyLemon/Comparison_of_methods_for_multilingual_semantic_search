Lenfords "Lenijs" Leonards (angļu: Lenford "Lenny" Leonard) un Karltons "Karls" Karlsons (angļu: Carlton "Carl" Carlson) ir izdomāti tēli animācijas seriālā "Simpsoni". Abus tēlus saista stipra draudzība. Viņi strādā Springfīldas atomelektrostacijā. Tēlus ierunājuši Harijs Šīrers (Lenijs) un Henks Azarija (Karls, no 1. līdz 31. sezonai), Alekss Deserts (Karls, no 32. sezonas). Lenijs un Karls kopā ierindojas sestajā vietā IGN veidotajā Simpsonu otrā plāna varoņu Top 25. Lenijs dzimis Čikāgā. Viņam ir maģistra grāds atomfizikā, strādā Springfīldas atomelektrostacijā, kur iekārtojies darbā uzreiz pēc skolas beigšanas (mācījies vienā klasē ar Homēru). Lenijs ir viens no trim Springfīldas budistiem (kopā ar Karlu un Līzu), kaut arī nemaz nezina, kas ir Buda. Sarakstījis vairākus romānus un filmējies filmās. Mīl suņus. Lenijam pieder gaiši zila mašīna ar numuru 829 EAG. Lenijs un Karls ir labākie draugi, kas atsevišķi redzami ļoti reti; pārējie viņu draugi ir Homērs un patstāvīgais Mo tavernas apmeklētājs Bārnijs Gambls, kā arī pats Mo Sizlaks. Karls ir afroamerikānis, budists, viņam ir maģistra grāds atomfizikā, patīk boulings un pasēdēšana Mo tavernā. Bērnību pavadījis Islandē. Pirmajās sērijās Karls reti bija manāms kopā ar Leniju. Homēra bērnības draugs. Karlam tāpat kā Lenijam ir māsa, viņiem ir tradīcija uz Valentīna dienu apmainīties ar viņām. Karlam pieder zilganzaļa mašīna, kurai numurs nav zināms. Abi draugi strādā atomelektrostacijas 7G sektorā kopīgā kabinetā. Karlam ir nedaudz liekais svars. Ģērbšanās stils viņam gandrīz vienmēr ir vienāds: melnas kurpes, brūnas bikses, rozā džemperis un pa virsu džemperim gaiši violeta žakete ar brūnām pogām. Karlam alkohols nav tik tuvs kā Lenijam, taču arī ļoti garšo, abi par to ļoti maz zin. Karls pēc iepriekšējā 7G sektora priekšnieka aiziešanas ieņēma viņa vietu un Homērs kļuva par palīgu. Sērijas beigās Karls vēl aizvien ir savā amatā, taču nākamajās sērijās viņš bija redzams savā vecajā postenī. Bērnsa kunga mīlulis. Dzīvo lielā rozā ar zilu koka mājā kopā ar Leniju. Homērs runājot ar Līzu par Karlu dēvē viņu par zinātni un ļoti ciena. Beisbola komandā, kas izveidota no patstāvīgajiem Mo tavernas apmeklētājiem, Karlam ir 7. numurs. Lisa Respers France. «Alex Désert takes over for Hank Azaria voicing Carl on 'The Simpsons'». CNN, 2020. gada 28. septembris. Skatīts: 2020. gada 28. septembris. «Alex Desert debuts as Carl Carlson on The Simpsons». Indy 100. 2020. gada 28. septembris. Skatīts: 2020. gada 28. septembris. Jasyson. «'The Simpsons' debut voice actor for Carl Carlson after Hank Azaria steps down». The Armenian Reporter, 2020. gada 28. septembris. Skatīts: 2020. gada 28. septembris. Michael Schneider. «'The Simpsons' Season Premiere: Here's Who Took Over Carl's Voice From Hank Azaria (EXCLUSIVE)». Variety, 2020. gada 24. septembris. Skatīts: 2020. gada 24. septembris. Annie Martin. «'The Simpsons': Alex Desert to voice Carl in Season 32 premiere». UPI, 2020. gada 25. septembris. Skatīts: 2020. gada 27. septembris. «The Simpsons: Top 25 Peripheral Characters». IGN. 2012. gada 16. februāris. Skatīts: 2014. gada 16. aprīlis.