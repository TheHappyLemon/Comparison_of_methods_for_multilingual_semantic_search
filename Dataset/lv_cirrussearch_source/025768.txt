Kriss Stjuarts (angļu: Chris Stewart; dzimis 1987. gada 30. oktobrī) ir bijušais kanādiešu hokejists, malējais uzbrucējs. Karjeras laikā aizvadījis 668 spēles Nacionālajā hokeja līgā. Stjuarta vecākais brālis Entonijs arī ir profesionāls hokejists. Pēc vairākām OHL kluba Kingstonas "Frontenacs" rindās aizvadītām sezonām profesionāļa karjeru Stjuarts sāka 2006.—07. gada sezonā, kad debitēja Amerikas hokeja līgas vienībā Olbani "River Rats". Nākamo sezonu viņš aizvadīja Leikīrijas "Monsters" rindās, taču 2009.—10. gada sezonā debitēja NHL, aizvadot 53 spēles Kolorādo "Avalanche" sastāvā. 2009.—10. gada sezonā uzbrucējs jau bija nostiprinājies "Avalanche" rindās. Ar 64 punktiem 77 spēlēs viņš bija otrs komandais rezultatīvākais spēlētājs aiz Pola Štjastnija. 2010.—11. gada sezonas otrajā pusē Stjuarts tika aizmainīts uz Sentluisas "Blues" vienību. "Blues" rindās hokejists spēlēja līdz pat 2013.—14. gada sezonas nogalei, kad tika aizmainīts uz Bufalo "Sabres". Jau nākamās sezonas otrajā pusē "Sabres" hokejistu aizmainīja uz Minesotas "Wild", savukārt 2015. gada jūlijā hokejists noslēdza viena gada līgumu ar Anahaimas "Ducks". Vēlāk Stjuarts atgriezās "Wild" sastāvā, taču karjeras izskaņā spēlēja arī Kalgari "Flames" un Filadelfijas "Flyers" rindās. Kanādas hokeja izlases rindās spēlējis 2011. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)