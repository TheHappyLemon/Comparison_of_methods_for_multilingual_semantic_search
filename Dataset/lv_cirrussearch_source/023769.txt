Rietumu puslode ir ģeopolitisks termins, kas parasti apzīmē abas Amerikas un tām tuvu esošās salas un ūdeņus. Šajā ziņā tas saskan ar terminu – Jaunā pasaule. Termins "Rietumu puslode" tiek lietots ievērojami biežāk nekā otrs termins – "Austrumu puslode". Ja planētas sadalījums ziemeļu un dienvidu puslodēs ir veicams vienkārši, sadalot to pa ekvatoru, tad sadalījums rietumu un austrumu puslodēs ir nosacīts, pakļauts tradīcijai, sadalot planētu pa kādu noteiktu meridiānu. Ģeogrāfijā Rietumu puslode ir puse no Zemes, kas atrodas rietumos no Griničas meridiāna un austrumos no 180° meridiāna – Starptautiskās datuma līnijas. Pie šāda sadalījuma Rietumu puslodē neietilpst vairākas Aleutu salas, kas ir daļa no Amerikas, savukārt ietilpst Krievijas pats tālākais austrumu punkts. Vikikrātuvē par šo tēmu ir pieejami multivides faili. Skatīt: Rietumu puslode. Encyclopædia Britannica raksts (angliski)