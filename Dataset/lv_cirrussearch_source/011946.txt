Šveices franks (kods: CHF) ir Šveices un Lihtenšteinas nacionālā valūta. Banknotes apgrozībā laiž Šveices Nacionālā banka, bet monētas — Šveices monētu kaltuve Swissmint. Mūsdienās Šveices franks ir vienīgā valūta Eiropā, kuru sauc par franku (pirms eiro ieviešanas bija arī Francijas franki, Beļģijas franks, Luksemburgas franks un citi). Uz 10 Šveices franku banknotes ir attēlots Lekorbizjē, uz 20 — Artūrs Onegērs, uz 50 — Sofija Toibera-Arpa (Sophie Taeuber-Arp), uz 100 — Alberto Džakometi (Alberto Giacometti), uz 200 — Šarls Ferdinands Ramjū (Charles Ferdinand Ramuz), bet uz 1000 Šveices franku banknotes ir redzams Jakobs Burkharts (Jacob Burckhardt). Šveices franks: Vēsturiskās un aktuālās banknotes (vāciski) (angliski) (franciski)