1938. gada FIFA Pasaules kauss notika Francijā no 4. līdz 19. jūnijam. Tas bija pēc skaita 3. Pasaules kausa finālturnīrs. Par Pasaules čempioniem otro reizi pēc kārtas kļuva Itālijas izlase, kas finālā ar 4-2 uzvarēja Ungāriju. Šis bija pēdējais čempionāts pirms Otrā pasaules kara, nākamais turnīrs notika 1950. gadā. Stade Vélodrome, Marseļa — 60 000 Parc des Princes, Parīze — 49 500 Stade Olympique de Colombes, Parīze — 45 124 Parc Lescure, Bordo — 35 000 Stade Meinau, Strasbūra — 29 000 Stade Chapou, Tulūza — 22 000 Stade Victor Boucquey, Lille — 15 000 Stade Vélodrome Municipal, Reimsa — 9000 Stade du Fort Carré, Antiba — 7000 Stade Cavée Verte, Havra — 3000 1938. gada FIFA Pasaules kausa izcīņā piedalījās 15 izlases. Turnīram automātiski kvalificējās laukuma saimnieki Francijas izlase un 1934. gada Pasaules čempioni Itālijas izlase. Vēl turnīram kvalificējās arī Austrija (izšķirošajā spēlē uzvarot Latviju), taču nepiedalījās finālturnīrā anšlusa dēļ. Turnīra formāts bija tāds pats kā 1934. gadā, taču šoreiz turnīrā piedalījās 15 komandas, paredzēto 16 vietā. Austrijas izlase gan kvalificējās finālturnīram, taču, Nacistiskajai Vācijai okupējot Austriju, nepiedalījās. Turnīrā nepiedalījās arī Argentīnas un Urugvajas izlases, kas apvainojās par to, ka turnīrs nenotika Dienvidamerikā. Astotdaļfinālā risinājās ļoti spraigas cīņas un pārliecinoši nākamajā kārtā iekļuva vienīgi Ungārija, Francija un Zviedrijas izlase, kurai tika piešķirta tehniskā uzvara Austrijas nespēlēšanas dēļ. Pagarinājumos uzvaras izcīnīja Itālija, Brazīlija un Čehoslovākija. 2 astotdaļfināla spēles neizšķirta dēļ nācās pārspēlēt, pārspēlēs Šveicei uzvarot Vāciju, savukārt Kubai Rumāniju. Ceturtdaļfinālā Ungārijas izlase ar 2-0 apspēlēja Šveici, savukārt zviedri ar 8-0 sagrāva Kubas izlasi. Vēl kaimiņu divcīņā laukuma saimnieki Francijas izlase ar 1-3 piekāpās itāļiem, savukārt Brazīlija pārspēlē uzvarēja Čehoslovākiju. Pusfinālā ungāri pārliecinoši turpināja uzvaras gājienu, ar 5-1 pieveicot Zviedriju, kamēr Itālija ar minimālu 2-1 pārspēja Brazīliju. Spēlē par 3. vietu Brazīlija spēja atspēlēties no rezultāta 0-2, uzvarot Zviedriju ar 4-2. Finālspēlē Ungārija ar tādu pašu rezultātu piekāpās iepriekšējiem Pasaules čempioniem itāļiem, kuri pēc kādas versijas esot saņēmuši Musolīni telegrammu ar tekstu "Uzvariet vai mirstiet". Itālijas izlase otro reizi uzvarēja Pasaules čempionātā, kļūstot par pirmo izlasi, kam tas izdevies divreiz. Labākie vārtu guvēji Leonidass — 8 Ģula Žengelērs — 6 Silvio Piola — 5 Ģerģs Šāroši — 5 Džino Kolausi — 4 Ernests Vilimovskis — 4 1938. gada FIFA Pasaules kauss Arhivēts 2019. gada 23. jūnijā, Wayback Machine vietnē.