Galveno autoceļu un automaģistrāļu pārvalde (poļu: Generalna Dyrekcja Dróg Krajowych i Autostrad) ir iestāde, kura ar valsts budžeta līdzekļiem pārvalda valsts nozīmes autoceļus un automaģistrāles Polijā. GDDKiA 2002. gada 1. aprīlī izveidoja Polijas transporta ministrija. Pārvalde tika izveidota apvienojot divas atsevišķas iestādes: Galveno autoceļu pārvaldi un Automaģistrāļu un to būvniecības aģentūru. GDDKiA ģenerāldirektors atbild par visiem valsts galvenajiem autoceļiem un automaģistrālēm. Pārvalde sastāv no sešpadsmit filiālēm visā Polijā, kā arī no vairākām Reģionālo autoceļu pārvaldēm, kas pārvalda reģionālos autoceļus savu teritoriju robežās. Papildus tam, pastāv arī nodaļa, kas pārvalda Polijas autoceļu muzeju un ir atbildīga par pieminekļu un citu objektu uzturēšanu un saglabāšanu uz ceļiem un to tiešā tuvumā. Tas atrodas Ščucinā. GDDKiA ir galvenais valdības orgāns, kas atbild par autoceļiem, un arī pilda sekojošos pienākumus: Dalība autotransporta politikas īstenošanā. Datu un informācijas ievākšana par koplietojamo autoceļu tīklu. Autoceļu infrastruktūras uzraudzība un sagatavošana nācijas aizstāvēšanai, ja nepieciešams. Atļauju izsniegšana nestandarta transportlīdzekļiem, noteiktā laikā, izmantojot iepriekš izplānotu maršrutu, pārvietoties izmantojot koplietojamos autoceļus. Sadarbība ar citām satiksmes pārvaldes iestādēm un starptautiskajām organizācijām. Sadarbība ar pašvaldībām, lai uzturētu un attīstītu ceļu infrastruktūru. Satiksmes pārvaldīšana uz galvenajiem autoceļiem. Autoceļu pieminekļu aizsardzība. Veikt uzdevumus, kas saistīti ar maksas automaģistrāļu būvniecības sagatavošanās darbiem, būvniecības koordinācijas darbiem un ekspluatāciju. Tranzīta nodevu iekasēšana atbilstoši maksas autoceļu un satiksmes fonda noteikumiem. Lehs Viteckis - Galveno autoceļu un automaģistrāļu ģenerāldirektors Magdalena Javorksa - Galveno autoceļu un automaģistrāļu ģenerāldirektora vietniece Tomašs Rudņickis - Galveno autoceļu un automaģistrāļu ģenerāldirektora vietnieks Andžejs Macejevskis - Galveno autoceļu un automaģistrāļu ģenerāldirektora vietnieks Joanna Nurkeviča - Galvenās pārvaldes ģenerāldirektore (poliski) GDDKiA mājaslapas (angliski) GDDKiA mājaslapa[novecojusi saite]