Jevgeņijs Garaņičevs (krievu: Евгений Александрович Гараничев; dzimis 1988. gada 13. februārī) ir krievu biatlonists, 2014. gada ziemas olimpisko spēļu bronzas medaļas ieguvējs 20 km individuālajā distancē. Sportista karjeras sākumā nodarbojies ar distanču slēpošanu. 2008. gadā pievērsies biatlonam. Pasaules kausa sacensībās biatlonā debitēja 2011. gada 20. janvārī Antholcā. Tieši pēc gada pirmo reizi kāpa uz goda pjedestāla PK posmā, iegūstot 2. vietu sprinta sacensībās. 2012. gada 2. februārī sprintā Holmenkollenē izcīnīja savu pirmo uzvaru. 2014. gada ziemas olimpiskajās spēlēs Sočos ieguva bronzas medaļu 20 km individuālajā distancē. Krievijas komandas sastāvā startēja jauktajā stafetē, ieņemot 4. vietu, bet vīriešu komandas sastāvā netika iekļauts. Garaņičevs netika iekļauts to sportistu sarakstā, ko Starptautiskā Olimpiskā komiteja uzaicināja piedalīties Olimpisko sportistu no Krievijas komandā 2018. gada ziemas olimpiskajās spēlēs. «Российский биатлонист Гараничев завоевал серебро на этапе КМ в Италии» (krievu). RIA Novosti. 2012. gada 20. janvāris. Skatīts: 2019. gada 23. martā. «Garaņičevam pirmā uzvara karjerā, Bricis netiek iedzīšanā». sportacentrs.com. 2012. gada 2. februāris. Skatīts: 2019. gada 23. martā. «МОК не выдал приглашения на Олимпиаду биатлонистам Волкову и Гараничеву». tass.ru (krievu). 2018. gada 23. janvāris. Skatīts: 2019. gada 23. martā. Vikikrātuvē par šo tēmu ir pieejami multivides faili. Skatīt: Jevgeņijs Garaņičevs. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)