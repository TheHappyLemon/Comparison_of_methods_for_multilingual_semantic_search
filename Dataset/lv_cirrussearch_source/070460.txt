Taguma (filipīniešu: Lungsod ng Tagum, angļu: City of Tagum, sebuāņu: Dakbayan sa Tagum) ir pilsēta Filipīnās, Davao reģionā, Ziemeļdavao provinces galvaspilsēta un lielākā pilsēta, pēc iedzīvotāju skaita lielākā iekļautā pilsēta valstī. Atrodas Mindanao salas dienvidaustrumos starp Libuganonas un Iho upju lejtecēm ap 10 km no to ietekas Davao līcī. 19. gadsimtā tagadējās Tagumas apvidus bija daļa no Magindanao sultanāta un to apdzīvoja mandaju un musulmaņu kaganu ciltis. Pēc sultanāta pakļaušanas Iho krastos bija mēģinājumi organizēt patstāvīgas nomadu mandaju apmetnes, kas izsauca bruņotu moro karotāju pretestību. Pastāvīga apmetne Magugpo radās 1930. gados, kad šeit ieceļoja migranti no Visajām. 1941. gadā Taguma ieguva municipalitātes statusu, bet Otrā pasaules kara laikā tās centrs Magugpo tika ievērojami nopostīts. 1948. gadā Magugpo oficiāli tika pārdēvēta par Tagumu. 1967. gadā pēc Ziemeļdavao provinces izveidošanas Taguma kļuva par tās galvaspilsētu, bet 1998. gadā tai piešķīra pilsētas statusu. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Taguma.