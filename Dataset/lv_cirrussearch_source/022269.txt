"Operas spoks" (angļu: The Phantom of the Opera) ir mūzikls, kura mūzikas autors ir Endrū Loids Vebers un tekstu sarakstījis Čārlzs Hārts, ko papildinājis Ričards Stilgo. Mūzikls veidots pēc franču rakstnieka Gastona Lerū romāna ar tādu pašu nosaukumu (Le Fantôme de l'Opéra). Mūzikls ir par jauno soprānu Kristīni Dē, kas kļūst apsēsta ar noslēpumainu, sakropļotu mūzikas ģēniju. Mūzikla pirmizrāde notika 1986. gada 9. oktobrī Londonas Vestendas teātrī, 1988. gadā notika mūzikla pirmizrāde Brodvejā. "Operas spoks" ir ieguvis vairākas nozīmīgas balvas, tai skaitā 1988. gadā tas tika atzīts par labāko mūziklu Tony balvu pasniegšanas ceremonijā. Šis ir visilgāk izrādītais šovs Brodvejas vēsturē, 2012. gada 11. februārī "Operas spoks" kļuva par pirmo uzvedumu, kas Brodvejā ticis izrādīts vairāk nekā 10 000 reizes. Ar kopējiem ieņēmumiem, kas ir lielāki nekā 5,6 miljardi ASV dolāru (lielākie vēsturē), un 845 miljonus ASV dolārus lieliem ieņēmumiem Brodvejā "Operas spoks" ir visu laiku finansiāli veiksmīgākais mūzikls. Līdz 2011. gadam to ir vērojuši vairāk nekā 130 miljoni cilvēku 145 pilsētās 27 valstīs, Londonā un Ņujorkā to uzved joprojām. Gerald Martin Bordman (2004). The Oxford companion to American theatre p.496. Oxford University Press. "A British musical based on Leroux's famous novel". http://www.guardian.co.uk/stage/2012/apr/10/lion-king-broadway-highest-grossing-show?newsfeed=true "Phantom of the Opera Screening Earns Over £500,000 in the UK", BroadwayWorld.com, 5 October 2011 Kenneth Jones. «Phantom turns 18». Playbill, 2006. gada 25. janvāris. Arhivēts no oriģināla, laiks: 2008. gada 15. maijā. Skatīts: 2008. gada 23. aprīlis. Oficiālā tīmekļa vietne