The Servant ir 1963. gada Apvienotās Karalistes drāmas filma, kuras režisors ir Džozefs Lousijs, bet scenārija autors Harolds Pinters. Filmā galvenās lomas atveido Dērks Bogards, Sāra Mailsa, Džeimss Fokss un Vendija Kreiga. Filma balstīta uz Roberta Mogema 1948. gada tāda paša nosaukuma noveli. Filma stāsta par bagātu jaunu vīrieti Toniju, kurš pieņem darbā kalpu Hugo, kuram ir slēpti nolūki. Filma ir kritika par sociālajām klasēm un varas samaitājošo ietekmi. Filmas The Servant pirmizrāde notika 1963. gada 14. novembrī. Tā bija pirmā no četrām Lousija filmām, kurām scenāriju sarakstīta Pinters. Filma saņema pozitīvu kritiķu vērtējumu, kā arī vairākas balvas. Par savu tēlojumu, Bogards saņēma BAFTA kino balvu kā "Labākais aktieris galvenajā lomā". 1999. gadā Britu kinoinstitūts The Servant nodēvēja par 22. labāko 20. gadsimta britu filmu. «BFI | Sight & Sound | Joseph Losey & Harold Pinter: In search of poshlust times». old.bfi.org.uk. Arhivēts no oriģināla, laiks: 2022-05-26. Skatīts: 2023-06-10. «BBC News | Entertainment | Best 100 British films - full list». news.bbc.co.uk. Skatīts: 2023-06-10. IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)