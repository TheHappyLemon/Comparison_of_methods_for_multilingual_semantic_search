Znamjanka (ukraiņu: Знам'янка) ir pilsēta Ukrainas vidusdaļā, Kirovohradas apgabala Kropivnickas rajonā. Izvietojusies apgabala ziemeļaustrumu daļā 40 km no apgabala centra Kropivnickas. Pilsētas padomei pakļauti Znamjankas Druhas pilsētciemats. 1730. gadā apvidū starp Inhulas un Inhulecas upēm vecticībnieki no Krievijas vidienes nodibināja Znamjankas ciemu (mūsdienās — pilsētciemats Znamjanka Druha). Mūsdienu Znamjanka tika dibināta 1869. gadā kā jaunuzbūvētā Odesas—Harkivas dzelzceļa stacija, kas savu nosaukumu ieguva no 3 km attālā Znamjankas ciemata. 1870. gados caur Znamjankas staciju izbūvēja vēl divas dzelzceļa līnijas un tā kļuva par nozīmīgu satiksmes mezglu. 1886. gadā tajā bija 143 iedzīvotāji, bet 1913. gadā tur dzīvoja ap 6 tūkstošiem cilvēku. Pēc Krievijas Impērijas sabrukuma un Padomju Krievijas-Ukrainas kara sākuma (1917—1921) pilsēta nonāca Ukrainas Tautas Republikas un Holadnojarskas Republikas pakļautībā. 1920. gadā padomju karaspēks beidzot iekaroja pilsētu ar trešo mēģinājumu. Ne mazāk kā 891 Znamjankas iedzīvotājs gāja bojā Holodomora (1932—1933) un politisko represiju laikā. Kopš 1930. gada tai ir pilsētciemata, bet kopš 1938. gada pilsētas statuss. No 1932. gada līdz 2020. gadam bija rajona centrs. Otrā pasaules kara laikā no 1941. gada 5. augusta līdz 1943. gada 9. decembrim pilsētu kontrolēja vācu okupanti. 1960. gados tika uzceltas 5 stāvu dzīvojamās ēkas, 1977. gadā pilsētas kultūras pils, bet 1980. gados — 9 stāvu dzīvojamās ēkas. Kara laikā Donbasā (2014—2022) kaujas operācijās piedalījās gandrīz 1000 znamenskiešu. 12 gāja bojā, viena no viņiem (Viktora Holija) vārdā nosaukta pilsētas iela. Krievijas iebrukuma Ukrainā laikā Znamjanka kļuva par patvērumu vairākiem tūkstošiem bēgļu no valsts dienvidaustrumiem. Склад адміністративно-територіальної одиниці. Кіровоградська область, м Знам'янка Vikikrātuvē par šo tēmu ir pieejami multivides faili. Skatīt: Znamjanka.