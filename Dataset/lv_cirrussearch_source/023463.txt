Samsuna (turku: Samsun) ir pilsēta Turcijas ziemeļos, Melnās jūras krastā. Tā ir Samsunas ila administratīvais centrs. 2013. gadā Samsunā dzīvoja 605 tūkstoši iedzīvotāju. Pēc šī rādītāja tā ir Turcijas 13. lielākā pilsēta, un vislielākā Turcijas pilsēta Melnās jūras krastā. Senās Grieķijas laikā šīs pilsētas vietā atradās kolonija, kas bija zināma kā Amisa (Αμισός, Amisos). Pašreizējo nosaukumu tā ieguva 12. gadsimta otrajā pusē, kad to iekaroja turki seldžuki. 1919. gadā Mustafa Kemals Ataturks šajā pilsētā aizsāka Turcijas neatkarības karu. 1993. gadā ieguva lielpilsētas statusu. Vikikrātuvē par šo tēmu ir pieejami multivides faili. Skatīt: Samsuna. Encyclopædia Britannica raksts (angliski) Krievijas Lielās enciklopēdijas raksts (krieviski)