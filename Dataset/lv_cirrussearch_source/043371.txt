Alberto Džilardīno (itāļu: Alberto Gilardino, izrunā: [alˈbɛrto dʒilarˈdiːno], dzimis 1982. gada 5. jūlijā) ir Itālijas futbola treneris un bijušais futbolists. Kopš 2022. gada ir Genoa galvenais treneris. Džilardīno bija Itālijas izlasē, kas uzvarēja 2006. gada FIFA Pasaules kausā. 2004. gadā viņš ieguva olimpisko bronzas medaļu futbolā. 2004. gadā Džilardīno tika atzīts par Itālijas čempionāta gada labāko jauno spēlētāju, gadu vēlāk par Itālijas čempionāta labāko futbolistu. 2007. gadā AC Milan sastāvā uzvarēja UEFA Čempionu līgā. Pēc spēlētāja karjeras beigām kļuva par treneri. 2018. gadā sāka strādāt kā D sērijas kluba Rezzato trenera asistents, vēlāk kļuva par komandas galveno treneri. Karjeras turpinājumā vadīja Pro Vercelli un Siena komandas. 2022. gada jūlijā sāka strādāt Genoa klubā par jauniešu komandas treneri, bet tā paša gada decembrī kļuva par galvenās komandas trenera vietas izpildītāju. Sasniedzot labus rezultātus B sērijā, tika apstiprināts pastāvīgā darbā par galveno treneri. Viņa vadībā komanda iekļuva A sērijā. Milan UEFA Čempionu līga: 2006–07 UEFA Superkauss: 2007 FIFA Klubu Pasaules kauss: 2007 Guangzhou Evergrande Ķīnas Superlīga: 2014 Itālija FIFA Pasaules kauss: 2006 Individuālie sasniegumi Itālijas Serie A gada labākais futbolists: 2005 Itālijas Serie A gada labākais jaunais futbolists: 2004 Vikikrātuvē par šo tēmu ir pieejami multivides faili. Skatīt: Alberto Džilardīno. Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)