Marta Basīno (itāļu: Marta Bassino; dzimusi 1996. gada 27. februārī Kuneo) ir itāļu kalnu slēpotāja, divkārtēja pasaules čempione. 2014. gada Pasaules čempionātā junioriem izcīnīja zelta medaļu milzu slalomā. Pasaules kausa sacensībās debitēja 2014. gada 16. martā Lencerheidē 18 gadu vecumā, ieņemot 19. vietu milzu slalomā. Pasaules čempionātā pirmo reizi piedalījās 2011. gadā. Startēja tikai milzu slalomā, pirmajā braucienā ieņēma 8. vietu, bet otrajā nefinišēja. 2016. gada 22. oktobrī pirmo reizi izcīnīja vietu uz goda pjedestāla Pasaules kausa posmā Zeldenē, ieņemot 3. vietu milzu slalomā. 2018. gada ziemas olimpiskajās spēlēs Phjončhanā ieņēma 5. vietu milzu slalomā, kombinācijā bija 10. vietā, bet slalomā nefinišēja. 2019. gada Pasaules čempionātā Orē izcīnīja bronzas medaļu komandu sacensībās. Individuāli gan milzu slalomā, gan kombinācijā ieņēma 13. vietu. 2019. gada 30. novembrī milzu slalomā Kilingtonā guva savu pirmo uzvaru Pasaules kausa posmos. 2021. gada Pasaules čempionātā izcīnīja zelta medaļu paralēlajā milzu slalomā. 2020.—2021. gada sezonā izcīnīja mazo kristāla globusu, uzvarot Pasaules kausa milzu slaloma ieskaitē. Sezonas laikā uzvarēja četros Pasaules kausa posmos. 2022. gada ziemas olimpiskajās spēlēs ieņēma 17. vietu supergigantā un 8. vietu komandu sacencībās, bet milzu slalomā un kombinācijā nefinišēja. 2023. gada Pasaules čempionātā kļuva par pasaules čempioni supergigantā. «Marta Bassino claims first World Cup victory». fis-ski.com (angļu). 2019. gada 30. novembris. Skatīts: 2023. gada 9. februārī. «Bassino, Liensberger, Faivre secure inaugural parallel giant slalom world titles». olympics.com (angļu). 2021. gada 16. februāris. Skatīts: 2023. gada 9. februārī. «Joy for Italy again as Bassino shocks by grabbing super-G gold ahead of Shiffrin». fis-ski.com (angļu). 2023. gada 8. februāris. Skatīts: 2023. gada 9. februārī. Vikikrātuvē par šo tēmu ir pieejami multivides faili. Skatīt: Marta Basīno. Oficiālā tīmekļa vietne Olympedia profils (angliski) The Sport.org profils (angliski) FIS profils (kalnu slēpošana) (angliski)