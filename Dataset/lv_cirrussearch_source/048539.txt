Vasila Levska nacionālais stadions (bulgāru: Национален стадион „Васил Левски“) ir daudzfunkcionāls stadions Sofijā, Bulgārijā. Pārsvarā to izmanto futbola spēlēm, tajā savas mājas spēles aizvada Bulgārijas futbola izlase. Stadions ir nosaukts bulgāru revolucionāra un nacionālā varoņa Vasila Levska vārdā. Stadiona ietilpība ir 43 358 vietas. Tajā tiek aizvadītas Bulgārijas kausa futbolā finālspēles, stadions tiek izmantots arī vieglatlētikas sacensībām un koncertiem. Stadions tika oficiāli atklāts 1953. gada 5. jūlijā, vairākas reizes ticis renovēts. Tā sporta kompleksā ietilpst arī halles džudo, vingrošanas, basketbola, boksa, aerobikas, paukošanas un tekvondo nodarbībām. Kompleksā notika 1957. gada Eiropas čempionāts basketbolā. Stadionā tika aizvadītas 1977. gada vasaras universiādes sacensības. 1990. gadā Lepa Brena koncertu stadionā apmeklēja vairāk nekā 100 000 skatītāju. «НС Васил Левски». nsb.bg (bulgāru). Arhivēts no oriģināla, laiks: 2020. gada 24. septembrī. Skatīts: 2019. gada 1. maijā. «Vasil Levski National Stadium». sofia-guide.com (angļu). Skatīts: 2019. gada 1. maijā. «EuroBasket History - The 50’s». fibaeurope.com (angļu). Skatīts: 2019. gada 1. maijā. «Serbia's Pop Folk Legend Lepa Brena to Thrill Bulgarian Fans in April». novinite.com (angļu). Skatīts: 2019. gada 1. maijā. Vikikrātuvē par šo tēmu ir pieejami multivides faili. Skatīt: Vasila Levska nacionālais stadions. Stadiona profils stadiumdb.com (angliski)