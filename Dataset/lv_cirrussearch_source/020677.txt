Sidonija Gabriele Kolete (franču: Sidonie-Gabrielle Colette, biežāk pazīstama pēc uzvārda kā Kolete (franču: Colette); dzimusi 1873. gada 28. janvārī, mirusi 1954. gada 3. augustā) bija franču rakstniece. Dzimusi un uzaugusi Burgundijā, militārpersonas ģemenē. 1893. gadā apprecējās ar 15 gadus vecāko rakstnieku un mūzikas kritiķi Anrī Gotjē-Vilāru, kurš ieveda Koleti mākslinieku aprindās. Vēlāk Kolete precējās vēl divreiz. Koletei bija arī vairāki ārlaulibas sakari gan ar vīriešiem, gan sievietēm. Viņas mīļāko starpā bijušas tādas personas kā Natālija Bārnija un Gabriēle d'Anuncio. Kolete rakstniecībai pievērsās rakstot sava pirmā vīra vārdā - ar savu uzvārdu viņa sāka publicēties tikai 20. gadsimta sākumā. Pirms Pirmā pasaules kara uzstājās Parīzes lokālos, to skaitā Moulin Rouge. 1907. gadā Koletes skūpsts ar sievieti uz skatuves izraisīja skandālu un policijas iejaukšanos. Sarakstījusi Morisa Ravēla operas "Bērns un burvestības" libretu. Draudzējusies ar kaimiņos dzīvojošo Žanu Kokto. 1951. gadā, personīgi izvēlējās aktrise "Žizī" uzvedumam Brodvejā, pasaulei atklādama Odriju Hepbērnu. Vikikrātuvē par šo tēmu ir pieejami multivides faili. Skatīt: Kolete. Koletes darbi gutenberg.org