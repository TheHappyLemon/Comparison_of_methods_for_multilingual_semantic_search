Kantēns Fijons Maijē (franču: Quentin Fillon Maillet; dzimis 1992. gada 16. augustā) ir franču biatlonists, 2021.—2022. gada sezonas Pasaules kausa kopvērtējuma uzvarētājs, divkārtējs olimpiskais un pieckārtējs pasaules čempions. Pasaules kausa sacensībās debitēja 2013. gada 14. decembrī Ansī. 2014.—2015. gada sezonā Rūpoldingas posma masu startā pirmo reizi izcīnīja vietu uz goda pjedestāla, sasniedzot otro vietu un tikai pēc fotofiniša piekāpjoties Simonam Šempam. 2015. gada Pasaules čempionātā Kontiolahti ieguva bronzas medaļu stafetē. 2016. gadā kļuva par pasaules čempionu jauktajā stafetē. 2017. gada Pasaules čempionātā Hohfilcenē izcīnīja divas sudraba medaļas — jauktajā stafetē un stafetē vīriešiem. Piedalījās 2018. gada ziemas olimpiskajās spēlēs Phjončhanā. Sprintā un iedzīšanā nespēja iekļūt labāko 40 skaitā, bet distancē ar kopēju startu ieņēma 29. vietu. 2019. gada 27. janvārī Antholcā distancē ar kopēju startu pirmo reizi uzvarēja pasaules kausa posmā. 2019. gada Pasaules čempionātā Estešundā izcīnīja divas bronzas medaļas — sprintā un iedzīšanā. 2018.—2019. gada Pasaules kausa kopvērtējumā ieguva 3. vietu. 2020. gada Pasaules čempionātā Antholcā kļuva par čempionu stafetē un izcīnīja divas sudraba medaļas — sprintā un distancē ar kopēju startu. 2022. gada ziemas olimpiskajās spēlēs Pekinā izcīnīja divas zelta (20 km individuālajā distancē un iedzīšanā) un trīs sudraba medaļas (sprintā, jauktajā stafetē un vīrišu stafetē). 2021.—2022. gada sezonā kļuva par PK kopvērtējuma uzvarētāju kopējā ieskaitē, kā arī uzvarēja sprinta un iedzīšanas disciplīnu vērtējumos. «Schempp vainqueur, premier podium pour Fillon Maillet, 2e». lequipe.fr (franču). 2015. gada 18. janvāris. Skatīts: 2019. gada 9. martā. «First Career Win for Quentin Fillon Maillet in Antholz Mass Start». biathlonworld.com (angļu). 2019. gada 27. janvāris. Skatīts: 2019. gada 9. martā. Vikikrātuvē par šo tēmu ir pieejami multivides faili. Skatīt: Kantēns Fijons Maijē. Oficiālā mājaslapa (franciski) Olympedia profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)