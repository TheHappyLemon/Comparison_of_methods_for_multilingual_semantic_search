Šis raksts ir par ciemu. Par citām jēdziena Nereta nozīmēm skatīt nozīmju atdalīšanas lapu. Nereta ir ciems Latvijas dienvidos, Sēlijā, Aizkraukles novada Neretas pagasta centrs. Atrodas Dienvidsusējas krastos pie Salātes ietekas, 4 km no Lietuvas robežas. Attālums līdz novada centram Aizkrauklei ir 52 km, Jēkabpilij 53 km, līdz Rīgai — 120 km. Neretā atrodas pagasta administrācija, J. Jaunsudrabiņa vidusskola, luterāņu un katoļu baznīcas, kultūras nams, ģimenes ārsts, brīvdienu māja "Zemgalieši". Netālu no Neretas ir Jāņa Jaunsudrabiņa muzejs "Riekstiņi". Uzpludinot Neretas ūdenskrātuvi uz Dienvidsusējas izveidota mazā Neretas HES. Nereta atrodas tajā Sēlijas daļā, kuru 13. gadsimtā pakļāva Livonijas ordenis. Nereta vēstures avotos pirmo reizi minēta (kā Nirica) 1298. gadā. Pie Livonijas ordeņa Aizkraukles komturejas dienvidu robežas ar Lietuvas dižkunigaitijas zemēm izveidojās nocietinātā Neretas muiža, kas pēc ordeņa sabrukuma piederēja bijušajam ordeņa komturam Vilhelmam no Efernas (von Effern). Kurzemes un Zemgales hercogistes laikā 1570. gadā atjaunoja nopostīto Neretas baznīcas koka celtni, bet 1584.-1593. gadā uzcēla tagadējo Neretas luterāņu baznīcas mūra ēku. 1564. gadā Neretas nosaukums bija Narite pie Susējas upes. 1596. gadā, pildot hercoga Gotharda Ketlera vēlmi, Neretā tika dibināta pirmā latīņu skola muižas un mācītājmājas kalpotāju bērniem. 1607. gadā tika dibināta ķesterskola, kuras uzturēšanai un skolotāja algošanai Neretas muižas īpašnieks piešķīra 300 markas gadā. 1672. gada dokumentos minēts Neretas miests, kas iznīka 1709. — 1711. gadu Lielā mēra epidēmijā. Četrus gadus pēc epidēmijas Neretas muižā (tagadējos Neretaslaukos) dzīvojuši tikai daži cilvēki. 1868. gadā uzcēla pagastnamu. Pirmā pasaules kara laikā frontes apgādei vācu karaspēks uzbūvēja šaursliežu dzelzceļa tīklu, kas savienoja Neretu ar Jēkabpili un Suvainišķiem Lietuvā. 1927. gadā Neretai piešķīra biezi apdzīvotas vietas (ciema) statusu, no 1950. līdz 1990. gadam Neretai bija strādnieku ciemata (vēlāk pilsētciemata) statuss. Pēc tam tā bija pagasta centrs Aizkraukles rajonā, bet pēc administratīvi teritoriālās reformas 2009. gadā kļuva par Neretas novada centru. 2021. gadā Neretas novadu iekļāva Aizkraukles novadā. Esošajās robežās, pēc CSP datiem. Jāņa Jaunsudrabiņa muzejs "Riekstiņi" (neatrodas Neretā, bet 7 km no ciema centra) Jāņa Jaunsudrabiņa skulpturālais portrets (tēlnieks Indulis Ranka) Jāņa Jaunsudrabiņa stādītā liepa Jāņa Jaunsudrabiņa parks un piemiņas akmens Neretas evaņģēliski luteriskā baznīca (1584) Neretas Svētā Gara Romas katoļu baznīca (2000) Ķesteru kapi Ķišķu kapi Imants Auziņš, dzejnieks Maija Briede, dzejniece Kristofors Fīrekers, dzejnieks, valodnieks Jānis Jaunsudrabiņš, rakstnieks, gleznotājs Velta Kaltiņa, dzejniece Mirdza Kļava, rakstniece Jānis Kļaviņš, rakstnieks Jānis Kubilis, aktieris Lūcija Ķuzāne, novadpētniece, rakstniece Zenta Liepa, dzejniece Rita Misūne, rakstniece, dramaturģe Kārlis Pelēkais, tulkotajs, dzejnieks Rihards Rudāks, aktieris Mikus Skruzītis, žurnālists, lugu tulkotājs Marta Skuja, dzejniece Velta Toma, dzejniece Jānis Veselis, rakstnieks Jānis Vainovskis, rakstnieks Aleksandrs Radzevičs, aktieris, sportists Nereta Nereta Neretas krogs Neretas parks Luterāņu baznīca Vidusskola Kapsēta Parks Pirts Kultūras nams Autoosta Aptieka Katoļu baznīca Neretas HES Padomju armijas kapi Piemiņas akmens J. Jaunsudrabiņam Piemineklis J. Jaunsudrabiņam «Vietvārdu datubāze: Informācija par Neretu». Latvijas Ģeotelpiskās informācijas aģentūra. Neretas vidusskola[novecojusi saite] Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP