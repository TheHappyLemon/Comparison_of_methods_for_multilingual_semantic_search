Abhāzijas Republikas valsts ģerbonis apstiprināts 1992. gada 23. jūlijā ar Abhāzijas Augstākās padomes lēmumu par neatkarību no Gruzijas. Ģerbonis ir ar zelta joslu apjozts skaldīts balti zaļš vairogs, kura centrā attēlots zelta jātnieks, lidojot uz brīnumzirga Araša un raidot bultu zvaigznēs. Vairoga apakšējā daļā novietota astoņstaru zelta zvaigzne. Vairoga augšējos stūros simetriski novietotas vēl divas mazākas astoņstaru zelta zvaigznes. Ģerboņa sižets saistīts ar abhāzu "Nartu eposu". Zaļā krāsa simbolizē jaunību un dzīvību, baltā — garīgumu. Lielā astoņstaru zvaigzne ir atjaunošanas zīme. Mazās zvaigznes simbolizē divu kultūras pasauļu — austrumu un rietumu — vienotību. Abhāzijas karogs Valsts simboli (krieviski)