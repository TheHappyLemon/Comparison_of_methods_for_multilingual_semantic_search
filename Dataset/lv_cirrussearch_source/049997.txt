Deguna kauls (os nasale) ir pāra, cilvēka galvaskausa sejas daļas kauls, kas veido deguna virsējo daļu. Kaula izmēri var būt individuāli atšķirīgi. Tam ir gareniski izstiepta, četrstūrveida kaula plātnītes forma, augšējais gals ir sašaurināts un biezāks, pievienojoties pieres kaulam, veido deguna sakni, bet apakšējais gals ir platāks un norobežo deguna atveres augšējo daļu. Kaula ārējā virsmā ir deguna atvere (foramen nasale), bet iekšējā - sietiņnerva rieva (sulcus ethmoidalis). Savienojoties abiem deguna kauliem, veidojas ārējā deguna kaulu plātnītes velve. Šis kauls veido arī deguna dobuma priekšējo sienu. Deguna kauls savienojas ar pieres kaulu, sietiņkaulu, augšžokli un otru deguna kaulu. Labais deguna kauls. Ārējā virsma. Labais deguna kauls. Iekšējā virsma.