Pārnidas kāpa (lietuviešu: Parnidžio kopa) ir augstākā Kuršu nērijas kāpa Neringā pie Nidas, Lietuvā, 2 km attālumā no Lietuvas—Krievijas robežas. Ceļojošās kāpas augstums sasniedz 52 metrus. Kuršu jomas pusē ir izveidota 1,7 km gara marķēta dabas izziņas taka, kas ved arī pa kāpas smiltājiem. No kāpas virsotnē izveidotā skatu laukuma redzama Baltijas jūra, Nidas bāka, Kuršu kāpu platākā vieta — Bulviķa rags —, Nida un Kuršu joma. Labos laikapstākļos no Pārnidas kāpas redzama arī Kuršu jomas otrā pusē esošā Ventes raga pussala. 1995. gadā kāpas virsotnē izveidots saules pulkstenis, ko 1999. gadā vētra nopostīja. 2011. gadā pulkstenis atjaunots kā 13,8 m augsts un 36 tonnu smags akmens stabs. Obelisks ir rotāts ar rūnu rakstu. Uz blakus esošajiem ar granīta plāksnēm klātajiem pakāpieniem izkaltas stundu un pusstundu atzīmes, kā arī mēnešu, saulgriežu un ekvinokciju atzīmes. Atjaunotais saules pulkstenis Skats no Pārnidas kāpas uz Krievijas pusi Skats no Pārnidas kāpas uz Nidas pusi «Pārnidas kāpa (Parnidžio kopa)». www.celotajs.lv. Skatīts: 2022-12-27. Parnidžio kopa. Visuotinė lietuvių enciklopedija. Skatīts: 2022-12-27. Parnidžio kopa. Mazās Lietuvas enciklopēdija. Skatīts: 2022-12-27. «Nida – unikāls dabas brīnums Lietuvā». Latvijas Avīze. Skatīts: 2022-12-27.