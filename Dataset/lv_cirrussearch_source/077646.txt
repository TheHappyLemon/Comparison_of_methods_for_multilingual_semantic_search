Austrumi Linux jeb Austrumlatvijas Linukss ir kompakta izmēra (piemēram, versija 3.7.7 aizņem 329 MB) Linux distributīvs. Tas ir izveidots uz Slackware bāzes un to uztur programmētāju grupa no Latgales. Austrumlatvijas Linukss var strādāt, izmantojot tikai brīvpiekļuves atmiņu, tādējādi tas ir ļoti ātrs. Austrumi Linux ir pieejamas dažādas atvērtā koda programmas: grafiskās apstrādes programma GIMP, interneta pārlūks Opera, Skype, dažādas spēles, kā arī cita programmatūra. Austrumi Linux ir pieejams tikai i386 procesoriem, procesoram jābūt vismaz Pentium2, brīvpiekļuves atmiņai - vismaz 256 MB. Sistēmu iespējams ielādēt gan no CD, gan cietā diska, gan no USB Flash atmiņas kartes. Linux centrs › Ziņas › Iznācis Austrumi Linux 2.1.6 Oficiālā mājaslapa Arhivēts 2011. gada 22. aprīlī, Wayback Machine vietnē. Austrumi Linux lietotāju forums Austrumi at Distrowatch