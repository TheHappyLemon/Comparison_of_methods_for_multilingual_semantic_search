Ekspress-AM4R (Экспресс-АМ4Р) bija Krievijas sakaru pavadonis, kas zaudēts nesējraķetes avārijā 2014. gada 15. maijā. Tas tika izgatavots Rietumeiropā, un būtu bijis jaudīgākais sakaru pavadonis Krievijā. 2011. gadā neveiksmīgi tika palaists sakaru pavadonis Ekspress-AT2 — dzinējbloka Briz-M kļūmes dēļ tas netika ievadīts vajadzīgajā orbītā. 2012. gada martā Kosmičeskaja svjaz' noslēdza līgumu ar EADS Astrium par tā aizvietotāja Ekspress-AM4R un jauna pavadoņa Ekspress-AT2 izgatavošanu. Kosmisko aparātu izgatavoja uz platformas Eurostar E3000 bāzes ar derīgās kravas jaudu 14 kW un plānoto darbības ilgumu 15 gadi. Tam bija 63 aktīvie raidītāji: 30 C joslas, 28 Ku, 2 Ka un 3 L joslas; 10 antenas. Pavadoni bija plānots izvietot ģeostacionārajā orbītā 80° austrumu garuma, aizvietojot avarējušo Ekspress-AM2 esot kopā ar tur jau darbojošos Ekspress-MD1. Tas pārklātu gandrīz visu Krievijas teritoriju. Ekspress-AM4 palaišana notika 2011. gada 17. augustā 21:25 UTC no Baikonuras kosmodroma 200. laukuma 39. palaišanas iekārtas ar nesējraķeti Proton-M/Briz-M. Trešās pakāpes avārijas dēļ pavadonis netika ievadīts orbītā. 545. sekundē atslēdzās trešās pakāpes dzinējs. Secināts, ka aptuveni 20 sekundes pirms tam sāka nepareizi darboties stūrēšanas dzinējs. Raķetes daļas un degviela sadega atmosfērā, bet daži fragmenti nokrita Ķīnas teritorijā. Izmeklēšanas komisija secināja, ka avāriju izraisījis ražošanas defekts, kas izraisīja turbosūkņa agregāta gultņa sabrukšanu. Šī bija jau piektā Proton-M/Briz-M neveiksme kopš 2010. gada. Роскосмос сообщает параметры орбиты спутника "Экспресс-АМ4" «Голос России», 2011-08-23, (krieviski) Express AM4R and Express AM7 EADS Astrium (angliski) В Китае проведут экспертизу неопознанных объектов, упавших в провинции Хэйлунцзян в тот же день, когда в России произошла авария с «Протоном» Амур.инфо, 2014-05-17, (krieviski) Установлена точная причина падения "Протона-М", создатели ракеты высказали свои возражения sobesednik.ru, 2014-06-07 Telecom satellite lost after Proton launch failure STEPHEN CLARK, SPACEFLIGHT NOW, 2014-05-15 (angliski) Express AM4R and Express AM7 Arhivēts 2015. gada 1. jūlijā, Wayback Machine vietnē. EADS Astrium (angliski) Ekspress-AM4R Kosmičeskaja svjaz' mājaslapā (krieviski) Ekspress-AM 4, 4R Gunter Dirk Krebs (angliski)