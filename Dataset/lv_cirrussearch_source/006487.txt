Manuels Mahata (vācu: Manuel Machata; dzimis 1984. gada 18. aprīlī Berhtesgādenē, VFR) ir bijušais vācu bobsleja pilots, pēc karjeras beigām 2015. gadā — treneris. Bobslejista karjeru uzsācis 2003. gadā, 2006. gadā kļuvis par Pasaules junioru čempionu bobslejā četriniekos. Tajā pašā gadā sācis regulāri piedalīties Eiropas kausa sacensībās. Pirmoreiz Pasaules kausa sacensībās piedalījies 2010. gadā. Savā pirmajā PK sezonā Mahata izcīnīja piecas uzvaras, kā arī kļuva par PK ieguvēju četrinieku un apvienotajā ieskaitēs. 2011. gada PČ izcīnīja zeltu četriniekos un sudrabu divniekos. Togad kļuva arī par Eiropas čempionu. 2012. gada PČ izcīnīja bronzas medaļu četriniekos. 2015. gada oktobrī, neilgi pēc paziņojuma par karjeras beigšanu, kļuva par Ķīnas bobsleja izlases galveno treneri. Saīsinājumi: OS — Olimpiskās spēles, PČ — Pasaules čempionāts, PK — Pasaules kauss, V. — Vieta. «Manuel Machata head coach of China's bobsleigh team». 03.11.2015. Skatīts: 22.02.2020.. «IBSF | Manuel Machata». www.ibsf.org (de-de). Skatīts: 2020-02-22. Oficiālā mājas lapa