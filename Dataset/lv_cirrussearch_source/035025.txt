Ģertrūde Baumštarka (vācu: Gertrude Baumstark; dzimusi 1941. gada 21. maijā Timišoarā, mirusi 2020. gada 28. aprīlī Minhenē) bija Rumānijas un Vācijas starptautiskā meistare šahā (1970). No 1960. gadu vidus bijusi viena no vadošajām Rumānijas šahistēm. Rumānijas sieviešu šaha čempionātos izcīnījusi 9 medaļas: 2 zelta (1967, 1981), 6 sudraba (1969, 1970, 1971, 1975, 1977, 1986) un bronzas (1968). Četras reizes piedalījusies Pasaules šaha čempiones izcīņas cikla starpzonu turnīros, kuros 1971. gadā Ohridā dalījusi 16.-17. vietu, 1973. gadā Menorkā palikusi 12. vietā, 1976. gadā Tbilisi dalījusi 7.-8. vietu, bet 1979. gadā Alikantē dalījusi 9.-10. vietu. Daudzu starptautisko sieviešu šaha turnīru dalībniece, labākos rezultātus sasniegusi Ļubļinā (1969, dalīta 1.-2. vieta), Pernikā (1973, dalīta 1.-4. vieta), Ļubļinā (1974, 1. vieta), Suboticā (1974, dalīta 2.-3. vieta), Nalenčovā (1978, dalīta 1.-2. vieta). Par panākumiem turnīros FIDE 1970. gadā Baumštarkai piešķīra starptautiskās meistares (WIM) nosaukumu. Pārstāvējusi Rumānijas komandu Pasaules šaha olimpiādēs, kurās piedalījusies 5 reizes (1969-1974, 1978-1980). Komandu vērtējumā izcīnījusi 2 sudraba (1972, 1974) medaļas, bet individuālajā vērtējumā izcīnījusi sudraba (1978) medaļu. Kopš 2004. gada starptautiskajos šaha turnīros pārstāvēja Vāciju. «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2016. gada 19. augustā. 1971 Ohrid Interzonal Tournament 1973 Menorca Interzonal Tournament «1976 Tbilisi Interzonal Tournament». Arhivēts no oriģināla, laiks: 2020. gada 23. jūnijā. Skatīts: 2016. gada 19. augustā. 1979 Alicante Interzonal Tournament OlimpBase :: Women's Chess Olympiads :: Gertrude Baumstark Transfers in 2004 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)