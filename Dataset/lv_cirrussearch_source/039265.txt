1922. gada Latvijas Valsts prezidenta vēlēšanas notika 1922. gada 14. novembrī. Jānis Čakste pēc vienošanās starp Latvijas Sociāldemokrātisko strādnieku partiju un Latvijas Zemnieku savienību tika izvirzīts kā vienīgais kandidāts un ievēlēts kā 1. Latvijas prezidents ar 92 balsīm par un 6 deputātiem atturoties. Prezidentu ievēlēja 1. Saeima. Pirms vēlēšanām par iespējamajiem prezidenta amata kandidātiem tika uzskatīti līdzšinējais Satversmes sapulces priekšsēdētājs Jānis Čakste, latviešu strēlnieku bataljonu organizētājs, bijušais zemkopības ministrs Jānis Goldmanis un tieslietu ministrs Jānis Pauļuks. Kārlis Ulmanis bija atteicies no savas kandidatūras uzstādīšanas, bet vēl klīda baumas, ka sociāldemokrāti varētu virzīt savu kandidātu - Raini, tomēr beigās tika izvirzīta tika Jāņa Čakstes kandidatūra, un viņš ar 92 balsīm (lielākais atbalsts Valsts prezidenta ievēlēšanas vēsturē) tika ievēlēts par pirmo neatkarīgās Latvijas prezidentu. Prezidentu «zīlēšanas» starpkaru Latvijā Arhivēts 2007. gada 27. septembrī, Wayback Machine vietnē., Anita Bormane, raksts Latvijas Avīzes pielikumā "Mājas Viesis", pārpublicēts portālā apollo.lv (09.06.2007) Jānis Čakste, biogrāfija Prezidenta kancelejas mājaslapā