Rodsters (angļu: roadster) ir atvērta tipa virsbūves vieglajiem automobiļiem. Rodsteri ir ar divām sēdvietām aprīkoti sporta automobiļi bez vai ar atsevišķi uzstādāmu cieto jumtu. Automobilis ar atvērta tipa virsbūvi un bez sānu stikliem tiek kvalificēts kā spaiders, bet automobilis ar atvērta vai daļēji atvērta tipa virsbūvi un vairāk nekā divām sēdvietām tiek kvalificēts kā kabriolets. Mūsdienu autoražotāju tirgū termins rodsters tiek izmantots kā tirgus segments, kas nesakrīt ar klasiska rodstera raksturojumu. Šo terminu bieži izmanto kā komerciālo nosaukumu divdurvju divvietīgajiem kabrioletiem. Dainuvīte Guļevska, Aina Miķelsone, Tamara Porīte. Pareizrakstības un pareizrunas rokasgrāmata. Rīga : Avots, 2002. 71. lpp. ISBN 9984-700-64-X.