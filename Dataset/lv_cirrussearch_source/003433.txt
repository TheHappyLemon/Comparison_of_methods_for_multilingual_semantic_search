Cīrihe (vācu: Zürich, izrunā: [ˈtsyːrɪç]) ir pilsēta Šveices ziemeļos, valsts vācvalodīgajā daļā, Cīrihes ezera krastā. Tā ir Šveices lielākā pilsēta, Cīrihes kantona galvaspilsēta. Cīrihe ir pasaules līmeņa finanšu centrs. Šeit ir UBS AG un Credit Suisse banku, kā arī pārapdrošināšanas kompānijas Swiss Re mītnes vieta. Starptautiskās Futbola Federāciju asociācijas (FIFA) un Starptautiskās Hokeja federācijas (IIHF) mītnes vieta. Izglītības jomā pilsēta slavena ar divām mācību iestādēm — Cīrihes Universitāti (Universität Zürich) un Cīrihes Tehnisko universitāti (Eidgenössische Technische Hochschule Zürich). Tā ir dibināta 835. gadā, kad šajā vietā tika uzbūvēta Karolingu pils. Svētās Romas impērijas imperators Heinrihs III 1045.gadā atļāva apmetnei ievākt muitu, kalt monētas un rīkot tirgus. Cīrihe pievienojās Šveices konfederācijai 1351. gadā kā piektā tās locekle. To izslēdza no konfederācijas 1400. gadā, kad sākās karš pret citiem konfederācijas dalībniekiem Togenburgas zemes dēļ. 1446. gadā Cīrihi sakāva un 1450. gadā tā atkal pievienojās konfederācijai. Reformācijas laikā Cīrihē darbojās viens no reformācijas līderiem Ulrihs Cvinglijs. 1839. gada 6. septembrī pilsētā notika Cīrihes pučs (Züriputsch) pilsētu ieņēma apkārtnes lauku iedzīvotāji. 1847. gadā Šveicē uzbūvēja pirmo dzelzceļa līniju, kas savienoja Cīrihi ar Beidenu. Kopš tā laika Cīrihe ir dzelzceļu centrs Šveicē. 1916. gadā Cīrihes kabarē Voltaire radās dadaisma kustība. Fraumünster baznīca — uzbūvēta pirms 9. gadsimta, tās vitrāžas apgleznoja mākslinieks Marks Šagāls. Atjaunota 2004. gadā. Sv. Pētera baznīca — tajā ir lielākais pulkstenis visā Eiropā. Kabarē Voltaire — vieta, kur radās dadaisms. Kunsthaus Zürich — viens no lielākajiem modernās mākslas muzejiem pasaulē. Tur atrodas Pikaso un Munka darbi. Cīrihē dzimuši: Fēlikss Blohs (Felix Bloch) (1905-1983) — fiziķis Bruno Gancs (Bruno Ganz) (1941-) — aktieris Johans Heinrihs Fisli (Johann Heinrich Füssli, Henry Fuseli) (1741-1825) — gleznotājs Makss Frišs (Max Frisch) (1911-1991) — rakstnieks Konrāds Gesners (Conrad Gessner) (1516-1565) — biologs Gotfrīds Kellers (Gottfried Keller) (1819-1890) — rakstnieks Johans Kaspars Lafaters (Johann Kaspar Lavater) (1741-1801) — dzejnieks un fiziognoms Johans Heinrihs Pestaloci (Johann Heinrich Pestalozzi) (1746-1827) — pedagogs Jakobs Kūns (Jakob "Köbi" Kuhn) (1943-) — Šveices futbola izlases treneris un bijušais spēlētājs https://data.stadt-zuerich.ch/dataset/b90c0f3b-b400-4563-8ae1-5d06e4e98880/resource/19dd9141-1770-4fac-829f-4afe04d74d60/download/bev322od3222.csv; P2701: Q935809. Vikikrātuvē par šo tēmu ir pieejami multivides faili. Skatīt: Cīrihe. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Ebreju enciklopēdijas raksts (angliski)