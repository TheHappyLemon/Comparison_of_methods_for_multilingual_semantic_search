Maķedonijas krusts (maķedoniešu: Македонски крст), pazīstams arī kā Veljusas krusts (Вељушки крст; Крстот од Вељуса) un Strumicas krusts (Струмички крст) ir kristiešu krusta variants, kas galvenokārt saistīts ar Ziemeļmaķedonijas kristietību. Krusts ir Maķedonijas pareizticīgās baznīcas simbols. Krustu var atrast daudzās Ziemeļmaķedonijas baznīcās, tas ir attēlots uz Maķedonijas pareizticīgās baznīcas ģerboņa, un krusts ir Maķedonijas pareizticīgās baznīcas "Svētā Maķedonijas krusta galda medaļas" galvenais elements. Krusts pirmo reizi tika parādīts Svētās Dievmātes baznīcā Veljusas klosterī pie Strumicas. Ir zināms, ka baznīca tika uzcelta mūsu ēras 1085. gadā un ka tās dibinātājs bija toreizējais Strumicas bīskaps Emmanuels. Nezināms meistars krustu uz fasādes izveidoja no maziem sarkaniem ķieģeļiem uz kvadrātveida pamatnes, vēlāk tas uzkrāsots uz apmetuma. Sākotnēji šis krusts bija Veljusas klostera un Strumicas diecēzes simbols, vēlāk to sāka izmantot baznīcā arvien vairāk un tādējādi kļuva par Maķedonijas pareizticīgo baznīcas simbolu. Krusts uz baznīcas fasādes Veljusas klosterī Krusts Vodočas klosterī Maķedonijas krusta alternatīva Cits variants Maķedonijas krusts, balts uz melna fona «МПЦ додели највисоки одличја на 22 еминентни научници, уметници и бизнисмени» (maķedoniešu). Премин. 2011. gada 6. aprīlis. Skatīts: 2012-04-06. «Македонски крст». Македонска нација (mk-mk). Skatīts: 2021-05-26. Бранко Горгевски. «Македонскиот крст од Велјуса доби благослов» (maķedoniešu). Дневник, 2008-04-13. Arhivēts no oriģināla, laiks: 2012-02-08. Skatīts: 2012-04-06. Vikikrātuvē par šo tēmu ir pieejami multivides faili. Skatīt: Maķedonijas krusts.