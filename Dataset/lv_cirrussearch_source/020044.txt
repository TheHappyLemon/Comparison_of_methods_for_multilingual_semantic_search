Džons Maikls Kraitons (angļu: John Michael Crichton, dzimis 1942. gada 23. oktobrī, miris 2008. gada 4. novembrī) bija amerikāņu rakstnieks, filmu producents, scenārists un kinorežisors. Pazīstams kā zinātniskās fantastikas un trilleru filmu un grāmatu autors. Viņa grāmatas ir pārdotas vairāk kā 200 miljonos eksemplāru visā pasaulē, pēc viņa grāmatu motīviem uzņemtas filmas. Dzimis 1942. gada 23. oktobrī Čikāgā, Ilinoiā. 1969. gadā Kraitons ieguva medicīnas doktora grādu Hārvarda Medicīnas skolā, taču nepraktizēja medicīnu, tā vietā izvēloties koncentrēties uz rakstīšanu. Viņš uzrakstīja 26 romānus, tostarp "Andromedas celms" (1969), The Terminal Man (1972), The Great Train Robbery (1975), "Kongo" (Congo, 1980), Sphere (1987), Juras laikmeta parks (Jurassic Park, 1990), Rising Sun (1992), Disclosure (1994), The Lost World (1995), Airframe (1996), "Laika robeža" (Timeline, 1999), Prey (2002), State of Fear (2004), Next (2006). Pēc viņa nāves 2008. gadā tika publicēti vairāki romāni, daži no tiem nepabeigti. Kraitons bija iesaistīts arī filmu un televīzijas nozarē. 1973. gadā viņš režisēja filmu Westworld, ko uzņēma pēc sava oriģinālscenārija. Tā bija pirmā mākslas filma, kurā tika izmantoti 2D datora radīti attēli. Viņš režisēja arī filmas "Koma" (Coma, 1978), The First Great Train Robbery (1979), Looker (1981) un Runaway (1984). Viņš bija televīzijas seriāla "Ātrā palīdzība" (ER) veidotājs (1994–2009). Par šo seriālu astoņas reizes nominēts Emmy balvai, no kurām vienu reizi balvu "Izcils drāmas seriāls" saņēmis. Pēc vairākiem viņa romāniem uzņemtas filmas, tai skaitā, viņa darbu motīvi izmantoti ​​arī plaši pazīstamajā filmu sērijā Juras laikmeta parks. Latviešu valodā izdoti šādi Maikla Kraitona darbi: "Andromedas celms" (tulkojis A. Lauzis, "Zinātne", 1973, sērijā "Fantastikas pasaulē") "Kongo" ("Juventa", 1997) "Laika robeža" ("Kontinents", 2003) "Spiets" ("Kontinents", 2006) «Michael Crichton's literary influences». Arhivēts no oriģināla, laiks: 2011. gada 8. oktobrī. Skatīts: 2009. gada 27. novembrī. Vikikrātuvē par šo tēmu ir pieejami multivides faili. Skatīt: Maikls Kraitons. Oficiālā tīmekļa vietne Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) IMDb profils (angliski) AllMovie profils (angliski)