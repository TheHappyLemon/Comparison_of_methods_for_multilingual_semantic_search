Luidži Kerubīni (franču: Luigi Cherubini; dzimis 1760. gada 14. septembrī, miris 1842. gada 15. martā) bija 18. gadsimta beigu/19. gadsimta sākuma itāļu komponists, kurš lielāko tiesu no muzikālās karjeras pavadīja Francijā. Bēthovena laikabiedrs, kurš devis ieguldījumu opera comique žanra attīstībā. Pazīstams ne tikai kā operu, bet arī garīgās mūzikas komponists. Dzimis Florencē mūziķa ģimenē. Apguva mūziku Boloņā un Milānā. 1783. gadā Venēcijā tika iestudēta pirmā Kerubīni opera. 1785. gadā devās uz Londonu, bet tajā pašā gadā Parīzē saņēma pasūtijumu uzrakstīt operu. Izņemot neilgu laiku, ko pavadīja Londonā un Turīnā, atlikušo mūžu dzīvoja un radīja Francijā. 1797. gadā tika iestudēts, iespējams, pazīstamākais Kerubīni darbs - opera "Mēdeja" (Médée). Muzikālās karjeras otrajā pusē, kad Kerubīni operas zaudēja popularitāti, vairāk pievērsās garīgajai mūzikai, sarakstot septiņas mesas un divus rekviēmus, no tiem 1816. gadā uzvestais Kreubīni 1. rekviēms guva vispārīgu atzinību. 1822. gadā Kerubīni kļuva par Parīzes konservatorijas direktoru. Vikikrātuvē par šo tēmu ir pieejami multivides faili. Skatīt: Luidži Kerubīni. Encyclopædia Britannica ieraksts (angliski) Kerubīni Petrucci Music Library Luidži Kerubīni allmusic.com