Svetlana Prudņikova (krievu: Светлана Александровна Прудникова; dzimusi 1967. gada 18. martā Balakovā) ir Krievijā dzimusi Serbijas starptautiskā lielmeistare šahā (1992). Pirmos panākumus šahā sasniegusi 1980. gadu beigās. 1986. gadā Viļņā un 1987. gadā Bagio (Filipīnas) divas reizes izcīnījusi sudraba medaļu Pasaules junioru šaha čempionātos U20 vecuma grupā. 1987. gadā uzvarējusi starptautiskajā šaha turnīrā Hallē, bet 1989. gadā Atēnās bijusi pirmā Acropolis šaha turnīrā. 1990. gadā piedalījusies Pasaules šaha čempiones izcīņas cikla starpzonu turnīrā, kurā izcīnījusi 4. vietu. Pēc PSRS sabrukuma bijusi starp vadošajām Krievijas šahistēm. Divas reizes uzvarējusi Krievijas sieviešu šaha čempionātos (1992, 1998), divas reizes bijusi šajā turnīrā otrā (1996, 1997), bet 1995. gadā ieņēmusi trešo vietu. 1990. gadu beigās apprecējusies un pārcēlusies uz dzīvi Serbijā. Kopš 1998. gada šaha turnīros pārstāvējusi Dienvidslāviju, Serbiju un Melnkalni, bet vēlāk Serbiju. Divas reizes uzvarējusi Dienvidslāvijas sieviešu šaha čempionātos (2000, 2002), bet 2001. gadā bijusi otrā. Regulāri piedalījusies Belgradas starptautiskajos sieviešu šaha turnīros, kuros trīs reizes uzvarējusi (1995, 1997, 2003). 2001. gadā Maskavā piedalījusies Pasaules sieviešu šaha čempionātā pēc izslēgšanas sistēmas, kurā izstājusies 1. kārtā. Pārstāvējusi Krievijas, Dienvidslāvijas, Serbijas un Melnkalnes komandas lielākajos komandu šaha turnīros: Pasaules šaha olimpiādēs, kurās piedalījusies 5 reizes (1992, 1996, 2000-2004). Komandu vērtējumā izcīnījusi bronzas (1996) medaļu. Individuālajā vērtējumā izcīnījusi 2 zelta (1992, 2002) medaļas; Eiropas komandu šaha čempionātos piedalījusies 4 reizes (1992, 2001-2005). Individuālajā vērtējumā izcīnījusi sudraba (2003) medaļu. Par panākumiem turnīros FIDE 1987. gadā Prudņikovai piešķīra starptautiskās meistares (WIM), bet 1992. gadā - starptautiskās lielmeistares (WGM) nosaukumu. 1990 Azov Interzonal Tournament 2001-02 FIDE Knockout Matches OlimpBase :: Women's Chess Olympiads :: Svetlana Prudnikova OlimpBase :: European Women's Team Chess Championship :: Svetlana Prudnikova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)