Plymouth Argyle Football Club ir profesionāls Anglijas futbola klubs no Plimutas pilsētas, kas piedalās Anglijas otrajā spēcīgākajā futbola līgā jeb Anglijas čempionātā. Klubs savas mājas spēles aizvada Home Park stadionā, kurā ir 17 900 skatītāju vietas. Klubs tika dibināts 1886. gadā kā vienkārši Argyle. Kluba logotipā ir attēlots Mayflower kuģis, kas 1620. gadā no Plimutas devās ceļā uz ASV. Plymouth Argyle ir vistālāk uz dienvidiem un rietumiem esošais profesionālais Anglijas futbola klubs, kā arī vienīgais ar nosaukumu Argyle. Klubs nekad nav spēlējis Anglijas augstākajā futbola līgā. No 2016. līdz 2017. gadam klubā spēlēja Latvijas futbolists Nauris Bulvītis. Anglijas futbola 3. līmenis (pašlaik — League One) Čempioni (5): 1929–30, 1951–52, 1958–59, 2003–04, 2022–23 Vicečempioni (8): 1921–22, 1922–23, 1923–24, 1924–25, 1925–26, 1926–27, 1974–75, 1985–86 Anglijas futbola 4. līmenis (pašlaik — League Two) Čempioni (1): 2001–02 Vicečempioni (1): 2016–17 Paaugstināti (1): 2019–20 Izslēgšanas spēļu uzvarētāji (1): 2016–17 EFL Trophy Finālisti (1): 2022–23 Oficiālā tīmekļa vietne (angliski)