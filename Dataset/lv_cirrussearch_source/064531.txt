Harapa (urdu: ہڑپّہ) ir Indas civilizācijas pilsētas atliekas, kas atrodas mūsdienu Pakistānā, apmēram 24 kilometrus uz rietumiem no Sāhīvālas. Bronzas laikmeta pilsēta līdz ar Mohendžodaro bija viena no lielākajām Indas ielejas civilizācijā, kuru dažkārt mēdz dēvēt par Harapas civilizāciju. Ziedu laikos no 26. līdz 19. gadsimtam p.m.ē. pilsēta pletās 150 hektāru platībā un tajā dzīvoja ap 23 500 iedzīvotāju. Pilsētas atliekas ir postītas 19. gadsimtā, kad tās ķieģeļi tika izmantoti Lahoras—Multānas dzelzceļa celtniecībā. Zinātnei Harapa tika atklāta 20. gadsimta divdesmitajos gados, kopš tā laika notikuši vairāki izrakumi. harappa.com Vikikrātuvē par šo tēmu ir pieejami multivides faili. Skatīt: Harapa. Encyclopædia Britannica raksts (angliski) Krievijas Lielās enciklopēdijas raksts (krieviski)