Janeks Eiglane (igauņu: Janek Õiglane; dzimis 1994. gada 25. aprīlī Rakverē) ir igauņu vieglatlēts, startē desmitcīņas sacensībās. 2015. gada Eiropas U-23 čempionātā Tallinā izcīnīja bronzas medaļu. Tajā pašā gadā pirmoreiz piedalījās arī Pasaules čempionātā pieaugušajiem, kas risinājās Pekinā, un ieņēma 19. vietu. 2017. gada Pasaules čempionātā Londonā ar 8371 punktiem ieņēma 4. vietu. Pēc diviem gadiem Pasaules čempionātā Dohā ierindojās 6. vietā. 2022. gada Eiropas čempionātā Minhenē, iegūstot 8346 punktus, izcīnīja bronzas medaļu. Viņa personiskais rekords desmitcīņā ir 8405 punkti, tas sasniegts 2022. gada aprīlī sacensībās Noksvilā, ASV. 2022. gadā atzīts par Igaunijas gada sportistu. 2023. gada Pasaules čempionātā J. Eiglane uzstādīja jaunu personisko rekordu (8524 punkti), kas sacensību kopvērtējumā deva 6. vietu. «Daudzcīņnieks Eiglane atnes Igaunijai pirmo medaļu Eiropas čempionātā». sportacentrs.com. 2022. gada 16. augusts. Skatīts: 2022. gada 21. augustā. «Õiglane nihutas isiklikku rekordit ja kerkis maailma hooaja edetabelijuhiks». err.ee (igauņu). 2022. gada 9. aprīlis. Skatīts: 2022. gada 21. augustā. Vikikrātuvē par šo tēmu ir pieejami multivides faili. Skatīt: Janeks Eiglane. Olympedia profils (angliski) IAAF profils (angliski)