Atpūta (vecajā ortogrāfijā: Atpuhta) bija ilustrēts literārs Baltijas provinču, vēlāk Latvijas nedēļas žurnāls latviešu valodā. Iznāca 1911.—1912. un 1924.—1941. gadā. Žurnālu izdeva laikraksta "Jaunākās Ziņas" redakcija. "Atpūtas" pirmais numurs iespiests 1911. gada 1. maijā, sākotnēji tas iznāca divas reizes mēnesī ar 7000 eksemplāru tirāžu kā ilustrēts literārs un zinātnisks žurnāls un maksāja 10 kapeikas. Pirmais izdevējs bija Haims Blankenšteins, redaktors Antons Benjamiņš. Žurnāls "Atpūta" jau no pirmajiem numuriem bija bagātīgi piesātināts ar ilustrācijām. 1912. gada janvārī H. Blankenšteins un A. Benjamiņš atstāja žurnāla vadību, viņu vietā nāca J. Siliņš un Ā. Kūlbergs, bet žurnāls pēc trim numuriem 1912. gadā beidza iznākt. 1911. gada 1. maijā 1924. gadā A. Benjamiņš, būdams laikraksta "Jaunākās Ziņas" redaktors, atsāka žurnāla izdošanu, kas kļuva par populārāko Latvijas nedēļas žurnālu. Tajā publicēja daudz krāsu fotogrāfiju, bija publikācijas par daudzveidīgām tēmām: izglītību, zinātnes un tehnikas sasniegumiem, par modi un mājsaimniecību, bija materiāls bērniem, atbilstoši "demokrātiskajai gaumei" ar turpinājumiem publicēja garstāstus un romānus. Tā metiens izdošanas laikā pieauga no 6 tūkstošiem līdz vairāk nekā 70 tūkstošiem eksemplāru. 1927. gada 21. janvārī 1927. gada 1. jūlijā 1928. gada 3. janvārī 1929. gada 15. februārī 1929. gada 20. decembrī 1932. gada 8. janvārī 1932. gada 26. februārī 1932. gada 8. jūlijā 1933. gada maijā 1934. gada 16. februārī 1934. gada 27. jūlijā 1934. gada 23. novembrī 1935. gada 1. novembrī 1936. gada 31. janvārī 1936. gada 27. martā 1937. gada 30. aprīlī 1937. gada 7. maijā 1937. gada 15. maijā 1938. gada 28. oktobrī 1939. gada 12. maijā Pēc Latvijas okupācijas žurnāla 816. numurs 1940. gada 21. jūnijā iznāca ar titullapu Jāņu noformējumā, nākamajās lappusēs bija redzams jaunatklātais Dobeles atbrīvošanas piemineklis, attēli no Latgales Dziesmu svētkiem Daugavpilī, Anša Cīruļa glezna, kurā attēlots Jānis, blakus attēli no Vērmahta ieņemtās Parīzes. 817. numura 28. jūnijā pirmajā lapā bija attēloti siena pļāvēji, tālāk R. Tilberga gleznas "Lūdzēja meitene" reprodukcija un daži foto ar Višinski un demonstrantiem. R. Celma raksts "Kā īri cīnījās par savu neatkarību" ar beigu rindām "Es mirstu par savu dzimteni", iespējams atgādināja, ka 22. jūnijā bija apglabāts pašnāvību izdarījušais ģenerālis Ludvigs Bolšteins. Pēc okupācijas pārejas perioda beigām un Latvijas aneksijas 823. numurs 9. augustā iznāca ar PSRS slaucējas attēlu no Aizbaikāla Staļina kohoza uz vāka. Vēlākajos numuros uzraksts "Atpūta" uz žurnāla vāka bija ar melniem burtiem, arī iepriekšējais, turklāt ar baltu svītru kā sēru karodziņam. Rakstu saturs strauji mainījās, uz vāka bija redzami pirmais un otrais Latvijas kompartijas sekretāri (J. Kalnbērziņš un Ž. Spure). Tas ir redzams arī saglabājušos žurnāla eksemplāros, tikai melnā krāsa līdz ar burtiem tikpat kā nav redzama. "Atpūtas" saturs kļuva aizvien padomiskāks, par kulmināciju varētu uzskatīt pēdējo, 1941. gadā iznākušo numuru ar J. Sudrabkalna Jāņu tēlojumu. Žurnāla izdevēju Emīliju Benjamiņu 1941. gada 14. jūnijā deportēja uz Usoļlagu, kur viņa mira 1941. gada septembrī, "Atpūtas" izdošanu pārtrauca 1941. gada 27. jūnijā, neilgi pēc Vācijas karaspēka iebrukuma Latvijā. Uz pēdējā 27. numura vāka bija attēlota smaidoša sieviete ar Jāņu vainagu galvā. 1940. gada 9. augustā 1940. gada 23. augustā 1940. gada 30. augustā 1940. gada 27. decembrī 1941. gada 17. janvārī 1941. gada 21. februārī 1941. gada 30. aprīlī 1941. gada 30. maijā 1941. gada 20. jūnijā 1941. gada 27. jūnijā «Preses raksturojums — teorija. Latvijas vēsture, 9. klase.». www.uzdevumi.lv (latviešu). Skatīts: 2019-04-03. «Preses karalim Antonam Benjamiņam – 150». sludinajumi.la.lv. Skatīts: 2019-04-03.[novecojusi saite] lndb.wordpress.com Par Baigā gada nesto melu belzienu. Latvijas periodikas pārvērtības toreiz, pirms 60 gadiem Latvijas Vēstnesis, 20.04.2000 Nr. 142/144 (2053/2055) Žurnāla arhīvs LNB Digitālajā bibliotēkā