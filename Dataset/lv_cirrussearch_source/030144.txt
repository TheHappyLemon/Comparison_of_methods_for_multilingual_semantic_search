Džūlio Čezāre Polērio (itāļu: Giulio Cesare Polerio; dzimis 1548. gadā Abruco, miris 1612. gadā Romā) bija Itālijas šahists. Viens no Itālijas spēcīgākajiem šahistiem 16. gadsimta beigās un 17. gadsimta sākumā. Savas dzīves laikā ticis uzskatīts par Romas labāko šahistu. 1575. gadā piedalījies šaha spēles demonstrācijā Spānijas karaļa Felipes II galmā. Pēc atgriešanās Itālijā kalpojis Soras hercogam (tagadējā Frozinones province). Pierakstījis laikabiedru spēlētās šaha partijas, kuras bijušas viņa 1594. gadā pabeigtā manuskripta pamatā. Savā manuskriptā publicējis 148 šaha partijas, 38 šaha galotnes un 36 dzejoļus par šaha tematiku. Manuskriptā lielu nozīmes veltījis šaha atklātņu analīzei, kuru skaitā pirmo reizi pieminējis Divzirdziņu aizsardzību un Četrzirdziņu aizsardzību. Izanalizējis arī dažas galotnes, kuras vēl tagad nav zaudējušas savu teorētisko nozīmi. Polērio manuskripts pozitīvi ietekmējis sava laika šaha teorijas attīstību. Šahista profils chessgames.com mājaslapā (angliski) Šahista profils 365chess.com mājaslapā (angliski)