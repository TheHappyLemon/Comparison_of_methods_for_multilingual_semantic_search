Aleksandrs Obižajevs (dzimis 1959. gada 16. septembrī Saulkrastos) ir bijušais Latvijas vieglatlēts, startējis kārtslēkšanas sacensībās, pašlaik — vieglatlētikas treneris. A. Obižajeva 1987. gadā sasniegtais rezultāts 5,80 m joprojām ir Latvijas rekords. Piedalījies divās Olimpiskajās spēlēs (1992, 1996). 1992. gadā Barselonā viņš nepārvarēja sākumaugstumu (5,50 m), savukārt pēc četriem gadiem Atlantā izcīnīja 27. vietu ar 5,40 metriem. 1987. gadā izcīnījis 9. vietu Pasaules čempionātā. Padomju laikos kļuvis par PSRS čempionu, PSRS kausa ieguvēju telpās un vairākkārtēju Latvijas PSR čempionu. 1983. gada 12. februārī Maskavā uzstādīja Eiropas rekordu telpās — 5,74 m. 1983. gada Eiropas čempionātā telpās izcīnījis sudraba medaļu ar rezultātu 5,60 m. Vairākas reizes uzvarējis arī Latvijas čempionātā, kā arī vairākkārt labojis Latvijas rekordu — viņa personiskais rekords 5,80 (1987) ir arī pašreizējais Latvijas rekords. Pēc sportista karjeras beigām sācis trenera karjeru. A. Obižajevs ir trenējis abas savas meitas. Ritas Obižajevas labākais rezultāts ir 3,95 m, bet jaunākās māsas Kristas Obižajevas pašreizējais Latvijas rekords ir 4,20 m. 2010. gadā A. Obižajevs kandidēja 10. Saeimas vēlēšanās no partijas "Ražots Latvijā" saraksta, taču netika ievēlēts. Kopējās Andris Staģis. Latvijas vieglatlēti olimpiskajos 100 gados. RaKa, 1998. 186. lpp. ISBN 9984558657. «Latvijas Olimpiskās komitejas profils». Olimpiade.lv. Arhivēts no oriģināla, laiks: 2012. gada 18. septembrī. Skatīts: 2012. gada 16. septembrī. Konkrētās «CVK profils». CVK.lv. Arhivēts no oriģināla, laiks: 2015. gada 23. septembrī. Skatīts: 2012. gada 16. septembrī. Olympedia profils (angliski) LOK profils IAAF profils (angliski) Latvijas vieglatlēta(-es) profils