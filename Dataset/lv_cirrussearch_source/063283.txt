2022. gada Eiropas čempionāts basketbolā (EuroBasket 2022) bija 41. kontinenta čempionāts. Tajā piedalījās 24 Eiropas vīriešu basketbola valstsvienības. Tas notika no 2022. gada 1. līdz 18. septembrim. Grupu turnīri notika Ķelnē (Vācija), Milānā (Itālija), Prāgā (Čehija) un Tbilisi (Gruzija), savukārt izslēgšanas spēles tika aizvadītas Berlīnē. Sākotnēji čempionātam bija jānotiek no 2021. gada 2. līdz 19. septembrim, taču COVID-19 pandēmijas un 2020. gada vasaras olimpisko spēļu pārcelšanas uz 2021. gadu dēļ tika nolemts to pārcelt uz 2022. gadu. Latvijas basketbola izlase nekvalificējās finālturnīram pirmoreiz kopš 1999. gada. Finālturnīram bija kvalificējusies Krievijas izlase, taču Krievijas iebrukuma Ukrainā dēļ tā tika izslēgta no čempionāta un aizvietota ar Melnkalnes izlasi. Čempionātā uzvarēja Spānijas izlases basketolisti, izcīnot 4. Eiropas čempionu titulu. Čempionāta pirmajā posmā (grupu turnīrā) visas 24 izlases tika sadalītas četrās grupās pa sešām izlasēm katrā. Pirmajā kārtā tika aizvadīts viena apļa turnīrs, pēc kura izslēgšanas spēlēm kvalificējās katras grupas četras labākās izlases, savukārt pēdējās divas vietas ieņēmušās izlases beidza dalību turnīrā. Izslēgšanas spēlēs bija četras kārtas: astotdaļfināli, ceturtdaļfināli, pusfināli un fināli. Tika aizvadīta arī spēle par trešo vietu. Atjaunots pēc spēlēm 2022. gada 6. septembrī. Avots: FIBA (H) Mājinieki. Atjaunots pēc spēlēm 2022. gada 6. septembrī. Avots: FIBA (H) Mājinieki. Atjaunots pēc spēlēm 2022. gada 6. septembrī. Avots: FIBA (H) Mājinieki. Atjaunots pēc spēlēm 2022. gada 6. septembrī. Avots: FIBA (H) Mājinieki. «FIBA's Executive Committee confirms global calendar update». fiba.basketball (angļu). 2020. gada 9. aprīlis. Skatīts: 2022. gada 20. augustā. «Latvijas basketbolisti zaudē bulgāriem, uz Eiropas čempionāta finālturnīru netiek». lsm.lv. 2021. gada 20. februāris. Skatīts: 2022. gada 20. augustā. «Russia and Belarus withdrawn from FIBA's European national team and club competitions». fiba.basketball (angļu). 2022. gada 20. maijs. Skatīts: 2022. gada 20. augustā. Vikikrātuvē par šo tēmu ir pieejami multivides faili. Skatīt: 2022. gada Eiropas čempionāts basketbolā. Oficiālā tīmekļa vietne (angliski)