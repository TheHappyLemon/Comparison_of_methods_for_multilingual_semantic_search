Džons Ričards Šlesindžers (angļu: John Richard Schlesinger, dzimis 1926. gada 16. februārī, miris 2003. gada 25. jūlijā) bija angļu kinorežisors. Šlesindžera pirmās filmas A Kind of Loving (1962) un Billy Liar (1963) saņēma kritiķu atzinību. A Kind of Loving saņēma arī Zelta lāča balvu Berlīnes starptautiskajā kinofestivālā. Vēlāk režisējis drāmas Darling (1965) un Far from the Madding Crowd (1967), abās galveno lomu atveidoja Džūlija Kristija. Ievērojamus panākumus guvis ar filmu "Pusnakts kovbojs" (1969), kas bija viņa pirmā uzņemtā filma Holivudā. Tā saņēma Amerikas Kinoakadēmijas balvas kategorijās "Labākais režisors" un "Labākā filma". 1970. gados veidojis pazīstamas filmas kā Sunday Bloody Sunday (1971), The Day of the Locust (1975), Marathon Man (1976) un Yanks (1979). Vēlāk veidojis kritiski neveiksmīgu filmu Honky Tonk Freeway (1981), kā arī filmas The Falcon and the Snowman (1985) un Pacific Heights (1990). Lielbritānijā viņam klājās labāk, režisējot filmas, kā Madame Sousatzka (1988) un Cold Comfort Farm (1995). Viņa pēdējā režisētā filma "Nākamā labākā lieta" (The Next Best Thing) iznāca 2000. gadā. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)