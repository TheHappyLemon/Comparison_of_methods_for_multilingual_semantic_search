Koordinātas: 41°19′48″S 72°37′6″W﻿ / ﻿41.33000°S 72.61833°W﻿ / -41.33000; -72.61833 Kalvuko (spāņu: Calbuco) ir aktīvs stratovulkāns Čīlē, Andu kalnu grēdā, viens no aktīvākajiem Dienvidandu vulkāniem. Izvietojies valsts dienviddaļā uz ziemeļiem no Korkovado līča. Ietilpst Ljankives ezera dabas rezervātā. Kalvuko ir ap 2015 m augsts, tā virsotnē 400—500 m diametra krāteris. Vulkāns kopš 1837. gada izvirdis vismaz 10 reižu. Viens no ievērojamākajiem izvirdumiem novērots 1893.—1894. gadā, kad 30 cm diametra lavas bumbas tika izmestas līdz pat 8 km tālu. Izvirdumus parasti pavada plašas postošas dubļu straumes. Pēdējais izvirdums novērots 2015. gada 22. aprīlī, un to pavadīja plaši vulkānisko pelnu mākoņi. Global Volcanism Program. Calbuco