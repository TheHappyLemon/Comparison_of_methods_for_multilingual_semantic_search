Tiruneša Dibaba (dzimusi 1985. gada 1. jūlijā Šefē, Etiopijā) ir etiopiešu vieglatlēte — garo distanču skrējēja. 2000. gadā viņa no dzimtās Šefes pārcēlās uz galvaspilsētu Adisabebu, kurā arī uzsāka savas vieglatlētikas gaitas. Tirunešas pirmās lielās sacīkstes bija 2001. gada Pasaules čempionāts, kurā viņa piedalījās 5000 metru distancē. 2001. gadā viņa bija tikai 15 gadus veca, bet spēja izcīnīt 5. vietu. 2003. gada Pasaules čempionātā viņa izcīnīja uzvaru, bet 2005. gada Pasaules čempionātā viņa triumfēja gan 5000 metru, gan 10 000 metru distancēs. 5000 metru distancē viņa uzvarēja arī 2007. un 2013. gadā. Viņa piedalījās arī 2004. gada olimpiskajās spēlēs, izcīnot bronzas medaļu 5000 metru distancē. 2008. gada vasaras olimpiskajās spēlēs viņa izcīnīja zelta medaļu 10 000 metru distancē, šo panākumu viņa atkārtoja arī 2012. gada vasaras olimpiskajās spēlēs. 2012. gadā T. Dibaba izcīnīja arī bronzu 5000 m distancē. Arī viņas māsas Ejagajehū un Genzebe ir garo distanču skrējējas. 3000 m: 8:29,55 (2006) 5000 m: 14:11,15 (2008) 5000 m (telpas): 14:27,42 (2007) 10 000 m: 29:54,66 (2008) 5 km: 15:19 (2002) Vikikrātuvē par šo tēmu ir pieejami multivides faili. Skatīt: Tiruneša Dibaba. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)