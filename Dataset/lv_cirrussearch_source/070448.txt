Hue (vjetnamiešu: Huế, izrunā: [hwě]) ir pilsēta Vjetnamas centrālajā daļā, Thiathjenas-Hue provinces provinces administratīvais centrs. 2021. gadā Hue dzīvoja 653 tūkstoši iedzīvotāju. Hue ir bijusi viena no vjetnamiešu vēsturiskajām galvaspilsētām. Tā bija Ngujenu dinastijas (1802—1945) un Teišonu dinastijas (1789—1802) galvaspilsēta, kā arī Francijas protektorāta Annamas galvaspilsēta. Hue pieminekļu komplekss ir iekļauts UNESCO Pasaules mantojuma sarakstā. Šis komplekss ir iecienīts tūristu galamērķis Vjetnamā. Hue ir izslavēta arī ar pagodu arhitektūru. Pilsētā ir arī vēsturiski tempļi un citi kultūras pieminekļi. Pilsēta bija kaujas lauks Hue kaujai, kas bija viena no garākajām un asiņainākajām Vjetnamas kara kaujām. Vjetnamas Republikas laikā Hue, kas atradās ļoti tuvu robežai starp ziemeļiem un dienvidiem, bija neaizsargāta. 1968. gada Teta ofensīvas laikā Hue kaujas laikā pilsēta cieta ievērojamu kaitējumu ne tikai tās celtnēm un infrastruktūrai, bet arī tās reputācijai, ko izraisīja amerikāņu militārās aviācijas bombardēšana pa vēsturiskajām ēkām, kur savas pozīcijas bija iekārtojuši ziemeļvjetnamieši, un Hue slaktiņš. https://thuvienphapluat.vn/van-ban/Bo-may-hanh-chinh/Nghi-quyet-1264-NQ-UBTVQH14-2021-dieu-chinh-dia-gioi-hanh-chinh-cap-huyen-Thua-Thien-Hue-473372.aspx. Vikikrātuvē par šo tēmu ir pieejami multivides faili. Skatīt: Hue. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)