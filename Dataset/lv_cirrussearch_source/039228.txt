Benešova (čehu: Benešov) ir pilsēta Čehijā, Centrālčehijas apgabala Benešovas apriņķa centrs. Rakstos pirmoreiz minēta 1219. gadā. Ilgu laiku apdzīvotā vieta atradās Hābsburgu impērijas sastāvā. 1420. gadā pilsētu un klosteri nopostīja husīti Jana Žižkas vadībā. 1648. gadā, Trīsdesmitgadu kara laikā zviedru karaspēks Benešovu smagi izpostīja. 1871. gadā pie pilsētas sāka darboties Prāgas — Česke Budejovices dzelzceļa līnija. No 1919. gada — Čehoslovākijā. Otrā pasaules kara laikā pilsētas iedzīvotāji tika padzīti, bet Benešova pārdēvēta par SS pilsētu Bohēmiju (SS-Stadt Böhmen). Kopš 1993. gada — Čehijā. Benešovas rietumu pievārtē — Konopištes pils. Pilsētā atrodas ASV piena produktu kompānijas Schreiber Foods ražotne. Benešovā dzimis futbolists Jirži Štajners (Jiří Štajner, 1976). Schreiber Foods ražotne[novecojusi saite] Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.