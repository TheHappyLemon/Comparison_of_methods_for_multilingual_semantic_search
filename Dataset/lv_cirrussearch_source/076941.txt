Georgijs Gelašvili (krievu: Георгий Гелашвили, gruzīnu: გელაშვილი გიორგი, dzimis 1983. gada 30. augustā Čeļabinskā) ir gruzīņu izcelsmes Krievijas hokejists, vārtsargs. Pašlaik (2015) spēlē Kontinentālās hokeja līgas kluba Hantimansijskas "Jugra" rindās. Savu karjeru Gelašvili uzsāka savā dzimtajā pilsētā, 1999.—00. gada sezonā spēlējot Čeļabinskas "Traktor" otrajā vienībā, kura spēlēja Krievijas Pirmajā līgā. Tiesa, nākamās divas sezonas viņš aizvadīja jau "Traktor" pirmajā komandā, spēlējot Krievijas Augstākajā līgā. No 2003. līdz 2006. gadam viņš spēlēja Kazahstānas klubā Karaghandi "Kazakhmis". Komanda spēlēja gan Kazahstānas čempionātā, gan Krievijas Augstākajā līgā. 2006.—07. gada sezonā Gelašvili jau atkal bija "Traktor" rindās, bet 2007.—08. gada sezonas noslēgumā savus spēkus izmēģināja arī Čeļabinskas "Mechel" vienībā. 2008.—09. sezonu aizvadīja Jaroslavļas "Lokomotiv" rindās, sezonas beigās iegūstot KHL labākā vārtsarga balvu. 2010. gada vasarā hokejists pievienojās Magņitogorskas "Metallurg" vienībai, tās sastāvā aizvadot nākamās trīs sezonas. 2013. gada pievienojās Ņižņijnovgorodas "Torpedo", taču 2014.—15. gada sezonas gaitā tika aizmainīts uz Hantimansijskas "Jugra". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)