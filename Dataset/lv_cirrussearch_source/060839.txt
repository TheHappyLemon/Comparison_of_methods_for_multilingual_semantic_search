Balakļija (ukraiņu: Балаклія) ir pilsēta Ukrainas austrumos Harkivas apgabala Izjumas rajonā. Izvietojusies apgabala vidusdaļā Siverskijdoņecas pietekas Balakļijkas krastos 100 km no apgabala centra Harkivas. Līdz 2020. gadam rajona centrs. 1571. gada vēstures avotos pirmoreiz minēti Balakļijas sargposteņi. Pastāvīga apdzīvota vieta dibināta 1663. gadā, kad Dņepras kazaki atamana Jakova Čerņigoveca vadībā bijušā tatāru ciema vietā izveido nocietinātu slobodu. 1670. gadā izveidots Balakļijas kazaku pulks. 1911. gadā caur Balakļiju uzbūvēts dzelzceļš. No 1923. gada rajona centrs. Pilsētas tiesības piešķirtas 1938. gadā. Pilsētā vairāki būvmateriālu un pārtikas ražošanas uzņēmumi. 2017.—2019. gadā munīcijas noliktavās pie Balakļijas notika vairāki ugunsgrēki. Par to iemeslu tika atzīta diversija. «Balakļeja». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 87. lpp. Міністр оборони про диверсію на військовому арсеналі Vikikrātuvē par šo tēmu ir pieejami multivides faili. Skatīt: Balakļija.