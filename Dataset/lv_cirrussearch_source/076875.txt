Lēcveidīgie mākoņi jeb lentikulārie mākoņi ir mākoņi, kuri veidojas starp diviem gaisa slāņiem. Šie mākoņi nekur nekustas, lai cik stiprs nebūtu vējš. Gaisa plūsma, kura plūst gar zemes virsu, apiet šķēršļus un veidojas gaisa viļņi. Parasti šie mākoņi redzami no vējainās kalnu grēdu puses, kā arī virs atsevišķām kalnu virsotnēm 2—15 km augstumā. Viļņveida plūsmās notiek nepārtraukts ūdens tvaiku kondensācijas process (kad tiek sasniegts rasas punkta augstums) un iztvaikošana (lejupejošās gaisa plūsmas gadījumā). Tāpēc mākoņi nemaina savu atrašanās vietu debesīs, bet stāv tajās, it kā tie tur būtu pielīmēti. Lēcveidīgo mākoņu parādīšanās nozīmē, ka atmosfērā ir spēcīgas horizontālas gaisa plūsmas, kuras veido viļņus virs kalniem, kā arī, ka gaisā ir pietiekami daudz mitruma. Tas saistīts ar atmosfēras frontes tuvošanos un ar enerģisku gaisa pārnesi no attālajiem rajoniem. Piczo.com plaša attēlu galerija