Vera Linna (angļu: Vera Lynn; dzimusi 1917. gada 20. martā Londonā, mirusi 2020. gada 18. jūnijā Austrumsaseksā) bija angļu dziedātāja, dziesmu autore un aktrise. Viņas mūzikas ieraksti un koncerti bija ļoti populāri Otrā pasaules kara laikā. Kara laikā viņa uzstājās kareivjiem Ēģiptē, Indijā un Birmā. Viņas izpildītā pazīstamākā dziesma ir We'll Meet Again. 2009. gadā, 92 gadu vecumā, viņa kļuva par visvecāko dzīvo mākslinieku, kas guvis pirmo vietu britu albumu topos. Viņa ir veltījusi daudz laika labdarībai, kas saistīta ar bijušajiem karavīriem, bērniem invalīdiem un krūts vēža slimniekiem. Viņa ir saglabājusi cieņu Otrā pasaules kara veterānu vidū un 2000. gadā tika nosaukta kā brits, kas vislabāk ilustrē 20. gadsimta garu. «Biography for Vera Lynn». IMDb. Skatīts: 2011-01-10. James M Manheim. «Vera Lynn Biography». Index of Musician Biographies. Arhivēts no oriģināla, laiks: 2011-01-01. Skatīts: 2011-01-10. Vikikrātuvē par šo tēmu ir pieejami multivides faili. Skatīt: Vera Linna. IMDb profils (angliski) AllMovie profils (angliski)