Sjaņjana (ķīniešu: 咸阳, piņjiņs: Xiányáng) ir prefektūras līmeņa municipalitāte Šaaņsji provincē Ķīnas vidienē. Izvietojusies provinces vidusdaļā Veihes krastos. Robežojas austrumos ar Jaņaņu, Tunčuaņu un Veinaņu, dienvidos — ar provinces galvaspilsētu Sjiaņu, rietumos — ar Baodzji, bet ziemeļos — ar Gaņsu provinci. Municipalitātes centrs izvietojies pie Sjiaņas ziemeļrietumu robežas un ir faktiski ar to saplūdusi. Sjaņjanas Veičenas rajonā atrodas Sjiaņas Sjaņjanas starptautiskā lidosta. Viena no senajām Ķīnas galvaspilsētām. 350. gadā p.m.ē. uz šo apvidu no Lijanas tika pārcelta Cjiņu dinastijas galvaspilsēta. Pilsēta izvietojusies dienvidos no Dzjudzunšana kalniem un ziemeļos no Veihes upes, kas pēc tā laika filozofijas visos aspektos atbilda jan īpašībām un tika nosaukta par ‘Pilnīgu jan’. Sjiņjana bija Cjinu galvaspilsēta līdz 206. gadam p.m.ē., kad to nodedzināja Lu Bana karaspēks. Pēc Haņu dinastijas nodibināšanas galvaspilsēta 202. gadā p.m.ē. tika pārcelta un netālo Čanaņu mūsdienu Sjiaņas teritorijā. http://tjj.shaanxi.gov.cn/tjsj/ndsj/tjgb/qs_444/202105/t20210528_2177393.html; Ķīnas Tautas Republikas Septītā nacionālā tautskaite. 行政区划网