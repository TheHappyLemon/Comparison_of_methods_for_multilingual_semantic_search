Monika Eva Mihalika (poļu: Monika Ewa Michalik ; dzimusi 1980. gada 2. maijā) ir poļu brīvā stila cīkstone, 2016. gada vasaras olimpisko spēļu bronzas medaļas ieguvēja, vairākkārtēja pasaules čempionātu medaļniece, Eiropas čempionātu uzvarētāja un medaļniece. Monika Mihalika dzimusi Mendzižečā, pirmslaulību uzvārds Kuraša. Mihalika dien Polijas Gaisa spēkos un sacensībās piedalās no armijas sporta kluba "Grunwald Poznań". Polijas čempionātos dažādās svara kategorijās uzvarējusi četrpadsmit reizes. Trīsreiz bijusi Eiropas čempione. Monika ir trīs olimpisko spēļu dalībniece. 2008. gadā Pekinā ieņēma 8. vietu. 2012. gadā Londonā zaudēja cīņu par bronzas medaļu Ļubovai Volosovai un ieņēma 5. vietu. 2016. gada vasaras olimpiskajās spēlēs Riodežaneiro pirmajā cīņā zaudēja šo spēļu čempionei Risiko Kavai. Pēc tam gandarījuma cīņā pieveica Latvijas cīkstoni Anastasiju Grigorjevu, bet cīņā par bronzu arī Krievijas pārstāvi Innu Tražukovu un saņēma bronzas medaļu. Sudraba Nopelnu Krusts (Polija). Sudraba medaļa "Par nopelniem valsts aizsardzībā". «Michalik Monika». Olimpijczycy (poļu). olimpijski.pl. Arhivēts no oriģināla, laiks: 2019-05-28. Skatīts: 2019-05-28. Polijas Republikas Prezidenta 2016. gada 3. oktobra lēmums par ordeņu un medaļu piešķiršanu. Arhivēts 2019. gada 28. maijā, Wayback Machine vietnē. (poliski) «Gratulacje dla wojskowych sportowców» (poļu). Polska Zbrojna. 2017. gada 30. marts. Skatīts: 2019-05-28. Vikikrātuvē par šo tēmu ir pieejami multivides faili. Skatīt: Monika Mihalika. Olympedia profils (angliski) FILA profils (angliski)