Timo Peteri Nummelins (somu: Timo Petteri Nummelin; dzimis 1972. gada 25. novembrī) ir bijušais somu hokejists, aizsargs. Karjeras laikā trīs sezonas aizvadījis Nacionālajā hokeja līgā, taču lielāko daļu profesionāļa karjeras spēlējis Šveices un Somijas vadošajās hokeja līgās. Somijas hokeja izlases sastāvā kļuvs par septiņkārtēju pasaules čempionātu medaļu ieguvēju, izcīnījis 2006. gada olimpisko spēļu sudraba medaļas. Viņa tēvs Timo Nummelins ir bijušais futbola un hokeja spēlētājs, māsa ir precējusies ar citu somu hokejistu — Anti Niemi. Karjeras laikā spēlējis Zviedrijā, Somijā, NHL, Šveicē. 2000. gada NHL draftā viņu Kolumbusas "Blue Jackets" izraudzījās ar kopējo 133. kārtas numuru. NHL spēlējis "Blue Jackets" rindās vienu sezonu un Minesotas "Wild" sastāvā divas sezonas. Kopumā regulārajā sezonā aizvadījis 139 spēles, kurās guvis 9 vārtus un atdevis 36 rezultatīvas piespēles. Lielāko daļu karjeras aizvadījis Šveices hokeja līgas HK Lugāno sastāvā (ar pārtraukumiem kopš 1997.—1998. gada sezonas). Divas reizes kļuvis par Šveices čempionu, vienu reizi izcīnījis arī Somijas čempiontitulu. Somijas izlases sastāvā izcīnījis 2006. gada ziemas olimpisko spēļu sudraba medaļu, tāpat vairākas medaļas izcīnījis pasaules čempionātā (1 zelts, 4 sudrabi, 2 bronzas). Karjeras laikā piecas reizes iekļauts pasaules čempionāta simboliskajā izlasē. 2023. gada Pasaules čempionātā bija viens no Latvijas hokeja izlases trenera asistentiem. Kopā ar komandu tika izcīnīta 3. vieta un bronzas medaļa. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)