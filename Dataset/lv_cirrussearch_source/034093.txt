Jiveskile (somu: Jyväskylä) ir pilsēta Somijas centrālajā daļā pie Peijennes ezera, Vidussomijas reģionā. Ar vairāk kā 130 000 iedzīvotāju Jiveskile ir 7. lielākā pilsēta valstī. Pilsētā atrodas viena no populārākajām augstskolām Somijā - Jiveskiles universitāte ar Alvara Ālto projektētajām celtnēm. Katru gadu apkārtnē notiek Neste Oil Ralli - viens no rallija pasaules čempionāta posmiem. Pilsētu pēc Krievijas cara Nikolaja I pavēles nodibināja 1837. gadā. 1851. gadā pilsētā atklāja pirmo liceju Somijā, kurā mācības notika somiski. Pilsēta sāka strauji augt pēc Otrā pasaules kara, kad šeit ieradās daudzi bēgļi no PSRS okupētās Karēlijas. 1966. gadā uz koledžas bāzes izveidoja Jiveskiles universitāti. Jiveskilē dzimuši: Risto Jusilainens (Risto Jussilainen) — tramplīnlēcējs (1975); Mati Nikenens (Matti Nykänen) — tramplīnlēcējs (1963); Jani Soininens (Jani Soininen) — tramplīnlēcējs (1972); Henri Toivonens (Henri Toivonen) — autosportists (1956—1986); Mati Vanhanens (Matti Vanhanen) — politiķis (1955). Jiveskilē miruši: Vladimirs Bagirovs — Latvijas šahists (1936—2000). JJK Jyväskylä (futbola klubs). „Harjun“ stadions (ietilpība: 5000) «VÄESTÖTIETOJÄRJESTELMÄ». Arhivēts no oriģināla, laiks: 2012. gada 1. augustā. Skatīts: 2012. gada 28. augustā. «Finland's preliminary population figure was 5,608,218 at the end of February 2024». Q798557. Vikikrātuvē par šo tēmu ir pieejami multivides faili. Skatīt: Jiveskile. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)