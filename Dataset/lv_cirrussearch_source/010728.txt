Ladainians Tomlinsons (angļu: LaDainian Tramayne Tomlinson; dzimis 1979. gada 23. jūnijā) ir bijušais ASV amerikāņu futbola spēlētājs, spēlējis pussarga pozīcijā. L. Tomlinsons pārstāvēja Teksasas kristīgo universitāti NCAA čempionātā. 2001. gada NFL draftā viņu Sandjego "Chargers" izraudzījās ar kopējo piekto kārtas numuru. "Chargers" sastāvā spēlējis līdz 2009. gada sezonai, 2010. gadā pārgāja uz Ņujorkas "Jets". Viņš karjeras laikā ir piedalījies piecās Visu zvaigžņu spēlēs. Četras reizes L. Tomlinsons ticis iekļauts līgas simboliskajā pirmajā izlasē, divas — otrajā izlasē. 2006. gadā Associated Press viņu atzina par sezonas vērtīgāko spēlētāju. 2007. gadā viņš saņēma ESPY balvu kā gada labākais sportists starp vīriešiem. Tāpat sportists tika iekļauts līgas simboliskajā 2000. gadu izlasē. Vikikrātuvē par šo tēmu ir pieejami multivides faili. Skatīt: Ladainians Tomlinsons. NFL profils (angliski) ESPN profils (angliski)