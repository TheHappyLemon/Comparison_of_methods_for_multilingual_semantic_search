Oksitāņu valoda (occitan) ir romāņu valoda, kas galvenokārt izplatīta Francijas dienvidos, Akvitānijas, Dienvidu-Pireneju, Langdokas-Rusijonas, Provansas-Alpu-Azūra krasta reģionos, kā arī nelielā skaitā Itālijā, Spānijā (Aranas ielejā) un Monako. Tai vistuvākā radniecīgā valoda ir katalāņu valodai. Oksitāņu valodu prot no 1 līdz 3,7 miljoniem cilvēku. Tradicionāli oksitāņu valoda ir pazīstama arī ar lingvonīmu provansiešu valoda (provençal), taču pašlaik ar to parasti apzīmē Provansā lietoto oksitāņu valodas dialektu. 1860. gadā, pirms Francijā tika ieviesta obligāta pamatizglītība franču valodā, oksitāņu valodu lietoja vairāk nekā 39% Francijas iedzīvotāju. 20. gadsimta 20. gados šis īpatsvars saruka līdz 26—36%, bet 1993. gadā — līdz 7%. «LINGUAMÓN - Casa de les Llengües > Occitan». Arhivēts no oriģināla, laiks: 2009. gada 14. janvārī. Skatīts: 2009. gada 20. augustā. «Par pasaules valodu un valodu grupu nosaukumiem latviešu valodā». Latvijas Vēstnesis. 2006. gada 19. jūlijs. Skatīts: 2010. gada 3. augustā.