Sogdiāna vai Sogdija (persiešu: باختر,‎ Soġd; tadžiku: Суғд, uzbeku: Sugʻd) bija vēsturisks reģions Centrālāzijā, mūsdienu Uzbekistānas un Tadžikistānas teritorijā. Sogdiāna atradās auglīgā līdzenumā starp Amudarjas un Sirdarjas upēm un Fergānas ielejā. Lielākās pilsētas bija Samarkanda un Buhāra. Sogdiāna robežojās ar Baktrijas un Margiānas reģioniem. Vēsturiski reģionā dzīvoja sogdieši, kas runāja indoirāņu valodās. Sākotnēji sogdieši bija zoroastristi, vēlāk budisti un musulmaņi. Cauri Sogdiānai veda Zīda ceļš no Senās Ķīnas uz Romas impēriju, vēlāk Bizantiju. Sugda