Mimi Hristova (bulgāru: Мими Христова; dzimusi 1993. gada 19. jūlijā) ir bulgāru brīvā stila cīkstone, 2020. un 2023. gada Eiropas čempione, Eiropas spēļu un Eiropas čempionātu medaļniece, 2016. un 2020. gada vasaras olimpisko spēļu dalībniece. Hristova dzimusi 1993. gadā Vracā. 2003. gadā viņa sāka trenēties cīņas sporta sekcijā. Pabeidza sporta skolu. 2014. gadā Vantā Hristova ieguva Eiropas čempionāta bronzas medaļu. Ceturtdaļfinālā viņa zaudēja nākamajai finālistei polietei Annai Zviridovskai, bet cīņā par bronzu pārspēja francūzieti Aurēliju Basē. Divus gadus vēlāk Rīgā Hristova šo panākumu atkārtoja. Šoreiz viņa ceturtdaļfinālā zaudēja norvēģietei Greisai Bullenai, bet cīņā par čempionāta bronas medaļu uzvarēja Vācijas cīkstoni Luizi Nīmešu. 2016. gadā M Hristova piedalījās vasaras olimpiskajās spēlēs Brazīlijā, kur ieņēma 15. vietu. 2018. gada Eiropas čempionātā Kaspijskā Hristova finālā zaudēja Turcijas cīkstonei Elifai Ješilirmakai un ieguva sudraba medaļu. 2019. gadā Eiropas spēlēs Minskā M. Hristov finālā zaudēja baltkrievietei Irinai Kuračkinai un saņēma sudraba medaļu. 2020. gada februārī Itālijas galvaspilsētā notikušajā kontinenta čempionāta svara kategorijas līdz 65 kg finālcīņā M. Hristova pieveica Azerbaidžānas sportisti Elisu Manolovu un izcīnīja Eiropas čempionāta zelta medaļu. 2021. gada maijā Hristova piedalījās Pasaules olimpiskajā kvalifikācijas turnīrā un kvalificējās 2020. gada vasaras olimpiskajām spēlēm. Tokijā viņa startēja svara kategorijā līdz 68 kg, taču zaudēja jau pirmajā cīņā Krievijas Olimpiskās komitejas cīkstonei Harumai Veļijevai un ieņēma 11. vietu. 2023. gada Eiropas čempionātā fināla Zagrebā Hristova pieveica Moldovas sportisti Irinu Ringaču un kļuva par Eiropas čempioni. «HRISTOVA Mimi Nikolova - Olympic Wrestling | Bulgaria». web.archive.org. 2016-08-26. Arhivēts no oriģināla, laiks: 2016-08-26. Skatīts: 2019-07-02. «Women's Freestyle 58 kg». web.archive.org. 2016-09-22. Arhivēts no oriģināla, laiks: 2016-09-22. Skatīts: 2019-07-02. Neil Shefferd. «Chumikova secures emotional win at UWW World Olympic Games qualifier». InsideTheGames.biz, 2021. gada 7. maijs. Skatīts: 2021. gada 7. maijs. Neil Shefferd. «Armenia and Romania book multiple Tokyo 2020 places at UWW World Olympic Games qualifier». InsideTheGames.biz, 2021. gada 8. maijs. Skatīts: 2021. gada 8. maijs. «2021 World Wrestling Olympic Qualification Tournament Results Book». United World Wrestling. Arhivēts no oriģināla, laiks: 2021. gada 9. maijs. Skatīts: 2021. gada 9. maijs. «Wrestling Results Book». 2020 Summer Olympics. Arhivēts no oriģināla, laiks: 2021. gada 7. augusts. Skatīts: 2021. gada 8. augusts. Vikikrātuvē par šo tēmu ir pieejami multivides faili. Skatīt: Mimi Hristova. Olympedia profils (angliski) FILA profils (angliski) 2023. gada Eiropas čempionāta finālcīņa svara kategorijā līdz 65 kg.