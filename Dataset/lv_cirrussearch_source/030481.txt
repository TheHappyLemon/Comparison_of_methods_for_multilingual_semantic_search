Masana (korejiešu: 마산시, 馬山市, Masan-si) ir bijusī Korejas Republikas Kjonsannamdo provinces pilsēta. Kopš 2010. gada tā ietilpst Čhanvonas pilsētā kā viens no tās rajoniem. Atrodas Masanas līča krastā, aptuveni 35 km uz rietumiem no Pusanas. 1274. gadā no Masanas (tajā laikā Happo, 合浦) Japānas iekarošanā devās mongoļu hana Hubilaja armija 900 kuģos, bet cieta sakāvi. 1899. gadā Japānas spiediena rezultātā Happo ierīkota osta. 1914. gadā Masana ieguva pašreizējo nosaukumu un statusu "bu". Pilsētas statuss piešķirts 1949. gadā. 2010. gada 1. jūlijā Masana un vēl divas kaimiņpilsētas tika pievienotas Čhanvonai. Masanā atrodas uz arodizglītību orientētā Masanas universitāte, privata Kjunnamas universitāte un privata kristīgā Čanšinas universitāte. Masanā ir liela jūras osta. Šeit ir attīstītas tekstilrūpniecība. Hite alus darītava ir viens no lielākajiem vietējiem biznesiem. Masanā bija Nokia mobilo ierīču ražotne.