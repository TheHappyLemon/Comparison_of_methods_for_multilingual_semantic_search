Ijons Klusais (poļu: Ijon Tichy) ir izdomāts personāžs, kosmonauts un pētnieks, daudzu poļu rakstnieka Staņislava Lema darbu varonis, profesora Tarantogas draugs un kolēģis. Ijons Klusais satiek daudzus interesantus cilvēkus un citplanētiešus, sastopas ar dažādām nopietnām problēmām un apraksta to savās "Dienasgrāmatās". Pazīstams arī kā cilvēks, kas atklājis, bet tā arī nav atrisinājis sepulu mīklu. Par Ijona Klusā dzimšanas dienu var uzskatīt 1953. gada 27. decembri, kad publicēts pirmais stāsts ar viņa dalību — "Divdesmit ceturtais ceļojums" no "Ijona Klusā zvaigžņu dienasgrāmatām". Ijonam Klusajam par godu nosaukts asteroīds Ijontichy (2009 BH73), ko atklājuši vācu astronomi 2009. gadā. Stāstu cikls "Ijona Klusā zvaigžņu dienasgrāmatas". Stāstu cikls "No Ijona Klusā atmiņām". Romāns "Futuroloģiskais kongress". Romāns "Apskate uz vietas". Romāns "Miers uz Zemes". Staņislavs Lems. Ijona Klusā zvaigžņu ceļojumi. Balss no debesīm. Rīga : Zinātne, 1975, 22. lpp. 343000 Ijontichy (2009 BH73)