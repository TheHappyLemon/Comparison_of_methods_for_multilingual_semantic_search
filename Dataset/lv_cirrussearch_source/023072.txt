Andrejs Apsītis (dzimis 1888. gada 7. februārī, miris 1945. gada 2. septembrī) bija latviešu riteņbraucējs. Dzimis 1888. gada 7. februārī Plāteres muižas Ādmiņu mājās (tagad Madlienas pagasts) Pētera un Ilzes Apsīšu ģimenē. Piedalījās divās Olimpiskajās spēlēs (1912, 1924). 1912. gadā Stokholmā kā vienīgais no latviešiem finišēja 320 km grupas braucienā, finišu sasniedzot 60. vietā ar rezultātu 12.18:20,6. 1924. gadā Parīzē Latvijas komandas sastāvā izcīnīja dalītu 7.—10. vietu 4000 m komandu iedzīšanā. Piedalījās 1924. gada Pasaules čempionātā trekā, izstājās 1. kārtā sprintā. Vairākas reizes kļuva par Latvijas čempionu un Viskrievijas sporta spēļu uzvarētāju. Sacensībās lietoja G. Ērenpreisa velosipēdu fabrikas ražoto sporta velosipēdu. Madlienas ev. lut. draudzes kristīto reģistrs. - 1888. - Nr.2. Ivars Ošiņš. Latvijas olimpiskais zelts, sudrabs, bronza. Lauku avīze, 2008. 224.—225. lpp. ISBN 978-9984-827-07-0. 1931. gada G. Ērenpreis velosipedu fabrikas katalogs. Olympedia profils (angliski) LOK profils ProCyclingStats profils (angliski)