2018. gada FIFA Pasaules kausa fināls bija futbola spēle 2018. gada 15. jūlijā, kas notika Lužņiku stadionā Maskavā, Krievijā. Spēlē tika noskaidrots 2018. gada FIFA Pasaules kausa izcīņas uzvarētājs. Spēlē tikās Francijas un Horvātijas futbola izlase. Spēlē ar 4:2 uzvarēja Francijas izlase un pasaules kausu izcīnīja otro reizi savā vēsturē. Līdz šai spēlei komandas bija tikušās piecas reizes. Francija bija izcīnījusi trīs uzvaras un divas spēles ir noslēgušās neizšķirti. FIFA Pasaules kausa finālturnīros komandas ir tikušās vienu reizi — 1998. gada Pasaules kausa pusfinālā, kurā uzvarēja Francija. Spēle norisinājās Lužņiku stadionā Maskavā. Par fināla norises vietu Lužņiku stadions tika apstiprināts FIFA izpildkomitejas sēdē, kas notika 2012. gada 4. decembrī Tokijā, Japānā. Stadionā tika aizvadītas vēl sešas finālturnīra spēles, ieskaitot atklāšanas maču starp Krieviju un Saūda Arābiju. Pirms FIFA Pasaules kausa stadions tika atjaunots. Tas ir UEFA 4. kategorijas stadions, tā ietiplība Pasaules kausa laikā bija 78 011 skatītāju vietas. «Russia 2018 to start and finish at Luzhniki Stadium». fifa.com (angļu). 2012. gada 15. decembrī. Arhivēts no oriģināla, laiks: 2017. gada 1. decembrī. Skatīts: 2018. gada 15. jūlijā. «Arhivēta kopija». Arhivēts no oriģināla, laiks: 2018. gada 2. martā. Skatīts: 2021. gada 30. augustā. «Luzhniki Stadium». fifa.com (angļu). Arhivēts no oriģināla, laiks: 2017. gada 16. novembrī. Skatīts: 2018. gada 15. jūlijā. «Arhivēta kopija». Arhivēts no oriģināla, laiks: 2018. gada 14. janvārī. Skatīts: 2021. gada 25. augustā.