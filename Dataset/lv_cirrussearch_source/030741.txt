Eiropas čempionāts šosejas riteņbraukšanā ir vairākas sacensības šosejas riteņbraukšanā dažādās disciplīnās un distancēs, kurās tiek noskaidroti Eiropas čempioni. Sacensības kopš 1995. gada rīko Eiropas riteņbraukšanas savienība. Sacensības kopš 2005. gada notiek tikai U23 un junioru grupām. Čempionātā kopš 1997. gada iekļautas grupas un individuālā brauciena sacensības, sieviešu un junioru sacensību distance ir īsāka kā U23 grupas sacensības. 2019. gadā pirmoreiz notika jauktā komandu stafete. Čempionātā var piedalīties braucēji, kurus izvēlas nacionālās riteņbraukšanas federācijas un sacensībās tiek pārstāvētas nacionālās izlases. Saskaņā ar riteņbraukšanas tradīcijām, čempionātu uzvarētājiem papildus zelta medaļai tiek piešķirts īpašs, atpazīstams velokrekls, ko drīkst valkāt līdz nākamā gada sacensībām atbilstošajā disciplīnā. Tas ir zilas krāsas krekls ar zelta krāsas Eiropas zvaigznēm. Eiropas riteņbraukšanas savienība