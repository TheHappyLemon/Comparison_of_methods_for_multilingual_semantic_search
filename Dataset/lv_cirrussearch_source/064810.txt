"Iegrožo savu aizrautību" (angļu: Curb Your Enthusiasm) ir ASV situāciju komēdijseriāls, ko kopš 2000. gada 15. oktobra pārraida HBO. Seriāla autors ir Lerijs Deivids, kurš attēlo daļēji izdomātu sevis versiju. Seriāls seko televīzijas seriālu autora Deivida dzīvei Losandželosā. Seriālā lomas atveido arī Šerila Hainsa kā Lerija sieva Šerila, Džefs Gārlins kā Lerija labākais draugs un menedžeris Džefs, Sūzija Esmana kā Džefa sieva Sūzija un Džeibī Smūvs kā Lerija draugs. Seriālā bieži nelielās lomās sevi attēlo tādas slavenības kā Teds Densons, Mērija Stīnbērdžena, Vanda Saiksa, Džons Hemms, Šakils O'Nīls, Mārtins Skorsēze, Mels Brukss, Anna Bankrofta, Bens Stillers, Mega Raiena, Maikls Blumbergs, Mila Kūnisa, Klaivs Ouens, Lūsija Liu un Vudijs Harelsons. Gluži kā seriālā Seinfeld, kur Deivids bija viens no līdzautoriem, humors "Iegrožo savu aizrautību" bieži vien saistās ar ikdienas sociālās dzīves sīkumiem. Katras epizodes sižeta autors ir Deivids, taču dialogi lielākoties ir improvizēti. Seriālu radīja, balstoties uz 1999. gada HBO vienu stundu gadu sēriju Larry David: Curb Your Enthusiasm, ko Deivids un HBO sākotnēji plānoja kā vienreizēju projektu. Sērija filmēta stilā, kur aktieri apzinās kameras un filmēšanas komandas klātbūtni. Seriāls ieguvis plašu popularitāti un kritiķu atzinību jau kopš savas pirmās sezonas. Seriāls "Iegrožo savu aizrautību" nominēts 47 Emmy balvām, tostarp deviņas no vienpadsmit sezonām nominētas labākā komēdijseriāla kategorijā. 2002. gadā seriāls saņēma Zelta globusa balvu kategorijā "Labākais mūzikas vai komēdijseriāls". Daron James, Daron James. «‘Curb Your Enthusiasm’ Return’s Improv Nature Challenges Editors». Variety (en-US), 2017-09-29. Skatīts: 2022-12-25. IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)