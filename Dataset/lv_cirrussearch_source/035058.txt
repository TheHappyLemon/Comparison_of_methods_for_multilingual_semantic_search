Digimon Tamers (japāņu: デジモンテイマーズ Dejimon Teimāzu) ir Japānas anime televīzijas seriāls un Digimonu franšīzes seriāla trešā sezona. Latvijā to pārraidīja kanālā TV3. Seriāla trešā sezona norisinās realitātē, kurā cilvēki uzskata digimonus par datorspēļu, televīzijas seriālu un kāršu spēļu tēliem. Galvenais varonis Takato atklāj, ka digimoni eksistē un tie ir spējīgi nonākt realitātē. Sezonas scenārists Čiaki Konaka ir pazīstams arī ar savu darbu tādos anime seriālos kā Serial Experiments Lain un Hellsing. Uzmanību! Turpmākajā tekstā var tikt atklātas nozīmīgas detaļas par televīzijas seriāla saturu! Seriāla sezona ir par puisi vārdā Takato kurš ir fans digimonu franšīzei. Viņš uzskata, ka digimonu fenomens ir tikai spēle, līdz viņš noskenē savā kāršu lasītājā noslēpumainu zilu karti. Pēc tam kāršu lasītājs maina izskatu un izveido īstu digimonu balstoties uz Takato zīmējumiem — Guilmonu. Vēlāk viņš satiek Ruki un Dženu. Kopā ar viņu digimoniem Terriermonu un Renamonu pret ļaundariem, kā arī tiekas ar citiem digimoniem — Impmonu un Kalumonu. Pēc vairāku ļauno Digimonu uzveikšanas, Takato kopā ar draugiem nokļūst Digitālajā pasaulē, kur no jauna satiek Impmonu, kurš ir pārvērties par Bielzemonu. Bielzemons nogalina Takato klasesbiedrenes Juri digimonu Leomonu, kas Juri iedzen depresijā. Juri sajūtas seriāla galvenais ļaundaris D-Reaper izmanto, lai nokļūtu reālajā pasaulē un to ieņemtu. Takato ar draugiem izdodas to uzveikt. Oficiālā tīmekļa vietne (japāniski) IMDb profils (angliski) Anime News Network animes profils (angliski)