SPAS-12 ir 12. kalibra kaujas bise, ko ražoja Itālijas kompānija Luigi Franchi S.p.A. no 1979. līdz 2000. gadam. Ar šo bisi var šaut gan kloķa darbības režīmā (ieroča pastobri velkot uz sevi, tukšā čaula pamet ieroci un jauna patrona nonāk patrontelpā), gan pusautomātiskā režīmā, šaujot 4 patronas sekundē. SPAS-12 nesasniedza augstu popularitātes līmeni, jo tā bija smaga (4,4 kg) un ar sarežģītām regulēšanas ierīcēm, salīdzinot ar konkurējošām konstrukcijām. Ar savu iebiedējošo izskatu SPAS-12 bieži izmanto datorspēlēs un piedzīvojumu filmās. SPAS-12 bija aizliegts importēt uz ASV tā "sportiska pielietojuma" trūkuma dēļ. Modern Weapons—SPAS-12