Ričards Semjuels Atenboro (angļu: Richard Samuel Attenborough, Baron Attenborough; dzimis 1923. gada 29. augustā, miris 2014. gada 24. augustā) bija angļu aktieris, kinorežisors, kinoproducents. Studējis aktiermākslu Karaliskajā dramatiskās mākslas akadēmijā. Radošo darbību viņš uzsāka teātrī Londonā. Debitējis kino 1942. gadā filmā "Kurā mēs kalpojam" (In Which We Serve). Viņa debija režisora amatā bija filma "Ak, kas par jauku karu!" (Oh! What a Lovely War; 1969). Par 1982. gada filmu "Gandijs" (Gandhi) saņēmis divas Amerikas Kinoakadēmijas balvas — kā filmas režisors un producents. Tāpat ir saņēmis četras BAFTA kino balvas un četras Zelta globusa balvas. Atenboro ir pazīstams ar lomām tādās filmās kā Brighton Rock (1974), "Lielā bēgšana" (1963), "Ridingtona laukums 10" (10 Rillington Place; 1971), "Brīnums 34. ielā" (1994), "Juras laikmeta parks" (1993). Miris 2014. gada 24. augustā 90 gadu vecumā dažas dienas pirms 91. dzimšanas dienas. Viņa jaunākais brālis Deivids Atenboro ir dabaszinātnieks un televīzijas pārraižu veidotājs, otrs jaunākais brālis Džons Atenboro ieņēma vadošu amatu Alfa Romeo uzņēmumā. «Actor Richard Attenborough dies at 90». BBC News. 2014. gada 24. augusts. Skatīts: 2014. gada 24. augusts. Chris Johnston. «Richard Attenborough dies aged 90». The Guardian, 2014. gada 24. augusts. Skatīts: 2014. gada 24. augusts. Vikikrātuvē par šo tēmu ir pieejami multivides faili. Skatīt: Ričards Atenboro. IMDb profils (angliski) Internet Broadway Database profils (angliski) AllMovie profils (angliski)