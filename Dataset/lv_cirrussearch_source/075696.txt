.yu ir Dienvidslāvijas Interneta augstākā līmeņa domēns (ccTLD). .yu domēnu pārvalda YUNET asociācija, kas ir Belgradas Universitātes Elektronikas inženierijas fakultātes pakļautībā. ICANN nolēma, ka .yu domēnu pagaidām pārvaldīs Serbijas Nacionālais domēnu reģistrs līdz 2009. gada 30. septembrim, kad .yu tiks likvidēts. Līdz domēna likvidācijai ir iestājies divu gadu pārejas periods, kura laikā iespējams esošos .yu domēnu pārvietot uz .me (kurš pieder Melnkalnei) vai .rs (kurš pieder Serbijai). Šis ir viens no retajiem augstākā līmeņa domēniem, kurš neatbilst esošajam ISO 3166-1 divu burtu kodiem. Kods YU tika aizvietots ar CS 2003. gada jūlijā sakarā ar oficiālu valsts nosaukuma maiņu no Dienvidslāvijas Federālā Republika uz Serbija un Melnkalne 2003. gada februārī. Augstāka līmeņa domēns .cs tika rezervēts Serbijai un Melnkalnei pēc nosaukuma maiņas 2003. gada februārī, bet tas netika izmantots. 2006. gada septembrī ISO ierosināja .rs Serbijai un .me Melnkalnei. 2006. gada 26. septembrī ISO 3166 Pārvaldes aģentūra piekrita nomainīt ISO 3166-1 Alfa-2 kodu no CS uz RS. .yu domēni ir pieejami tikai juridiskajām personām. Augstākā līmeņa domēns ir rezervēts valsts institūcijām un interneta pakalpojumu sniedzējiem. .yu ir atļauts lietot arī Serbijas pareizticīgai baznīcai. Akadēmiskās iestādes, tādas kā universitātes ir reģistrētas zem domēna akadēmiskā domēna .ac.yu. Piemēram, Elektronikas inženierijas skolai (.etf), kura atrodas Belgradas Universitātē (.bg), pieder domēns etf.bg.ac.yu Mācību iestādes, tādas kā pamatskolas un vidusskolas izmanto .edu.yu domēnu. Nevalstiskās organizācijas izmanto .org.yu domēnu. Korporācijas izmanto .co.yu domēnu. Valdība izmanto .gov.yu domēnu. Melnkalnes tīmekļa vietnes bieži izmanto apakšdomēnu .cg.yu, kurš ir pieejams bez maksas Melnkalnes interneta pakalpojumu sniedzējiem. .rs un .me augstākā līmeņa domēnu pāri, kuri aizvietos .yu pēc tā dzēšanas 2009. gada septembrī. IANA .yu whois informācija Dienvidslāvijas domēnu reģistrs (angliski) Dienvidslāvijas domēnu reģistrs