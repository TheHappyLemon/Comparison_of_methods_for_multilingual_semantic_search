Varaji (Waray, Waray-Waray)) ir viena no Filipīnu tautām, tiek pieskaitīti visajiem. Apdzīvo Visaju arhipelāga austrumdaļu, Samaras, Leites un Biliranas salas. Kopskaits tiek lēsts ap 4,1 miljonu (3,8 % no valsts iedzīvotāju skaita) un tā ir viena no daudzskaitlīgākajām visaju tautām. Lielākā daļa varaju mīt Austrumu Visaju reģiona Austrumsamaras (463 647 cilvēki; 97,4 % no iedzīvotāju kopskaita), Ziemeļsamaras (604 372; 94,9 %), Samaras (739 438; 93,5 %), Leites (799 064; 45,1 %), Biliranas (66 316; 37,1 %) provincēs un Taklobanas (233 215; 93,5 %) pilsētā, kā arī valsts galvaspilsētā Manilā (562 573; 4,2 %). Samaras salā dzīvojošos varajus dēvē par samariešiem (Samareños, Samarnons), bet Leites salā — par leitiešiem (Leyteños). Runā varaju valodā; kā lingua franca bieži izmanto sebuāņu valodu, bet oficiālajā saziņā — filipīniešu un angļu valodas. Pēc konfesionālās piederības lielākoties katoļi. Philippine Statistics Authority. Ethnicity Statistical tables Ethnic Groups of the Philippines. Waray «Peoples of the Philippines: Waray». Arhivēts no oriģināla, laiks: 2022. gada 26. septembrī. Skatīts: 2024. gada 2. martā. Encyclopædia Britannica raksts (angliski)