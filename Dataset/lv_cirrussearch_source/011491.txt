Oļegs Koševojs (ukraiņu: Олег Васильoвич Кошoвий, krievu: Олег Васильевич Кошевой; dzimis 1926. gada 8. jūnijā, miris 1943. gada 9. februārī) bija ukraiņu izcelsmes padomju partizāns. Viņš bija viens no slepenās organizācijas "Jaunā gvarde" dibinātājiem, kas laikā no 1941. līdz 1945. gadam Otrajā pasaules karā cīnījās pret nacistiem Krasnodonā. 1942. gada jūlijā Krasnodonu bija ieņēmis Vācijas karaspēks. Koševojs organizēja antinacistu komjaunatnes organizāciju "Jaunā gvarde", kļuva par tās komisāru un štāba locekli. 1943. gada janvārī vācieši organizāciju sagrāva, O. Koševojs centās šķērsot frontes līniju, taču ātri tika aizturēts. Koševojs tika spīdzināts un 1943. gada 9. februārī viņam tika izpildīts nāvessods. 1943. gada 13. septembrī O. Koševojam tika piešķirts Padomju Savienības Varoņa apbalvojums. Vairākas raktuves, kolhozi, skolas PSRS tikušas nosauktas Oļega Koševoja vārdā. War Heroes profils (krieviski)