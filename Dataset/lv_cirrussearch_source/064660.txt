Brūnaboina (īru: Sí an Bhrú, angļu: Brú na Bóinne) ir neolīta arheoloģijas pieminekļu komplekss Īrijas austrumos, Mītas grāfistē pie Boinas upes, kādus 8 kilometrus uz rietumiem no Drohedas. Piemineklis radīts apmēram 32. gadsimtā pirms mūsu ēras, tātad tas ir vecāks par Stonhedžu vai Heopsa piramīdu. 1993. gadā apvidus kā "Brūnaboina — Boinas Loka arheoloģiskais ansamblis" iekļauts UNESCO Pasaules mantojuma sarakstā. Kompleksā ietilpst megalīskas gaiteņu kapenes (passage grave) — Dauta, Nauta, Ņūgreindža, kā arī apmēram 90 citi pieminekļi, to skaitā akmens apļi un menhiri. Vairāku pieminekļu novietojums un arhitektūra orientēta, pamatojoties uz astronomiskajiem virzieniem. Piemēram, Ņūgreindžas ieeja orientēta tā, lai katra gada ziemas saulgriežos saule pa īpaši izveidotu logu iespīdētu centrālajā telpā un apgaismotu akmenī izveidoto trīskāršo spirāli. Vieta no putna lidojuma Ņūgreindža Nauta Nautas iekšpuse Dauta Vikikrātuvē par šo tēmu ir pieejami multivides faili. Skatīt: Brūnaboina. Oficiālā tīmekļa vietne