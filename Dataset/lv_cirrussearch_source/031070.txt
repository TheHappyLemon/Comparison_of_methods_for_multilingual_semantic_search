Pikseļu māksla ir digitālās mākslas veids, izveidota ar rastra grafikas programmatūras palīdzību, attēlus rediģējot pikseļu līmenī. Agrāk pikseļu māksla bieži tika izmantota datoros, telefonos, konsolēs, grafiskajos kalkulatoros un tajās video spēlēs, kuras nebija tik modernas kā mūsdienās. Terminu pikseļu māksla pirmo reizi formulēja Adele Goldberga un Roberts Flegals pētniecības centrā "Xerox Palo Alto" 1982.gadā. Šī koncepcija bija Riharda Shoupa SuperPaint sistēmā 1972. gadā. Daži tradicionālās mākslas veidi, piemēram, izšuvumi (ieskaitot krustdūrienu) un daži no mozaīkas un pērlīšu izšuvuma veidiem ir ļoti līdzīgi pikseļu mākslai. Šajos mākslas veidos attēlus veido no mazām krāsainām vienībām, līdzīgi tam, kā mūsdienās izmanto pikseļus. Attēlu filtri (banalizēšana vai alfa-jaukšana), kā arī rīki ar automatizētu anti-izlīdzināšanu tiek uzskatīti par vismodernākajiem filtriem, taču tie pikseļu mākslā ir nederīgi, jo aprēķina jaunas pikseļu vērtības automātiski, kas ir kontrastā ar precīzu rokvadības režīmu. Zīmējumi parasti sākas ar līnijas mākslu, kas ir pamata līnija, kura nosaka zīmējuma — ēkas vai kaut kā cita, ko mākslinieks plāno izveidot, raksturu. Līnija parasti tiek veidota pāri skenētajiem zīmējumiem Ierobežotā paletē bieži tiek īstenota pikseļu māksla, kura parasti veicina dažādu toņu un krāsu maiņu. Tas tiek veikts ar rokām. Šeit ir pāris piemēri no labajā pusē redzamā attēla: 1. Izmantojot divas krāsas 2 × 2 šaha modelī. Katras krāsas blīvuma maiņa radīs dažādus toņus. 2. Izmantojot 2 × 2 pikseļu kvadrātu, nejauši izvietoti pikseļi var radīt interesantu tekstūru. Bieži sastopami arī mazi aplīši. 3. Anti-izlīdzināšanu var izdarīt ar rokām, lai izlīdzinātu izliekumus. Pikseļu māksla agrāk bieži izmantota videospēlēm. Pieaugot 3D grafikas izmantošanai spēlēs, pikseļu māksla tiek pielietota retāk.Dažreiz pikseļu mākslu izmanto reklāmās. Viens no uzņēmumiem, kas pikseļu mākslu izmanto reklāmā, ir Bell_Canada. Grupa Eboy specializējas izometrisko pikseļu grafikas reklamēšanā. Ikonas operētājsistēmām ar ierobežotām grafikas spējām arī tiek veidotas, izmantojot pikseļu mākslu. Ierobežots krāsu skaits un izšķirtspēja rada problēmas, mēģinot radīt sarežģītas koncepcijas un idejas. Par Microsoft Windows darbvirsmas ikonām tiek izmantoti dažādu izmēru rastra attēli, no kuriem mazākie ne vienmēr ir samazināti no lielāka izmēra attēliem, un arī to varētu uzskatīt par pikseļu mākslu. Datoros, kuros izmantota LINUX operētājsistēma ar grafisko vidi GNOME vai KDE, ikonas galvenokārt ir SVG attēli, bet dažkārt arī ar rokām optimizēta pikseļu māksla mazāku izmēru PNG attēliem, piemēram, 16x16 un 24x24. Modernā pikseļu māksla, ko veido spēļu amatieri un iesācēji grafikas jomā, ir kā reakcija uz 3D grafikas industrijas attīstību. Daudzi retro entuziasti bieži izvēlas imitēt pagātnes stilu. Pikseļu māksla vēl joprojām ir populāra un tiek izmantota virtuālajā pasaulē, piemēram, Citypixel un Habbo, kā arī spēļu ierīcēm, piemēram, Nintendo DS, Nintendo 3DS, PSP, PS Vita, dažkārt mobilajiem telefoniem un dažās spēlēs, piemēram, Hotline Miami, Faster Than Light. Pikseļu mākslu lieto arī tekstūrās spēlē Minecraft. Adele Goldberg and Robert Flegal, "ACM president's letter: Pixel Art", Communications of the ACM, Vol. 25, Issue 12, Dec. 1982. Stephen J. Eskilson. Graphic Design: A New History, second edition. 392. lpp.[novecojusi saite] «Démystifions le Pixel Art : interview d'Olivier Huard». Arhivēts no oriģināla, laiks: 2017. gada 20. aprīlī. Skatīts: 2015. gada 5. novembrī. «Resurgence of Pixel Art». Arhivēts no oriģināla, laiks: 2016. gada 20. martā. Skatīts: 2016. gada 24. martā.