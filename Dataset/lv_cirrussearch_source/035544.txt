Funkcionālā pārtika ir pārtika, kam pievienotas dažādas bioloģiski aktīvas sastāvdaļas, kas uzlabo veselību, veicina organisma fizioloģisko darbību un samazina saslimstības risku. Apzīmējums „funkcionālā pārtika” radās Japānā 20. gadsimta 80. gados, kad tās zinātnieki veica plašus pētījumus par atsevišķu pārtikas sastāvdaļu ietekmi uz organismu un saslimstību, tādējādi cenšoties mazināt valsts veselības sistēmas izmaksas. Funkcionālo pārtiku ražo ar 4 dažādām pieejām: produkta izejvielās samazinot to vielu daudzumu, kas identificētas kā patērētājam kaitīgas (piemēram, kāda alerģiska olbaltumviela); produktā palielinot to dabīgo sastāvdaļu daudzumu, kam ir labvēlīga iedarbība uz veselību; papildinot produktu ar tādām veselību labvēlīgi ietekmējošām sastāvdaļām, kas tajā sākotnēji nav bijušas; ar labvēlīgākas iedarbības vielām aizstājot tādas uzturvielas, ko patērētāji parasti no pārtikas uzņem par daudz (piemēram, tauku aizstāšana ar ogļhidrātu bāzes tauku aizvietotājiem). Funkcionālās pārtikas iedarbību nodrošina, pievienojot šādas bioloģiski aktīvas sastāvdaļas: Daina Kārkliņa, Indriķis Muižnieks, Nils Rostoks. Jaunā pārtika un ģenētiski modificētie organismi. Rīga : LU Akadēmiskais apgāds, 2014. 6.—9. lpp. ISBN 978-9984-45-797-0. Inta Brikere (2015. gada 9. jūlijs). Kas tā tāda – funkcionālā pārtika. Ēd gudri. Latvijas Avīze. Skatīts: 2016. gada 25. septembrī.