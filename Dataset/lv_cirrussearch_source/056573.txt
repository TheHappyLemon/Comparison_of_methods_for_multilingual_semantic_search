"Dvēsele" (angļu: Soul) ir 2020. gada ASV datoranimācijas fantāzijas komēdijdrāmas filma. Tās režisors ir Pīts Dokters, producente Deina Mareja, scenārija autori ir Pīts Dokters, Maiks Džounss un Kemps Pauerss. Galvenās lomas ieskaņojuši Džeimijs Fokss, Tīna Feja, Greiems Nortons un Reičela Hausa. Filma stāsta par vidusskolas mūzikas skolotāju Džo Gārdneru, kurš cenšas atkal apvienot savu dvēseli ar ķermeni pēc tam, kad tie ir nejauši šķirti, tieši pirms Džo uzstāšanās. "Dvēsele" ir pirmā Pixar filma, kuras galvenais varonis ir afroamerikānis. Pīts Dokters filmu sāka veidot jau 2016. gadā, strādājot pie savām pārdomām par cilvēku personības izcelsmi un determinisma jēdzienu. Viņš kopā ar Maiku Džounsu un Kempu Pauersu sarakstīja scenāriju. Producenti filmas tapšanas gaitā daudz konsultējās ar dažādiem pasaulē atzītiem džeza mūziķiem, tostarp Herbiju Henkoku un Teriju Linu Keringtoni. Filmas "Dvēsele" pirmizrāde notika 2020. gada 11. oktobrī Londonas kinofestivālā. Kinoteātros pirmizrāde tika plānota 2020. gada 20. novembrī, taču ASV to atcēla, reaģējot uz notiekošo COVID-19 pandēmiju. Kino vietā tā paša gada 25. decembrī filma tika izlaista straumēšanai platformā Disney+. Filma saņēma daudz pozitīvu kritiķu atsauksmju ar uzslavu par animāciju, stāstu, balss lomām un muzikālo partitūru. Soul ieguva Zelta globusa balvas kategorijās "Labākā animācijas filma" un "Labākais skaņu celiņš". Tāpat tā ir nominēta trīs kategorijās, tostarp kategorijā "Labākās animācijas filma", 93. Kinoakadēmijas balvai un 74. BAFTA kino balvai. Tom Brueggemann. «A 'Black Widow' Delay Might Benefit Disney in the Short Term – If Theaters Can Survive». IndieWire, 2020. gada 15. septembris. Skatīts: 2020. gada 20. septembris. «Soul (2020)». BoxOfficeMojo.com. Skatīts: 2021. gada 23. martā. Docter, Pete; Powers, Kemp (2020-12-24), Soul, Walt Disney Pictures, Pixar Animation Studios. Atjaunināts: 2021-03-23 DELFI Kultūra. «'Soul'». delfi.lv (latviešu), 2020-02-02. Skatīts: 2021-03-23. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)