Suvalki (poļu: Suwałki, lietuviešu: Suvalkai) ir pilsēta Polijas galējos ziemeļaustrumos, Podlases vojevodistē seno jātvingu zemē — Sūduvā apmēram 30 km no Lietuvas robežas. Tuvējā Lietuvas vēsturiskā novada nosaukums ir Suvalkija. Apkārtnē (Sejnos) vēsturiski dzīvo lietuviešu tautības iedzīvotāji. Pazīstama daudziem Latvijas iedzīvotājam, jo ir pirmā lielā pilsēta Polijā, braucot no Rīgas uz Varšavu. Pirmās liecības par Suvalkiem ir no 17. gadsimta beigām, bet pilsētas attīstība sākas no 19. gadsimta pirmās puses, kad Suvalki izrādījās svarīga ceļa (Pēterburga-Varšava) malā. Lai pārtrauktu Poļu-lietuviešu karu, Tautu Savienības kontrolē 1920. gada 7. oktobrī pilsētā tika noslēgts Suvalku līgums. Suvalkos dzimuši: Juzefs Hasids (Józef Chasyd, 1923—1950) — vijolnieks; Marija Konopņicka (Maria Konopnicka, 1842—1910) — dzejniece; Voicehs Kovaļevskis (Wojciech Kowalewski, 1977) — futbolists; Samuels Rozentāls (Samuel Rosenthal, 1837—1902) — šahists; Pinčass Sapīrs (פנחס ספיר/Pinchas Sapir, 1906—1975) — Izraēlas politiķis; Abrahams Šterns (אברהם שטרן, dz. 1907—1942) — ebreju kaujinieks; Andžejs Vajda (Andrzej Wajda, 1926—2016) — kinorežisors; Anna Varakomska (Anna Warakomska, 1992) — šahiste. https://bdl.stat.gov.pl/api/v1/data/localities/by-unit/062013963011-0977456?var-id=1639616&format=jsonapi; P2701: JSON; pārbaudes datums: 6 oktobris 2022.