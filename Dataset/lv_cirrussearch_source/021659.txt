Paks, arī Urāns XV, ir Urāna pavadonis. Tas ir divpadsmitais pavadonis pēc kārtas, skaitot no Urāna. Pavadonis tika atklāts 1985. gada 30. decembrī, Voyager programmas zinātniekiem izpētot starpplanētu zondes „Voyager 2” attēlus. Tam tika piešķirts pagaidu apzīmējums S/1985 U1. Starptautiskā Astronomijas savienība pavadonim vēlāk piešķīra nosaukumu Paks. Paks ir tēls Viljama Šekspīra komēdijā „Sapnis vasaras naktī”. Paka diametrs ir apmēram 162 ± 4 km. Tā orbīta atrodas starp Peritas un Mebas orbītām. Voyager programmas zinātnieki Paku pamanīja laikus un paspēja pārprogrammēt „Voyager 2”, lai to labāk nofotografētu. Paks pēc formas ir nedaudz izstiepts sferoīds. Pavadoņa garuma pret platumu attiecība ir 0,97 ± 0,04. Paka virsma izskatās pelēka un ir izrobota ar krāteriem (lielākā krātera diametrs apmēram 45 km). Novērojumi ar Habla kosmisko teleskopu un uz Zemes esošajām observatorijām liecina par ūdens ledus esamību Paka spektrā. The Orbits of the Inner Uranian Satellites From Hubble Space Telescope and Voyager 2 Observations Planetary Satellite Physical Parameters Uranian System Circular No. 4159 Vikikrātuvē par šo tēmu ir pieejami multivides faili. Skatīt: Paks. Paks