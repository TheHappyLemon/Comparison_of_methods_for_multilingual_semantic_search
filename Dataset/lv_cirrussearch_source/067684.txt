"Asteroīdu pilsēta" (angļu: Asteroid City) ir 2023. gada ASV komēdijdrāmas filma, kuras režisors, producents un scenārija autors ir Vess Andersons. Filmā galvenās lomas atveido Džeisons Švarcmans, Skārleta Johansone, Toms Henkss, Džefrijs Raits, Tilda Svintone, Braians Krenstons, Edvards Nortons, Adriens Brodijs, Līvs Šreibers, Houpa Deivisa, Stīvens Pārks, Ruperts Frends, Maija Hoka, Stīvs Karels, Mets Dilons, Hongs Čau, Vilems Defo, Margota Robija, Tonijs Revolori, Džeiks Raians un Džefs Goldblūms. Filmas notikumi norisinās 1955. gadā jauno astronomu pasākumā retrofutūristiskā tuksneša pilsētā, kas tiek iestudēta kā luga. Projektu sākotnēji apstiprināja 2020. gada septembrī kā nenosauktu romantisko filmu, kuras režisors, producents un scenārija autors būs Andersons, un ko viņš veidos kopā ar Džeremiju Dosonu un Stīvenu Ralesu. Oriģināli filmēšana bija paredzēta Romā, taču tā nenotika COVID-19 pandēmijas dēļ. Filmēšana norisinājās 2021. gadā no augusta līdz oktobrim. Filmas mūzikas autors ir Aleksandrs Desplā, kurš skaņu celiņā izmantoja kantrimūzikas dziesmas. Nosaukumu "Asteroīdu pilsēta" 2021. gada oktobrī paziņoja Bills Marijs. Filmas "Asteroīdu pilsēta" pirmizrāde notika 2023. gada 23. maijā 76. Kannu kinofestivālā, kur tā sacentās par Zelta palmas zaru. Latvijā filmas pirmizrāde notika 2023. gada 7. jūnijā, bet ASV — 16. jūnijā. Filmu izplatīja Focus Features un Universal Pictures. Filma saņēma pozitīvas kritiķu atsauksmes. Tīmekļa vietnē Rotten Tomatoes tai ir 76% vērtējums. «Asteroid City (2023)». Box Office Mojo. Skatīts: 2024. gada 10. janvārī. Eric Kohn. «Wes Anderson on ‘Asteroid City’: Mental Health, Marilyn Monroe, and Sending Emails to Tom Hanks». IndieWire (en-US), 2023-06-15. Skatīts: 2023-06-28. Jacob Fisher. «Wes Anderson Set To Direct New Film In March 2021 (EXCLUSIVE)». DiscussingFilm (en-US), 2020-09-22. Skatīts: 2023-06-28. Anthony D'Alessandro. «‘Asteroid City’: How Covid Quarantine Inspired Wes Anderson’s Latest About People Stuck In The 1950s Desert – Cannes». Deadline (en-US), 2023-05-24. Skatīts: 2023-06-28. Ben Dalton. «Wes Anderson shooting next film ‘Asteroid City’ in Spain, reveals Bill Murray». Screen (angļu). Skatīts: 2023-06-28. Peter Bradshaw. «Asteroid City review – Wes Anderson’s 1950s sci-fi is an exhilarating triumph of pure style». The Guardian (en-GB), 2023-05-23. ISSN 0261-3077. Skatīts: 2023-06-28. «Asteroid City». Empire. 2023. Skatīts: 2023-06-28. «Asteroid City - Rotten Tomatoes». www.rottentomatoes.com (angļu). 2023-06-23. Skatīts: 2023-06-28. IMDb profils (angliski) Metacritic profils (angliski) Rotten Tomatoes profils (angliski)