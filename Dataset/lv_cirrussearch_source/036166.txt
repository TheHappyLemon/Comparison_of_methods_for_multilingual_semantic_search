Ututs Adianto (indonēziešu: Utut Adianto; dzimis 1965. gada 16. martā Džakartā) ir Indonēzijas starptautiskais lielmeistars šahā (1986). Šahu iemācījies spēlēt sešu gadu vecumā. Divpadsmit gadu vecumā uzvarējis Džakartas junioru šaha čempionātā. 1982. gadā uzvarējis Indonēzijas šaha čempionātā. Daudzu starptautisko šaha turnīru laureāts, tajā skaitā dalījis 3. vietu Džakartā (1986, 1996), dalījis 1. vietu Sanfrancisko, dalījis 1. vietu Ņujorkā (1993), uzvarējis Bīlē (1994). Četras reizes piedalījies Pasaules šaha čempionātos pēc izslēgšanas sistēmas, kuros 1997. gadā zaudējis 2. kārtā Pjotram Svidleram, 1999. gadā zaudējis 1. kārtā Danielam Fridmanam, 2000. gadā zaudējis 2. kārtā, 2004. gadā zaudējis 2. kārtā Vladimiram Akopjanam. 2005. gadā piedalījies Pasaules kausa izcīņā šahā, kurā zaudējis 1. kārtā. Pārstāvējis Indonēzijas komandu lielākajos komandu šaha turnīros: Pasaules šaha olimpiādē piedalījies 8 reizes (1982, 1986-1994, 2000, 2006). Individuālajā vērtējumā izcīnījis zelta (2000) un sudraba (1986) medaļas; Āzijas komandu šaha čempionātos piedalījies 3 reizes (1989-1993). Komandu vērtējumā izcīnījis sudraba (1989) un bronzas (1991) medaļas. Individuālajā vērtējumā izcīnījis bronzas (1989) medaļu; Āzijas spēļu komandu šaha čempionātā piedalījies 2006. gadā; Āzijas spēlēs telpās komandu šaha čempionātā piedalījies 2007. gadā; Par panākumiem turnīros FIDE 1985. gadā Adianto piešķīrusi starptautiskā meistara (IM), bet 1986. gadā - starptautiskā lielmeistara (GM) nosaukumu. 2005. gadā kļuvis par FIDE vecāko treneri. Bijis Indonēzijas šaha federācijas priekšsēdētājs. 2009. gadā ticis ievēlēts Indonēzijas senātā. «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 2. novembrī. 1999 FIDE Knockout Matches 2000 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 2. novembrī. 2005 World Cup OlimpBase :: Men's Chess Olympiads :: Utut Adianto OlimpBase :: Men's Asian Team Chess Championship :: Utut Adianto «OlimpBase :: Asian Games (chess) :: Utut Adianto». Arhivēts no oriģināla, laiks: 2015. gada 24. septembrī. Skatīts: 2016. gada 2. novembrī. OlimpBase :: Asian Indoor Games (chess) :: Utut Adianto Chess Grandmaster Utut Adianto elected Senator Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)