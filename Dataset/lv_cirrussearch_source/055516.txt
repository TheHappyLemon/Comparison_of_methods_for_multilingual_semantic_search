Berijs Trocs (angļu: Barry Trotz, dzimis 1962. gada 15. jūlijā) ir Kanādas hokeja treneris un bijušais hokejists. Pašlaik (2021) Trocs ir NHL kluba Ņujorkas "Islanders" galvenais treneris. Trenera karjeras sākumā Trocs bija Amerikas hokeja līgas komandu Baltimoras "Skipjacks" un Portlendas "Pirates" treneris. Ar Portlendas komandu Trocs 1994. gadā uzvarēja Kaldera kausa izcīņā. No 1998. gada līdz 2014. gadam Trocs bija Našvilas "Predators" galvenais treneris. 2013. gadā viņš kļuva par visilgāk ar vienu komandu strādājošo treneri NHL. 2014. gadā viņš kļuva par Vašingtonas "Capitals" galveno treneri. 2017—18. gada sezonā Trocs ar Vašingtonas komandu izcīnīja savu pirmo Stenlija kausu. Kopš 2018.gada Trocs bija Ņujorkas "Islanders" galvenais treneris, bet 2022. gadā pēc regulārā čempionāta beigām tika atbrīvots no galvenā trenera pienākumiem. Trīs reizes bijis Kanādas hokeja izlases trenera asistents. 2003. gada Pasaules čempionātā ieguva zelta medaļas. The Washington Times http://www.washingtontimes.com. «Caps hire Trotz as coach, make MacLellan new GM». The Washington Times (en-US). Skatīts: 2021-01-19. «Trotz Named Head Coach». NHL.com (en-US). Skatīts: 2021-01-19. https://www.sportazinas.com/stenlija-kausa-neiekluvusi-islanders-atlaiz-galveno-treneri/ Eliteprospects profils (angliski) Internet Hockey Database profils (angliski) Eurohockey profils (angliski)