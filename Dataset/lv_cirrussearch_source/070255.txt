Kallaste ir pilsēta Igaunijas austrumos, Tartu apriņķī. Atrodas Peipusa ezera krastā un aizņem 1,9 km2 lielu platību. No 1150 pilsētas iedzīvotājiem apmēram 80% ir krievi. Peipusa krastā atrodas Igaunijā lielākais devona perioda smilšakmens atsegums. Tā kopējais garums ir vairāk kā 900 metri, bet maksimālais augstums 5 metri. Ciems šajā vietā izveidojās 18. gadsimtā, kad šeit apmetās no Krievijas izceļojušie vecticībnieki. No igauņu valodas pilsētas nosaukums ir tulkojams kā Sarkanās klintis, kas ir radies no sākotnējā ciema nosaukuma krieviski. 1938. gada 1. maijā Kallaste ieguva pilsētas tiesības. https://andmed.stat.ee/en/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0240; Igaunijas Statistikas birojs; pārbaudes datums: 17 augusts 2023. Vikikrātuvē par šo tēmu ir pieejami multivides faili. Skatīt: Kallaste.