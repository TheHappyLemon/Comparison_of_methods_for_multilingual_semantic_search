1921. gada Krievijas bada krīze jeb Bads Pievolgā (krievu: Голод в Поволжье (1921—1922)) bija bada izraisīta krīze Krievijas PFSR un Ukrainas PSR pēc Krievijas pilsoņu kara beigām. Saskaņā ar oficiālo statistiku tā aptvēra 35 guberņas Pievolgas reģionā (Samara, Saratova) un Ukrainas dienvidu daļā, Krimu, Baškīriju, Urālus un Sibīrijas rietumu daļu ar aptuveni 90 miljoniem iedzīvotāju, no kuriem vismaz 5 miljoni nomira no bada (saskaņā ar oficiālajiem padomju datiem no bada cieta 2 miljoni cilvēku). Bada kulminācija bija no 1921. gada rudens līdz 1922. gada pavasarim. Padomju Krievija saņēma palīdzību no Tautu Savienības, ASV un daudzām citām pasaules valstīm un sabiedriskajām organizācijām. Krīze veicināja Jaunās ekonomiskās politikas ieviešanu. Holodomors Vikikrātuvē par šo tēmu ir pieejami multivides faili. Skatīt: 1921. gada Krievijas bada krīze.