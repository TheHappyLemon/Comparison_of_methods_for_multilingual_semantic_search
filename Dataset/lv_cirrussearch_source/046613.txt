Ramona Petraviča (dzimusi 1967. gada 25. septembrī Aucē) ir latviešu ķīmiķe, uzņēmēja, finansiste un politiķe. Bijusi Latvijas Republikas labklājības ministre un 13. Saeimas deputāte (ievēlēta no KPV LV saraksta). Šobrīd partijas "Latvija pirmajā vietā" biedre, no kuras saraksta ievēlēta 14. Saeimā. 1992. gadā pabeigusi Rīgas Tehnisko universitāti ar bioloģiski aktīvo savienojumu ķīmisko tehnoloģiju specialitāti. Pirms ievēlēšanas Saeimā bija uzņēmēja, SIA "Monēta" finanšu vadītāja. 2017. gada Saldus novada domes vēlēšanās kandidēja no KPV LV saraksta un tika ievēlēta novada domē. Kandidējusi 13. Saeimas vēlēšanās ar otro numuru politiskās partijas KPV LV sarakstā Kurzemes vēlēšanu apgabalā, ievēlēta 13. Saeimā. 2019. gadā R. Petraviča kļuva par Latvijas labklājības ministri Krišjāņa Kariņa valdībā, saglabājot arī Saeimas deputātes mandātu (kā vienīgā no ministriem). 2021. gada janvārī nolika Saeimas deputātes mandātu uz ministres amata pienākumu pildīšanas laiku. Labklājības ministres amatu zaudēja 2021. gada 3. jūnijā, kad "Par cilvēcīgu Latviju" (agrākā KPV LV) ministri K. Kariņa valdībā tika aizstāti ar citu koalīcijas partiju pārstāvjiem. Drīz pēc tam atjaunoja Saeimas deputātes mandātu. 2022. gada janvārī paziņoja par izstāšanos no partijas, saglabājot Saeimas deputātes amatu un darbojoties frakcijā "Neatkarīgie". 2022. gadā pievienojusies Aināra Šlesera izveidotajai partijai "Latvija pirmajā vietā". 2022. gada rudenī notikušajās Saeimas vēlēšanās R. Petraviča tika ievēlēta 14. Saeimā. Ministre Ramona Petraviča: "Par labklājību liecinās smaids" jauns.lv «Kandidāti —Saldus novads». pv2017.cvk.lv. Skatīts: 2019-01-10. «Rezultāti — Saldus novads». pv2017.cvk.lv. Skatīts: 2019-01-10. «Kandidātu saraksti - 15. Politiskā partija "KPV LV"». sv2018.cvk.lv. Skatīts: 2019-01-10. «Rezultāti - Politiskā partija "KPV LV"». sv2018.cvk.lv. Skatīts: 2019-01-10. «Petraviča izstājas no partijas «Par cilvēcīgu Latviju»». www.lsm.lv (latviešu). Skatīts: 2022-01-06. «Pietiek :: Pie Šlesera pārcēlušies arī Nemiro un Petraviča». m.pietiek.com. Skatīts: 2022-05-17.