Užavas lejtece ir dabas parks Ventspils novadā. Izvietojies Užavas upes palienē Užavas un Ziru pagastos, aizņem lielu daļu no šobrīd nefunkcionējošā Užavas poldera. Dabas parks izveidots 2004. gadā, lai aizsargātu putnus to pārceļošanas laikā un ligzdojošās griezes. Putni, galvenokārt ūdensputni (zosis, gulbji, pīles, kaijas), te pulcējas pavasara migrāciju laikā, lai atpūstos applūdušajos laukos un pļavās. Rudens migrāciju laikā putnu koncentrēšanās dabas parka teritorijā netika novērota. Nozīmīgākās ligzdojošo putnu sugas parka teritorijā ir ķīvīte, grieze, paipala, mazais ērglis, pļavu lija u.c. Natura 2000 teritorija. Starptautiskā putniem nozīmīgā vieta. Dabas aizsardzības pārvalde. Užavas lejtece «ĪPAŠI AIZSARGĀJAMAS DABAS TERITORIJAS DABAS PARKA “UŽAVAS LEJTECE” DABAS AIZSARDZĪBAS PLĀNS». Arhivēts no oriģināla, laiks: 2020. gada 20. oktobrī. Skatīts: 2017. gada 18. aprīlī. Vikikrātuvē par šo tēmu ir pieejami multivides faili. Skatīt: Užavas lejtece. Užavas lejtece, BirdLife International