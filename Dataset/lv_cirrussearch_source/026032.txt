Hakasijas Republika (krievu: Республика Хакасия, izrunā: [rʲɪˈspublʲɪkə xɐˈkasʲɪjə], hakasu: Хакасия Республиказы) ir Krievijas Federācijas subjekts, viena no Krievijas Federācijas republikām Sibīrijas federālā apgabala dienvidrietumos. Tā robežojas ar Altaja Republiku un Kemerovas apgabalu rietumos, Krasnojarskas novadu ziemeļos un austrumos, Tivas Republiku dienvidaustrumos. Republikas administratīvais centrs ir Abakana. Hakasijas Republika izveidota 1991. gada 3. jūlijā. Pirms tam, Padomju Savienības sastāvā, pastāvēja Hakasijas autonomais apgabals. Hakasija atrodas Sibīrijas dienvidrietumos. Lielākā daļa no republikas atrodas Minusinskas ieplakā, Dienvidsibīrijas kalnos, uz ziemeļiem no Rietumsajāniem. Ziemeļu–dienvidu virzienā republikas garums ir 400 km, bet rietumu–austrumu virzienā — 200 km (visplatākajā vietā). Klimats Hakasijā ir izteikti kontinentāls. Jūlijā vidējā gaisa temperatūra ir +17,9 °C, bet janvārī tā ir -18,9 °C. Hakasija atrodas trijās biomās — augstumjoslojumā, stepē un taigā. Divas trešdaļas no teritorijas aizņem augstumjoslojums, kas ir augstāks par 2000 m virs jūras līmeņa. Lielākās upes, kas plūst Hakasijas teritorijā, ir Jeņiseja, Abakana, Čulima un Toma. Republikā ir vairāk nekā 500 ezeru. Abakana Abaza Sajanogorska Sorska Černogorska Hakasija administratīvi sīkāk dalās 5 pilsētās un 8 rajonos. Pilsētas Abakana (administratīvais centrs) Abaza Černogorska Sajanogorska Sorska Rajoni Altaja rajons Askizas rajons Bejas rajons Bogradas rajons Ordžoņikidzes rajons Taštipas rajons Ustabakanas rajons Širas rajons Vikikrātuvē par šo tēmu ir pieejami multivides faili. Skatīt: Hakasija. Encyclopædia Britannica raksts (angliski) Krievijas Lielās enciklopēdijas raksts (krieviski)