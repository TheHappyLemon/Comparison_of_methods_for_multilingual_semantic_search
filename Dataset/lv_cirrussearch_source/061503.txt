Teritoriālā kopiena (ukraiņu: територіальна громада) ir Ukrainas administratīvā iedalījuma primārā līmeņa (zemākā) teritoriālā vienība. Izveidotas administratīvās reformas gaitā no 2015. līdz 2020. gadam. Teritoriālās kopienas parasti apvieno vairāku pilsētu, pilsētciematu un ciemu teritorijas. Vietējās pašpārvaldes institūcijas teritoriālajās kopienās ir kopienu padomes. Teritoriālās kopienas apvienotas rajonos. Reformas gaitā liela daļa teritoriālo kopienu tika organizētas uz iepriekšējo rajonu un apgabala pakļautības pilsētu bāzes. Teritoriālās kopienas kā primārā līmeņa vienības aptver visu valsts teritoriju, izņemot pilsētas ar speciālo statusu (Kijiva un Sevastopole) un Čornobiļas atsvešināšanas zonu. Teritoriālo kopienu struktūra nav ieviesta arī Krievijas okupētajās teritorijas — Krimā, Sevastopolē, kā arī Doneckas un Luhanskas „tautas republiku“ teritorijās. Izšķir trīs veidu teritoriālās kopienas: Pilsētu teritoriālās kopienas (міська територіальна громада) — kopiena ar centru pilsētā; tajā var būt iekļautas citas lauku vai pilsētas tipa apdzīvotās vietas; Ciematu teritoriālās kopienas (селищна територіальна громада) — kopiena ar centru pilsētciematā; tajā var būt iekļautas citas lauku vai pilsētas tipa apdzīvotās vietas; Ciemu teritoriālās kopienas (сільська територіальна громада) — kopiena ar centru lauku ciemā; tajā var būt iekļautas citas lauku apdzīvotās vietas. КАБІНЕТ МІНІСТРІВ УКРАЇНИ. РОЗПОРЯДЖЕННЯ від 1 квітня 2014 р. № 333-р Київ. Про схвалення Концепції реформування місцевого самоврядування та територіальної організації влади в Україні ПОСТАНОВА Верховної Ради України Про утворення та ліквідацію районів