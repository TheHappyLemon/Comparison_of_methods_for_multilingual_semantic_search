Jehuda Grīnfelds (ivritā: יהודה גרינפלד‎; dzimis 1956. gada 28. februārī Dzeržoņovā) ir Izraēlas starptautiskais lielmeistars šahā (1980). Piedzimis Polijā. Kopš dzimšanas bijis vājdzirdīgs. 1974. gadā uzvarējis Izraēlas jauniešu šaha čempionātā. No 1970. gadu beigām līdz 1990. gadu sākumam bijis viens no vadošajiem Izraēlas šahistiem. Izraēlas šaha čempionātos izcīnījis 2 zelta (1982, 1990), sudraba (1984) un bronzas (1986) medaļas. Divas reizes piedalījies Pasaules šaha čempionāta izcīņas cikla starpzonu turnīros: 1979. gadā Rīgā ierindojies 12. vietā; 1987. gadā Zagrebā ierindojies 10. vietā. Daudzu starptautisko šaha turnīru dalībnieks, kuros izcīnījis vai dalījis pirmās vietas: Netanjā (1977), Gausdal Classics (Norvēģija) (1978), Bīlē (1980), Edvarda Laskera memoriālā Ņujorkā (1981), Dortmundē (1984), Filadelfijas World Open (1985), zonas turnīrā Minhenē (1987). 2019. gadā uzvarējis Starptautisko nedzirdīgo spēļu šaha ātrspēles turnīrā. Pārstāvējis Izraēlas komandu lielākajos komandu šaha turnīros: Pasaules šaha olimpiādēs piedalījies 9 reizes (1978-1984, 1990-1992, pārstāvējis Starptautisko nedzirdīgo šaha komiteju (ICCD) 2010-2014); Eiropas komandu šaha čempionātos piedalījies 2 reizes (1980, 1989); Pasaules studentu šaha čempionātā piedalījies 1976. gadā; Pasaules jauniešu šaha čempionātā U26 vecuma grupā piedalījies 1981. gadā Par panākumiem turnīros FIDE 1978. gadā viņam piešķīrusi starptautiskā meistara (IM) nosaukumu, bet 1980. gadā kļuvis par starptautisko lielmeistaru (GM). 1979 Riga Interzonal Tournament 1987 Zagreb Interzonal Tournament OlimpBase :: Men's Chess Olympiads :: Yehuda Gruenfeld OlimpBase :: European Men's Team Chess Championship :: Yehuda Gruenfeld OlimpBase :: World Student Team Chess Championship :: Yehuda Gruenfeld OlimpBase :: World Youth U26 Team Chess Championship :: Yehuda Gruenfeld Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)