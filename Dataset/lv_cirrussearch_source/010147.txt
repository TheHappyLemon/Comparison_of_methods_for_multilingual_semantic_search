Krievijas mēru sistēma tika lietota Krievijas Impērijas, Krievijas PSFR un PSRS teritorijā no 1797. līdz 1925. gadam. Latvijas Republikā šīs sistēmas izmantošana pārtraukta 1924. gada 1. janvārī. Vienotas Krievijas Impērija mērvienību sistēmas ieviešana tika sākta pēc imperatora Pāvila I 1797. gada 29. aprīļa rīkojuma (Указ об учреждении повсеместно в Российской империи верных весов, питейных и хлебных мер). 1807. gadā garumu mērvienību standartus apstiprināja imperators Aleksandrs I un to paraugus izsūtīja ieviešanai impērijas guberņās. 1875. gadā Krievijas Impērija līdz ar 16 citām valstīm parakstīja "Metrisko konvenciju par starptautiskā metra un kilograma prototipa pieņemšanu". Zināms, ka pirmo reizi Rīgas pilsētas zemes gabalu, ielu un kvartālu plāni tolaik vēl Krievijā nepieņemtajā metrisko garuma mēru sistēmā sastādīti no 1880. līdz 1882. gadam. Lai arī ar 1899. gada 4. jūnija likumu Krievijas Impērijā tika pieļauta arī Starptautiskās mērvienību sistēmas lietošana, tomēr līdz pat Oktobra revolūcijai turpināja dominēt tradicionālā Krievijas mēru sistēma. Pēc Krievijas PSFR Tautas Komisāru padomes 1918. gada 14. septembra dekrēta jaunajos mērījumos bija obligāti jālieto Starptautiskā mērvienību sistēma (SI). PSRS ieviesa obligātu SI lietošanu tikai 1925. gada 21. jūlijā. Arī Latvijas Republikā pāreja uz Starptautiskā mērvienību sistēmu notika pakāpeniski un Krievijas mēru sistēma tika pilnīgi atcelta tikai 1924. gada 1. janvārī. 1 versts — 1066,8 m 1 aršina jeb 16 veršoki jeb 28 collas — 71,119 cm 1 pēda jeb 12 collas — 30,48 cm 1 veršoks — 4,455 cm 1 kvadrātversts — 1,138 km2 jeb 113,8 ha 1 kvadrātaršina — 0,505 m2 1 kvadrātpēda — 926,03 cm2 1 kvadrātveršoks — 19,758 cm2 1 kvadrātcolla — 6,45 cm2 1 desetīna — 1,0925 ha 1 stops — 1,229 l 1 birkavs jeb 10 pudu — 163,805 kg 1 puds jeb 40 mārciņas — 16,380 kg 1 mārciņa jeb 32 lotes — 0,4095 kg 1 lote — 12,797 g