Etiolācija ir process, kad augiem gaismas trūkuma dēļ neveidojas hloroplasti, augi izstīdzē un kļūst bāli. Tumsā augošiem augiem etiolācija palielina iespēju sasniegt gaismu, jo augiem ir izteikta īpašība sniegties pret gaismu un līdz ar to — izstiepties ārpus augsnes vai konkurējošu augu ēnas. Etiolācijas laikā ar augiem notiek šādas izmaiņas: zari un lapas pagarinās; posmi starp stumbra/zaru mezgliem kļūst garāki; zaros un lapās pavājinās šūnapvalks; notiek hloroze, augs iegūst dzeltenīgi-baltu krāsojumu. «Bioloģijas terminu vārdnīca». latvijas.daba.lv. Skatīts: 2023-06-11.