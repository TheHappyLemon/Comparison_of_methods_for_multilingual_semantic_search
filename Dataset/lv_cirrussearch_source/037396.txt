Kristina-Adela Foišora (rumāņu: Cristina-Adela Foișor, dzimusi kā Bedulesku (rumāņu: Bădulescu); 1967. gada 7. jūnijs Petrošani — 2017. gada 21. janvāris Timišoara) bija Rumānijas starptautiskā lielmeistare šahā (1991). No 1980. gadu vidum līdz sava mūža beigām bijusi viena no vadošajām Rumānijas šahistēm. Rumānijas sieviešu šaha čempionātos izcīnījusi 8 medaļas: 5 zelta (1989, 1998, 2011, 2012, 2013), 2 sudraba (1988, 2000) un bronzas (2010). Trīs reizes piedalījusies Pasaules šaha čempiones izcīņas cikla starpzonu turnīros (1991, 1993, 1995), kuros lielāko panākumu guvusi 1993. gadā Džakartā, kad ieņēmusi 8. vietu un kvalificējusies pretendentu turnīram. 1994. gadā Tilburgā pretendentu turnīrā ieņēmusi 8. vietu. Piedalījusies arī Pasaules sieviešu šaha čempionātos pēc izslēgšanas sistēmas. 2001. gadā Maskavā 3. kārtā uzvarējusi Elizabeti Pēcu, bet 4. kārtā zaudējusi Sjui Juihua. 2006. gadā Jekaterinburgā 1. kārtā zaudējusi Elinai Danieljanai. 2010. gadā Antakjā 1. kārtā zaudējusi Almīrai Skripčenko. 2012. gadā Hantimansijskā 1. kārtā zaudējusi Marijai Muzičukai. Daudzu starptautisko šaha turnīru laureāte, tajā skaitā uzvarējusi vai dalījusi pirmo vietu turnīros Klišī (2002), Belfortā (2003), Atēnās (2004), Marseļā (2005, 2006). 2004. gadā Drēzdenē ieņēmusi 7. vietu Eiropas sieviešu šaha čempionātā. Pārstāvējusi Rumānijas komandu lielākajos komandu šaha turnīros: Pasaules šaha olimpiādēs piedalījusies 14 reizes (1988-2006, 2010-2016); Eiropas komandu šaha čempionātā piedalījusies 8 reizes (1992-1997, 2001-2005, 2011-2015). Komandu vērtējumā izcīnījusi sudraba (1997) medaļu. Individuālajā vērtējumā izcīnījusi sudraba un bronzas (abas 1997) medaļas; Pasaules komandu šaha čempionātā piedalījusies 2013. gadā. Par panākumiem turnīros FIDE 1985. gadā Foišorai piešķīra starptautiskās meistares (WIM), bet 1991. gadā - starptautiskās lielmeistares (WGM) nosaukumu. 1997. gadā saņēmusi starptautiskā meistara nosaukumu vīriešiem (IM). Mirusi īsi pirms 2017. gada Pasaules sieviešu šaha čempionāta pēc izslēgšanas sistēmas, kura pirmajā kārtā viņai bijis jāspēlē ar Krievijas lielmeistari Olgu Girju. Bijusi precējusies ar Rumānijas starptautisko meistaru šahā Ovidiu-Doru Foišoru (dzimis 1959. gadā). Viņu meitas Sabina-Frančeska (dzimusi 1989. gadā) un Mihaela-Veronika (dzimusi 1994. gadā) arī ir šahistes. «Federația Română de Șah: Prezentare». Arhivēts no oriģināla, laiks: 2018. gada 17. martā. Skatīts: 2017. gada 8. februārī. 1993 Jakarta Interzonal Tournament 1994 Tilburg Candidates Tournament 2001-02 FIDE Knockout Matches 2006 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 8. februārī. «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 8. februārī. 5 Euro Indv.Women’s Champ, Dresden 2004 OlimpBase :: Women's Chess Olympiads :: Cristina Foişor OlimpBase :: European Women's Team Chess Championship :: Cristina Foişor OlimpBase :: World Women's Team Chess Championship :: Cristina Foişor Obituary - IM Cristina Adela Foisor Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)