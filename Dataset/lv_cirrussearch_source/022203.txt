Timotijs Leifs Ošijs (angļu: T. J. Oshie; dzimis 1986. gada 23. decembrī) ir amerikāņu hokejists, malējais uzbrucējs, ASV hokeja izlases dalībnieks. Pašlaik (2018) Ošijs spēlē Nacionālās hokeja līgas kluba Vašingtonas "Capitals" rindās. Profesionāļa karjeru Ošijs sāka 2008.—09. gada sezonā, to aizvadot NHL vienībā Sentluisas "Blues". 2012. gada vasarā uzbrucējs pagarināja savu līgumu ar "Blues" uz nākamajiem pieciem gadiem. 2015. gada jūlijā tika aizmainīts uz Vašingtonas "Capitals". 2018. gadā kopā ar "Capitals" izcīnīja Stenlija kausu. ASV hokeja izlases rindās spēlējis 2012. un 2013. gada Pasaules čempionātos, 2013. gadā kopā ar izlasi izcīnot bronzas medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)