Nous les amoureux ir dziesma, kas uzvarēja 1962. gada Eirovīzijas dziesmu konkursā Kannās, Francijā, kuras autori ir Žaks Datins Viks un Moriss Vidalins. Pārstāvot Luksemburgu, to izpildīja Francijas dziedātājs Žans Klods Paskāls. Dziesma tika izpildīta franču valodā. Dziesma ar 31 punktu uzvarēja konkursā, kļūstot par pirmo Luksemburgas uzvarētājdziesmu konkursā. Dziesmā tiek izdziedāts stāsts par traucētu mīlestību starp dziedātāju un viņa mīļoto, kurā viņš norāda, ka citi cilvēki vēlētos, lai viņi izšķiras un viņu mīlestība tiktu pārtraukta, tā neļaujot pārim būt laimīgam; stāsts turpinās par to, kā šīs attiecības no citu puses tiek nosodītas, bet tās tik un tā kādreiz būs iespējamas. Vēlāk dziesmas izpildītājs Paskāls paskaidroja, ka dziesma bija par homoseksuālām attiecībām un grūtībām, ar kurām tā saskārās. Tā kā šī tēma būtu bijusi ļoti strīdīga 1960. gados, dziesmas teksts specifiski nenorāda uz dziesmā aprakstītā dziedātāja mīļotā dzimumu. Šis ļāva apslēpt dziesmas patieso vēstījumu, kas tajā laikā lielākoties netika uztverts šādā veidā. «Nous les amoureux». The Diggiloo Thrush (angļu). Skatīts: 2021. gada 10. jūlijā. «Eurovision 1961 Results: Voting & Points». EUROVISIONWORLD.COM (angļu). Skatīts: 2021. gada 10. jūlijā. «" Nous les amoureux " de Jean-Claude Pascal, une chanson qui annonce la révolution du mouvement gay...». RTBF.be (franču). La Première. 2019. gada 16. maijā. Skatīts: 2021. gada 10. jūlijā. «Cannes 1961». Eurovision.tv (angļu). EBU. Skatīts: 2021. gada 10. jūlijā.