25 ir angļu dziedātājas Adeles trešais studijas albums. Tas tika izdots 2015. gada 20. novembrī. Pēc albuma 21 izdošanas 2011. gadā Adele plānoja pamest mūzikas industriju, tomēr vēlāk izlēma pārtraukt darbību uz laiku. Albuma ieraksts tika iesākts 2013. gadā, pabeigts — 2015. gadā. Albuma vadošais singls Hello tika izdots 2015. gada oktobrī, guva komerciālus panākumus, arī kritiķi to novērtēja pozitīvi. Apvienotajā Karalistē albums pirmajā nedēļā tika pārdots 800 tūkstošos kopiju, tādējādi kļūstot par visvairāk pārdoto albumu Apvienotās Karalistes vēsturē (ņemot vērā pirmo nedēļu pēc albuma izdošanas). ASV tas kļuva par visvairāk pārdoto albumu 21. gadsimtā — pirmajās trijās dienās tika pārdoti 2,3 miljoni albuma kopiju. «iTunes (U.S.) - Music - Adele - 25». iTunes (U.S.). 2015. gada 20. novembris. Skatīts: 2015. gada 16. novembris. Oficiālā tīmekļa vietne