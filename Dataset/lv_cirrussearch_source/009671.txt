Stenlijs Frenks "Stens" Mjūsels (angļu: Stanley Frank "Stan" Musial; dzimis 1920. gada 21. novembrī, miris 2013. gada 19. janvārī) bija amerikāņu beisbolists, spēlēja pirmās bāzes un ārējā laukuma spēlētāja pozīcijā. Visu 22 gadus ilgo karjeru viņš pārstāvēja MLB klubu Sentluisas "Cardinals". S. Mjūselam kopā ar Villiju Meju pieder rekords par visvairāk startiem Visu zvaigžņu spēlēs, abi beisbolisti ir piedalījušies 24 Visu zvaigžņu spēlēs. Viņš tiek uzskatīts par vienu no visu laiku izcilākajiem sitējiem beisbola vēsturē. Karjeras laikā S. Mjūsels veica 3630 sitienus, kā arī 475 mājas skrējienus. Trīs reizes tika atzīts par Nacionālās līgas vērtīgāko spēlētāju un tikpat daudz reižu izcīnīja uzvaru Pasaules sērijas izcīņā ar "Cardinals". 1969. gadā spēlētājs tika uzņemts Nacionālajā beisbola slavas zālē. "Beloved Hall of Famer Musial dies at 92", MLB.com, 2013. gada 19. janvārī "Stan Musial: An American Life", Amazon.com, review of George Vecsey's "Stan Musial: An American Life" (ESPN: May 10, 2011), accessed May 18, 2011 Vikikrātuvē par šo tēmu ir pieejami multivides faili. Skatīt: Stens Mjūsels. Oficiālā tīmekļa vietne (angliski) Nacionālās beisbola slavas zāles profils (angliski) Baseball Reference profils (angliski)