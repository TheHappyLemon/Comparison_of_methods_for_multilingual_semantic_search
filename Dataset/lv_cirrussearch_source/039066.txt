Sindija Bukša (dzimusi 1997. gada 14. decembrī Ogrē) ir latviešu vieglatlēte, lielmeistare. Pašlaik ir Latvijas vadošā sprintere, 2019. gada janvārī saņēmusi Latvijas Gada vieglatlētes balvu. Startē īsajās (sprinta) distancēs, pamata distance ir 200 m, Latvijas rekordiste 100 metros. Pirmos dzīves gadus dzīvojusi Ķeipenē, kur dzīvo viņas vecmāmiņa, un tur gājusi pamatskolā, bet ar vieglatlētiku nodarboties sākusi Ķekavas vidusskolā, trenējusies Ķekavas novada sporta skolā pie treneres Anitas Kozičas. Pēc tam pārstāvējusi Bērnu un jauniešu centru "Auseklis IK", trenējusies pie Mārītes Lūses, bet šobrīd strādā Viktora Lāča vadībā. Pie iespējas trenējas ārzemēs Latvijas stadionu sliktā stāvokļa dēļ. 2017. gada Eiropas U-23 čempionātā Bidgoščā S. Bukša izcīnīja 6. vietu 200 m distancē, kas tolaik bija augstākais sasniegums sportistes karjerā. Pirms tam pusfinālā uzstādīja personisko rekordu 23,12 s, kas bija arī Latvijas rekords U-23 vecuma grupā. S. Bukša 19 gadu vecumā startēja arī 2017. gada Pasaules čempionātā pieaugušajiem Londonā, kur izcīnīja 29. vietu 200 m skrējienā ar rezultātu 23,54 s. Šajā sezonā uzstādīja arī personisko rekordu 100 m skrējienā (11,58 s, 2017. gada 29. jūlijā Ogrē). 2018. gada maijā sacensībās "Rīgas kausi" Daugavas stadionā S. Bukša uzvarēja 100 m distancē ar rezultātu 11,29 s, labojot Vinetai Ikauniecei kopš 1987. gada piederējušo Latvijas rekordu (11,34). Šai pašā vakarā viņa uzvarēja arī 200 m distancē ar jaunu personisko rekordu 23,02 s. 2019. gada Eiropas U-23 čempionātā Zviedrijas pilsētā Jēvlē S. Bukša pārliecinoši kļuva par uzvarētāju 200 m distancē. Pēc šī sasnieguma pasaules sieviešu reitingā 200 m distancē viņa pacēlās uz 55. vietu no 76. vietas gada sākumā. S. Bukša piedalījās 2019. gada Pasaules čempionātā Dohā, kur ieņēma 36. vietu kopvērtējumā 200 m distancē. Studē LU Sociālo zinātņu fakultātē. Sportiste apzināti piestrādā pie sava publiskā tēla, lai gūtu lielāku skatītāju atbalstu. LSM: U-23 Eiropas čempione Bukša: Devu sev pēdējo iespēju palikt vieglatlētikā Sindija Bukša skriesim.lv «Diena: Gan būšu princese!». Arhivēts no oriģināla, laiks: 2021. gada 13. maijā. Skatīts: 2020. gada 5. novembrī. Diena: Bukša Kuldīgas Katrīnas kausā izcīna uzvaru 60 metru sprintā Sportaziņas: Latvijas gada vieglatlēte Bukša atkārto personīgo rekordu 60 metru sprintā[novecojusi saite] [Metuzāls, S., Miesnieks, A. «Latvijas ātrākā sieviete Sindija Bukša [..]», 9vīri, 2021. gada 1. janvāris, https://jauns.lv/raksts/sports/420936-latvijas-atraka-sieviete-sindija-buksa-valdzinosa-fotosesija-atklaj-kapec-sportistiem-tik-svarigi-ir-labi-izskatities] Hattrick intervija: Sindija Bukša Ķekava.lv: Vieglatlēte Sindija Bukša izcīna godalgotas vietas «Profils Vieglatlētikas savienībā». Arhivēts no oriģināla, laiks: 2019. gada 10. augustā. Skatīts: 2019. gada 10. augustā. BJC “IK Auseklis” vieglatlēte Sindija Bukša — 2018. gada Latvijas labākā vieglatlēte[novecojusi saite] Gada vieglatlēte Bukša: Latvijā nav iespējams atbilstošā līmenī sagatavoties startiem[novecojusi saite] LA — Sprintere Sindija Bukša: Minskā būs kā mazās olimpiskās spēles[novecojusi saite] Sindija Bukša un Jānis Leitis atzīti par labākajiem vieglatlētiem Sportacentrs: video — sprintere Bukša izcīna U23 EČ zelta medaļu IAAF profils «SZF studente Sindija Bukša izcīna Eiropas U-23 čempiona titulu 200 metru sprintā». Arhivēts no oriģināla, laiks: 2019. gada 10. augustā. Skatīts: 2019. gada 10. augustā. Sportaziņas.com — Sindija Bukša: Konkurentes mani vēl uzskata par “jauniņo”[novecojusi saite] IAAF profils (angliski) Latvijas vieglatlēta(-es) profils Twitter profils Instagram profils Facebook profils