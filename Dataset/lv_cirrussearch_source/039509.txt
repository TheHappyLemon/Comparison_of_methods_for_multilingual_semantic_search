Cryptonevra ir stiebrmušu ģints, kurā ietilpst 12 sugas. Tipu suga ir Cryptonevra flavitarsis. Izplatītas Palearktikā un Orientālā reģionā. Latvijā ir sastopamas 3 sugas Cryptonevra diadema, Cryptonevra flavitarsis un Cryptonevra tarsata. Mušu ķermenis ir melns, ar daļēji dzeltenu pieri, ūsām un kājām. Labi attīstīti ir galvas sariņi; vte sariņš ir garāks par vti sariņu. Actiņu trīsstūris ir liels, plašs aizmugurē, gandrīz sasniedz pieres priekšējo malu; ar sietiņveida mikroskulptūru, bez putekļaina aplikuma. Seja ar carinum, kas ir trīsstūrveida starp ūsām un ir šaura apakšā. Pirmā flagellomere ir tikpat gara, cik plata ar punktētu virsējo malu. Skutums melns ar vāji granulētu skulptūru, ar putekļainu aplikumu un ar daudziem vienmērīgi augošiem sariņiem. Femorālie un tibiālie orgāni ir. Maria Grochowska. Morphology of preimaginal stages of Cryptonevra flavitarsis (Diptera: Chloropidae) - an inquiline in galls formed by Lipara flies on common reed. Entomologica Fennica, Vol. 19 7 March 2008. Emilia P. Nartshuk & Hugo Andersson, 2013. The frit flies (Chloropidae, Diptera) of Fennoskandia and Danmark. Vol. 43. ISBN 978-90-04-16710-0 Aina Karpa (2008). Catalogue of Latvian Flies (Diptera: Brachycera). Latvijas entomologs, 46: 4-43. EOL - Enciclopedy of Life