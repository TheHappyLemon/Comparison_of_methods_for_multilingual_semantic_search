2012. gada Kontinentālās hokeja līgas Zvaigžņu spēle bija 2011.—12. sezonas Kontinentālās hokeja līgas Zvaigžņu spēle, kas norisinājās 2012. gada 21. janvārī Arēnā Rīga. Zvaigžņu spēlē ar rezultātu 15—11 uzvarēja Fjodorova komanda. Jau otro gadu pēc kārtas spēle tika aizvadīta pēc formāta Rietumu konferences zvaigznes pret Austrumu konferences zvaigznēm. Rietumu komandas kapteinis bija Sandis Ozoliņš, savukārt Austrumu komandas — Sergejs Fjodorovs. Dienu pirms pašas Zvaigžņu spēles norisinājās arī Leģendu spēle, kurā savā starpā tikās Latvijas hokeja leģendas ar Krievijas hokeja leģendām. Komandu kapteiņi bija attiecīgi Helmuts Balderis un Vjačeslavs Fetisovs. Spēlē ar 11:7 uzvarēja Fetisova komanda. Līdzīgi kā pirms iepriekšējām trim Zvaigžņu spēlēm, arī pirms šīs abas komandas sacentīsies dažādos pārbaudījumos. Rīgā tika ieviests vārtsargu pārbaudījums, kā arī komandas kapteiņu duelis. Ātrākais slidotājs — Miķelis Rēdlihs (13,86) Tālākais metiens — Dmitrijs Kaļiņins Komandu stafete — Ozoliņa komanda Vārtsargu pārbaudījums — Kriss Holts Precīzākais metējs — Sergejs Mozjakins Spēcīgākais metiens — Aleksandrs Rjazancevs (183,67 km/st.) Efektīgākais soda metiens — Vladimirs Tarasenko Kapteiņu duelis — Sergejs Fjodorovs Ātruma stafete — Fjodorova komanda 2011.—2012. gada KHL sezona Kontinentālās hokeja līgas Zvaigžņu spēle «Sākusies balsošana par KHL Zvaigžņu spēles dalībniekiem». Arhivēts no oriģināla, laiks: 2011. gada 22. novembrī. Skatīts: 2011. gada 21. novembrī. «Ozoliņa komanda izlaiž uzvaru arī Zvaigžņu spēlē». Sportacentrs.com. 2012. gada 21. janvārī. Skatīts: 2012. gada 21. janvārī. KHL zvaigžņu spēlē būs Ozoliņa komanda «KHL Zvaigžņu spēle – Ozoliņa komanda pret Fjodorova komandu». Arhivēts no oriģināla, laiks: 2011. gada 13. oktobrī. Skatīts: 2011. gada 12. oktobrī.