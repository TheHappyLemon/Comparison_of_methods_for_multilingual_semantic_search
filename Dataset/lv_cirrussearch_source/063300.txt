Silvio Petirosi starptautiskā lidosta (spāņu: Aeropuerto Internacional Silvio Pettirossi) ir starptautiska lidosta uz austrumiem no Paragvajas galvaspilsētas Asunsjonas. Lidosta dibināta 1938. gadā, bet skrejceļš uzbūvēts 20. gadsimta sešdesmitajos gados, kas 1985. gadā rekonstruēts. Lidosta nosaukta paragvajiešu aviācijas pioniera Silvio Petirosi (Silvio Pettirossi, 1887—1916) vārdā. Starp 1980. un 1989. gadu lidosta bija nosaukta Paragvajas līdera Alfredo Stresnera (Alfredo Stroessner, 1912—2006) vārdā. Lidosta ir lidsabiedrību LATAM Paraguay un Paranair bāze. Neskaitot čārterlidojumus, lidostā regulārus pasažieru aviopārvadājumus 2022. gadā nodrošināja aviosabiedrības Aerolíneas Argentinas, Air Europa, Avianca, Copa Airlines, Gol Linhas Aéreas Inteligentes, JetSmart Argentina, LATAM Brasil, LATAM Chile, LATAM Perú, Línea Aérea Amaszonas, Paranair. Visu sezonu lidojumi notiek uz 9 valstīm (tās ir Argentīna, Bolīvija, Brazīlija, Čīle, Kolumbija, Panama, Peru, Spānija, Urugvaja). Vikikrātuvē par šo tēmu ir pieejami multivides faili. Skatīt: Silvio Petirosi starptautiskā lidosta. Neoficiālā mājaslapa