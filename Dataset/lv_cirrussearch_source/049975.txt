Rendija Millere (angļu: Randi Miller; dzimusi 1983. gada 3. novembrī) ir amerikāņu brīvā stila cīkstone, kas 2008. gada vasaras olimpiskajās spēlēs piedalījās svara kategorijā līdz 63 kg un izcīnīja bronzas medaļu. Viņa ir arī Panamerikas 2006. gada čempione svara kategorijā 67 kg. 2010. gadā Rendija Millere ir pārgāja uz jaukto cīņas mākslu. 2004. gadā Kolorādospringsā Rendija piedalījās savā pirmajā starptautiskajā brīvās cīņas turnīrā — Deiva Šulca memoriālā, kur ieņēma ceturto (pēdējo) vietu. Taču pēc diviem gadiem viņa jau bija pirmā Panamerikas čempionātā cīņas sportā. Un vēl pēc diviem gadiem, 2008. gadā Rendija bija ASV cīkstoņu komandā, kas piedalījās olimpiskajās spēlēs Pekinā. Svara kategorijā līdz 63 kg bija 17 dalībnieces. Lai iekļūtu atstotdaļfinālā, divām no viņām bija jāizcīna kvalifikācijas cīņa. Viena no tām bija Rendija. Šī papildus cīņa gan viņai problēmas nesagādāja — plecu uzvara tika gūta jau cīņas 40. sekundē. Astotdaļfinālā tika gūta punktu uzvara pret ukrainieti Jūliju Ostapčuku. Ceturtdaļfinālā Rendija nespēja pretoties 2004. gada olimpisko spēļu uzvarētājai japānietei Kaori Ičo un tā guva plecu uzvaru otrajā raundā. Tomēr, gūstot divas uzvaras gandarījuma cīņās, Rendija Millere ieguva bronzas medaļu. No 2010. gadā Rendija Millere piedalījās arī MMA sacensībās. Paralēli tam viņa turpināja startēt arī brīvās cīņas sacensībās, tomēr bez redzamiem panākumiem. «Fight Path: Olympic medalist Randi Miller brings wrestling pedigree to female MMA» (angļu). MMAjunkie.com. 2010-07-29. Arhivēts no oriģināla, laiks: 2012-07-12. Skatīts: 2010-07-30. «Miller, Randi (USA)» (angļu). www.iat.uni-leipzig.de. Skatīts: 2019-08-13. Vikikrātuvē par šo tēmu ir pieejami multivides faili. Skatīt: Rendija Millere. Olympedia profils (angliski) Sherdog profils (angliski) FILA profils (angliski)