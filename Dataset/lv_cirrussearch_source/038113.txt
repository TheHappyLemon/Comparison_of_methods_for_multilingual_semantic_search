Vadims Milovs (vācu: Vadim Milov, krievu: Vadim Milov; dzimis 1972. gada 1. augustā Ufā) ir Krievijā dzimis Šveices starptautiskais lielmeistars šahā (1994), kas no 1991. līdz 1996. gadam pārstāvēja Izraēlu. 1992. gadā Buenosairesā izcīnījis sudraba medaļu Pasaules junioru šaha čempionātā U20 vecuma grupā. Trīs reizes piedalījies Pasaules šaha čempionātos pēc izslēgšanas sistēmas: 1997. gadā Groningenā - iekļuvis 3. kārtā, kurā zaudējis Kirilam Georgijevam; 1999. gadā Lasvegasā - 1. kārtā zaudējis Bartlomejam Macejam; 2001. gadā Maskavā - iekļuvis 3. kārtā, kurā zaudējis Pjotram Svidleram. Piedalījies arī Pasaules kausa izcīņās šahā pēc izslēgšanas sistēmas (2005, 2009), kurās lielāko panākumu guvis 2009. gadā Hantimansijskā, kad 2. kārtā zaudējis Šehrijaram Memmedjarovam. Daudzu starptautisko šaha turnīru laureāts, tajā skaitā uzvarējis vai dalījis pirmās vietas Brato (Itālija, 2001), Maskavas Aeroflot Open (2002), Ašdodā (Izraēla, 2003), Lozannā (2003), Ženēvā (2003, 2004), Santodomingo (2003), Meridā (2003, 2005, 2006), Seviljā (2004), Sanmarino (2006), Filadelfijas World Open (2006), Čikāgā (2007, kopā ar Juriju Šuļmanu), Gibraltāras šaha festivālā (2009, kopā ar Pjotru Svidleru). 2005. gadā Korsikā uzvarējis ātrā šaha turnīrā Corsica Masters, pieveicot Arkādiju Naidiču, Judīti Polgāru, Zoltānu Almāši un finālā arī Višvanatanu Anandu ar 3:1. Pārstāvējis Izraēlas un Šveices komandas lielākajos komandu šaha turnīros: Pasaules šaha olimpiādēs piedalījies 2 reizes (1994, 2000); Eiropas komandu šaha čempionātos piedalījies 2 reizes (1999-2001). Par panākumiem turnīros FIDE 1993. gadā Milovam piešķīrusi starptautiskā meistara (IM), bet 1994. gadā - starptautiskā lielmeistara (GM) nosaukumu. «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2017. gada 11. aprīlī. 1999 FIDE Knockout Matches 2001-02 FIDE Knockout Matches 2005 World Cup 2009 World Cup Corsica Masters 2005 OlimpBase :: Men's Chess Olympiads :: Vadim Milov OlimpBase :: European Men's Team Chess Championship :: Vadim Milov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)