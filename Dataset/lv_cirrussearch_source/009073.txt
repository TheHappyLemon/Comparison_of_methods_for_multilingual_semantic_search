Igors Krutojs (krievu: И́горь Круто́й; dzimis 1954. gada 29. jūlijā Gaivoronā, Ukrainā) ir krievu komponists, Krievijas Federācijas Tautas mākslinieks (1996), KPFSR Nopelniem bagātais mākslas darbinieks (1991), īpašnieks producentu uzņēmumam "ARS" (АРС), televīzijas kanālam Muz-TV (25 %) un radiostacijām "Love-radio", "X-FM" un "Радио Дача" (Radio Dača), kopā ar Raimondu Paulu viens no konkursa "Jaunais Vilnis" dibinātājiem, organizētājiem un žūrijas vadītājiem. Igors Krutojs dzimis 1954. gada jūlijā nelielajā Ukrainas pilsētā Gaivoronā. Pēc tautības ebrejs, tēvs strādājis par dispečeru vietējā rūpnīcā Радиодеталь, māte mājsaimniece. Zēnam bijušas muzikālās dotības, tāpēc vecāki viņu sūtījuši mācīties vietējā bērnu mūzikas skolā. Pēc tās beigšanas turpinājis mācības Kirovogradas Mūzikas vidusskolā un pēc tam no 1975. gada V. G. Beļinska Nikolajevas pedagoģiskā institūta diriģentu fakultātē. Pēc institūta beigšanas 1979. gadā, Igoru Krutoju uzaicināja uz Maskavas galvaspilsētas koncertorķestri "Panorāma" un viņš pārcēlās uz galvaspilsētu. Pēc diviem gadiem viņš sāka strādāt par pianistu dziedātājas Valentīnas Tolkunovas ansamblī, pēc tam kļuva par tā vadītāju. 1986. gadā Krutojs sasniedza savu loloto sapni, iestājās L. B. Sobinova Saratovas konservatorijas kompozīcijas fakultātē. Igors vēlējās veidot mūziku kopš brīža, kad iemācījās spēlēt. Jau no bērnības viņš pamazām tuvojas šim mērķim. 1987. gadā parādījās viņa pirmā dziesma, kas kļuva par hitu - "Madonna". Tas bija rakstīta dziedātājam un Krutoja draugam - Aleksandram Serovam, ar kuru komponists bija pazīstams jau Nikolajevā. Dziesma kļuva par televīzijas festivāla "Gada dziesma" («Песня года») laureāti. Jaunā komponista popularitāte auga un viņš uzsāka sadarbību ar citiem pazīstamiem estrādes māksliniekiem: Irinu Allegrovu, Mihailu Šufutinski, Laimu Vaikuli, Valēriju Ļeontjevu un citiem. 1988. gadā Igors kļuva par Ļeņina komjaunatnes prēmijas laureātu. 1989. gadā Igors Krutojs sāka savu producenta darbību. Viņš radīja firmu "ARS" un kļuva par tās māksliniecisko vadītāju. 1992. gadā Igors Krutojs ieguva Krievijas Federācijas Nopelniem bagātā mākslas darbinieka nosaukumu. Turpināja nodarboties ar producenta darbību, koncertu organizēšanu, atjaunoja festivālu "Gada dziesma", nodibināja festivālu "Rīta pasts" un kopā ar Raimondu Paulu "Jaunais vilnis". Igora Krutoja pirmā sieva bija Jeļena Krutaja (dzimusi Sanktpēterburgā). 1981. gadā piedzima dēls — Nikolajs Krutojs. Kopš 1995. gada Igora otrā sieva ir Olga Krutaja (dzimusi 1963. gadā). Viņa dzīvo Ņūdžersijā (ASV) un tur nodarbojas ar uzņēmējdarbību. Igoram ir ar Olgu viena kopīga meita — Aleksandra (dzimusi 2003. gadā) un pameita Viktorija (dzimusi 1985. gadā), viņa ir dziedātāja. Ordenis "Par nopelniem Tēvijas labā" 3. pakāpe (2014) — par lieliem nopelniem Tēvijas kultūras un mākslas attīstībā, ilggadīgo auglīgo darbību Ordenis "Par nopelniem Tēvijas labā" 4. pakāpe (2009) — par lielu ieguldījumu Tēvijas mūzikas mākslas attīstībā un ilggadējā radošajā darbībā Akeksandra Ņevska ordenis (Krievija, 2019) — par nopelniem Tēvijas kultūras un mākslas attīstībā, ilggadīgo auglīgo darbību Draudzības ordenis (2004) — par daudzgadīgu auglīgu darbību kultūras un mākslas jomā Ordenis "Достық" 2. pakāpe (Kazahstāna, 2019) — par nopelniem draudzības un sadarbības stiprināšanā starp Kazahstānas un Krievijas tautām Ļeņina komjaunatnes prēmija (1989) — par nopelniem mūzikas mākslas jomā Krievijas Federācijas Tautas mākslinieks (1996) — par lieliem nopelniem mākslas jomā Ukrainas Tautas mākslinieks (2011) — par svarīgu personisku ieguldījumu Ukrainas starptautiskās autoritātes nostiprināšanā, tās vēsturiskā mantojuma un mūsdienu sasniegumu popularizēšanu un sakarā Ukrainas neatkarības 20. jubileju KPFSR Nopelniem bagātais mākslas darbinieks (1991) — par nopelniem padomju mākslas jomā Krievijas Federācijas Prezidenta pateicība (2011) — par aktīvu dalību starptautiskā jauno mūzikas izpildītāju konkursa "Jaunais vilnis" organizēšanā un rīkošanā Jūrmalas pilsētas Goda pilsonis (2010) Tituls piešķirts ar Krievijas prezidenta norādi nr. 116 Arhivēts 2010. gada 29. aprīlī, Wayback Machine vietnē. (krieviski) «Крутой Игорь Яковлевич». Биографии Известных Людей (krievu). http://biographer.ru/. Arhivēts no oriģināla, laiks: 2012-07-20. Skatīts: 2020-02-24. «АРС» (krievu). media-atlas.ru. Arhivēts no oriģināla, laiks: 2014-07-17. Skatīts: 2020-02-24. «Виктория Крутая» (krievu). vokrug.tv. Skatīts: 2020-02-27. Указ Президента Российской Федерации от 21 июля 2014 года № 511 «О награждении государственными наградами Российской Федерации» (krieviski) Указ Президента Российской Федерации от 28 июля 2009 года № 871 «О награждении орденом „За заслуги перед Отечеством“ IV степени Крутого И. Я.» (krieviski) Указ Президента Российской Федерации от 11 ноября 2019 года № 546 «О награждении государственными наградами Российской Федерации» (krieviski) Указ Президента Российской Федерации от 14 июля 2004 года № 900 «О награждении государственными наградами Российской Федерации» (krieviski) Указ Президента Республики Казахстан от 2 июля 2019 года № 47 «О награждении орденом „Достық“ ІІ степени Крутого И. Я.» (krieviski) Указ Президента Российской Федерации от 29 января 1996 года № 116 «О награждении государственными наградами Российской Федерации» (krieviski) Указ Президента Украины № 844/2011 от 23 августа 2011 года «О награждении государственными наградами Украины граждан иностранных государств» (krieviski) Указ Президента РСФСР от 29 сентября 1991 года «О присвоении почетных званий РСФСР творческим работникам» (krieviski) Распоряжение Президента Российской Федерации от 16 августа 2011 года № 557-рп «О поощрении» (krieviski) Krutojs kļuvis par Jūrmalas goda pilsoni HELLO! в гостях у Игоря Крутого в Майами // Hello.ru Arhivēts 2011-12-08 Wayback Machine vietnē.