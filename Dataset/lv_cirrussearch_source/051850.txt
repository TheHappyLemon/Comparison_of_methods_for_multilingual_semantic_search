Arktikas Institūta salas (krievu: острова Арктического Института) ir Krievijai piederoša neapdzīvotu salu grupa Ziemeļu Ledus okeānā. Administratīvi ietilpst Krasnojarskas novada Taimiras Dolganu—Ņencu rajonā. Salas izvietojušās Karas jūras dienvidaustrumos 110 km uz ziemeļrietumiem no Taimiras pussalas un Pjasinas līča. Tuvākā cietzeme ir 37 km uz ziemeļiem esošās Izvestijas CIK salas. Arhipelāgā ietilpst četras salas. Lielākā arhipelāga sala ir Boļšoja, kurā atrodas arī arhipelāga augstākais punkts 25 m vjl. Citas arhipelāga salas ir Sidorova sala dienvidos, Malijas sala dienvidaustrumos, kā arī bezvārda smilšu strēle austrumos. Salas ieskauj zemas smilšu strēles, veidojot vairākas lielas un seklas lagūnas. Sala atrodas arktiskās tundras dabas zonā. Augājs nabadzīgs, galvenokārt ķērpji un sūnas. Arhipelāgs ietilpst Lielā Arktikas dabas rezervāta teritorijā. Sidorova salu 1932. gada 13. augustā atklāja vienas ekspedīcijas divi atsevišķi ejošie kuģi Sibirjakov un Rusanov, bet 1933. gadā tā pati ekspedīcija atklāja Boļšojas salu. Arhipelāgs nosaukts par godu Vissavienības Arktikas institūtam (mūsdienās — Arktikas un Antarktikas zinātniski pētnieciskais institūts). «Большой Арктический государственный природный заповедник». Arhivēts no oriģināla, laiks: 2021. gada 12. jūlijā. Skatīts: 2022. gada 15. janvārī. «ТОПОНИМИКА МОРЕЙ СОВЕТСКОЙ АРКТИКИ». Arhivēts no oriģināla, laiks: 2020. gada 25. janvārī. Skatīts: 2020. gada 1. februārī. Vikikrātuvē par šo tēmu ir pieejami multivides faili. Skatīt: Arktikas Institūta salas. Krievijas Lielās enciklopēdijas raksts (krieviski)