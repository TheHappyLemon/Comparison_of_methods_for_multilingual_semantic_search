Pokers ir kāršu spēle, kuras pamatā ir likmes, solīšana un kāršu kombinācijas. Pokera pirmssākumi meklējami 19. gadsimtā ASV, kur tā ātri guvusi spēlētāju atsaucību. Pokera spēles atšķiras ar spēlētājiem izdalīto kāršu skaitu, ar to, cik kombinācijas var tikt izveidotas, vai uzvar augstākā, vai zemākā kombinācija, kad spēlētāji atklāj kārtis (piemēram, dažās spēlēs bankā esošā summa tiek sadalīta vienādi starp augstāko un zemāko kombināciju), kādi ir solīšanas un likmju ierobežojumi, un solīšanas kārtu skaitu. Katram spēlētājam noteiktā secībā ir iespēja pielīdzināt savu likmi citu spēlētāju veiktajām likmēm, paaugstināt likmi, vai nomest kārtis, zaudējot iepriekš bankā ielikto žetonu vai naudas summu un tiesības turpināt piedalīties izspēlē. Solīšana beidzas, kad visi spēlētāji ir veikuši likmes, pielīdzinājuši savu likmi citu spēlētāju veiktajām likmēm vai nometuši kārtis. Gadījumā, kad viens spēlētājs izdara likmi, kuru neviens nepieņem un visi pārējie spēlētāji ir nometuši savas kārtis, šis spēlētājs iegūst visu bankā esošo summu vai naudu, neparādot savas kārtis citiem spēlētājiem. Situācijā, kad visas solīšanas kārtas ir beigušās un spēlē piedalās vairāk nekā viens spēlētājs, spēlētāji atklāj savas kārtis un spēlētājs ar uzvarošo kombināciju iegūst visu bankā esošo žetonu vai naudas daudzumu. Pokeram ir vairāk nekā 120 varianti. Visbiežāk pokers tiek spēlēts ar standarta 52 kāršu kavu. Kārtis tiek klasificētas (no spēcīgākās līdz vājākajai) šādā secībā: dūzis, karalis, dāma, kalps, 10, 9, 8, 7, 6, 5, 4, 3, 2, dūzis. Dūzis var būt gan augstākā, gan zemākā (1) kārts, piemēram, Straight kombinācijās. Visas četras kāršu mastis ir vienlīdzīgas vērtības ziņā. Neatkarīgi no spēles veida katrs spēlētājs veido kombināciju no piecām kārtīm. Par izspēles uzvarētāju kļūst tas spēlētājs, kura rokās solīšanas kārtu beigās ir visspēcīgākā kombinācija. Populārākie pokera spēļu veidi ir Texas Hold'em No Limit (NLH) un Pot Limit Omaha (PLO). Tiem seko Texas Hold'em Limit, 7 Card Stud, Omaha Hi/Lo. Spēlējot mājās draugu lokā, spēlētāji pulksteņa rādītāja virzienā pārmaiņus izdala kārtis. Dalītājs tiek apzīmēts ar D žetonu jeb pogu (no angļu valodas — dealer button). Visās pokera spēlēs ir noteikta minimālā likme (no anglu valodas — blinds, piemēram, 10/20) un obligātā likme (no angļu valodas — ante, piemēram, 5). Spēlējot uz naudu (no angļu valodas — cash game), minimālā likme ir Visiem spēlētājiem tiek izdalītas kārtis, sākot ar spēlētāju, kurš sēž pa kreisi no dalītāja. Kārtis tiek izdalītas pa vienai. Izdalīto kāršu skaits ir atkarīgs no pokera spēles paveida. Spēlējot pokeru kazino vai pokera klubos, kārtis dala kluba personāls — krupjē, kurš pats spēlē nepiedalās. Obligātās un minimālās likmes. Divi no spēlētājiem veic minimālās likmes. Pirmais spēlētājs pa kreisi no dalītāja veic puslikmi (no angļu valodas — small blind), bet nākamais spēlētājs — pilnu minimālo likmi (no angļu valodas — big blind). Spēles noteikumi var paredzēt, ka visi spēlētāji veic obligāto likmi (ante), kas parasti ir zemākā spēlē esošā žetona vērtībā. Pirmajā solīšanas kārtā pirmajam vārds ir spēlētājam, kas sēž trešais pa kreisi no dalītāja. Spēlētājiem ir iespēja pieņemt minimālo likmi (no angļu valodas — call), nomest kārtis (no angļu valodas — fold), veikt likmi (no angļu valodas — bet), vai paaugstināt cita spēlētāja veikto likmi (no angļu valodas — raise). Spēlētāji, kas nevēlas pieņemt likmi, atdod kārtis, tās neparādot dalītājam. Pēc tam, kad spēlētāji ir vienojušies par likmes apmēru, galdā tiek izliktas 3 kopējās kārtis (no angļu valodas — flop). Otro solīšanas kārtu uzsāk pirmais no spēlētājiem pa kreisi no dalītāja, kurš joprojām piedalās izspēlē. Spēlētājiem ir iespēja nepaaugstināt likmi (no angļu valodas — check), veikt likmi vismaz minimālās likmes apmērā, vai paaugstināt iepriekšējā spēlētāja likmi. Pēc tam, kad spēlētāji ir vienojušies par likmes apmēru, pieņemot, ka spēli turpina vismaz 2 no dalībniekiem, dalītājs galdā izliek 4. kopīgo kārti (no angļu valodas — turn). Trešajā solīšanas kārtā spēlētāji ievēro tādu pašu secību kā otrajā kārtā. Ja solīšanas beigās spēli turpina vismaz 2 spēlētāji, galdā tiek izlikta pēdējā kopējā kārts (no angļu valodas — river), un sākas pēdējā, ceturtā solīšanas kārta. Ja solīšanas kārtas beigās spēlē joprojām piedalās vismaz 2 spēlētāji, tad spēlētāji atklāj savas kārtis un salīdzina izveidotās kombinācijas. Bankā esošo žetonu summu iegūst spēlētājs ar augstāko kombināciju. Pirmajam savas kārtis ir jāatklāj spēlētājam, kurš pirmais veica likmi, par kuru spēlētāji vienojās pēdējā solīšanas kārtā. Pokers jau sen ir populāra kāršu spēle, kas pārcēlās arī tiešsaistē. Savas vienkāršības dēļ ir viegli pāriet no spēlēšanas pie kazino galda uz spēlēšanu tiešsaistē pie datora un otrādi. Ir vairāki pokera turnīri, kuros var laimēt vērtīgas balvas un kuros piedalās labākie spēlētāji. “World Series of Poker” (Pasaules pokera sērija) ir lielākais pokera turnīrs pasaulē. “World Series of Poker” lielākā balva ir zelta aproce, bet var arī iegūt lielas naudas balvas. Lai gan “World Series of Poker” ir kā vienreizējs notikums, “World Poker Tour” (Pasaules pokera tūre) vairāk atgādina futbola sezonu. Labākie pasaules spēlētāji sacenšas dažādos turnīros, kas notiek visā ASV un pasaulē. Sezons beidzas ar “World Poker Tour Championships” (Pasaules pokera tūres čempionāts). “European Poker Tour” (Eiropas pokera tūre) ir līdzīga WPT. Formāts ir gandrīz vienāds ar turnīriem, kas notiek Eiropas pilsētās, un tās organizētājs ir “PokerStars”. Naudas balva 2019.gadā bija €600,000. “PokerStars Caribbean Adventure” notiek Paradīzes salā Bahamu salās. Naudas balva ir 8 milijoni USD un ieejas maksa ir 10 000 USD. Visās sacensībās notiek virkne turnīru un galvenas turnīrs, kura galvenā balva ir aptuveni 1,5 miljoni USD. Pirmā tiešsaites pokera vietne izveiidota 1998. gadā un kopš tā laika nozare turpina augt un attīstīties. Pokera spēlēšanai tiešsaitē ir vairākas priekšrocības. Spēlēt no mājām ir komfortabli, nepieciešams tikai viedtālrunis un stabils interneta savienojums. Vienlaicīgi var spēlēt pie vairākiem pokera galdiem. Jauni turnīri un naudas spēles (cash games) sākas ik minūti, divdesmit četras stundas diennaktī. Spēles norise ir daudzkārt ātrāka un dinamiskāka, jo nav jāgaida kamēr dalītājs samaisīs kārtis pēc katras izspēles. Neskatoties uz minētajām priekšrocībām daudzi spēlētāji izvēlās spēlēt pokeru klātienē, lai izbaudītu kazino iestādes izveidoto atmosfēru. «How to Play». World Series of Poker. Skatīts: 2019. gada 18. septembrī.. «How To Play | Hand Ranking». World Series of Poker. Skatīts: 2019. gada 18. septembrī. «Biggest Poker Tournaments». JohnnyBet. Skatīts: 2019. gada 18. septembrī.. Vikikrātuvē par šo tēmu ir pieejami multivides faili. Skatīt: Pokers. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Starptautiskā Pokera Federācija Arhivēts 2017. gada 2. oktobrī, Wayback Machine vietnē.