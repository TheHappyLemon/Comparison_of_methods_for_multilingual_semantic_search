Ēriks Valness (norvēģu: Erik Valnes; dzimis 1996. gada 19. aprīlī) ir norvēģu distanču slēpotājs. Pasaules kausa sacensībās debitēja 2017. gada 2. decembrī Lillehammerē ar 27. vietu sprintā. Divas reizes uzvarējis Pasaules U-23 čempionātā sprinta disciplīnā (2018. un 2019. gadā). 2019. gada 12. janvārī pirmo reizi Pasaules kausa posmos izcīnīja godalgotu vietu, sprinta sacensību finālā finišējot 3. vietā. Nākamajā dienā kopā ar Sindri Bjērnestadu Skāru uzvarēja komandu sprintā. 2019.—2020. gada Pasaules kausa sprinta disciplīnas kopvērtējumā izcīnīja 2. vietu. 2020. gada 27. novembrī sprinta sacensībās Rukatunturi, Somijā, izcīnīja pirmo individuālo uzvaru Pasaules kausa posmos. 2021. gada Pasaules čempionātā Ē. Valness izcīnīja divas medaļas. Individuālajā sprintā viņš ieguva sudrabu, bet komandu sprintā kopā ar Juhannesu Klēbo izcīnīja zelta godalgu. Arī 2022. gada ziemas olimpiskajās spēlēs Pekinā Ē. Valness un J. Klēbo uzvarēja komandu sprintā, kļūstot par olimpiskajiem čempioniem. «Double victory for Sweden & Norway at Dresdens team sprint». fis-ski.com (angļu). 2019. gada 13. janvārī. Skatīts: 2021. gada 8. martā. «Cup Standings». fis-ski.com. Skatīts: 2021. gada 8. martā. «With maiden World Cup victory into the new season». fis-ski.com (angļu). 2020. gada 27. novembrī. Skatīts: 2021. gada 8. martā. Vikikrātuvē par šo tēmu ir pieejami multivides faili. Skatīt: Ēriks Valness. Olympedia profils (angliski) FIS profils (distanču slēpošana) (angliski)