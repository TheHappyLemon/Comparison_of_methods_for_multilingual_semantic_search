Marijas Debesbraukšanas un Svētā Jāņa Kristītāja baznīca (čehu: Kostel Nanebevzetí Panny Marie a svatého Jana Křtitele) ir Romas katoļu baznīca, kas atrodas Čehijas senās sudraba kalnraču pilsētas Kutna Horas Sedlecas rajonā. 1995. gadā Kutna Horas vecpilsēta iekļauta UNESCO Pasaules mantojuma sarakstā. Pirmo gotisko baznīcu šajā vietā (un visā Bohēmijas karalistē) sāka celt ap 1300. gadu vecās cisterciešu Sedlecas klostera baznīcas vietā. 1421. gadā klosteri nopostīja husīti un baznīca stāvēja drupās turpmākos divus gadsimtus. 1700. gadā klostera abats Jidržihs Slopeks nolēma baznīcu atjaunot. Baznīca tika atjaunota barokālās gotikas spilgtākā pārstāvja Jana Santini vadībā. 2001. gadā baznīcai tika veikta restaurācija. Vikikrātuvē par šo tēmu ir pieejami multivides faili. Skatīt: Marijas Debesbraukšanas un Svētā Jāņa Kristītāja baznīca. Oficiālā tīmekļa vietne