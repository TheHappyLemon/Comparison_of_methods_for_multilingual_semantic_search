2019. gada Parīze—Nica bija šosejas riteņbraukšanas daudzdienu sacensības, kas notika no 10. līdz 17. martam. Tā bija 77. reize, kad notika Parīze—Nica sacensības un tās bija sestās sacensības 2019. gada UCI Pasaules tūres kalendārā. Sacensībās uzvarēja Egans Bernals no Team Sky, kas komandai bija ceturtā kopvērtējuma uzvara pēdējos piecos gados. Bernals uzvarēja arī jauno braucēju klasifikācijā. Kopvērtējumā otrais bija Nairo Kintana no Movistar Team, bet trešais bija Bernala komandas biedrs Mihals Kvjatkovskis, kurš uzvarēja arī punktu klasifikācijā. Kalnu klasifikācijā uzvarēja Tomass De Gents no Lotto-Soudal, bet komandu vērtējumā labākā bija Team Sky. Tā kā Parīze—Nica bija UCI Pasaules tūres sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicinātas piecas UCI profesionālās kontinentālās komandas (visas no Francijas), veidojot 23 komandu pelotonu. Sacensībās piedalījās šādas komandas: Sacensības sākās 10. martā Senžermēnā pie Lajē, Parīzes rietumu piepilsētā un noslēdzās 17. martā Nicā, astoņos posmos pieveicot 1240 kilometrus. Pēc četriem līdzenumu posmiem pirmajās dienās sekoja 25,5 kilometru garš individuālais brauciens. Septītajā posmā bija sacensību augstākais kāpums, kas noslēdzās Col de Turini pārejā Piejūras Alpos. Pēdējais posms finišēja Nicas promenādē. Starta saraksts «UCI reveal WorldTour calendar for 2019». Cycling News. Skatīts: 2018. gada 23. oktobris. «Bernal wins Paris-Nice». www.cyclingnews.com. Skatīts: 2019-03-17. «Paris-Nice 2019: Riders». Cyclingstage.com. Skatīts: 2019. gada 10. marts. Ryan Barry. «Paris-Nice 2019 – Preview. Multiple plots converge in Race to the Sun». cyclingnews.com. Immediate Media Company. Skatīts: 2019. gada 12. marts. Vikikrātuvē par šo tēmu ir pieejami multivides faili. Skatīt: 2019. gada Parīze—Nica. Oficiālā tīmekļa vietne ProCyclingStats profils