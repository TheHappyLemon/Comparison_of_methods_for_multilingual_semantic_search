Aļoša Asanovičs (horvātu: Aljoša Asanović; dzimis 1965. gada 14. decembrī) ir bijušais horvātu futbolists, spēlējis pussarga pozīcijā, bijis Horvātijas futbola izlases dalībnieks. Futbolista karjeru sācis dzimtās pilsētas Splitas komandā Hajduk. 1990. gadā pievienojās Francijas klubam FC Metz, vēlāk pārstāvējis arī citus Francijas klubus Cannes un Montpellier. 1994. gadā atgriezās Hajduk komandā. 1996. gadā parakstīja līgumu ar Anglijas Premjerlīgas klubu Derby County, kurā spēlēja kopā ar savu tautieti Igoru Štimacu. Karjeras turpinājumā spēlēja arī Itālijas klubā SSC Napoli un Grieķijas klubā Panathinaikos. 2001. gadā neilgu laiku uzspēlēja Austrālijā, bet karjeru noslēdza 2002. gadā dzimtajā komadā Hajduk. Asanovičs ir nospēlējis trīs spēles Dienvidslāvijas futbola izlasē. Horvātijas izlasē pirmo spēli aizvadīja 1990. gada 17. oktobrī pret ASV, tajā gūstot arī vārtus. Izlases sastāvā piedalījies 1996. gada Eiropas čempionātā, kā arī 1998. gada FIFA Pasaules kausa finālturnīrā, kurā Horvātija izcīnīja 3. vietu. Karjeru izlasē noslēdza 2000. gada maijā, pēdējo spēli aizvadot pret Franciju. Horvātijas izlases rindās nospēlējis 62 spēles un guvis trīs vārtus. No 2006. līdz 2012. gadam bija trenera asistents Horvātijas izlasē, kad to vadīja Slavens Biličs. Vēlāk kopā ar Biliču strādājis arī Maskavas "Lokomotiv". 2015. gadā strādāja par Slovākijas kluba DAC Dunajská Streda tehnisko direktoru. 2017. gada oktobrī kļuva par Austrālijas kluba Melbourne Knights galveno treneri. 2022. gadā neilgu laiku bija Zambijas futbola izlases galvenais treneris. Hajduk Split Horvātijas Pirmā līga: 1994–95 Horvātijas kauss: 1995 Horvātijas Superkauss: 1994 Dienvidslāvijas kauss: 1987, 1991 Montpellier Coupe de la Ligue: 1992 «Aljoša Asanović - national football team player». eu-football.info (angļu). Skatīts: 2018. gada 8. jūlijā. «Asanovic and Racunica commit to Knights for 2018». melbourneknights.com.au (angļu). 2017. gada 7. oktobrī. Arhivēts no oriģināla, laiks: 2018. gada 24. jūnijā. Skatīts: 2018. gada 8. jūlijā. Vikikrātuvē par šo tēmu ir pieejami multivides faili. Skatīt: Aļoša Asanovičs. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)