Mingrelija jeb Megrēlija (gruzīnu: სამეგრელო, samegrelo) ir vēsturisks novads Gruzijas rietumu daļā (Kolhīdas zemienē), kas mūsdienās ietilpst Megrelijas-Augšsvanetijas mhares un Abhāzijas teritorijā. Daļa novada iedzīvotāju runā gruzīnu un lazu valodai tuvajā mingreliešu valodā. Novada centrs ir Zugdidi. Senatnē Mingrelija bija Egrisi valsts jeb Kolhīdas (8. gadsimtā p.m.ē. — 2. gadsimtā), vēlāk Lazikas (2. — 7. gadsimtā) galvenā daļa. 11.-15. gadsimtā Mingrelija jeb Odiši bija Gruzijas karalistes sastāvdaļa, tad neatkarīga kņaziste, ko 1568. gadā pakļāva Osmaņu impērija, bet 1803. gadā Krievijas Impērija. Līdz 1857. gadam Mingrelijā valdīja Dadiani kņazu dzimta. Kolhīda (290. gadā p.m.ē.) Lazika (385) Gruzijas karalistes veidošanās laikā (11.-12. gadsimts) Mingrelijas kņaziste (1490) Mingrelijas kņaziste (1803) Krievijas Impērijas ekspansijas laikā Latviešu konversācijas vārdnīca. XIV. sējums. Rīga : Anša Gulbja izdevniecība. 27 304. sleja. Latvijas padomju enciklopēdija. 6. sējums. Rīga : Galvenā enciklopēdiju redakcija. 553. lpp. Vikikrātuvē par šo tēmu ir pieejami multivides faili. Skatīt: Mingrelija.