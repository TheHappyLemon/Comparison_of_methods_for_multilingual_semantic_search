Apofiss, arī 99942 Apofiss ir asteroīds ar diametru apmēram 325 m. Objekts ir Zemei tuvais asteroīds, pieder Atona tipa asteroīdu grupai. Asteroīdu atklāja 2004. gada 19. jūnijā amerikāņu astronomi Rojs Takers (Roy Tucker), Deivids Tolens (David Tholen) un Fabrīcio Bernardi (Fabrizio Bernardi) Kitpīkas nacionālajā observatorijā. 2005. gada 21. jūlijā Starptautiskā Astronomijas savienība objektu nodēvēja par Apofisu. Apofiss, arī Apops ēģiptiešu mitoloģijā ir milzīga čūska, pazemes būtne, tumsas un haosa iemiesojums. Apofisa orbītas lielā pusass ir mazāka par 1 AU, bet afēlijs tālāk par 1 AU. Tas nozīmē, ka objekta orbīta atrodas Zemes orbītas iekšpusē, bet pārklāj to, Apofisam tuvojoties afēlijam. Pēc asteroīda atklāšanas veiktie orbītas aprēķini rādīja, ka pastāv neliela (2,7 %) iespēja, ka asteroīds 2029. gada 13. aprīlī var sadurties ar Zemi. Turpmākajos pētījumos tika precizēta Apofisa orbīta un pašreiz zināms, ka sadursmes iespēja nepastāv. 2029. gada 13. aprīlī Apofiss palidos garām Zemei tikai 31 300 km attālumā. (99942) Apophis = 2004 MN4 99942 Apophis (2004 MN4) (99942) Apophis MPC 54567 Mitoloģijas vārdnīca, Avots, 2004, ISBN 9984-757-36-6 Apofisa orbīta