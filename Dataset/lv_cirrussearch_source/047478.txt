Pogainie roņi, pogaino roņu ģints (Pusa) ir viena no roņu dzimtas (Phocidae) ģintīm, kas apvieno 3 mūsdienās dzīvojošas sugas. Atkarībā no sugas izplatīti ziemeļu puslodes Arktikas un mērenās joslas reģionos, kā arī Kaspijas jūrā. Divas sugas endēmas un sastopamas salīdzinoši nelielos reģionos: Baikāla ronis (Pusa sibirica) tikai Baikāla ezerā, bet Kaspijas ronis (Pusa caspica) — Kaspijas jūrā. Visplašākais izplatības areāls ir pogainajam ronim (Pusa hispida), kurš sastopams gan Eirāzijā, gan Ziemeļamerikā, Grenlandi ieskaitot. No ģints trim sugām apdraudēta ir viena — Kaspijas ronis. Baltijas jūrā mājo ģeogrāfiski izolētā pogainā roņa pasugas — Pusa hispida botnica — populācija, kurā ir apmēram 20 000 īpatņu. Pārsvarā izplatīts jūras ziemeļos, centrālajā daļā sastopams mazākā skaitā, bet pastāvīgi. Rīgas līcī uzturas galvenokārt ziemeļaustrumu daļā. Latvijā suga sastopama reti, galvenokārt Vidzemes piekrastē. Pogaino roņu ģintī ir gandrīz vienīgās roņu sugas pasaulē, kas dzīvo saldūdens tilpēs: Baikāla ronis un divas pogainā roņa pasugas — Lādogas pogainais ronis (Pusa hispida ladogensis) un Saimā pogainais ronis (Pusa hispida saimensis). Pirmais mājo Lādogas ezerā, otrais Saimā ezerā. Kanādas austrumu saldūdens ezeros dzīvo arī Ungavas ronis (Phoca vitulina mellonae), kas ir plankumaino roņu ģints pārstāvis. Pogaino roņu ģints (Pusa) Baikāla ronis (Pusa sibirica) Kaspijas ronis (Pusa caspica) Pogainais ronis (Pusa hispida) Arktikas pogainais ronis (Pusa hispida hispida) Baltijas pogainais ronis (Pusa hispida botnica) Lādogas pogainais ronis (Pusa hispida ladogensis) Ohotskas pogainais ronis (Pusa hispida ochotensis) Saimā pogainais ronis (Pusa hispida saimensis) Mammal Species of the World: Genus Pusa Berta, A.; Churchill, M. (2012). "Pinniped taxonomy: Review of currently recognized species and subspecies, and evidence used for their description". Mammal Review. 42 (3): 207–34. doi:10.1111/j.1365-2907.2011.00193.x. IUCN: Baikal Seal IUCN: Caspian Seal IUCN: Ringed Seal «WWF: The Baltic ringed seal». Arhivēts no oriģināla, laiks: 2019. gada 21. martā. Skatīts: 2019. gada 21. martā. «Latvijas Daba: Pogainais ronis». Arhivēts no oriģināla, laiks: 2020. gada 21. septembrī. Skatīts: 2019. gada 12. martā. ADW: Pusa sibirica The Saimaa Ringed Seal Status of the Lacs des Loups Marins Harbour Seal, Phoca vitulina mellonae, in Canada iNaturalist: Genus Pusa IUCN: Genus Pusa