Kārlis Osis (dzimis 1917. gada 26. decembrī, miris 1997. gada 26. decembrī) bija latviešu parapsihologs. Studējis Latvijas Universitātē. Otrā pasaules kara beigās emigrējis uz Vāciju, kur 1950. gadā ieguvis doktora grādu Minhenes Universitātē. Pēc tam pārcēlies uz dzīvi ASV. No 1951. līdz 1957. gadam bijis pētnieks Djūka Universitātes Parapsiholoģijas laboratorijā, pēc tam līdz 1962. gadam bijis zinātniskais direktors Ņujorkas fondā Parapsychology Foundation. 1962. gadā sāka strādāt organizācijā American Society for Psychical Research par pētnieku, šeit nostrādāja līdz 1975. gadam, kad uzsāka darba gaitas organizācijā Chester F. Carlson (strādājis līdz 1983. gadam). Viņš ir nodarbojies ar cilvēka ārpusjutektiskās pieredzes pētīšanu. Publicējis vairākas grāmatas, kas ir tikušas izdotas vairākās valstīs. Oša raksti ir tikuši publicēti daudzos ASV izdevumos. Latvijas enciklopēdija. 4. sējums. Rīga : Valērija Belokoņa izdevniecība. 2007. 624. lpp. ISBN 978-9984-9482-4-9.