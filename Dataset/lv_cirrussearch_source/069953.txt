Krievijas Federācijas Tieslietu ministrija (krievu: Министерство юстиции Российской Федерации) ir federāla izpildinstitūcija Krievijā, kas veic valsts politikas un normatīvi tiesiskā regulējuma izstrādes un īstenošanas funkcijas tieslietu jomā. Krievijas Impērijas Tieslietu ministrija tika izveidota 1802. gada 20. (8.) septembrī ar Aleksandra I manifestu "Par ministriju izveidošanu". Šajā pašā dokumentā bija paredzēts tieslietu ministra amats valdībā, un viņš vienlaikus bija arī Krievijas Impērijas ģenerālprokurors. Pēc 1917. gada Oktobra revolūcijas Tieslietu ministrija tika pārveidota par Tieslietu tautas komisariātu. 1946. gadā tika izveidota PSRS Tieslietu ministrija, taču 1956. gadā tātika likvidēta. 1970. gada 30. augustā PSRS Augstākās padomes prezidijs izdeva dekrētu, ar kuru tika uzsākta tieslietu iestāžu atjaunošana. Tā paša gada 24. septembrī tika atjaunota PSRS Tieslietu ministrija. 1992. gada 21. aprīlī KSFPR Tautas deputātu kongress apstiprināja KSFPR pārdēvēšanu par Krievijas Federāciju un attiecīgi grozīja konstitūciju, kas stājās spēkā 1992. gada 16. maijā. Saistībā ar grozījumiem Konstitūcijā KSFPR ministrijas kļuva par Krievijas Federācijas ministrijām, un attiecīgi KSFPR Tieslietu ministrija kļuva par Krievijas Federācijas Tieslietu ministriju. Vikikrātuvē par šo tēmu ir pieejami multivides faili. Skatīt: Krievijas Tieslietu ministrija. Krievijas Lielās enciklopēdijas raksts (krieviski)