How to Dismantle an Atomic Bomb ir Īrijas rokgrupas U2 vienpadsmitais studijas albums, tika izdots 2004. gada 22. novembrī. Tāpat kā iepriekšējais albums All That You Can't Leave Behind, "How to Dismantle an Atomic Bomb" bija komerciāli veiksmīgs un kritiķu vidū labi novērtēts. Atšķirībā no grupas eksperimentiem ar alternatīvo roku un deju mūziku deviņdesmitajos gados, albums ietur tradicionālāku roka skanējumu. Albuma nosaukums nāk no dziesmas "Fast Cars" teksta, kura tika iekļauta atsevišķos albuma izdevumos. U2 vokālists Bono raksturoja albumu kā "mūsu pirmais roka albums. Tas mums aizņēma divdesmit vai vienalga cik gadus, bet tas ir mūsu pirmais roka albums." "How to Dismantle an Atomic Bomb" un tā singli ieguva visas astoņas Grammy balvas, kurām tie tika nominēti. Līdz šim albums ticis pārdots vaiāk nekā 10 miljonos kopiju, un radījis vairākus veiksmīgus singlus, kā "Vertigo", "City of Blinding Lights" un "Sometimes You Can't Make It on Your Own". Lai atbalstītu albumu, no 2005. gada pavasara līdz 2006. gada decembrim U2 aizvadīja Vertigo tūri, kas sastāvēja no pieciem posmiem, kopā nospēlējot 131 koncertu. Pirmā un trešā posma laikā grupa viesojās Ziemeļamerikā, kur tā uzstājās arēnās. Savukārt pārējos posmos, kuru laikā grupa apmeklēja Eiropu, Dienvidameriku, un Klusā okeāna reģionu, U2 uzstājās stadionos. Kopumā uz Vertigo tūres koncertiem tika pārdots 4 619 021 biļešu, kopā nopelnot 389 miljonus ASV dolāru. Oficiāli tika izdoti divi koncerttūres DVD - "Vertigo 2005: Live from Chicago" un "Vertigo: Live from Milan" -, kā arī U2 3D filma IMAX un 3D kinoteāros visā pasaulē. Visus skaņdarbus sarakstīja U2, dziesmu tekstu autors Bono, ja vien nav norādīts citādāk.  "Fast Cars" ir papildu dziesma Japānas, Apvienotās Karalistes un Īrijas kompaktdiska izdevumam, kolekcionāru izdevumam visos reģionos un digitālajai versijai, kas tika izdota kā daļa no "The Complete U2". Jauna dziesmas versija tika iekļauta "All Because of You" singlā. How to Dismantle an Atomic Bomb tika izdots trīs dažādos formātos: Standarta CD - tikai albums Deluxe izdevums - albums un papildu DVD ar dokumentālo filmu par albuma ieraksīšanu un papildu dziesmām Kolekcionāra izdevums - albums, papildu DVD un iesieta grāmata ar interviju fragmentiem ar grupas dalībniekiem, dziesmu tekstiem, zīmējumiem, ilustrācijām un fotogrāfijām DVD disks, kas nāca kopā ar Deluxe un Kolekcionāra izdevumiem, satur: Dokumentālā filma - U2 and 3 Songs Papildu video: "Sometimes You Can't Make it on Your Own" "Crumbs From Your Table" "Vertigo" (Temple Bar Mix) "Sometimes You Can't Make it on Your Own" (Acoustic Couch Mix) "Vertigo" Ar roku rakstīts dziesmas "Sometimes You Can't Make It On Your Own" teksts (noslēpts) Bono — vokāls, ģitāra The Edge — vadošā ģitāra, fona balss, taustiņinstrumenti Ādams Kleitons — basģitāra Lerijs Mullens — bungas, sitamie instrumenti U2 diskogrāfija "U2 and 3 Songs" dokumentālā filma iekļauta albuma kolekcionāra izdevuma DVD Michelle Nichols. «New York City honors U2 by renaming street». Reuters, 2009-03-03. Skatīts: 2009-03-06. "U2: From joshua trees to palm trees", Billboard, 31 December 2006