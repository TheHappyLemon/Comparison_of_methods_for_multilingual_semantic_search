Kamenskas krāteris ir triecienkrāteris (astroblēma), kas atrodas apmēram 10-15 km no Kamenskas-Šahtinskas pilsētas Rostovas apgabalā, Krievijā. Tā diametrs ir 25 km, un tā vecums tiek lēsts ap 49 miljoniem gadu (eocēns). Iespējams, tas ir izveidojies vienlaikus ar tuvumā esošo un pēc izmēriem mazāko Guseva krāteri. Kamenskas krāteris ir sarežģītas struktūras, krātera pamatne atrodas karbona iežos, un tai ir centrālais pacēlums 5-7 km diametrā un aptuveni 350-400 m augstumā. Klints stratigrāfiskā lūzuma zona ir 2-4 km. Ap centrālo pacēlumu ir apļveida tranšeja, kuras dziļums ir 700–800 m. Krātera vecuma aprēķins, pamatojoties uz asteroīda triecienā veidojušos impaktītu radioizotopu datēšanas metodi (argona-argona metodi) ir 49 miljoni gadu (eocēns), bet agrāk, pamatojoties uz stratigrāfiskiem datiem, tika izvirzīta hipotēze, ka krāteri radušies starp mezozoju un kainozoju. Krāteri ir pārklāti ar Glubokinskas svītas un kvartāra perioda nogulumiežu slāni. Tiek pieņemts, ka Kamenskas triecienkrāteris izveidojies seklā jūras baseinā. «Описание кратера». Arhivēts no oriģināla, laiks: 2017-04-13. на сайте Лаборатории математических задач геофизики Arhivēts 2020. gada 9. novembrī, Wayback Machine vietnē. ИВМиМГ Сибирского отделения РАН («архивная копия от 21 февраля 2008». Arhivēts no oriģināla, laiks: 2008-02-21. на бывшем сайте Сибирского центра глобальных катастроф при Отделении математических задач геофизики СО РАН) Каменская земля хранит тайны Arhivēts 2019. gada 6. aprīlī, Wayback Machine vietnē. По следам Каменского метеорита Опись кратера на сайтe Earth Impact Database (angliski)