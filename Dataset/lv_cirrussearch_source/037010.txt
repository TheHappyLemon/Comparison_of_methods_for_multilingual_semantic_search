Džeimss Mūrs Hanhems (angļu: James Moore Hanham; 1840. gada 4. janvāris Vūdvilla — 1923. gada 30. decembris Ņujorka) bija ASV šahists. Amerikas pilsoņu karā piedalījies "Ziemeļu" pusē un kļuvis par ASV armijas majoru. Pēc kara apmeties Manhatanā, kur izveidojies par vienu no vadošajiem Ņujorkas šahistiem. No 1884. līdz 1899. gadam spēlējis vairākos ASV šaha turnīros. 1885. gadā Manhatanas šaha kluba čempionātā bijis otrais aiz Jūdžīna Delmara. 1888. gadā Sinsinati dalījis 2.-3. vietu ASV šaha asociācijas turnīrā (uzvarējis Džeksons Šovalters). 1891. gadā Leksingtonā izcīnījis 3. vietu ASV šaha asociācijas turnīrā aiz uzvarētājiem Džeksona Šovaltera un Viljama Poloka. 1886. gadā piedalījies starptautiskajos šaha turnīros Londonā un Notingemā, taču abas reizes palicis turnīra tabulas lejasdaļā. 1889. gadā Ņujorkā 6. ASV šaha kongresā palicis 16. vietā (uzvarējuši Makss Veiss un Mihails Čigorins). 1891. gadā uzvarējis Ņujorkas šaha asociācijas čempionātā un mačā pieveicis Emilu Kemeni ar 5:4. 1893. gadā Ņujorkas šaha kluba 1. čempionātā dalījis 8.-9. vietu (uzvarējis Harijs Pilsberijs). 1894. gadā Ņujorkas šaha kluba 2. čempionātā dalījis 7.-9. vietu (uzvarējis Vilhelms Steinics). Savas nāves brīdī bijis vecākais no toreiz dzīvojošiem ASV šaha meistariem. Mūsdienās pazīstams pēc viņa vārdā nosauktā šaha atklātņu varianta Filidora aizsardzībā — 1. e4 e5 2. Zf3 d6 3. d4 Zd7. «The Sixth American Chess Congress». Arhivēts no oriģināla, laiks: 2016. gada 8. jūnijā. Skatīts: 2017. gada 17. janvārī. 1st City Chess Club Tournament (1893) 2nd City Chess Club Tournament (1894) C41: Philidor, Hanham variation Šahista profils chessgames.com mājaslapā (angliski) Šahista profils 365chess.com mājaslapā (angliski)