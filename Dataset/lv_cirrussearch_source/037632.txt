2017. gada Tirreno—Adriatico bija šosejas riteņbraukšanas daudzdienu sacensības, kuras notika no 8. līdz 14. martam. Tā bija 52. reize, kad notika Tirreno—Adriatico sacensības un tās bija septītās sacensības 2017. gada UCI World Tour kalendārā. Sacensībās otro reizi trijos gados uzvarēja Kolumbijas sportists Nairo Kintana, pārstāvot Movistar Team. Kintana pārņēma sacensību vadību ar uzvaru posmā ar augstāko kāpumu Monte Terminillo un saglabāja vadību līdz pat sacensību beigām, noslēgumā ar 25 sekunžu pārsvaru pārspējot BMC Racing Team braucēju Roanu Denisu, kurš uzvarēja pēdējā posmā individuālajā braucienā, kā arī viņa komanda uzvarēja pirmajā posmā komandu braucienā. Pjedestālu noslēdza FDJ pārstāvis Tibo Pino, kurš no Denisa atpalika 11 sekundes. Punktu klasifikācijā uzvarēja Bora–Hansgrohe pārstāvis Peters Sagans, gūstot divas uzvaras posmos, vienu otro un trešo vietu; kalnu braucēju klasifikācijā triumfēja Androni–Sidermec–Bottecchia braucējs Davide Ballerīni, bet jauno braucēju klasifikācijā Bobs Jungelss (Quick-Step Floors) pārspēja Eganu Bernalu, apsteidzot viņu pēdējā posmā individuālajā braucienā. Komandu klasifikācijā uzvarēja Kintanas Movistar Team, tās sastāvā Honatans Kastrovjeho ierindojās kopvērtējuma desmitajā vietā. Sacensībās startēja arī Latvijas sportists Aleksejs Saramotins, pārstāvot Bora–Hansgrohe komandu. Kopvērtējumā Aleksejs ierindojās 122. vietā, bet atsevišķā posmā labākā bija trešā posmā iegūtā 51. vieta. Tā kā Tirreno—Adriatico bija UCI World Tour sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicinātas četras UCI profesionālās kontinentālās komandas. «UCI expands WorldTour to 37 events». Cycling News. Skatīts: 2016. gada 2. oktobris. «The UCI reveals expanded UCI WorldTour calendar for 2017». UCI. Skatīts: 2016. gada 2. oktobris. «Quintana seals Tirreno-Adriatico victory». Cyclingnews.com (Immediate Media Company). 2017. gada 14. marts. Skatīts: 2017. gada 14. marts. Dev Trehan. «Colombian Nairo Quintana wins second Tirreno-Adriatico title». Sky Sports (Sky UK), 2017. gada 14. marts. Skatīts: 2017. gada 14. marts. Toms Markss. «Saramotins trešdien uzsāks dalību "Tirreno - Adriatico" velobraucienā». sportacentrs.com, 2017. gada 7. martā. Skatīts: 2017. gada 7. martā. Toms Markss. «Saramotins noslēdz "Tirreno – Adriatico" velobraucienu, Kvintanam otrais tituls». sportacentrs.com, 2017. gada 15. martā. Skatīts: 2017. gada 16. martā. «2017 wild card announced». Tirreno–Adriatico (RCS MediaGroup). 2017. gada 18. janvāris. Arhivēts no oriģināla, laiks: 2017. gada 7. martā. Skatīts: 2017. gada 6. marts. Garibaldi, 2017, 12. lpp. ProCyclingStats profils Oficiālā tīmekļa vietne ProCyclingStats profils