Sergejs Ivanovs (krievu: Сергей Борисович Иванов; dzimis 1953. gada 31. janvārī) ir Krievijas politiķis un valsts darbinieks. No 2011. gada decembra līdz 2016. gada augustam bija Krievijas prezidenta Administrācijas vadītājs. Laika posmā no 2001. gada 28. marta līdz 2007. gada 15. februārim - Krievijas aizsardzības ministrs. Krievijas Federācijas Drošības padomes pastāvīgais loceklis, savulaik bijis tās sekretārs, Krievijas premjerministra vietnieks un pirmais vietnieks. Ilggadējs (1975—1999) VDK darbinieks. Dzimis Ļeņingradā, studējis filoloģiju Ļeņingradas Valsts universitātē. No 1975. gada — VDK darbinieks, kur 1976. gadā iepazinies ar Vladimiru Putinu. VDK/FSB strādājis līdz 1999. gadam (arī aģentūras darbā Somijā un Kenijā), kad iecelts par Krievijas Drošības padomes priekšsēdētāju. Vikikrātuvē par šo tēmu ir pieejami multivides faili. Skatīt: Sergejs Ivanovs. Krievijas Lielās enciklopēdijas raksts (krieviski) Ivanova biogrāfija ITAR-TASS mājaslapā[novecojusi saite] (krieviski)