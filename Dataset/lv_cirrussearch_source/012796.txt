"Zodiaks" (angļu: Zodiac Killer) bija sērijveida slepkava, kas darbojies Ziemeļkalifornijā 1960. gadu beigās un 1970. gadu sākumā. Slepkavas identitāte vēl joprojām nav zināma. "Zodiaks" savus upurus nogalināja Benīsijā, Valeiho, pie Beriesas ezera un Sanfrancisko laikā no 1968. gada decembra līdz 1969. gada decembrim. Viņš uzbruka četriem vīriešiem un trīs sievietēm vecumā no 16 līdz 29 gadiem. Slepkava parakstījās kā "Zodiaks" Sanfrancisko līča apgabala laikrakstiem adresētajās vēstulēs. Tāpat vēstulēs tika iekļautas četras kriptogrammas, kuras, pēc viņa paša vārdiem, saturēja slepkavas privātos datus. Tikai divas no četrām kriptogrammām tika atrisinātas, no kurām otra atrisināta 2020. gadā. 2007. gadā tika izdota filma "Zodiaks". Ozola, Paula (2012. gada aprīlis). "Zodiaka lāsts". Leģendas (58): 14.—19. lpp. ISSN 1691-421X. FIB (angliski)