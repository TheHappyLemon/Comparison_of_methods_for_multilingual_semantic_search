Džordžs VI (Albert Frederick Arthur George of Windsor, dzimis 1895. gada 14. decembrī, miris 1952. gada 6. februārī) bija Apvienotās Karalistes un Sadraudzības personālūnijas karalis. Viņš bija arī pēdējais Indijas imperators (līdz 1947. gadam), kā arī pēdējais Īrijas karalis (līdz 1949. gadam), bet pēc tam Nāciju Sadraudzības galva. Viņš bija karaļa Džordža V otrais dēls. Viņam netika paredzēts kāpt tronī, un viņš bērnību pavadīja vecākā brāļa Eduarda ēnā. Džordžs Pirmā pasaules kara laikā dienēja karaliskajā flotē un pēc kara, 1923. gadā, apprecēja lēdiju Elizabeti Bousu-Laionu. Viņiem piedzima divas meitas — vecākā meita ir Elizabete (Apvienotās Karalistes karaliene līdz savai nāvei 2022. gada 8. septembrī) un jaunākā meita ir Margarēta. 1936. gadā pēc tēva nāves tronī kāpa Džordža vecākais brālis Eduards VIII. Tomēr mazāk kā pēc gada Eduards atteicās no troņa, jo vēlējās apprecēties ar amerikāņu šķirteni Volisu Simpsoni. Eduards, būdams karalis, varēja precēt šo meiteni, taču britu premjerministrs Stenlijs Boldvins ieteica Eduardam neprecēt Simpsoni un palikt tronī, bet Eduards tomēr atteicās no tā. Pēc atteikšanās no troņa, kas ir unikāls gadījums Britu salu vēsturē, tajā kāpa viņa brālis Džordžs VI. Viņš kļuva par trešo monarhu no Vindzoras dinastijas. Džordžs bija arī Jorkas hercogs (1920—1952). Sarah Bradford. King George VI. London : Weidenfeld and Nicolson, 1989. ISBN 0-297-79667-4. Patrick Howarth. George VI. Hutchinson, 1987. ISBN 0-091-71000-6. Matthew, H. C. G. (2004), "George VI (1895–1952)", Oxford Dictionary of National Biography (Oxford University Press) David Sinclair. Two Georges: the Making of the Modern Monarchy. Hodder and Staughton, 1988. ISBN 0-340-33240-9. Sir John Wheeler-Bennett. King George VI: His Life and Reign. New York : Macmillan, 1958. Vikikrātuvē par šo tēmu ir pieejami multivides faili. Skatīt: Džordžs VI Vindzors. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)