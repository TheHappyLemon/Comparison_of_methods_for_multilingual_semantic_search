Lilita Mkrtčjana (armēņu: Լիլիթ Մկրտչյան; dzimusi 1982. gada 8. augustā Erevānā) ir Armēnijas starptautiskā lielmeistare šahā (1998). 1997. gadā Erevānā uzvarējusi Pasaules junioru šaha čempionātā U16 vecuma grupā. 2001. gadā Maskavā piedalījusies Pasaules šaha čempionātā pēc izslēgšanas sistēmas, kurā 2. kārtā zaudējusi Jekaterinai Kovaļevskai. 2002. gadā Varnā izcīnījusi sudraba medaļu Eiropas individuālajā šaha čempionātā sievietēm. 2004. gadā atkārtoti piedalījusies Pasaules šaha čempionātā pēc izslēgšanas sistēmas, kurā 2. kārtā zaudējusi Pia Kramlingai. 2005. gadā uzvarējusi Armēnijas sieviešu šaha čempionātā. 2006. gadā izcīnījusi bronzas medaļu Eiropas individuālajā šaha čempionātā sievietēm, kā arī piedalījusies Pasaules šaha čempionātā pēc izslēgšanas sistēmas, kurā zaudējusi 1. kārtā. 2007. gadā Vladimirā kopā ar Natāliju Zdebsku dalījusi pirmo vietu Jeļizavetas Bikovas memoriālā. 2008. gadā Pasaules šaha čempionātā pēc izslēgšanas sistēmas iekļuvusi 4. kārtā, kurā piekāpusies Hou Jifaņai. 2009. gadā Sanktpēterburgā dalījusi pirmo vietu Eiropas individuālajā šaha čempionātā sievietēm, taču papildu mačā piekāpusies Tatjanai Kosincevai. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā zaudējusi Ni Šicjuņai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Annai Ušeņinai. 2024. gada martā izcīnījusi 4. vietu Evas Mozeres piemiņas turnīrā Gracā. Pārstāvējusi Armēnijas komandu lielākajos komandu šaha turnīros: Pasaules šaha olimpiādēs piedalījusies 10 reizes (1996-2014). Individuālajā vērtējumā izcīnījusi bronzas (2008) medaļu; Eiropas komandu šaha čempionātā piedalījusies 9 reizes (1997-1999, 2003-2015). Komandu vērtējumā izcīnījusi zelta (2003) un bronzas (2007) medaļas. Individuālajā vērtējumā izcīnījusi 2 sudraba (2009, 2013) medaļas; Pasaules komandu šaha čempionātā piedalījusies 5 reizes (2007-2011, 2015, 2019). Individuālajā vērtējumā izcīnījusi zelta (2015), sudraba (2009) un bronzas (2009) medaļu. Par panākumiem turnīros FIDE 1998. gadā Mkrtčjanai piešķīra starptautiskās lielmeistares (WGM) nosaukumu. 2003. gadā saņēmusi starptautiskā meistara vīriešiem (IM) nosaukumu. 2001-02 FIDE Knockout Matches Individual Women's Chess Championship, Warna 2002 2004 FIDE Knockout Matches «Individual Women's Chess Championship, Kusadasi 2006». Arhivēts no oriģināla, laiks: 2016. gada 3. augustā. Skatīts: 2016. gada 28. novembrī. 2006 FIDE Knockout Matches 2008 FIDE Knockout Matches «Tatiana Kosintseva new European Women's Champion 2009». Arhivēts no oriģināla, laiks: 2012. gada 9. novembrī. Skatīts: 2016. gada 28. novembrī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. Women’s World Championship 2018 CHESS LADIES GRAZ 2024 OlimpBase :: Women's Chess Olympiads :: Lilit Mkrtchian OlimpBase :: European Women's Team Chess Championship :: Lilit Mkrtchian OlimpBase :: World Women's Team Chess Championship :: Lilit Mkrtchian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)