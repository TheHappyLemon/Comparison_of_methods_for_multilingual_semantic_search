Anete Sietiņa (dzimusi Anete Kociņa 1996. gada 5. februārī Limbažos) ir latviešu vieglatlēte, startē šķēpa mešanā. Personiskais rekords ir 64,47 m, kas sasniegts 2017. gada jūlijā un ir viens no visu laiku labākajiem rezultātiem sievietēm Latvijas vieglatlētikas vēsturē. Sākotnēji trenējusies basketbolā, pēc tam pievērsusies vieglatlētikai, no 15 gadu vecuma specializējusies šķēpa mešanā. Pirmā trenere — Rasma Turka, vēlāk Indra Eversone, kopš 2014. gada trenējās pie Valentīnas Eidukas, bet 2022. gadā iekļāvās Ginta Palameika treniņgrupā. 2013. gadā A. Kociņa izcīnījusi bronzas medaļu pasaules čempionātā jauniešiem (U-18), 2015. gadā — sudraba medaļu Eiropas čempionātā junioriem (U-20). 2017. gadā vairākas reizes labojusi personisko rekordu. 2017. gada Eiropas U-23 čempionātā Bidgoščā A. Kociņa izcīnīja sudraba medaļu ar jaunu personisko rekordu 64,47 m, piekāpjoties tikai Riodežaneiro olimpiskajai čempionei no Horvātijas Sarai Kolakai. A. Kociņa startēja arī 2017. gada Pasaules čempionātā pieaugušajiem Londonā. Ar rezultātu 62,26 m viņa palika 13. vietā, 3 cm aiz iespējas startēt finālsacensībās, tomēr apsteidzot daudz pieredzējušāko komandas biedreni Madaru Palameiku. 2019. gada Pasaules čempionātā Dohā A. Kociņa neiekļuva finālā, sasniedzot 24. vietu kopvērtējumā (56,70 m). Piedalījās 2020. gada vasaras olimpiskajās spēlēs Tokijā. Kvalifikācijā aizmeta šķēpu 58,84 tālu, ieņēma 21. vietu un finālsacensībām nekvalificējās. 2023. gada Pasaules čempionātā Budapeštā A. Kociņa sasniedza savu sezonas labāko rezultātu (63,18 m) un izcīnīja 4. vietu. Vēl pirms pēdējās metienu sērijas atradās otrajā vietā, bet sestajā mēģinājumā divas konkurentes pārspēja viņas rezultātu un izstūma no medaļu pozīcijas. Anetes Kociņas maģija Arhivēts 2017. gada 3. jūlijā, Wayback Machine vietnē. Sports.lv Škēpmetēja Kociņa kļūst par Eiropas U-23 vicečempioni Arhivēts 2017. gada 18. jūlijā, Wayback Machine vietnē. LSM «Kvalifikāciju nepārvarējusī Kociņa: Kopš jūnija nebiju metusi šķēpu». lsm.lv. 2021. gada 3. augustā. Skatīts: 2023. gada 25. augustā. «Kociņa pēdējā metienu sērijā zaudē medaļu, Mūze-Sirmā paliek devītā». sportacentrs.com. 2023. gada 25. augustā. Skatīts: 2023. gada 25. augustā. Olympedia profils (angliski) IAAF profils (angliski) Trach and Field vieglatlētes profils (angliski) Latvijas vieglatlēta(-es) profils LOV profils