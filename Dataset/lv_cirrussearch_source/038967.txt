"Džumandži" (angļu: Jumanji) ir 1995. gada ASV ģimenes, fantāzijas piedzīvojumu filma. Filmas režisors ir Džo Džonstons, scenāristi Džonatans Hensli, Gregs Teilors un Džims Streins. Filmas sižets balstīts uz Krisa Van Olsburga tāda paša nosaukuma grāmatas motīviem. Šī ir pirmā filma "Džumandži" filmu sērijā. Galvenās lomas atveido Robins Viljams, Bonija Hānta, Kirstena Dansta, Džonatans Haids un Deivids Alans Grīrs. Stāsta centrā ir pārdabiska galda spēle, kas ikvienā gājienā saviem spēlētājiem rada džungļos sastopamus apdraudējumus. Būdams zēns 1969. gadā, Alans Perišs spēlējot Džumadži kopā ar savu draudzeni Sāru Vitlu iekļuva spēles slazdā. Divdesmit sešus gadus vēlāk brālis ar māsu, Džūdija un Pīters Šeperdi, atrod spēli, sāk spēlēt un atbrīvo nu jau pieaugušo Alanu. Pēc Sāras atrašanas viņi izlemj pabeigt spēli, lai atceltu visu tās izraisītos postījumus. Filmas "Džumandži" pirmizrāde notika 1995. gada 15. decembrī. Tā saņēma dažādas kritiķu atsauksmes un bija kases ieņēmumu veiksme, pasaulē nopelnot vairāk nekā 263 miljonus ASV dolāru pie 65 miljonu liela filmas veidošanas budžeta. Šī ir 1995. gada desmitā ienesīgākā filma. Pēc filmas popularitātes izveidoja animācijas seriālu, kas iznāca no 1996. gada līdz 1999. gadam, un kam sekoja pilnmetrāžas filma "Zatura. Piedzīvojumi kosmosā" (2005), un divi netieši turpinājumi "Džumandži: Laipni lūgti džungļos" (2017) un "Džumandži: Nākamais līmenis" (2019), ko veidoja Columbia Pictures pēc tiesību iegūšanas turpinājumu veidošanai. «Jumanji». Box Office Mojo. Skatīts: 2020. gada 21. janvāris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)