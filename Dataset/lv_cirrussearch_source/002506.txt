Džonatans Hildreds Vols (angļu: Johnathan Hildred Wall; dzimis 1990. gada 6. septembrī Roli, Ziemeļkarolīnas štatā, ASV) ir amerikāņu basketbolists, spēlē saspēles vadītāja pozīcijā. Pašlaik (2021) pārstāv NBA klubu Hjūstonas "Rockets", bet visu iepriekšējo karjeru pārstāvējis Vašingtonas "Wizards", kas viņu 2010. gada NBA draftā izvēlējās ar pirmo numuru. Iepriekš spēlēja Kentuki Universitātes komandā NCAA turnīrā. Piedalījies 5 NBA Visu Zvaigžņu spēs. 2010. gada 7. aprīlī Dž. Vols paziņoja, ka nespēlēs atlikušos 4 gadus Kentuki Universitātes komandā, bet pieteiksies 2010. gada NBA draftam, kur viņam uzreiz prognozēja vietu pirmajā trijniekā. Vašingtonas "Wizards" viņu 2010. gada NBA draftā izvēlējās ar pirmo numuru. "Wizards" sastāvā spēlējis deviņas sezonas, taču pēdējās no tām cīnījies ar traumām, 2019.—2020. gada NBA sezonu izlaižot pilnībā. 2020. gada decembrī Dž. Vols kopā ar nākotnes drafta pirmās kārtas izvēli tika aizmainīts uz Hjūstonas "Rockets" pret Raselu Vestbruku. Bijis iekļauts ASV basketbola izlases sastāvā, tomēr traumu dēļ nav aizvadījis spēles valstsvienībā. Amanda Lamb. «Prep basketball standout cited with breaking and entering», 2009. gada 5. maijs. Skatīts: 2010. gada 1. oktobris. NBA draftā pirmo izvēlas Volu, "Warriors" tiek pie Judo Kentucky frosh to try for NBA (angliski) Vikikrātuvē par šo tēmu ir pieejami multivides faili. Skatīt: Džons Vols. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski) Potenciālās šā gada NBA drafta TOP 10 izvēles — Džons Vols