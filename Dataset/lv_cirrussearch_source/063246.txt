Jana Šneidere (vācu: Jana Schneider; dzimusi 2002. gada 11. aprīlī Karlštatē) ir Vācijas starptautiskā lielmeistare šahā (2021). Vairākkārtēja Vācijas jauniešu šaha čempionāta uzvarētāja starp meitenēm dažādās vecuma grupās (2012. gadā — U10, 2013. gadā — U12, 2016. gadā — U14). Divas reizes uzvarējusi Eiropas Savienības meiteņu šaha čempionātos: 2012. gadā U10 vecuma grupā un 2015. gadā U14 vecuma grupā. Saskaņā ar Vācijas šaha jaunatnes internetā veiktā balsojuma rezultātiem Jana Šneidere tika atzīta par 2016. gada labāko šahisti meiteņu grupā līdz 14 gadiem. 2017. gada aprīlī 14 gadu vecumā Jana Šneidere kļuva par otro jaunāko spēlētāju, kas uzvarējusi Vācijas sieviešu šaha čempionātā. Viņa ieguva 7,5 punktus 9 partijās, apsteidzot Martu Mihnu un Zoju Šleiningu, un izpildot sieviešu šaha lielmeistares normu. 2017. gada jūnijā Nīdernhauzenē viņa uzvarēja Vācijas amatieru šaha čempionāta finālā B reitinga grupā (2100–1901). 2017. gada septembrī Jana Šneidere kļuva par Eiropas meiteņu šaha vicečempioni vecuma grupā līdz 16 gadiem. 2021. gada jūlijā Sočos viņa piedalījās Pasaules kausa izcīņā šahā sievietēm, kur cieta zaudējumu 1. kārtā. 2022. gada vasarā Jana Šneidere Vācijas izlases sastāvā piedalījās 44. šaha olimpiādē Indijas pilsētā Čennai, kurā izcīnīja 1. vietu pie rezerves galdiņa. Par panākumiem turnīros FIDE 2017. gadā viņai piešķīrusi starptautiskās meistares (WIM), bet 2021. gadā - starptautiskās lielmeistares (WGM) nosaukumu. DEM U10 26.05.–03.06.2012 in Oberhof DEM U12/U12w 18.–26.05.2013 in Oberhof DEM U14w 14.–22.05.2016 in Willingen U10 10. European Union Youth Championship U14 13. European Union Youth Championship «Deutsche Jugend-Meisterschaft 2017 im Schach: Spielerin des Jahres 2016 U14w: FM Jana Schneider». Arhivēts no oriģināla, laiks: 2017. gada 17. jūlijā. Skatīts: 2022. gada 16. augustā. Jana Schneider ist Jugend-Vizeeuropameisterin «Tournament tree — FIDE World Cup 2021». Arhivēts no oriģināla, laiks: 2021. gada 28. oktobrī. Skatīts: 2022. gada 16. augustā. 44th Olympiad Chennai 2022 Women Jana Schneider ist Frauen-Schachgroßmeisterin (WGM) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)