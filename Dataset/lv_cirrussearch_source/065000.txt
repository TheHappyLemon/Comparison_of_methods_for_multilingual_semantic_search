Jackass 3D ir 2010. gada ASV realitātes kinokomēdija, kuras režisors, viens no producentiem un scenārija autoriem ir Džefs Tremeins. Turpinājums 2006. gada filmai Jackass Number Two. Šī ir pēdējā Jackass franšīzes filma, kurā filmējās Raiens Dans, kurš gāja bojā 2011. gadā, kā arī pēdējā sērijas filma, kurā Jackass pamatsastāvā parādījās Bems Mārdžera, ar kuru tika lauzts līgums filmas "Jackass uz visiem laikiem" veidošanas procesā. Filmu veidoja studijas Dickhouse Productions un MTV Films, ar tās izplatīšanu nodarbojās kompānija Paramount Pictures. Trikus tajā izpildīja Džonijs Noksvils, Bems Mārdžera, Raiens Dans, Stīvs O, Džeisons "Vī Mens" Akunja, Prestons Leisijs , Kriss Pontiuss, Bīstamais Erens un Deivs Inglends. Filmas pirmizrāde notika 2010. gada 15. oktobrī. Tā nopelnīja vairāk nekā 171 miljonu ASV dolāru pie 20 miljonu liela budžeta un saņēma lielākoties pozitīvas kritiķu atsauksmes. Filmas turpinājums tika izdots 2022. gadā. Filma Jackass 3D ir kaskadieru triku, skeču un nejaušu cilvēku izjokošanu izlase. Tā sākas ar to, ka Bīviss un Batheds skaidro skatītājiem 3D tehnoloģijas darbības principus. Filmā Džonijs Noksvils kamuflāžā aizbēg no buļļa; Bems Mārdžera nokrita čūsku bedrē; Raiens Dans spēlē tubu, kamēr viņam uzbrūk auns; Stīvs O dzer Prestona Leisija sviedrus; "Vī Mens" sarīkoja punduru kautiņu; Prestons Leisijs dabūja pa seju ar amerikāņu futbola bumbu; Kriss Pontiuss pilotē rotaļu helikopteru, kas piesiets pie viņa dzimumlocekļa; Erens Makgihījs izrāva sev zobu, izmantojot Bema Lamborghini, bet Deivs Inglends kopā ar Stīvu O spēlē teterbolu, izmantojot bišu stropu kā bumbu. Filmas pēdējā skečā Stīvu O laiž gaisā biotualetē. «Jackass 3D (2010)». The American Film Institute Catalog. Skatīts: 2023. gada 7. janvārī. «Jackass 3D». Box Office Mojo. Skatīts: 2023. gada 7. janvārī. «Movie Projector: Bruce Willis gunning for Johnny Knoxville as ‘Red’ opens against ‘Jackass 3-D’». Los Angeles Times. 2010. gada 14. oktobrī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)