Pasaku šahs ir šaha kompozīcijas nozarojums (žanrs), kura kompozīcijām piemīt no klasiskā šaha atšķirīgi nosacījumi. Šie nosacījumi var attiekties gan uz spēles mērķi, gan šaha galdiņa formu un lielumu, gan figūru gājieniem, gan ievedot spēlē jaunus figūru tipus. Daži pasaku šaha veidi pazīstami sen, piemēram, pašmati aizsākās jau viduslaikos. Pirmo palīgmata uzdevumu 19. gadsimta vidū publicējis vācu šahists Maksis Lange. Plašu izplatību tas ieguva 20. gadsimta sākumā Anglijā, Ungārijā, Vācijā, Nīderlandē. Vairākus veidus izdomāja angļu šaha problēmists Tomass Dosons, kas, pateicoties viņa nopelniem, tiek dēvēts arī par "pasaku šaha tēvu". Padomju šaha skolai dažu ietekmīgu praktiķu dēļ bija noraidoša attieksme pret pasaku šahu un sacensības šai žanrā nenotika. Tas bremzēja žanra attīstību arī Latvijā. Pasaku šahu uzdevumos rodamas šādas galvenās atšķirības no klasiskā šaha: Spēles mērķa maiņa. Vispopulārākie šī tipa uzdevumi- palīgmati un pašmati -mūsdienās ieguvuši patstāvīga žanra statusu un pie pasaku šaha uzdevumiem netiek pieskaitīti. Pie pasaku šaha pieskaita tikai dažādas minēto žanru uzdevumu variācijas, piemēram, refleksmatus, palīgpatus, pašmata garvilčus, palīgpašmatus. Daļa uzdevumu ar spēles mērķa maiņu saistīta ar retrogrādās analīzes problēmām, ieskaitot retraktorus un retro partijas. Jaunas šaha figūras. Ir ieviestas daudzas dažādas jaunas figūras, populārākās no tām ir naktsjātnieks un sienāzis. Neparastas formas galdiņš. Pasaku šaha galdiņš no klasiskā var atšķirties gan pēc lieluma (piemēram: 8x10, 10x100), gan pēc formas (piemēram: vertikāls cilindrs, horizontāls cilindrs). Netradicionāli šaha noteikumi (jauni šaha veidi). Jauni šaha veidi ar izmaiņām noteikumos, kas attiecas uz sišanu, bandinieka pārvēršanos, matu, figūru gājieniem utt. (piemēram, circe, madrasi un citi). Retrogrādā analīze Circe Garvilcis Dombrovskis, A.. Šaha kompozīcija Padomju Latvijā. Rīga : LVI, 1961. 35. lpp. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 360. lpp. ISBN 5-85 270-005-3. (krieviski) Савин П. И., Плаксин Н. П. Искусство шахматной композиции (krievu). Кишинев : Картя Молдовеняскэ, 1987. The Retrograde Analysis Corner by Otto Janko (angliski) feenschach, zeitschrift für märchenschach (vāciski) Ausführliche Liste von Märchenfiguren und besonderen Bedingungen in Märchenschachproblemen (vāciski) Übersicht über verschiedene Märchenfiguren. Märchenschachlexikon der Schwalbe (vāciski) Šaha figūru enciklopēdija (angliski) A Guide to Variant Chess: All the King's Men von George Jelliss. (angliski) Who is Who on Eight by Eight (angliski) Catégories de pièces – Types of pieces Šaha figūru tipi. (franciski)/(angliski) Pièces – Pieces Pasaku šaha figūras (franciski)/(angliski) «Jerome Grimberts Liste von Märchenschachfiguren» (franču). Arhivēts no oriģināla, laiks: 2001-12-14. Skatīts: 2016-09-03.