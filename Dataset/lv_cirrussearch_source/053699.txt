Henna Katarīna Jūhansone (zviedru: Henna Katarina Johansson; dzimusi 1991. gada 1. maijā) ir zviedru brīvā stila cīkstone, 2012. gada un 2016. gada vasaras olimpisko spēļu dalībniece, Eiropas čempione, Pasaules un Eiropas čempionātu medaļniece. 2009. gadā Eiropas čempionātā Viļņā kategorijā līdz 63 kg viņa ieguva bronzas medaļu. Gadu vēlāk pasaules čempionātā Maskavā viņa arī bijā trešā un saņēma Pasaules čempionāta bronzas medaļu. 2012. gadā Eiropas čempionātā Belgradā viņa finālā pieveica Allu čerkasovu un kļuva par čempioni svara kategorijā līdz 67 kg. Tajā pašā gadā viņa piedalījās vasaras olimpiskajās spēlēs Londonā, kur ieņēma 10. vietu. Vasaras olimpiskajās spēlēs Brazīlijā viņa cīnījās svara kategorijā līdz 63 kg. Ceturtdaļfinālā viņa zaudēja Baltkrievijas sportistei Marijai Mamašukai, pēc tam pirmajā gandarījuma cīņā Kazahstānas cīkstonei Jekaterinai Larionovai un atkal palika 10. vietā. 2018. gadā Kaspijskā kļuva par trešo svara kategorijā līdz 65 kg un izcīnīja Eiropas čempionāta bronzas medaļu. Pirmsolimpiskajā pasaules čempionātā Kazahstānā 2019. gadā svara kategorijā līdz 62 kg Henna izcīnīja bronzas medaļu un atkārtoja savu panākumu 2010. gada pasaules čempionātā. «Henna Johansson tar VM-brons i brottning» (zviedru). svt.se. 2019. gada 20. septembris. Skatīts: 2019. gada 30. novembris. Olympedia profils (angliski) FILA profils (angliski)