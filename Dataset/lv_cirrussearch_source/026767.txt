Bristoles līcis (angļu: Bristol Channel, velsiešu: Môr Hafren — ‘Severnas jūra’) ir līcis Lielbritānijas dienvidrietumu piekrastē starp Kornvolas pussalu dienvidos un Velsu ziemeļos. Izstiepts austrumu—rietumu virzienā 230 km garumā no Severnas grīvlīča līdz Ķeltu jūrai. Līča rietumu robeža tiek vilkta no Hārtlenda raga Devonā līdz Sentgovanshedam Velsas dienvidrietumos. Pie ieejas līcī Landi sala. Pusdiennakts plūdmaiņas līdz 14,4 m. Dienvidu krastā Eksmūras nacionālais parks, ziemeļu un austrumu krasts blīvi apdzīvots, lielākās pilsētas ir Bristole, Kārdifa, Ņūporta un Svonzi. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 126. lpp. Vikikrātuvē par šo tēmu ir pieejami multivides faili. Skatīt: Bristoles līcis. Encyclopædia Britannica raksts (angliski) Krievijas Lielās enciklopēdijas raksts (krieviski)