Starijkrima (ukraiņu: Старий Крим, krievu: Старый Крым) jeb Eski Kirima (Krimas tatāru: Eski Qırım) ir pilsēta Krimas Autonomajās Republikas, Kirovskas rajonā. Izvietojusies Krimas pussalas dienvidaustrumos 89 km no republikas galvaspilsētas Simferopoles. Sena apdzīvota vieta, arheoloģiskajos izrakumos pilsētā un tās apkārtnē atradumi datēti līdz pat 4. gadsimtam p.m.ē. Vēstures avotos pirmoreiz minēta 1. gadsimtā kā tauru pilsēta Karija. Vēlākos laikos bija nozīmīgs tirdzniecības centrs un bija zināma kā Surhata, Solhata. Pēc Krimas nonākšanas Zelta Ordas pakļautībā pilsētu dēvēja par Kerimu un tā bija Krimas Jurtas arministratīvais centrs. Pēc Krimas hanistes izveidošanās pilsēta zaudēja savu nozīmi un tika dēvēta par Eski Kirimu — ‘Veco Krimu’. Pēc Krimas iekļaušanas Krievijas Impērijā gandrīz visi tās iedzīvotāji emigrēja (1805. gadā tautskaitē reģistrēti 114 iedzīvotāji), un pilsētai tika piešķirts preidogrieķisks nosaukums Leukopole — ‘Klusā pilsēta’, bet tas neiedzīvojās, un pilsētu turpināja saukt par Starijkrimu. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 658. lpp. Vikikrātuvē par šo tēmu ir pieejami multivides faili. Skatīt: Starijkrima. Krievijas Lielās enciklopēdijas raksts (krieviski)