Ādolfs Klingelhēfers (franču: Adolphe Klingelhoefer; dzimis 1880. gada 2. maijā, miris 1956. gada 19. decembrī) bija franču vieglatlēts un regbija spēlētājs, 1900. gada vasaras olimpisko spēļu dalībnieks. Klingelhēfers ir dzimis un audzis Parīzē. Viņš bija Brazīlijas diplomāta dēls, kurš bija vicekonsuls Brazīlijas vēstniecībā Francijā. No 1899. līdz 1903. gadam viņš ieguva sešus Francijas čempiona titulus vieglatlētikā, četras reizes 110 metru barjerskrējienā un divas reizes 400 metru barjerskrējienā, kā arī uzstādīja divus nacionālos rekordus 110 metru barjerskrējienā 1903. un 1904. gadā. 1900. gada vasaras olimpiskajās spēlēs viņš startēja trijās vieglatlētikas disciplīnās. 60 metru kvalifikācijas kārtas priekšskrējienā viņš ieņēma 4. vai 5. vietu un turpmākajai cīņai nekvalificējās. 200 metru skriešanā viņš arī startēja tikai kvalifikācijas kārtas priekšskrējienā, kur ieguva 3. vietu un turpmākajai cīņai nekvalificējās. Arī 110 metru barjerskrējienā viņš neguva ievērības cienīgu rezultātu, startējot kvalifikācijas kārtā un atkārtotajā skrējienā. Klingelhēfers bija arī labs regbija spēlētājs. Viņa pārstāvētais klubs Racing Club de France 1901. un 1902. gadā izcīnīja čempiona titulu Francijas regbija čempionātā. Klingelhēfers kļuva par augsta ranga ierēdni Brazīlijas Tirdzniecības palātā un pelnīja naudu finanšu pasaulē. Viņa olimpiskie rezultāti tika skaitīti Francijas panākumos. 1900. gada olimpisko spēļu laikā, pēc vēsturnieku 2009. gadā apkopotajiem datiem, viņš bija Brazīlijas pilsonis, taču joprojām šo faktu ne Brazīlijas Olimpiskā komiteja, ne Starptautiskā Olimpiskā komiteja neatzīst. «Adolphe Klingelhoefer». Sports-Reference.com (angļu). Arhivēts no oriģināla, laiks: 2020. gada 1. novembris. «Athletics at the 1900 Paris Summer Games: Men's 60 metres». Sports Reference. Arhivēts no oriģināla, laiks: 2020. gada 24. septembris. Skatīts: 2020. gada 24. septembris. «Athletics at the 1900 Paris Summer Games: Men's 200 metres». Sports Reference. Arhivēts no oriģināla, laiks: 2020. gada 25. septembris. Skatīts: 2020. gada 25. septembris. «Athletics at the 1900 Paris Summer Games: Men's 110 metres Hurdles». Sports Reference. Arhivēts no oriģināla, laiks: 2020. gada 27. septembris. Skatīts: 2020. gada 27. septembris. «French rugby championship since 1892». inr.fr. Arhivēts no oriģināla, laiks: 2021. gada 3. martā. Skatīts: 2017. gada 30. jūlijs. «Olympic history of Brazil». globoesporte.globo.com. Skatīts: 2017. gada 30. jūlijs. Ādolfs Klingelhēfers (Olympedia profils) (angliski) Ādolfs Klingelhēfers (Sports Reference profils) (angliski)