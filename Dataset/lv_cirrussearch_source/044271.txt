Eduards Uspenskis (krievu: Эдуард Николаевич Успенский; dzimis 1937. gada 22. decembrī, miris 2018. gada 14. augustā) bija krievu rakstnieks, kā arī bērnu grāmatu un animācijas filmu scenāriju autors. Pēc izglītības Uspenskis bija inženieris. 20. gadsimta 60. gados viņš sāka rakstīt bērnu grāmatas. Popularitāti ieguva tādi viņa radītie tēli kā Pekausis, Krokodils Gena, runcis Matroskins, Tēvocis Fjodors, pastnieks Pečkins un citi. Latviešu valodā izdotas Uspenska grāmatas "Krokodils Gena un viņa draugi" un "Tēvocis Fjodors, suns un kaķis". Pēc Uspenska grāmatu motīviem tika veidotas animācijas filmas un seriāli studijā "Sojuzmuļtfiļm". Vikikrātuvē par šo tēmu ir pieejami multivides faili. Skatīt: Eduards Uspenskis. Krievijas Lielās enciklopēdijas raksts (krieviski) «Miris grāmatu par krokodilu Genu un Pekausi autors Eduards Uspenskis». Skatīts: 2018-08-15.