Tihuana (spāņu: Tijuana, izrunā: [tiˈxwana]) ir pilsēta Meksikas ziemeļrietumos, Lejaskalifornijas štatā. 2010. gadā pilsētā dzīvoja 1,3 miljoni iedzīvotāju, un pēc šī rādītāja tā ir septītā lielākā pilsēta Meksikā. Savukārt Tihuanas aglomerācijā dzīvoja 1,65 miljoni (sestā lielākā aglomerācija Meksikā). Pilsēta atrodas pie Amerikas Savienoto Valstu robežas. Otrpus robežai atrodas Sandjego, kas ir ASV astotā lielākā pilsēta. Kopā ar to veido aglomerāciju, kuras iedzīvotāju skaits pārsniedz 5 miljonus. Tihuana ir Tihuanas karteļa dzimtene un bāzes vieta. No 2007. līdz 2010. gadam Tihuana piedzīvoja augstu vardarbīgo noziegumu līmeni saistībā ar bandu vardarbību, ko daļēji izraisīja Meksikas narkotiku karš un cilvēku tirdzniecība. Slepkavību maksimums bija 2010. gadā, kad tika nogalināti 844 cilvēki, salīdzinot ar 355 2004. gadā un 349 2011. gada pirmajos astoņos mēnešos. Kad Meksikas prezidenta Felipes Kalderona administrācija vājināja vietējo Areljano Fēliksa karteli; vardarbība samazinājās, un tad lielākais Sinaloa kartelis pārņēma kontroli pilsētā. Vardarbīgās noziedzības pīķa gados pilsētā publiski izcēlās bruņotas apšaudes starp konkurējošiem karteļiem un starp karteļiem un policiju. 2008. gada aprīlī policija dažādās ielās atrada 1500 šāviņu čaulītes pēc tam, kad vienā apšaudē gāja bojā 13 aizdomās turētie narkotiku tirgotāji. 2009. gadā atkarībā no avota Tihuanas pašvaldībā notika 556 līdz 1118 slepkavības, galvenokārt narkotiku kara rezultātā. 2018. gadā pēc ESAO datiem Tihuanā reģistrētas 2253 slepkavības, kas atbilst 129,8 slepkavībām uz 100 000 iedzīvotāju. 2022. gada maijā pēc Statista datiem Tihuanā bija visaugstākais slepkavību līmenis pasaulē - 138 slepkavības uz 100 000 iedzīvotāju. Pilsētā bāzējas futbola klubs Club Tijuana. "Tijuana Cartel". Violence across the border. Retrieved 25 September 2011. Diaz, Lizbeth (5 September 2011). "Tijuana violence slows as one cartel takes control". Thomson Reuters. Archived from the original on 24 September 2015. Retrieved 2 July 2017. Cearley, Anna (24 May 2005). "Days are grueling and grisly for Tijuana's homicide cop". San Diego Union-Tribune. Archived from the original on 2 July 2007. Retrieved 28 February 2007. Diaz, Lizbeth (5 September 2011). "Tijuana violence slows as one cartel takes control". Thomson Reuters. Archived from the original on 24 September 2015. Retrieved 2 July 2017. https://web.archive.org/web/20080527140953/http://www.cnn.com/2008/WORLD/americas/04/26/tijuana.shootout.ap/index.html?iref=newssearch "Denuncias Registradas Ante Agencias del Ministerio Publico del Fuero Comun" (PDF) (in Spanish). Portal de Transparencia del Gobierno del Estado de Baja California. Archived from the original (PDF) on 22 July 2011. Retrieved 20 February 2011. "Metropolitan areas: Crime". OECD. Retrieved 1 September 2022. "World's most dangerous cities, by murder rate 2022". Statista. May 2022. Retrieved 1 September 2022. Vikikrātuvē par šo tēmu ir pieejami multivides faili. Skatīt: Tihuana. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)