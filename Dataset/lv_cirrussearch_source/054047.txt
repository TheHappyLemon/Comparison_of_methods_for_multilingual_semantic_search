Pūblijs Helvijs Pertinakss (latīņu: Publius Helvius Pertinax, dzimis 126. gada 1. augustā, miris 193. gada 28. martā) bija Romas imperators vienpadsmit nedēļas 193. gadā, tā sauktajā Piecu imperatoru gadā. Vienu dienu pirms Pertinaks kļuva par Romas imperatoru, 192. gada 31. decembrī, pretoriāņi bija nogalinājuši iepriekšējo imperatoru Kommodu. Arī Pertinaksu nogalināja pretoriāņi. 193. gada 28. martā viņš tika nogalināts, kad pretoriāņi sadumpojās par to, ka viņiem nav izmaksāta visa summa, kas tika apsolīta. Pertinakss it kā jau esot spējis nomierināt sadumpojušos pretoriāņus, kad kāds no tiem viņam krūtīs ietrieca šķēpu. Pēc Pertinaksa nāves pretoriāņi imperatora troni izsludināja vairāksolīšanā. Par jauno Romas imperatoru kļuva Didijs Jūliāns. Eduards Liniņš. «28. marts. Romā nogalina imperatoru Pertinaksu un izsludina vairāksolīšanā viņa troni». Šī diena vēsturē / Latvijas Radio 1. Skatīts: 2020. gada 2. septembrī. Vikikrātuvē par šo tēmu ir pieejami multivides faili. Skatīt: Pertinakss. Encyclopædia Britannica raksts (angliski) Pasaules vēstures enciklopēdijas raksts (angliski) Katoļu enciklopēdijas raksts (angliski) «Publius Helvius Pertinax» (angļu). Encyclopedia Britannica.