Šis raksts ir par 2013.–2014. sezonas Cannondale komandu. Par 2016. gada Cannondale komandu skatīt rakstu Cannondale Pro Cycling Team. Cannondale Pro Cycling Team (UCI komandas kods: LIQ) ir bijusī profesionālā Itālijas šosejas riteņbraukšanas komanda. Komandas pēdējais galvenais sponsors bija Cannondale, ASV velosipēdu ražotājs, kura iesaistīšanās piesaistīja komandai arī vairākus amerikāņu sportistus. Kopš 2005. gadā komandu sponsorēja Liquigas, Itālijas sašķidrinātās gāzes izplatītājs. 2005. gada sezonā arī Bianchi un komandu sauca Liquigas-Bianchi. Komandu 1999. gadā dibināja ar nosaukumu Liquigas. Ilgu laiku tā bija otrās divīzijas komanda, kura lēnām pierādīja savu statusu. 2005. gadā komanda apvienojās ar Team Bianchi, lai piedalītos UCI Pro Tour. 2007. gadā Cannondale aizvietoja Bianchi kā velosipēdu piegādātāju. Cannondale tā bija atgriešanās ProTour pēc tam, kad kompānija pārstāja sponsorēt Lampre-Caffita komandu 2005. gada sezonas beigās. 2008. gada 11. jūlijā Francijas sporta laikraksts L'Equipe paziņoja, ka komandas spāņu braucējs Manuels Beltrāns ir uzrādījis pozitīvas EPO analīzes pēc pirmā tūres posma. Izmeklēšanai par pamatu bija asins anomālijas pirms tūres ņemtajās analīzēs, kas pamudināja Francijas Antidopinga aģentūru uzsākt izmeklēšanu. Saskaņā ar AP aģentūru, Liquigas pārstāvis apstiprināja, ka tajā pašā dienā Beltrāns ir atskaitīts no tūres. Tika ziņots arī, ka policija arestējusi Beltrānu viesnīcā, kur viņš bija apmeties kopā ar pārējo Liquigas komandu, kā arī pārmeklējusi pārējo viesnīcu, meklējot dopingu. Vēlāk tika apstiprināts, ka arī B-prove uzrādījusi pozitīvas analīzes. No 2009. gada Giro d'Italia līdz 2012. gada Tour de France, komanda finišēja visas Lielās tūres ar visiem deviņiem braucējiem, kopumā 11 tūres pēc kārtas. 2013. gada sezonā Liquigas-Cannondale kļuva par Cannondale Pro Cycling, kad par galveno sponsoru kļuva Cannondale Bicycle Corporation kopā ar Brixia Sports. 2014. gada augustā komanda paziņoja par mērķiem 2015. gada sezonā apvienoties ar Garmin-Sharp. «A source says Manuel Beltran's B-sample from the Tour de France contains EPO.». google.com. VeloNews. Arhivēts no oriģināla, laiks: 2008-09-06. Skatīts: 2008-09-02. Bethel Conn. «Pro Cycling». Cannondale, 2012. gada 20. septembris. Arhivēts no oriģināla, laiks: 2012. gada 4. oktobrī. Skatīts: 2014. gada 7. oktobris. «Garmin Sharp and Cannondale merge for 2015». Cycling News. 2014. gada 20. augusts. Arhivēts no oriģināla, laiks: 2014. gada 22. augustā. Skatīts: 2014. gada 7. oktobris. Oficiālā tīmekļa vietne UCI komandas profils Daily Peloton profils Facebook profils Twitter profils