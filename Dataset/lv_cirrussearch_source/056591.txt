Sihrovas pils (čehu: Zámek Sychrov) ir 19. gadsimta otrās puses neogotiska pils Čehijas ziemeļos, Liberecas apgabalā. Ap pili plešas liels parks. Pili 1820. gadā iegādājās Rohānu ģimene, kas bija pametusi Franciju Franču revolūcijas dēļ. 19. gadsimta gaitā pils faktiski tika uzcelta no jauna un ierīkots angļu parks. Pēc Otrā pasaules kara pils tika nacionalizēta un 1950. gadā daļēji tika atvērta apmeklētājiem. Mūsdienās tūrisma objekts. Vikikrātuvē par šo tēmu ir pieejami multivides faili. Skatīt: Sihrovas pils.