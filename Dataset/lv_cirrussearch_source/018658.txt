Vinohradiva (ukraiņu: Виноградів) jeb ungāru variantā Naģsēlēša (ungāru: Nagyszőlős) ir rajona nozīmes pilsēta Ukrainas rietumos, Aizkarpatu apgabala Vinohradivas rajona centrs pie Tisas upes. Tā kā pilsētā ir ievērojama ungāru kopiena, pilsētā un rajonā oficiāls statuss ir arī ungāru valodai. Pie pilsētas — Ukrainas armijas poligons. Rakstos pirmoreiz minēta 1262. gadā, kad Ungārijas karalis Kārols I Anžū piešķīra tai Magdeburgas tiesības. Līdz pat Pirmajam pasaules karam ietilpa vēsturiskajā Ungārijā. No 1876. līdz 1920. gadam tā bija Ugočas komitāta centrs. Trianonas līgums iekļāva Vinohradivu Čehoslovākijas sastāvā. Pēc Otrā pasaules kara Piekarpatu Rutēnija (Підкарпатьска Русь) tika atdalīta no Čehoslovākijas, un izveidots Aizkarpatu apgabals PSRS (Ukrainas PSR) sastāvā. No 1991. gada — neatkarīgās Ukrainas pilsēta. Savā bērnībā starp 1889. un 1892. gadu Vinohradivā dzīvoja ungāru komponists Bēla Bartoks (Bartók Béla, 1881-1945), un šeit rātsnamā viņš sniedzis savu pirmo koncertu. Vikikrātuvē par šo tēmu ir pieejami multivides faili. Skatīt: Vinohradiva. Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) «Чисельність наявного населення України на 1 січня 2022 року». Q115154676. Q7603543.