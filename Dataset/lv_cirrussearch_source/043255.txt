Horhe Luiss Sampaoli Moja (spāņu: Jorge Luis Sampaoli Moya; dzimis 1960. gada 13. martā) ir argentīniešu futbola treneris. Vadījis dažādus klubus Dienvidamerikā, kā arī Čīles un Argentīnas futbola izlases. Ar Čīli 2015. gadā kļuvis par Copa América uzvarētāju. No 2021. līdz 2022. gadam bija Francijas kluba Marseļas "Olympique" galvenais treneris. Divas reizes karjeras laikā bija Spānijas La Liga kluba Sevilla galvenais treneris. Nodarbojās ar futbolu Newell's Old Boys jauniešu komandā, bet guva traumu 19 gadu vecumā, kas liedza kļūt par profesionālu futbolistu. Trenera karjeru augstākajā līmenī sāka 2002. gadā. Līdz 2007. gadam strādaja ar vairākiem Peru futbola klubiem. No 2008. līdz 2009. gadam bija Čīles kluba O'Higgins galvenais treneris, vēlāk pārcēlās uz Ekvadoras klubu Emelec. 2010. gada beigās atgriezās Čīlē, pārņemot Universidad de Chile komandas vadību. 2011. gadā kā komandas galvenais treneris uzvarēja gan Apertura, gan Clausura čempionātā, pievienojot arī 2012. gada Apertura titulu. 2011. gadā aizveda komandu līdz uzvarai Dienvidamerikas otrajā nozīmīgākajā futbola klubu turnīrā Copa Sudamericana. 2012. gada decembrī tika apstiprināts Čīles futbola izlases galvenā trenera amatā. Sampaoli vadībā Čīles izlase 2014. gada FIFA Pasaules kausā aizkļuva līdz astotdaļfinālam un uzvarēja 2015. gada Copa America. 2016. gada janvārī Sampaoli amatu atstāja. 2016. gada jūnijā parakstīja divu gadu līgumu ar Spānijas La Liga klubu Sevilla. Spānijas klubā nostrādāja tikai vienu sezonu un 2017. gada 1. jūnijā stājās Argentīnas futbola izlases galvenā trenera amatā. Pēc 2018. gada FIFA Pasaules kausa finālturnīra pēc abpusējas vienošanās amatu atstāja. Vēlāk trenēja Brazīlijas klubus Santos un Atlético Mineiro. 2021. gada februārī kļuva par Francijas kluba Marseļas "Olympique" galveno treneri. Pēc 2021.—2022. gada sezonas Marseļas klubu atstāja. 2022. gada 6. oktobrī otro reizi parakstīja divu gadu līgumu ar Spānijas La Liga klubu Sevilla. 2023. gada martā, komandai atrodoties tuvu izkrišanas zonai, tika atbrīvots no amata. «Chile manager Jorge Sampaoli quits after reaching agreement». espn.com (angļu). 2016. gada 19. janvāris. Skatīts: 2018. gada 3. jūnijā. «Jorge Sampaoli appointed Sevilla coach on two-year deal». skysports.com (angļu). 2016. gada 28. jūnijs. Skatīts: 2018. gada 3. jūnijā. «Sampaoli pamet "Sevilla" un kļūst par Argentīnas galveno treneri». sportacentrs.com. 2017. gada 26. maijs. Skatīts: 2018. gada 3. jūnijā. «Official Communication from OM». om.fr (angļu). 2021. gada 26. februāris. Skatīts: 2021. gada 24. aprīlī. «Jorge Sampaoli relieved of his duties as Sevilla FC coach». sevillafc.es (angļu). 2023. gada 21. marts. Skatīts: 2023. gada 2. aprīlī. Vikikrātuvē par šo tēmu ir pieejami multivides faili. Skatīt: Horhe Sampaoli. Munzüger Sport profils (vāciski) WorldFootball profils (angliski) Soccerbase trenera profils (angliski) Transfermarkt trenera profils (angliski)