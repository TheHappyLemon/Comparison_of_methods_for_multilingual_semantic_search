Difenhidramīns (DPH; Benadryl, Dimedrol) ir pirmās paaudzes antihistamīns, kura pamatfunkcija ir alerģisku izpausmju novēršana. Tāpat kā citi pirmās paaudzes antihistamīni, tas izraisa miegainību un atslābumu, to lieto arī kā spēcīgu sedatīvu un vieglu anksiolītisku līdzekli. Difenhidramīns spēj novērst arī nelabumu un vemšanu. Tas ir viens no senākajiem atklātajiem antihistamīniem, difenhidramīnu izgudroja jau 1943. gadā. Difenhidramīnu lieto apreibināšanās nolūkos kā halucinogēnu un depresantu (vienu pašu lielās devās (ap 150 mg) vai mazās devās (ap 50 mg) kā alkohola, dekstrometorfāna un dažu opiātu iedarbības pastiprinātāju). Biežāk difenhidramīns tiek lietots kā halucinogēns, ļoti lielās devās (ap 500 mg) izraisot spēcīgas halucinācijas un delīriju. Tā iedarbība ir identiska dimenhidrināta iedarbībai, tomēr difenhidramīns ir aktīvāks par dimenhidrinātu — abu vielu psihotropo devu attiecība ir 29 mg DPH pret 50 mg DMH (respektīvi, 500 mg DPH atbilst 862 mg DMH). Difenhidramīns izsauc arī spēcīgāku miegainību nekā dimenhidrināts un iedarbojas ātrāk. Hevesi D. «George Rieveschl, 91, Allergy Reliever, Dies». The New York Times, 2007-09-29. Skatīts: 2008-10-14. (angliski) Using Antihistamines, Anticholinergics, and Depressants To Potentiate Opiates, And Dealing With Opiate Side Effects Arhivēts 2011. gada 13. novembrī, Wayback Machine vietnē., opioids.com. Atjaunots: 2011. gada 25. novembrī. (angliski) «Erowid.com informācija» (angliski).