Riau (indonēziešu: Riau) ir Indonēzijas pirmās pakāpes administratīvā iedalījuma vienība. Izvietojusies valsts ziemeļrietumos Sumatras austrumos pie Malakas šauruma. Administratīvi iedalās divās pilsētās (provinces galvaspilsēta Pekanbaru un Dumai) un 10 apriņķos. Riau province izveidota 1957. gadā, sadalot Centrālās Sumatras provinci. Sākotnēji provinces centrs bija Tandžunpinana Riau salās, bet 1960. gadā tas pārcelts uz Pekanbaru Sumatrā. 2002. gadā no Riau provinces nodalīja patstāvīgā Riau Salu provincē salas Dienvidķīnas jūrā (Riau arhipelāgu, Lingas salas un Tudžuhu arhipelāgu). Province aizņem plašus Sumatras austrumu piekrastes līdzenumus, kā arī vairākas salas Malakas šaurumā: Tebintingi (1597 km²). Rupata (1490 km²), Padana (1109 km²), Benkalisa (929 km²), Ransana (908 km²) u.c.). Vikikrātuvē par šo tēmu ir pieejami multivides faili. Skatīt: Riau. Encyclopædia Britannica raksts (angliski) Encyclopædia Universalis raksts (franciski)