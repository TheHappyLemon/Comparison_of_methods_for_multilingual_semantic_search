Valērijs Cilents (baltkrievu: Валерий Антонович Циленьть; dzimis 1969. gada 29. septembrī) ir bijušais baltkrievu grieķu-romiešu stila cīkstonis, 1996. gada vasaras olimpisko spēļu bronzas medaļas ieguvējs, divu olimpisko spēļu dalībnieks, Baltkrievijas Republikas Nopelniem bagātais sporta meistars. Valērijs Cilents dzimis 1969. gadā Ļidā. Ar cīņu sāka nodarboties 1979. gadā Lidas Bērnu un jaunatnes sporta skolā № 2. Sacensībās viņš piedalījās vidējā (līdz 82 kg) un pussmagā (līdz 84-85 kg) svara kategorijās. Ieguva bronzas medaļu 2005. gada Pasaules militārajā čempionātā Viļņā un 1994. gada pasaules čempionātā Tamperē. Ivana Poddubnija "Grand Prix" sudraba medaļnieks 2001. gadā Maskavā. 1996. gada vasaras olimpiskajās spēlēs Atlantā Cielents uzvarēja divas pirmās cīņas, bet ceturtdaļfinālā zaudēja turkam Hamzam Jerlikajam. Pēc tam gandarījuma cīņās pieveica krievu Sergeju Cviru, zviedru Martinu Lidbergu, kazahu Dauletu Turļihanovu un izcīnīja olimpisko bronzas medaļu. Nākamajās, 2000. gada vasaras olimpiskajās spēlēs Sidnejā Cilents uzvarēja savā apakšgrupā, taču izslēgšanas cīņās zaudēja gruzīnam Muhranam Vahtangadzem, iegūstot 4. vietu. Baltkrievijas Republikas Nopelniem bagātais sporta meistars. Lidā katru gadu notiek V. Cilenta balvas izcīņas starptautiskais turnīrs grieķu-romiešu cīņā. «Циленьть Валерий Антонович» (krievu). 2016. gada 23. septembris. Skatīts: 2020-10-26. «Циленьть Валерий Антонович» (krievu). Белорусская Федерация Борьбы. Arhivēts no oriģināla, laiks: 2020-10-28. Skatīts: 2020-10-26. «ДВЕНАДЦАТЫЙ МЕЖДУНАРОДНЫЙ ТУРНИР ПО ГРЕКО-РИМСКОЙ БОРЬБЕ» (krievu). octagon.by. 2018. gada 22. februāris. Skatīts: 2020-10-27. Olympedia profils (angliski) FILA profils (angliski)