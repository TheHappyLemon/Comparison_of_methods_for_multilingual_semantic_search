Komats (,) ir pieturzīme. Pēc izskata tas ir līdzīgs apostrofam, bet atšķiras ar to, ka tiek novietots teksta rindas apakšdaļā. Komatu lieto daudzās nozīmēs, galvenokārt teikuma struktūras izcelšanai rakstu valodā. Latviešu valodas rakstos tā ir visbiežāk lietotā pieturzīme. Komatu līdz ar citām pirmajām pieturzīmēm ieviesis sengrieķu domātājs un gramatiķis Aristofans no Bizantijas aptuveni 200 gadus pirms mūsu ēras. Latviešu valodā komata lietošana ienāca līdz ar vācu valodas rakstības tradīciju pārņemšanu. Literārajā latviešu valodā ar komatu atdala: vienlīdzīgus teikuma locekļus; atkārtotus vārdus; izsauksmes vārdus; piebildi, ja tā atrodas aiz stāstījuma teikumā izteiktās tiešās runas vai starp tiešās runas vārdiem; paskaidrojošās vārdu grupas; savrupinātus teikuma locekļus un vārdu grupas, arī divdabja teicienus un divdabjus, no kuriem atkarīgs palīgteikums; uzrunas konstrukcijas; iespraustus vārdus un vārdu grupas; apgalvojuma partikulu "jā" un nolieguma partikulu "nē"; salikta bezsaikļa teikuma daļas; salikta teikuma daļas, ja tās saista saiklis vai kāds cits saistītājvārds. Šiem likumiem ir divi izņēmumi, kuru gadījumos nav jāliek komats saikļu "un" un "vai" priekšā: ja saiklis saista divus vienlīdzīgus palīgteikumus; ja saiklis saista divas salikta teikuma neatkarīgas daļas, kam ir kopīgs kāds vārds vai palīgteikums. Savrupinājumus, paskaidrojošās vārdu grupas, uzrunas konstrukcijas, iespraudumus, iestarpinājumus un izsauksmes vārdus, ja tie atrodas starp teikuma vārdiem, atdala ar komatiem no abām pusēm. Saikļa un priekšā komatu Komatu saikļa vai priekšā Komatu saikļa ka priekšā Komatu kā priekšā Komatu saikļa tāpēc ka priekšā Komatu it kā priekšā Komatu saikļa tāpat kā priekšā Komatu tā kā priekšā Komatu saikļa tā ka priekšā Komatu lieto arī skaitļu pierakstā skaitļa veselās daļas un decimāldaļas atdalīšanai. Komats tiek plaši izmantots daudzās programmēšanas valodās kā atdalītājs dažādos uzskaitījumos un citur. Aina Blinkena. Latviešu interpunkcija (otrais, pārstrādātais izd.). Rīga : Zvaigzne ABC, 2009. 372. lpp. ISBN 978-9984-40-516-2. «Kā rakstībā radušies komati. Stāsta valodniece Sanda Rapa». www.lsm.lv (latviešu). Skatīts: 2023-01-03. «Teksta noformējuma noteikumi latviešu valodā». Arhivēts no oriģināla, laiks: 2011. gada 18. novembrī. Skatīts: 2012. gada 14. februārī. «Mācību materiāli latviešu valodas apguvei tiešsaistē (LU MII Mākslīgā intelekta laboratorija)». Arhivēts no oriģināla, laiks: 2018. gada 13. februārī. Skatīts: 2018. gada 11. septembrī.