Šis raksts ir par astronomu. Par citām jēdziena Bernulli nozīmēm skatīt nozīmju atdalīšanas lapu. Johans (III) Bernulli (vācu: Johann (III) Bernoulli, 1744-1807) bija šveiciešu cilmes Berlīnes astronoms, kas cita starpā publicējis ceļojuma aprakstus par savu uzturēšanos Jelgavā un Rīgā (1778). Dzimis 1744. gada 4. novembrī Bāzeles fiziķa un matemātiķa Johana (II) Bernulli ģimenē. Arī viņa vectēvs Johans (I) Bernulli (1667—1748) bija matemātiķis. Jau bērnībā atzīts par brīnumbērnu, studēja Bāzeles un Neišateles universitātē, 13 gadu vecumā ieguva filozofijas doktora grādu un 14 gadu vecumā tieslietu maģistra grādu. 19 gadu vecumā Prūsijas karalis Frīdrihs II viņu uzaicināja kļūt par Berlīnes karalisko astronomu un 1764. gadā viņu ievēlēja par Prūsijas Karaliskās zinātņu akadēmijas locekli. Kopš 1772. gada akadēmijas uzdevumā apceļoja Eiropu (1772—1776, 1777—1779, 1781), uzturoties Krievijas Impērijā, 1776. gadā tika ievēlēts par Pēterburgas Zinātņu akadēmijas locekli. Uzturoties Kurzemes hercogistes galvaspilsētā Jelgavā, 1778. gadā tikās ar hercogu Pēteri un viesojās pie Academia Petrina profesora Johana Jakoba Ferbera un citiem Jelgavas brīvmūrniekiem. Ceļojot uz Rīgu, apmetās Zolitūdes muižiņā. Miris 1807. gada 13. jūlijā Berlīnē. Recueil pour les astronomes. 3 Bände und 1 Supplementband, Berlin 1771—1779 Reisen durch Brandenburg, Pommern, Preussen, Curland, Russland und Pohlen in den Jahren 1777 und 1778. Band I, Leipzig 1779 Sammlung kurzer Reisebeschreibungen. 18 Bände, Berlin 1781—1786 Archiv zur neueren Geschichte, Geographie, Natur- und Menschenkenntnis. 8 Bände, Leipzig 1783—1788 Bodo Rollka, Volker Spiess, Bernhard Thieme (Hrsg.): Berliner Biographisches Lexikon. Haude & Spenersche Verlagsbuchhandlung, Berlin 1993, ISBN 3-7759-0369-0, S. 39. Jörg Haspel, Klaus von Krosigk (Hrsg.): Gartendenkmale in Berlin: Friedhöfe. bearbeitet von Katrin Lesser, Jörg Kuhn und Detlev Pietzsch u.a., Michael Imhof Verlag, Petersberg 2008, ISBN 978-3-86568-293-2, S. 340. H. MARTI: Aufklärung in Kurland im Spiegel der Freundschaft des Astronomen Johann III Bernoulli mit Johann Jakob Ferber, Professor an der Academia Petrina in Mitau In: Axel E. Walter (Ed.). Regionaler Kulturraum und intellektuelle Kommunikation vom Humanismus bis ins Zeitalter des Internet.] Festschrift für Klaus Garber. 2005 — 1030 lpp. (vāciski)