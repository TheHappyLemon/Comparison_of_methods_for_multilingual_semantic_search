Benita Vēja, dzimusi Vilerte (1948. gada 14. janvārī Kuldīgas rajona Alsungā), ir Latvijas šaha meistare, kas uzvarēja Latvijas sieviešu šaha čempionātā 1966. gadā. Šahu sākusi spēlēt agrā bērnībā un jau trīspadsmit gadu vecumā uzvarējusi Latvijas jauniešu šaha čempionātā 1961. gadā. 1963. gada Latvijas sieviešu šaha čempionātā tika izcīnīta 2. vieta, 1964. gadā - 3.vieta, bet 1966. gadā, uzvarot papildmačā ar 2,5:1,5 toreizējo Latvijas sieviešu šaha līderi Astru Klovāni, tika iegūts Latvijas čempiones tituls. Divas reizes Benita Vēja ir uzvarējusi Rīgas sieviešu šaha čempionātā - 1972. gadā un 1975. gadā. Tāpat vairākkārt Benita Vēja ir pārstāvējusi Latvijas komandu un "Daugavas" komandu dažādās PSRS komandu sacensībās (1964, 1966, 1967, 1968, 1971, 1972). 1967. gadā tika izcīnīta otrā vieta pie meiteņu galdiņa PSRS Tautu spartakiādē, bet 1971. gadā trešā vieta pie pirmā sieviešu galdiņa PSRS Kausa izcīņā komandām. 1990. gadā Latvijas pirmajā atklātajā šaha čempionātā Benita Vēja parādīja atzīstamu rezultātu vīriešu konkurencē, izcīnot 5,5 no 9 iespējamajiem, un saņemot par šo sasniegumu speciālu balvu. Pēc profesijas Benita Vēja ir inženiere matemātiķe, no 1978. gada strādājusi par treneri Rīgas Šaha skolā. Viņas brālis Jānis Vilerts (1943 - 2001) ilgus gadus bija Kuldīgas šaha skolas direktors, bet māsa Tamāra Vilerte ir starptautiskā lielmeistare šahā. 1961. gads, 1. vieta Latvijas jauniešu šaha čempionātā. 1963. gads, 1. vieta PSRS junioru šaha čempionātā. 1963. gads, 2. vieta Latvijas sieviešu šaha čempionātā. 1964. gads, 3. vieta Latvijas sieviešu šaha čempionātā. 1964. gads, pārstāvējusi "Daugavas" komandu PSRS komandu kausā pie 10.galdiņa - 2,5 no 6 (+2, =1, -3). 1966. gads, 1. vieta Latvijas sieviešu šaha čempionātā. 1966. gads, pārstāvējusi "Daugavas" komandu PSRS komandu kausā pie 12.galdiņa - 5,5 no 10 (+3, =5, -2). 1967. gads, 3. vieta Latvijas sieviešu šaha čempionātā. 1967. gads, pārstāvējusi Latvijas komandu PSRS Tautu spartakiādē pie 11.galdiņa - 7 no 9 (+5, =4, -0). 1968. gads, pārstāvējusi "Daugavas" komandu PSRS komandu kausā pie 10.galdiņa - 6,5 no 11 (+5, =3, -3). 1969. gads, 3. vieta Latvijas sieviešu šaha čempionātā. 1971. gads, pārstāvējusi "Daugavas" komandu PSRS komandu kausā pie 7.galdiņa - 3,5 no 6. 1972. gads, 1. vieta Rīgas sieviešu šaha čempionātā. 1972. gads, pārstāvējusi Latvijas komandu PSRS Olimpiādē pie 11.galdiņa - 4,5 no 8 (+3, =3, -2). 1972. gads, 2. vieta Latvijas sieviešu šaha čempionātā. 1975. gads, 1. vieta Rīgas sieviešu šaha čempionātā. OlimpBase :: Soviet Team Chess Championship :: Benita Vilerte OlimpBase :: Soviet Team Chess Cup :: Benita Vilerte Moscow 1967 Rostov-on-Don 1971 ch Latvia 1990 http://al20102007.narod.ru/ch_urs/1963/ch_jun63.html Šahista profils chessgames.com mājaslapā (angliski) Šahista profils 365chess.com mājaslapā (angliski) Žuravļevs, N.; Dulbergs, I.; Kuzmičovs, G. (1980), Latvijas šahistu jaunrade, Rīga, Avots., 107. - 108. lpp.