Pasaules čempionāts korespondencšahā ir korespondencšaha turnīrs, kura uzvarētājs iegūst titulu "Pasaules čempions korespondencšahā". To rīko Starptautiskā Korespondencšaha federācija (ICCF) un tas notiek četros posmos: priekšsacīkstes, pusfināli, kandidātu turnīri un fināls. No 1965. gada ICCF rīko arī Pasaules dāmu čempionātus korespondencšahā un tie notiek divos posmos: pusfināli, fināls. Ideju izveidot nosaukumu "Pasaules čempions korespondencšahā" 1936. gadā izvirzīja Aleksandrs Aļehins un to atbalstīja Starptautiskā Korespondencšaha savienība IFSB, tomēr iespēja noorganizēt sacensības radās tikai pēc Otrā pasaules kara. 1945. gadā dibinātās Starptautiskās Korespondencšaha asociācija noorganizētie 1. Pasaules čempionāta pusfināli sākās 1947.gadā, bet fināls 1950. gadā. No Latvijas šahistiem Pasaules Koresondencšaha čempionātu finālos ir spēlējuši uz Austrāliju emigrējušais Lūcijs Endzelīns (2. čempionāts—2. vieta; 3. čempionāts—7. vieta; 5. čempionāts—8. vieta) un Jānis Vitomskis (15. čempionāts - 12.-13. vieta), bet dāmu čempionātos Ingrīda Priedīte (5. čempionāts—2. vieta; 6. čempionāts—8. vieta). Starptautiskā Korespondencšaha savienība IFSB (1928-1939) bija ICCF priekštece. Starptautiskās Korespondencšaha asociācijas bija sākotnējais ICCF nosaukums līdz 1951. gadam. Шахматы: Энциклопедический словарь. Гл. ред. А.Е. Карпов, 1990, 453.lpp. ISBN 5-85 270-005-3 Шахматы: Энциклопедический словарь. Гл. ред. А.Е. Карпов, 1990, 454.lpp. ISBN 5-85 270-005-3 https://web.archive.org/web/20160304194809/http://www.mark-weeks.com/chess/wcc-corr.htm http://www.iccf.com/tables 1.--21. Pasaules čempionātu tabulas. 1.--7. Pasaules dāmu čempionātu tabulas