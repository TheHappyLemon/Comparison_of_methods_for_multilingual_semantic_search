Olga Menčika (čehu: Olga Menčíková; angļu: Olga Menchik; precējusies Olga Raberi (angļu: Olga Rubery); 1908. gada 16. februāris Maskava — 1944. gada 27. jūnijs, Londona) bija Čehoslovākijas un Lielbritānijas šahiste. Pirmās Pasaules čempiones šahā Veras Menčikas jaunākā māsa. Dzimusi Maskavā čeha un anglietes ģimenē. 1921. gadā kopā ar vecākiem pārcēlusies uz Lielbritāniju, kur kļuvusi par Hastingsas šaha kluba biedri. 1927. gadā bijusi otrā Londonas sieviešu šaha čempionātā, kurā uzvarējusi viņas vecākā māsa Vera. 1935. gadā piedalījusies 5. Pasaules sieviešu šaha čempionātā Varšavā, kur ieņēmusi 5. vietu, bet 1937. gadā 6. Pasaules sieviešu šaha čempionātā Stokholmā dalījusi 17.-20. vietu. Otrā Pasaules kara laikā 1944. gada jūnijā Olga Menčika kopā ar māti un māsu Veru gāja bojā vācu uzlidojumā no raķetes Fau-1. World Chess Championship (Women) 1927-39 Title Tournaments