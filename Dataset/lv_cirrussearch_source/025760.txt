Akure (angļu: Akure, jorubu: Àkúrẹ́) ir pilsēta Nigērijas dienvidrietumos, Ondo štata galvaspilsēta un lielākā pilsēta. Izvietojusies štata ziemeļrietumos 416 km no valsts galvaspilsētas Abudžas. Pilsētas pamatiedzīvotāji ir jorubi. Tradicionāls vietējās komercijas centrs, kur tiek transportēts un pārstrādāts apkārtnē izaudzētais jamss, kakao, kukurūza, tabaka un kokvilna. Pēc mutvārdu tradīcijām Akuri dibinājis leģendārā Ifes valdnieka Oduduvas mazdēls Omoremi Omoluabi, nodibinot Akures Karalisti, kas kā tradicionālā jorubu pavalsts pastāv arī mūsu dienās paralēli oficiālajam administratīvajam iedalījumam. «Akure city profile». Arhivēts no oriģināla, laiks: 2011. gada 25. jūlijā. Skatīts: 2010. gada 19. septembrī. Vikikrātuvē par šo tēmu ir pieejami multivides faili. Skatīt: Akure.