Kīmezers (vācu: Chiemsee) ir ezers Vācijas dienvidos, lielākais ezers Bavārijā, trešais lielākais ezers Vācijā pēc Bodenezera un Mīrica. Priekšalpu ezers. Veidojies pēc pēdējā ledus laikmeta pirms aptuveni 10 000 gadiem. Agrāk ezers aizņēma ap 240 km² lielu teritoriju — ap trīs reizes lielāku, kā tagad, taču laika gaitā no Alpiem sanestie nogulumi ezeru ir samazinājuši. Samazinās arī ezera maksimālais dziļums. Ezera krastā atrodas Alpu priekškalni. Ramsāres vieta. Ziemeļos no ezera ap 500. gadu nokritis meteorīts. Iecienīta bavāriešu atpūtas vieta jau no seniem laikiem. Ezerā atrodas interesantas salas, tai skaitā Frauenes sala (Fraueninsel) ar sieviešu klosteri (782. g) un Herrenas sala (Herreninsel) ar ainavu parku, agrāko klosteri un Bavārijas karaļa Ludviga II pili (Herrenchiemsee), kas veidota pēc Versaļas pils parauga. Sieviešu klosterī tiek izgatavots liķieris Klosterlikör. Skaistais ezers atainots daudzās romantiskās gleznās. Vikikrātuvē par šo tēmu ir pieejami multivides faili. Skatīt: Kīmezers. Encyclopædia Britannica raksts (angliski)