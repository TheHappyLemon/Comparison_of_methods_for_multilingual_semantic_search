Paliene jeb palu terase ir periodiski pilnīgi vai daļēji applūstoša ūdenstilpes ielejas daļa. No palienes neapplūstošās daļas jeb virspalu terases palieni parasti norobežo nogāze. Palu ūdeņi regulāri bagātina palieni ar organiskām vielām (alūviju), tādēļ palieņu augsnes ir ļoti auglīgas. Paliene parasti stiepjas gar upi gandrīz nepārtrauktas joslas veidā, tās platums var būt no dažiem metriem mazajām upēm līdz vairākiem kilometriem lielākajām upēm. Palu laikā paliene izveidojas par milzīgu ūdenskrātuvi, kas reizē darbojas kā dabisks ūdens "sūklis", pasargājot no applūšanas lielas apkārtējās teritorijas, to skaitā apdzīvotas vietas. «Palieņu pļavas Latvijā». Latvijas Ornitoloģijas Biedrība. Arhivēts no oriģināla, laiks: 2016-11-25. Skatīts: 2017-04-01. Vikikrātuvē par šo tēmu ir pieejami multivides faili. Skatīt: Paliene. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)