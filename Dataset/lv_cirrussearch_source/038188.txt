Dreamfall: The Longest Journey ir 2006. gada aprīlī izdota piedzīvojumu datorspēle Windows un Xbox platformām. Spēles darbība notiek The Longest Journey pasaulē desmit gadus pēc pirmās spēles beigām. 2007. gada martā spēles izstrādātāji no Funcom paziņoja, ka spēlei būs turpinājums no īsām sērijām, kas nosaukts par Dreamfall Chapters. Ir arī plāni radīt spēli daudzspēlētāju tiešsaistes lomu spēles žanrā, izmantojot spēles pasauli. Pirmajā The Longest Journey spēlētāji uzzināja, ka Zeme pastāv divās paralēlās pasaulēs, un tās nekad neredz viena otru. Pirmā pasaule ir nosaukta par Stārku (Stark). Tā ir līdzīga mūsdienīgai civilizācijai, kur valda zinātne un tehnoloģijas. Otrā ir Arkādija (Arcadia) — vieta, kur pastāv burvestības un citi fantāzijas žanra elementi.