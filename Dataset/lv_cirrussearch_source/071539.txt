Tagali vai tagalogi (tagalu: mga Tagalog) ir daudzskaitlīgākā no Filipīnu tautām; ar 28,3 miljoniem cilvēku veido 26 % no valsts iedzīvotāju kopskaita. Apdzīvo Lusonas salas centrālo daļu, kā arī Mindoro un Palavanas salas. Lielākais īpatsvars ir Kalabarsonas (12 005 410 cilvēki, 74 % no kopskaita), Valsts galvaspilsētas (7 518 672; 56 %), Centrālās Lusonas (6 492 880; 52 %) un Mimaropas (1 357 084; 42 %) reģionos. Runā tagalu valodā, kuras standartizētā forma ir viena no valsts valodām — filipīniešu valoda; oficiālā saziņā izmanto angļu valodu. Pēc konfesionālās piederības tagalu vairākums ir kristieši — katoļi un Filipīnu neatkarīgās baznīcas piekritēji. «Tagali». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 681. lpp. Philippine Statistics Authority. Ethnicity Statistical tables Ethnic Groups of the Philippines. Tagalog «Peoples of the Philippines: Tagalog». Arhivēts no oriģināla, laiks: 2022. gada 23. jūlijā. Skatīts: 2024. gada 28. februārī. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)