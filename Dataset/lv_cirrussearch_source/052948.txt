Valentīna Islamova (krievu: Валентина Ивановна Исламова; dzimusi 1992. gada 18. martā) ir bijusī Krievijas, tagad Kazahstānas brīvā stila cīkstone, Pasaules čempionāta, Eiropas spēļu un Āzijas čempionātu medaļniece, Krievijas Nopelniem bagātā sporta meistare. Valentīna Islamova dzimusi 1992. gadā Novosibirskas apgabalā. Ar cīņas sportu viņa nodarbojās kopš 2005. gada. Viņas pirmais treneris bija A. Gucs. Savā pirmajās starptautiskās sacensībās 2010.gada Pasaules junioru čempionātā viņa ieguva 5. vietu. 2011. gadā Krievijas junioru čempionātā Valentīna izcīnīja bronzas medaļu. Krievijas izlases komandas dalībniece Islamova bija no 2012. gada. 2015. gada Eiropas spēlēs viņa pārstāvēja Krieviju svara kategorijā 48 kg. Pēc divām uzvarām viņa iekļuva pusfinālā, kur zaudēja bulgārietei Elicai Jankovai. Pēc tam cīņā par bronzas medaļu pieveica vācu sportisti Žaklīnu Šellinu. 2016. gada Krievijas čempionātā viņa ieguva tikai trešo vietu un olimpiskajām spēlēm nekvalificējās. 2018. gada rudenī, pirmoreiz pārstāvot Kazahstānu, Valentīna Islamova piedalījās pasaules čempionātā, kur pirmajā cīņā zaudēja Ukrainas cīkstonei Oksanai Livačai, un palika 13. vietā. Nākamā 2019. gada pasaules čempionāta startā Islamova guva trīs uzvaras un iekļuva pusfinālā, kur viņas pretiniece bija rumāniete Alina Vuka. Pusfināla cīņa ritēja līdzīgi, un tai beidzoties rezultāta tablo rādīja 6:6. Tiesneši pēc papildus rādītājiem uzvaru piešķīra Vukai, savukārt Valentīna ieguva tiesības cīnīties par bronzas medaļu, kur viņas pretiniece bija ukrainiete Oksana Ļivača. Šīs cīņas ceturtajā minūtē gūstot plecu uzvaru, Valentīna Islamova spīdoši revanšējās savai pretiniecei par zaudējumu iepriekšējā pasaules čempionātā un tika apbalvota ar bronzas medaļu. Vēl divas bronzas medaļas Valentīna guva 2019. un 2020. gada Āzijas čempionātos. Krievijas Nopelniem bagātā sporta meistare. «Рамиль Исламов: Валентина Исламова боролась без эмоций» (krievu). wrestrus.ru. 2016. gada 11. jūnijs. Arhivēts no oriģināla, laiks: 2021-10-21. Skatīts: 2020-05-11. «Принявшая казахстанское гражданство борчиха из России проиграла в первом круге ЧМ» (krievu). informburo.kz. 2018. gada 24. oktobris. Skatīts: 2020-05-09. Vikikrātuvē par šo tēmu ir pieejami multivides faili. Skatīt: Valentīna Islamova. Olympedia profils (angliski) FILA profils (angliski) «Исламова Валентина Ивановна» (krievu). Федерация спортивной борьбы России. Arhivēts no oriģināla, laiks: 2018-10-28. Skatīts: 2020-05-09. «ИСЛАМОВА Валентина Ивановна» (krievu). infosport.ru. Skatīts: 2020-05-09.