Šis raksts ir par salu ASV. Par salu Gvinejā skatīt rakstu Alkatrasa (Gvineja). Alkatrasa (Alcatraz) ir sala Sanfrancisko līcī, 2 km no krasta Sanfrancisko, Kalifornijā, ASV. Sala ir 511x180 m liela (8,9 ha). Uz salas atradās bāka, militārie nocietinājumi, militārais cietums, federālais cietums (1934—1963). Dažus gadus uz dzīvi uz salas apmetās Amerikas pirmiedzīvotāju grupa. 1972. gadā kļuva par daļu no atpūtas zonas. Mūsdienās populārs tūrisma objekts, to apmeklē ap 1,5 miljoni cilvēku ik gadu. Uz Alkatrasas salas atrodas bāka, kas ir vecākā bāka ASV rietumu krastā, kas vēl joprojām darbojas. Federālais cietums bija pastiprināta drošības režīma. Cietumnieki to dēvēja par "Klinti". Alkatrasas cietumā tika turēti tādi slaveni noziedznieki kā Als Kapone, brāļi Englini, Roberts Strauds un Džordžs Kellijs. DK ceļvedis: ASV. 703. lpp. ISBN 978-9934-0-0796-5. Vikikrātuvē par šo tēmu ir pieejami multivides faili. Skatīt: Alkatrasa. Encyclopædia Britannica ieraksts (angliski)