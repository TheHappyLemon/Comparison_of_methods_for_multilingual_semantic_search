Pungi (hindi: पुंगी — ‘aste’) ir pūšamais instruments, ko spēlē čūsku dīdītāji Indijā un Pakistānā. Pungi tiek spēlēts bez pauzēm. Instrumenta spēlētājs lieto īpašu elpošanas tehniku, ko sauc par cirkulāro elpošanu, vienlaikus ievelkot gaisu caur degunu, uzkrājot gaisu vaigos un izpūšot caur muti. Pungi tradicionāli tiek gatavots no izžāvēta pudeļveida ķirbja, atsevišķos gadījumos arī no koka. Estētiskos nolūkos ķirbja kakliņu bieži mēdz izgrebt. Ķirbja lejasdaļā ar bišu vasku piestiprinātas divas niedru vai bambusa caurulītes (jivala). Vienai no tām ir septiņi caurumiņi, šeit tiek spēlēta pamatmelodija. Otru caurulīti izmanto zemu, dūcošu burdona skaņu radīšanai. Indijā mūzika bieži tiek izmantota reliģiskajos rituālos — mantrās. Pungi, iespējams, ir viens no daudzajiem veidiem šo mantru skaņu radīšanai. Chhau, Mahakali pyakhan and Yakshagana. Dance and Music in South Asian Drama. Tokyo, Japan: The Japan Foundation 1983. Ranade, Ashok D. South Asia: The Indian Subcontinent. The Garland Encyclopedia of World Music, 2000 Ed., Volume 5 “Transmission of Nonclassical Traditions” Cobra Dance at Negombo Beach