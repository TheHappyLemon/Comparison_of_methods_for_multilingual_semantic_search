Gražina Šmaciņska (poļu: Grażyna Szmacińska; dzimusi 1953. gada 29. janvārī Bžezinos) ir Polijas starptautiskā meistare šahā (1978). Pirmos panākumus guvusi 1970. gadu sākumā, kad divas reizes pēc kārtas uzvarējusi Polijas junioru šaha čempionātā (1970, 1971). 1975. gadā pirmo reizi piedalījās Polijas sieviešu šaha čempionātā un jau debijas turnīrā kļuva par šo sacensību uzvarētāju. Turpmākajos gados Polijas sieviešu šaha čempionātos ieguvusi vēl septiņas medaļas: 5 zelta (1976, 1981, 1983, 1986, 1988) un 2 sudraba (1977, 1979). Daudzkārtējā starptautisko sieviešu šaha turnīru laureāte, tajā skaitā uzvarējusi Ļubļinā (1976), Bidgoščā (1977, 1980) un Pjotrkovā Tribunalskā (1978). Par sasniegumiem turnīros FIDE 1978. gadā Šmaciņskai piešķīra starptautiskās meistares (WIM) nosaukumu. Pārstāvējusi Polijas komandu Pasaules šaha olimpiādēs, kurās piedalījusies 6 reizes (1978-1988). Komandu vērtējumā izcīnījusi bronzas (1980) medaļu, bet individuālajā vērtējumā izcīnījusi bronzas (1982) medaļu. 1983. gadā Polijas komandas sastāvā uzvarējusi Ziemeļu kausa izcīņā šahā. 1993. gadā beigusi profesionālās šahistes karjeru, pēc tam šaha turnīros piedalījusies retāk. 2005. gadā uzvarējusi Polijas policijas darbinieku šaha čempionātā. OlimpBase :: Women's Chess Olympiads :: Grażyna Szmacińska OlimpBase :: Nordic Chess Cup :: Grażyna Szmacińska Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)