Makss Veiss (vācu: Max Weiß, ungāru: Weiss Miksa; 1857. gada 21. jūlijs Sereda — 1927. gada 14. marts Vīne) bija Austrijas šahists. Piedzimis toreizējās Ungārijas karalistes pilsētā Seredā (tagad Slovākija). Jaunībā devies uz studēt uz universitāti Vīnē, kur apguvis matemātiku un fiziku, bet vēlāk pats mācījis šos priekšmetus. Šahu iemācījies spēlēt divpadsmit gadu vecumā. 1880. gados kļuvis par vienu no toreizējās Austroungārijas vadošajiem šahistiem. Piedalījies vairākos starptautiskos šaha turnīros: 1880. gadā Grācā, kur dalījis pirmo vietu ar Ādolfu Švarcu un Johannesu Minkvicu; 1882. gadā Vīnē ierindojies 10. vietā, uzvarot divās partijās pret Johannesu Cukertortu un nospēlējot neizšķirti ar Vilhelmu Steinicu; 1883. gadā Nirnbergā dalījis 10.-11. vietu; 1885. gadā Hamburgā dalījis otro vietu kopā ar Bertoldu Englišu un Zīgbertu Tarrašu; 1887. gadā Frankfurtē pie Mainas dalījis 2.—3. vietu ar Džozefu Blekbērnu; 1888. gadā Bredfordā dalījis 6. vietu ar Džozefu Blekbērnu; 1889. gadā Ņujorkā 6. ASV šaha kongresā kopā ar Mihailu Čigorinu dalījis 1.—2. vietu, apsteidzot Izidors Gunsbergs un Džozefu Blekbērnu; 1889. gadā Breslavā izcīnījis 3. vietu; 1890. gadā uzvarējis Vīnē, apsteidzot Johanu Baueru un Bertoldu Englišu. Lai gan 1889. gada Ņujorkas šaha turnīrs tika organizēts Pasaules šaha čempiona pretendenta atlasei, ne Čigorins, ne Veiss nenospēlēja maču ar toreizējo Pasaules šaha čempionu Vilhelmu Steinicu. Darba dēļ Rotšildu bankā Vīnē 1890. gadu sākumā Veiss pamazām pārstājis piedalīties šaha turnīros. Vienīgi 1895. gadā viņš uzvarēja mačā Georgu Marko (+5, −1, =1), bet 1895.-1896. gadumijas turnīrā Vīnē dalīja pirmo vietu ar Kārli Šlehteru. Sarakstījis vairākus šaham veltītus darbus, tajā skaitā rokasgrāmatu iesācējiem — Mazā šaha mācību grāmata (vācu: Kleines Schachlehrbuch, Mīlhauzena, 1920) un vienu no pirmajām grāmatām par šaha kompozīciju — Caissa Bambergensis! (Bamberga, 1902). Vienna (1882) Nuremberg (1883) Hamburg (1885) «The Sixth American Chess Congress». Arhivēts no oriģināla, laiks: 2016. gada 8. jūnijā. Skatīts: 2017. gada 13. janvārī. Kolisch Memorial (1890) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)