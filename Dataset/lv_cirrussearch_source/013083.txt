Šis raksts ir par 1955. gadā dzimušu politiķi. Par citām jēdziena Andris Bērziņš nozīmēm skatīt nozīmju atdalīšanas lapu. Andris Bērziņš (dzimis 1955. gada 26. novembrī) ir Latvijas filologs, sabiedriskais darbinieks un politiķis. Bijis septiņu Saeimas sasaukumu deputāts, ievēlēts 14. Saeimā. Pārstāv Latvijas Zemnieku savienību un Zaļo un Zemnieku savienību. Agrāk bijis Jaunajā partijā, kā arī partijā "Latvijas Ceļš". Kopš 1989. gada ir Latvijas Bērnu fonda vadītājs. 1974. gadā Andris Bērziņš pabeidza Rīgas A. Barbisa 11. vidusskolu. 1979. gadā beidzis Latvijas Valsts universtitāti franču valodas un literatūras specialitātē. Ieguvis filologa, pasniedzēja un tulka kvalifikāciju. Strādājis komjaunatnē. Bijis Padomju Savienības Komunistiskās partijas biedrs. Latvijas politikā iesaistījies kā partijas "Latvijas Ceļš" biedrs, bijis Rīgas domes deputāts divos tās sasaukumos (ievēlēts 1994. un 1997. gadā). Vēlāk iesaistījies Jaunajā partijā, no kuras saraksta 1998. gadā ievēlēts 7. Saeimā. Strādājis Eiropas lietu komisijā un Sociālo un darba lietu komisijā. Pēc Jaunās partijas Saeimas frakcijas izjukšanas 2002. gadā kļuvis par neatkarīgo deputātu. Kā bezpartijisks kandidāts iekļauts Zaļo un Zemnieku savienības vēlēšanu sarakstā, ievēlēts 8. Saeimā. Vēlāk iestājies Latvijas Zemnieku savienībā. Kā deputāts bijis Publisko izdevumu un revīzijas komisijas priekšsēdētāja biedrs un Sociālo un darba lietu komisijas biedrs. Vadīja Eiropas Padomes Parlamentārās Asamblejas Latvijas delegāciju. 2004. gadā no Zaļo un Zemnieku savienības saraksta kandidēja Eiropas Parlamenta vēlēšanās, bet netika ievēlēts (tāpat arī 2009. gada Eiropas Parlamenta vēlēšanās pēc dažiem gadiem). 2006. gadā ticis ievēlēts 9. Saeimā, kur bija Publisko izdevumu un revīzijas komisijas priekšsēdētājs, Sociālo un darba lietu komisijas sekretārs un Eiropas Padomes Parlamentārās Asamblejas Latvijas delegācijas vadītājs. 2010. gadā ievēlēts par Eiropas Padomes Parlamentārās Asamblejas viceprezidentu. 2010. gada oktobrī ievēlēts 10. Saeimā no Zaļo un Zemnieku savienības saraksta. 2011. gada Saeimas ārkārtas vēlēšanās ievēlēts arī 11. Saeimā. 2014. gada Eiropas Parlamenta vēlēšanās kandidēja no ZZS saraksta. Tajā pašā gadā ievēlēts 12. Saeimā. Kandidēja arī 13. Saeimas vēlēšanās 2018. gadā, taču nesaņēma pietiekošu vēlētāju atbalstu. 2022. gadā ievēlēts 14. Saeimā, kas kļuva par septīto Saeimas sasaukumu, kurā viņš darbojies. Andris Bērziņš ir precējies, laulībā dzimusi meita. «Andris Bērziņš». CVK. Arhivēts no oriģināla, laiks: 2016. gada 15. martā. Skatīts: 2010.08.24. «Saeimā ievēlēto ZZS pārstāvju biogrāfijas». Delfi. 2002.10.23. Arhivēts no oriģināla, laiks: 2016. gada 5. martā. Skatīts: 2010.08.25. Saeimā strādā vismaz 19 deputāti, kuri bijuši komunistiskajā partijā «Andris Bērziņš». 7. Saeima. Arhivēts no oriģināla, laiks: 2008. gada 22. jūnijā. Skatīts: 2010.08.25. Arhivēts 2008. gada 22. jūnijā, Wayback Machine vietnē. «Andris Bērziņš». 8. Saeima. Arhivēts no oriģināla, laiks: 2008. gada 22. jūnijā. Skatīts: 2010.08.25. Arhivēts 2008. gada 22. jūnijā, Wayback Machine vietnē. «Andris Bērziņš». 9. Saeima. Arhivēts no oriģināla, laiks: 2008. gada 1. maijā. Skatīts: 2010.08.25. Arhivēts 2008. gada 1. maijā, Wayback Machine vietnē. «Saeimas deputāts Andris Bērziņš ievēlēts par Eiropas Padomes Parlamentārās Asamblejas viceprezidentu». CP LZS. 2010.08.03. Skatīts: 2010.08.25.