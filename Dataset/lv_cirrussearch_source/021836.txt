Šis raksts ir par Lielbritānijas šahistu. Par citām jēdziena Adamss nozīmēm skatīt nozīmju atdalīšanas lapu. Maikls Adamss (angļu: Michael Adams; dzimis 1971. gada 17. novembrī, Truro) ir Lielbritānijas starptautiskais lielmeistars šahā (1989). 1989. gadā pirmo reizi uzvarējis Lielbritānijas vīriešu šaha čempionāta finālā. Pēc šī panākuma kļuvis par profesionālu šahistu. Atkārtoti uzvarējis Lielbritānijas šaha čempionātā 1997. un 2010. gadā. Kopš 1990. gada piedalījies Pasaules šaha čempiona nosaukuma izcīņas ciklos. 1994. gadā pirmoreiz iekļuvis FIDE pretendentu mačos, kur ceturtdaļfinālā piekāpies Borisam Gelfandam ar 3:5. 1993. gadā kopā ar Višvanatanu Anandu uzvarējis FIDE konkurentes PŠA rīkotajā kvalifikācijas turnīrā Groningenā. Tomēr pēc tam piedzīvojis sagrāvi pusfināla mačā pret Anandu ar 1½:5½. 1997. gadā piedalījies FIDE Pasaules čempionātā pēc izslēgšanas sistēmas un finālā atkal zaudējis Anandam ar 4:5. Divus gadus vēlāk ticis līdz pusfinālam, kur zaudējis Vladimiram Akopjanam ar ½:2½. 2000. gada čempionātā pusfinālā atkal nespējis pieveikt sev neērto Anandu un piekāpies ar 1½:2½. Visveiksmīgākais Adamsam bijis 2004. gada čempionāts Tripolē, kur viņš iekļuvis finālā un mazliet negaidīti zaudējis Uzbekijas pārstāvim Rustamam Kosimdžonovam ar 3½:4½. 2005. gadā piedalījies arī FIDE Pasaules čempiona nosaukum izcīņas turnīrā, kurš notika Sanluisā (Argentīna), taču nospēlējis neveiksmīgi un astoņu dalībnieku konkurencē palicis tikai 7. vietā. 2007. gada FIDE pretendentu mačos jau 1. kārtā zaudējis Aleksejam Širovam ar 3½:5½. Daudzu starptautisko šaha turnīru uzvarētājs, tajā skaitā 2013. gadā uzvarējis spēcīgajā Dortmundes starptautiskajā šaha turnīrā. 1998. gadā pirmo reizi ieguvis Eiropas komandu kausu šahā Nīderlandes komandas «Panfox Breda» sastāvā. 2002. gadā atkārtojis šo panākumu Bosnijas un Hercegovinas komandas «ŠK Bosna Sarajevo» sastāvā, pēc tam divus gadus pēc kārtas (2003, 2004) bijis uzvarētājs Francijas komandas «NAO Paris» sastāvā, bet 2007. gadā piekto reizi uzvarējis Spānijas komandas «CA Linex Magic Mérida» sastāvā. Anglijas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 14 reizes (1990-2016). Komandu kopvērtējumā izcīnījis bronzas (1990) medaļu, bet individuālā vērtējumā sudraba (2014) un bronzas (2004) medaļu; Pasaules komandu šaha čempionātos piedalījies 3 reizes (1989, 1997, 2019). Komandu kopvērtējumā izcīnījis sudraba (2019) un bronzas (1989) medaļas, bet individuālā vērtējumā - 2 bronzas (1989, 1997) medaļas; Eiropas komandu šaha čempionātos piedalījies 11 reizes (1989-1997, 2001, 2007-2019). Komandu kopvērtējumā izcīnījis zelta (1997) un 2 bronzas (1992, 2019) medaļas, bet individuālā vērtējumā - 2 zelta (2001, 2011), sudraba (2001) un 3 bronzas (1992 (divas), 2007) medaļas. 1994-96 FIDE Candidates Matches 1993 Groningen PCA Qualifying Tournament 1994-95 PCA Candidates Matches «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2013. gada 17. decembrī. 1999 FIDE Knockout Matches 2000 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2013. gada 17. decembrī. World Chess Championship 2005 San Luis 2007 Candidates Matches «Michael Adams greatest tournament success in Dortmund 2013». Arhivēts no oriģināla, laiks: 2013. gada 25. oktobrī. Skatīts: 2013. gada 17. decembrī. Vikikrātuvē par šo tēmu ir pieejami multivides faili. Skatīt: Maikls Adamss. Maikls Adamss šahista profils vietnē fide.com Maikls Adamss šahista profils vietnē chessgames.com Maikls Adamss šahista profils vietnē 365chess.com Maikls Adamss šahista profils vietnē chesstempo.com Maikls Adamss. Atjaunināts: 2013. gada 17. decembrī šahista profils vietnē olimpbase.org (Pasaules šaha olimpiādes) Maikls Adamss šahista profils vietnē olimpbase.org (Eiropas komandu šaha čempionāti) Maikls Adamss šahista profils vietnē olimpbase.org (Pasaules komandu šaha čempionāti) Maikls Adamss šahista profils vietnē olimpbase.org (Eiropas klubu komandu šaha čempionāti)