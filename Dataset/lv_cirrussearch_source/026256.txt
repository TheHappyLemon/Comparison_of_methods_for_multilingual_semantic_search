Sedimentoloģija ir ģeoloģijas nozare, kas pēta mūsdienu nogulumu, piemēram, smilts, grants, mālu un organiskas izcelsmes materiālu transportēšanos un izgulsnēšanos dažādu ģeoloģisko procesu ietekmē. Zināšanas sedimentoloģijā izmanto, lai interpretētu notikumus ģeoloģiskajā vēsturē, nogulumiežu sastāvu un veidošanos. Lietišķā sedimentoloģija pēta nogulumu transportēšanās un izgulsnēšanās ietekmi uz hidrotehnisko būvju būvēšanu un ekspluatāciju. Nogulumieži lielākoties veidojas uz Zemes virsmas, kur tos visbiežāk arī sastop. Nogulumiežus iedala: klastiskajos (veidojas, izgulsnējoties un cementējoties fiziski sadēdējušām iežu daļiņām); hemogēnajos (veidojas, izgulsnējoties sāļiem un oksīdiem no ūdens); biogēnajos (veidojas, izgulsnējoties un cementējoties atmirušām dzīvo organismu atliekām). Vikikrātuvē par šo tēmu ir pieejami multivides faili. Skatīt: Sedimentoloģija. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)