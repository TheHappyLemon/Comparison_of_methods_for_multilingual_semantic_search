Koreca (ukraiņu: Корець) ir pilsēta Ukrainas rietumos, Rivnes apgabalā. Korecas rajona centrs. Rakstos pirmoreiz minēta 1150. gadā Hipatija hronikā. 14. gadsimta sākumā iekļāvās Lietuvas lielkņazistē. Pēc 1569. gada Lubļinas unijas iekļāvās apvienotās valsts Polijas daļā. 15. gadsimtā kļuva par Korecku dzimtas centru. Vēlāk pilsēta pārgāja Čartorisku ģimenes īpašumā. Sākot no 17. gadsimta līdz Otrajam pasaules karam Koreca bija ebreju centrs. 18. gadsimtā šeit aktīvi darbojās tipogrāfija, kas publicēja ebreju garīgo un kabalistisko literatūru. No 1783. līdz 1832. gadam pilsētā darbojās fajansa rūpnīca. Pēc 1793. gada Polijas Otrās dalīšanas — Krievijas sastāvā. 1921. gada Rīgas miera rezultātā Koreca iekļāvās jaunizveidotajā Polijas valstī un atradās pie pašas Polijas—PSRS robežas. 1939. gadā iekļauta Ukrainas PSR, pamatojoties uz Molotova—Ribentropa paktu. No 1941. līdz 1944. gadam atradās vācu okupācijā. No 1991. gada — neatkarīgās Ukrainas sastāvā. Vikikrātuvē par šo tēmu ir pieejami multivides faili. Skatīt: Koreca. Mūsdienu Ukrainas enciklopēdijas raksts (ukrainiski)