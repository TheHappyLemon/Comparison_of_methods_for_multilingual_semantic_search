Sidonia Vajda (ungāru: Vajda Szidónia; dzimusi 1979. gada 20. janvārī Odorhejusekujeskā) ir Rumānijas un Ungārijas starptautiskā lielmeistare šahā (1998). Vairākkārt piedalījusies Eiropas un Pasaules junioru šaha čempionātos dažādās vecuma kategorijās. 1995. gadā uzvarējusi Eiropas jauniešu šaha čempionātā U16 vecuma grupā un izcīnījusi bronzas medaļu Pasaules junioru šaha čempionātā U16 vecuma grupā. 1999. gadā Erevānā izcīnījusi bronzas medaļu Pasaules junioru šaha čempionātā U20 vecuma grupā. Kopš 2000. gada šaha turnīros pārstāv Ungāriju. 2002. gadā kļuvusi par Ungārijas sieviešu šaha čempionāta vicečempioni, bet 2004. un 2015. gadā uzvarējusi Ungārijas sieviešu šaha čempionātos. Daudzu starptautisko šaha turnīru laureāte, tajā skaitā 2009. gadā uzvarējusi Ungārijas pilsētā Pakšā, bet 2015. gadā kopā ar Tīciju Garu un Ivetu Rajlihu dalījusi pirmo vietu Budapeštā. Pārstāvējusi Rumānijas un Ungārijas komandas lielākajos komandu šaha turnīros: Pasaules šaha olimpiādēs piedalījusies 5 reizes (2002-2010). Individuālajā vērtējumā izcīnījusi zelta (2004) medaļu; Eiropas komandu šaha čempionātos piedalījusies 6 reizes (1999, 2003-2009, 2015). Komandu vērtējumā izcīnījusi sudraba (2003) un bronzas (1999) medaļas. Individuālajā vērtējumā izcīnījusi bronzas (2003) medaļu. Par panākumiem turnīros FIDE 1994. gadā Vajdai piešķīra starptautiskās meistares (WIM), bet 1998. gadā - starptautiskās lielmeistares (WGM) nosaukumu. 2003. gadā saņēmusi arī starptautiskā meistara vīriešiem (IM) nosaukumu. 1st Teller Ede Memorial WGM «Rajlich, Vajda and Gara tie for the first at the Women Spring Festival». Arhivēts no oriģināla, laiks: 2017. gada 23. martā. Skatīts: 2016. gada 8. novembrī. OlimpBase :: Women's Chess Olympiads :: Szidónia Vajda OlimpBase :: European Women's Team Chess Championship :: Szidónia Vajda Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)