Skaties arī jēdzienu ar līdzīgu nosaukumu: insulīns. Inulīns ir augu rezerves polisaharīds, kas cietes vietā dabīgi veidojas un uzkrājas dāliju gumos, kā arī pieneņu un cigoriņu saknēs. Atrodams arī sīpolu, puravu, ķiploku, banānu sastāvā. No dažādiem augiem iegūtais inulīns nav strukturāli identisks — atšķiras tā polimerizācijas pakāpe (tādēļ atšķiras arī vielas molmasa). Inulīnu veido β-D-fruktofuranozes atlikumi, kas savstarpēji saistījušies ar β-(2→1) glikozīdsaitēm. Nelielā daudzumā tā sastāvā ietilpst arī α-D-glikopiranoze, kas parasti izvietojusies molekulu galos. Inulīnam raksturīga spēja samazināt asinīs lipīdu koncentrāciju un stabilizēt glikozes līmeni. Inulīnam piemīt prebiotiskas īpašības, jo tas palielina bifidobaktēriju skaitu zarnu traktā. Māra Kūka. Ogļhidrāti. Mācību līdzeklis organiskajā ķīmijā. Jelgava : Latvijas Lauksaimniecības universitāte, 2007. 50. lpp. Cho S. S., Prosky L., Dreher M. (1999). "Complex carbohydrates in foods". New York/Basel: Marcel Dekker, Inc.,: 676. Menne E., Guggenbuhl, N., Roberfroid, M. (2000). "Fn-type Chicory Inulin Hydrolysate Has a Prebiotic Effect in Humans". J. Nutr. 130: 1197-1199.