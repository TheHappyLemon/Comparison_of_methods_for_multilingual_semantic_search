Aldis Imants Bērziņš (dzimis 1956. gada 3. oktobrī Vilmingtonā, Delavēras štatā, ASV) ir bijušais latviešu izcelsmes ASV volejbolists. Viņa tēvs ir no Litenes un māte — Liepājas. Piedalījies 1984. gada Losandželosas vasaras olimpiskajās spēlēs ASV volejbola izlases sastāvā. Turnīrā tika izcīnīta zelta medaļa. Vēl A. Bērziņš izlases sastāvā izcīnījis uzvaru 1985. gada Pasaules kausā, pats spēlētājs tika atzīts par turnīra vērtīgāko spēlētāju. Startējis Pasaules čempionātos — 1978. gadā tika izcīnīta 19. vieta un 1982. gadā — 13. vieta. Pēc karjeras beigām viņš uzsāka strādāt par treneri. 1996. gada Atlantas vasaras olimpiskajās spēlēs viņš bija ASV sieviešu izlases galvenais treneris, pirms tam četrus gadus bijis izlases trenera palīgs. Izglītību ieguvis Ohaio štata universitātē, 1977. gadā absolvēja Astronomijas fakultāti, kā arī Sandjego štata universitātē. Ar volejbolu nodarbojas arī viņa dēli. Viens no dēliem Miķelis pārstāvēja Latviju 2015. gada Universiādē. Doug Gelbert. The great Delaware sports book. Cruden Bay Books, 1995. gada 1. februāris. 185. lpp. ISBN 978-0-9644427-0-2. Skatīts: 2011. gada 28. novembris. «Trīs interesanti letiņi». Arhivēts no oriģināla, laiks: 2016. gada 4. martā. Skatīts: 2011. gada 29. septembrī. 11. septembris: Par olimpisko čempionu ASV izlases sastāvā kļūst latvietis Aldis Bērziņš «LOK profils». Arhivēts no oriģināla, laiks: 2012. gada 23. maijā. Skatīts: 2011. gada 29. septembrī. Galkins, Gundars (2011. gada 12. jūlijā). "Čempions aiz priekškara". Sports (Rīga) 13 (238): 10.—14. lpp. Arhivēts no oriģināla 2011. gada 11. septembrī. Atjaunināts: 2011. gada 30. oktobrī. «Latviešu izcelsmes volejbolists Bērziņš palīdz komandai triumfēt NCAA čempionātā». Apollo.lv. Skatīts: 2015. gada 8. jūlijā.[novecojusi saite] «Pasaules universiādē Latvijas komandā lielākos panākumus gaida no šķēpmetējas Mūzes». LSM.lv. Skatīts: 2015. gada 8. jūlijā. Olympedia profils (angliski) LOK profils