Lukass Pezini Leiva, biežāk zināms kā Lukass, (portugāļu: Lucas Pezzini Leiva; dzimis 1987. gada 9. janvārī Douradusā, Brazīlijā) ir bijušais brazīļu futbolists, spēlēja pussarga pozīcijā. No 2022. gada līdz 2023. gadam Leiva pārstāvēja Brazīlijas A sērijas komandu Grêmio. Ļoti veiksmīgs Lukasam izvērtās 2006. gads, kad kopā ar komandu viņš triumfēja Riugrandi du Sula štata čempionātā, kā arī iegūta trešā vieta Brazīlijas čempionātā. Individuāli Lukass izdevuma "Placar" vērtējumā ieguva labākā spēlētāja titulu, kas iepriekš pasniegta tādiem futbolistiem kā Ziku, Falkau, Romario, Kakā un Karlosam Tevesam. Pateicoties sniegumam 2006. gadā, par pussargu interesi izrādīja vairāki Eiropas klubi, kuru skaitā bija vadošās Spānijas čempionāta komandas, kā arī Milānas "Internazionale". Tomēr vislabāko piedāvājumu izteica Anglijas Premjerlīgas klubs "Liverpool". 2007. gada 13. maijā angļu vienība paziņoja par līguma parakstīšanu ar Lukasu. Samaksa par transfēru bija ap 6 miljoniem sterliņu mārciņu. Lukass palika "Gremio" līdz 2007. gada Copa Libertadores beigām. Komanda aizkļuva līdz finālam, kur gan piekapās "Boca Juniors". 2007. gada 26. jūlijā viņš oficiāli tika iepazīstināts kā "Liverpool" spēlētājs. Jau nākamajā dienā Lukass debitēja kluba sastāvā, izejot laukumā uz maiņu mačā ar "Portsmouth", kad nomainīja Muhamedu Sisoko. Tā paša gada novembrī Lukass iemantoja galvenā trenera Rafaela Benitesa uzticību, kurš izlaida pussargu "Liverpool" pamatsastāvā. Savus pirmos vārtus komandas rindās viņš guva 2008. gada 27. janvārī ar tālu sitienu FA kausa spēlē pret "Havant & Waterlooville", tādējādi kļūstot par pirmo brazīlieti, kurš guvis vārtus "Liverpool" rindās. 2009. gada 3. maijā viņš guva pirmos vārtus Premjerlīgā, palīdzot komandai ar 3:0 uzveikt Ņūkāslas "United" . Lukass bijis Brazīlijas U-20 izlases kapteinis. Ar šo vienību viņš triumfēja 2007. gada Dienvidamerikas jaunatnes čempionātā, gūstot četrus vārtus. Savainojuma dēļ trīs nedēļas pirms U-20 Pasaules kausa izcīņas sākuma viņš tika izsvītrots no valstsvienības sastāva. 2006. gada oktobrī Lukass tika iekļauts pieaugušo izlases sastāvā mačā pret Kuveitas klubu "Al-Kuwait", kā arī pret Ekvadoru. Viņš bija jaunākais futbolists starp pieteiktajiem. Debiju izlases rindās Lukass piedzīvoja 2006. gada 7. oktobrī, izejot uz laukuma otrajā puslaikā pret "Al-Kuwait". Brazīlija uzvarēja ar 4:0, taču šis mačs netiek oficiāli skaitīts, jo nebija apstirpināts FIFA kā oficiāla draudzības spēle. Pirmā oficiālā spēle Lukasam Leivam 2007. gada 22. augustā, cīņā ar Alžīriju. Futbolists piedalījās arī 2008. gada Pekinas olimpiādē, kur brazīļi ieguva bronzas medaļas. Liverpool Anglijas Līgas kauss: 2011–12 Lazio Coppa Italia: 2018–19 Supercoppa Italiana: 2017, 2019 Individuālie sasniegumi Liverpool sezonas labākais spēlētājs: 2010–11 Lazio sezonas labākais spēlētājs: 2017–18, 2018–19 «FIFA U-20 World Cup Canada 2007: Lucas ready to lead Brazilian charge». Article by fifa.com. 2007. gada 28. marts. Skatīts: 2007. gada 12. maijs.[novecojusi saite] «Lucas Leiva: I turned down Inter Milan to sign for Liverpool». Liverpool Daily Post. 2008-02-12. Skatīts: 2008-12-09. «LEIVA: IMPOSSIBLE TO SAY NO TO LFC». Article by Mark Platt, liverpoolfc.tv. 2007. gada 13. maijs. Skatīts: 2007. gada 14. maijs. Paul Eaton. «Reds to sign Brazilian midfielder». Liverpool F.C., 2007-05-11. Skatīts: 2008-12-09. «RAFA HAILS NEW LEIVA-POOL SIGNING». Article on Liverpoolfc.tv. 2007. gada 26. jūlijs. Skatīts: 2007. gada 26. jūlijs. Tony Barrett. «Lucas: Rafa Benitez blast fired us on». Liverpool Echo, 2008-01-28. Skatīts: 2008-12-09. «Liverpool 3—0 Newcastle». BBC Sport. 2009-05-03. Skatīts: 2009-08-22. «New Signing Injured». by Paul Grech. 2007. gada 30. jūnijs. Arhivēts no oriģināla, laiks: 2008. gada 13. februārī. Skatīts: 2007. gada 30. jūnijs. Arhivēts 2008. gada 13. februārī, Wayback Machine vietnē. «1ST TEAM SQUAD PROFILES». Liverpoolfc.tv. Skatīts: 2008-10-16. «Maicon and Ronaldinho See Off Algeria». Report on Goal.com. 2007. gada 22. augusts. Arhivēts no oriģināla, laiks: 2007. gada 15. oktobrī. Skatīts: 2007. gada 23. augusts. Kristian Walsh. «Lucas named player of the year - with help from Liverpool fans». Liverpool Echo (angļu), 2018-06-02. Skatīts: 2021-02-23. «Lucas Leiva to be named Lazio player of the year thanks to Liverpool fans». Calciomercato.com | Tutte le news sul calcio in tempo reale (angļu). Skatīts: 2021-02-23. "Liverpool FC" profils (angliski) Thisisanfield.com spēlētāja profils (angliski) Lukasa Lielbritānijas neoficiālā fanu mājaslapa (angliski) Olympedia profils (angliski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski) Profils Gremio.net vietnē Profils footballdatabase.com vietnē (angliski) LFChistory.net spēlētāja profils (angliski) ESPN profils Arhivēts 2010. gada 7. maijā, Wayback Machine vietnē. (angliski)