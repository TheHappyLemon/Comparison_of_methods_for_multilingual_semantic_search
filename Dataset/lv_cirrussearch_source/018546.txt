Valērijs Ņičuškins (krievu: Валерий Ничушкин; dzimis 1995. gada 4. martā) ir profesionāls krievu hokejists, malējais uzbrucējs. Pašlaik (2022) Ņičuškins spēlē NHL kluba Kolorādo "Avalanche" sastāvā. Profesionāļa karjeru uzbrucējs uzsāka 2012.—13. gada sezonā, kad veiksmīgi debitēja KHL kluba Čeļabinskas "Traktor" sastāvā. Ņičuškins kā līgas labākais debitants ieguva Alekseja Čerepanova balvu, kā arī tika atzīts gan par janvāra, gan arī februāra un marta labāko jauno līgas spēlētāju, kopā ar komandu sasniedza Gagarina kausa finālu. Pēc tam, kad Dalasas "Stars" 2013. gada NHL draftā izvēlējās Ņičuškinu ar augsto 10. numuru, jūlijā hokejists ar komandu noslēdza trīs gadu līgumu. 2013.—14. gada sezonu "Stars" rindās uzbrucējs noslēdza ar 34 punktiem, kas arī ir Ņičuškina rezultatīvākā NHL sezona. Pēc līguma noslēgšanās, 2016. gada septembrī atgriezās KHL, pievienojoties Maskavas CSKA. 2018. gada jūlijā atgriezās "Stars" sastāvā, nākamajā sezonā gan tās rindās ne reizi negūstot vārtus. Vasarā "Stars" izpirka Ņičuškina līguma pēdējo gadu, savukārt 2019. gada augustā hokejists noslēdza līgumu ar Kolorādo "Avalanche". Krievijas hokeja izlases sastāvā spēlējis 2013. gada Pasaules čempionātā junioriem, tajā kopā ar izlasi izcīnot bronzas medaļas. Bronzas medaļas spēlē tieši Ņičuškins bija tas, kurš mača pagarinājumā guva uzvaras vārtus Krievijas izlases labā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski) https://www.delfi.lv/sports/news/hokejs/kolorado-avalanche-pirmo-reizi-kops-2001-gada-izcina-stenlija-kausu.d?id=54488852