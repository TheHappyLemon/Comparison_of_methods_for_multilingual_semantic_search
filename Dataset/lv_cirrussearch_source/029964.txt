Izabela Ženevjēva Marī Anna Galla (franču: Isabelle Geneviève Marie Anne Gall; dzimusi 1947. gada 9. oktobrī Parīzē, mirusi 2018. gada 7. janvārī Neijī pie Sēnas), plašāk pazīstama kā Frensa Galla (France Gall), bija franču dziedātāja, kura uzvarēja 1965. gada Eirovīzijas dziesmu konkursā Neapolē, Itālijā ar dziesmu Poupée de cire, poupée de son. Galla bija precējusies ar franču mūziķi — komponistu Mišelu Hamburgeru (1947-1992), kura skatuves vārds bija Mišels Bergers. Galla ir dzimusi Parīzē. Viņas tēvs bija komponists Roberts Galls, kas bija sarakstījis dziesmas tādiem dziedātājiem kā Edīte Piafa un Šarls Aznavūrs, bet viņas māte bija Cecīlija Bertīra, kas bija dziedātāja un meita Polam Bertjēram, Petits Chanteurs à la Croix de Bois līdzdibinātājam. Frensa bija vienīgā meita viņas ģimenē, viņai bija divi brāļi — Patriks un Klods. 1963. gada pavasarī, Roberts Galls mudināja savu meitu, lai viņa ierakstītu dziesmas un nosūtītu paraugus mūzikas izdevējam Denisam Buržuā. Jūlijā viņa ieradās pie Buržuā, kura ierakstu studija atradās Théâtre des Champs-Elysées, Parīzē. Pēc šīs vizītes Buržuā vēlējās nekavējoties parakstīt līgumu ar viņu. Frensa pēc tam parakstīja līgumu ar Philips Records. Deniss Buržuā mudināja Frensu Gallu ierakstīt četras dziesmas ar Francijas džeza mūziķi, aranžētāju un komponistu Alanu Goražū. Pirmais Frensas singls "Ne sois pas si bête" ("Neesi tik stulbs") tika izlaists uz viņas 16. dzimšanas dienu. Šis singls uzreiz kļuva par hītu, tika pārdoti 200 tūkstoši kopiju. "N'écoute pas les idoles" kļuva par Frensas otro singlu, 1964. gada martā sasniedzot Francijas mūzikas topu virsotni, singls noturējās topu virsotnē trīs nedēlas. Made In France: France Gall's Baby Pop. RPM International. 2012. 1. lpp.