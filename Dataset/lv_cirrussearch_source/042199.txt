Somzīlītes, somzīlīšu ģints (Remiz) ir viena no somzīlīšu dzimtas (Remizidae) ģintīm, kas apvieno 4 mūsdienās dzīvojošas sugas. Izplatītas Eiropā un Āzijā. Lielākā sugu dažādība mājo Āzijā. Latvijā sastopama viena somzīlīšu ģints suga — somzīlīte (Remiz pendulinus), kas piemērotās vietās, gar dažādiem ūdenstilpēm ar aizaugošiem krastiem, ir diezgan parasta ligzdotāja. Somzīlīšu ģints sugas ir maza auguma putni, līdzīgi zīlītēm. Tās visas ir apmēram vienādi lielas: ķermeņa garums apmēram 9—12 cm, svars 7,5—12,5 g. Knābis smalks, gals ass kā adata. Spārni īsi un noapaļoti, aste īsa. Apspalvojums gaiši pelēkbrūns līdz kastaņbrūns. Šīs grupas somzīlītēm raksturīga tumša sejas maska, kas var būt gan melna, gan tumši brūna. Toties melngalvas somzīlītei (Remiz macronyx) melna ir visa galva. Ģints nosaukums — somzīlītes — norāda uz šo zīlīšu īpatnējo ligzdas veidu, kas atgādina bumbierveida somu. Ligzda tiek vīta no zirnekļu tīkliem, dzīvnieku vilnas un mīkstiem augiem, konstrukciju papildus nostiprinot ar koka zariem vai auga stublājiem, kurā ligzda tiek būvēta. Somzīlīšu ģints (Remiz) Ķīnas somzīlīte (Remiz consobrinus) Melngalvas somzīlīte (Remiz macronyx) Somzīlīte (Remiz pendulinus) Vainaga somzīlīte (Remiz coronatus) World Bird List: Waxwings and allies, tits, penduline tits, 2018 «Latvijas Daba: Somzīlīšu dzimta». Arhivēts no oriģināla, laiks: 2016. gada 13. maijā. Skatīts: 2018. gada 27. martā. «Ornitofaunistika: Somzīlīte Remiz pendulinus». Arhivēts no oriģināla, laiks: 2018. gada 26. februārī. Skatīts: 2018. gada 27. martā. Alive: Eurasian Penduline-tit (Remiz pendulinus) Alive: Chinese Penduline-tit (Remiz consobrinus) Encyclopedia: Penduline Titmice (Remizidae) Perrins, Christopher M. (2003): "Penduline Tits". In Perrins, Christopher (editor): The Firefly Encyclopedia of Birds. Firefly Books. ISBN 1-55297-777-3. Avian hybridization in Asia: Penduline Tits Putni dabā Bird Guides: Remiz