2020.—2021. gada UEFA Nāciju līga bija otrā UEFA Nāciju līgas sezona, kurā sacentās visas 55 UEFA konfederācijas nacionālās vīriešu futbola izlases. Līgas posma spēles (grupu turnīri) norisinājās no 2020. gada septembra līdz novembrim, bet finālposma spēles notika 2021. gada oktobrī. Nāciju līgas spēles daļēji bija saistītas arī ar kvalifikācijas turnīru 2022. gada FIFA Pasaules kausam. 2019. gada 24. septembrī UEFA paziņoja, ka 2020.—2021. gada sezonai tiks nedaudz mainīts formāts. UEFA 55 nacionālās izlases tika sadalītas četrās līgās, kur A, B un C līgās ir pa 16 komandām katrā, sadalot četrās grupās pa četrām komandām. D līgā piedalīsies 7 komandas, kas sadalītas divās grupās, no kurām vienā ir četras komandas, bet otrā — trīs komandas. Komandas tika sadalītas līgās, pamatojoties uz UEFA Nāciju līgas 2018.—2019. gada sezonas kopvērtējumu. Katra komanda savas grupas ietvaros aizvadīs sešas spēles, izņemot vienu D līgas grupu ar trim komandām, kur katrai komandai ir jāaizvada četras spēles. Šis formāts nodrošina, ka gandrīz visās grupās vienas grupas komandas spēlē pēdējos mačus vienlaikus. Tas palielina arī kopējo līgas posma spēļu skaitu no 138 līdz 162 un samazina draudzības spēļu skaitu. A līgā komandas sacenšas, lai kļūtu par UEFA Nāciju līgas čempionēm. Četras izlases, kas uzvarēs A līgas grupās, kvalificēsies Nāciju līgas finālturnīram, kas sastāv no pusfināla, spēles par trešo vietu un fināla. Pusfināla pāri tiks noteikti atklātā izlozē. UEFA izpildkomiteja no četrām kvalificētajām komandām izvēlēsies rīkotājvalsti. Nāciju līgas finālturnīrā tiks izmantota video tiesneša palīgu (VAR) sistēma. Komandas sacenšas arī par paaugstināšanu uz augstāku līgu un vietas saglabāšanu līgā. B, C un D līgās tiek paaugstināti katras grupas uzvarētāji, savukārt katras grupas pēdējās vietas A un B līgā tiek pazeminātas. Tā kā C līgā ir četras grupas, kamēr D līgā ir tikai divas, divas C līgas komandas, kuras tiks pazeminātas, tiks noteiktas pārspēlēs (izslēgšanas spēlēs) 2022. gada martā. Komandas tiks sadalītas divos pāros un uzvarētāji tiks noteikti divu spēļu summā. Ja divām vai vairākām komandām ir vienāds punktu skaits grupā, vietu sadalījums tiek noteikts pēc šādiem kritērijiem: lielāks punktu skaits savstarpējās spēlēs; labāka vārtu starpība savstarpējās spēlēs; lielāks gūto vārtu skaits savstarpējās spēlēs; lielāks gūto vārtu skaits izbraukumā savstarpējās spēlēs; ja pēc pirmo četru kritēriju pielietošanas saglabājas komandas ar vienādiem rādītājiem, tad tos atkārto tikai komandām, kam tie joprojām ir vienādi, ja tas nedod rezultātu, pielieto nākamos kritērijus; labāka vārtu starpība visās grupas spēlēs; lielāks gūto vārtu skaits visās grupas spēlēs; lielāks gūto vārtu skaits izbraukumā visās grupas spēlēs; lielāks uzvaru skaits visās grupas spēlēs; lielāks uzvaru skaits izbraukumā visās grupas spēlēs; mazāks disciplīnas punktu skaits (1 punkts par dzelteno kartīti, 3 punkti par sarkano kartīti divu dzelteno kartīšu rezultātā, 3 punkti par tiešu sarkano kartīti, 4 punkti par dzelteno kartīti un tiešu sarkano kartīti vienas spēles laikā); vieta izsēšanas rangā (pēc iepriekšējās sezonas rezultātiem). Vieta līgā tiek noteikta pēc šādiem kritērijiem: vieta grupā; punktu skaits; vārtu starpība; gūto vārtu skaits; gūto vārtu skaits izbraukuma spēlēs; uzvaru skaits; uzvaru skaits izbraukuma spēlēs; mazāks disciplīnas punktu skaits (1 punkts par dzelteno kartīti, 3 punkti par sarkano kartīti divu dzelteno kartīšu rezultātā, 3 punkti par tiešu sarkano kartīti, 4 punkti par dzelteno kartīti un tiešu sarkano kartīti vienas spēles laikā); vieta izsēšanas rangā (pēc iepriekšējās sezonas rezultātiem). Lai noteiktu vietu sadalījumu D līgā, kur ir nevienāds komandu skaits grupā, D1 grupā, salīdzinot pirmās trīs vietas ar D2 grupu, spēles pret ceturto vietu netiek ņemtas vērā. A līgā pirmo 4 komandu vietu sadalījums tiek noteikts pēc finālturnīra rezultātiem. Kopvērtējuma vietas tiek noteiktas šādi: 16 A līgas komandas iegūst vietas no 1. līdz 16. vietai pēc līgas ranga; 16 B līgas komandas iegūst vietas no 17. līdz 32. vietai pēc līgas ranga; 16 C līgas komandas iegūst vietas no 33. līdz 48. vietai pēc līgas ranga; 7 D līgas komandas iegūst vietas no 49. līdz 55. vietai pēc līgas ranga. Nāciju līga ir daļēji saistīta ar 2022. gada FIFA Pasaules kausa kvalifikācijas turnīru UEFA zonā. Kvalifikācijas turnīra desmit grupu uzvarētāji pa tiešo kvalificēsies Pasaules kausa finālturnīram. Kvalifikācijas otrajā posmā jeb play-off spēlēs piedalīsies desmit otro vietu ieguvēji un divas labākās komandas no Nāciju līgas grupu uzvarētājiem, kas nebūs iekļuvušas labāko divu skaitā savā kvalifikācijas turnīra grupā. Komandas tiks sadalītas trīs "zaros" pa četrām komandām katrā. Tiks aizvadīti pusfināli un fināls. Uzvarētāji tiks noskaidroti vienā spēlē, mājinieku komanda tiks izlozēta. Katra "zara" fināla uzvarētāji arī kvalificēsies Pasaules kausa finālturnīram. Izloze notika 2020. gada 3. martā Amsterdamā, Nīderlandē. Avots: UEFA (R) Pazemināts. Avots: UEFA (R) Pazemināts. Avots: UEFA (R) Pazemināts. Avots: UEFA (R) Pazemināts. Avots: UEFA (P) Paaugstināts; (R) Pazemināts. Avots: UEFA (P) Paaugstināts; (R) Pazemināts. Avots: UEFA (P) Paaugstināts; (R) Pazemināts. Avots: UEFA (P) Paaugstināts; (R) Pazemināts. Avots: UEFA (P) Paaugstināts; (Q) Kvalificējas norādītajai fāzei. Avots: UEFA (P) Paaugstināts; (Q) Kvalificējas norādītajai fāzei. Avots: UEFA (P) Paaugstināts; (Q) Kvalificējas norādītajai fāzei. Avots: UEFA (P) Paaugstināts; (Q) Kvalificējas norādītajai fāzei. Avots: UEFA (P) Paaugstināts. Avots: UEFA (P) Paaugstināts. «UEFA Nations League: all you need to know». UEFA.com (angļu). 2020. gada 3. martā. Skatīts: 2020. gada 22. augustā. «Regulations of the UEFA Nations League, 2020/21» (PDF). UEFA.com (angļu). 2019. gada 13. oktobrī. Skatīts: 2020. gada 22. augustā. «League Phase Draw». UEFA.com (angļu). Skatīts: 2020. gada 22. augustā. Oficiālā mājaslapa (angliski)