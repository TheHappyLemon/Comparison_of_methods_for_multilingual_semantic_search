"Dusmības diena" (krievu: День гнева) ir pēc Severa Gansovska tāda paša nosaukuma stāsta 1985. gadā uzņemta padomju filma, kas apvienoja sevī fantastikas un šausmu filmu žanrus. Filmas režisors Sulambeks Mamilovs piedāvā savu traktējumu situācijai, kas pazīstama no dažādiem fantastiskiem literārajiem darbiem: cilvēks nokļūst noslēpumainā zonā, kur ar viņu notiek augstākajā mērā dīvaini un pārdabiski notikumi. Portugālē notiekošajā kinofestivālā Fantasporto 1986. gadā filma "Dusmības diena" tika nominēta kategorijā "Labākā filma". Žurnālists Donalds Betlijs saņem atļauju apmeklēt noslēpumainu vietu, kur pazūd cilvēki un norisinās dīvaini notikumi. Mežzinis Mellers viņam pastāsta, ka mežā bijusi laboratorija, kurā gēnu inženierijas eksperimentus veicis zinātnieks Fīdlers. Fīdlers radījis lāčiem līdzīgas būtnes — otarkus. Šiem radījumiem, tāpat kā cilvēkiem, ir intelekts. Taču tām nepiemīt emocijas un morāles principi. Apkārtējo ciematu iedzīvotāji baidās no otarkiem, tie ir nopietns drauds cilvēkiem. Mežzinim izdodas iznīcināt dažus otarkus, taču gan viņš, gan žurnālists iet bojā. Pamatojoties uz Betlija nofilmēto, Fīdleram būs jāstājas tiesas priekšā. Jozs Budraitis — žurnālists Betlijs Aleksejs Petrenko — mežzinis Mellers Anatolijs Ivanovs — profesors Fīdlers Vladimirs Ivašovs — Kasts Jevgeņijs Dvoržeckis — puisis ar pinkainiem matiem Pāvels Mahotins — valdības komisijas priekšsēdētājs Pauls Butkēvičs — valdības komisijas loceklis Svetlana Svetļičnaja — sieviete no drupām Gražina Baikštīte — Betlija sieva Кonstantins Zaharčenko — Stengliks Marina Fominova — Stenglika sieva Marjana Poltejeva — Tina Filmas nosaukums latviski tulkots atbilstoši latviešu valodā iznākušās grāmatas "Kad būs uzvarēts laiks" publicētā S. Gansovska stāsta nosaukumam. Kad būs uzvarēts laiks[novecojusi saite] Day of Wrath. Awards IMDb profils (angliski) AllMovie profils (angliski) Turner Classic Movies profils (angliski)