Dimitrijs Vikels (grieķu: Δημήτριος Βικέλας; dzimis 1835. gada 15. februārī, miris 1908. gada 20. maijā) bija grieķu uzņēmējs un rakstnieks, pirmais Starptautiskās Olimpiskās komitejas prezidents laika posmā no 1894. līdz 1896. gadam. Sarakstījis vairākus romānus, īsos stāstus un esejas. Tā kā viņš bija pazīstams ar savu labo reputāciju un dzīvoja Parīzē Vikels tika izvēlēts, lai pārstāvētu Grieķiju Pjēra de Kubertēna sasauktajā kongresā 1894. gada jūnijā, kur tika nolemts atjaunot olimpiskās spēles un pirmās atjaunotās olimpiskās spēles rīkot Atēnās. Kongresā viņš tika izraudzīts par pirmo Starptautiskās Olimpiskās komitejas prezidentu. No amata atkāpās pēc olimpiskajām spēlēm 1896. gadā un turpmāko dzīvi pavadīja Atēnās. Vikikrātuvē par šo tēmu ir pieejami multivides faili. Skatīt: Dimitrijs Vikels. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Olympedia profils (angliski) SOK prezidenti