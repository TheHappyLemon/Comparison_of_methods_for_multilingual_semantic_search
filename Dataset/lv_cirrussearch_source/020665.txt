Honiara (angļu: Honiara, izrunā: [ˌhoʊniˈɑːrə]) ir Zālamana Salu galvaspilsēta. Atrodas Gvadalkanālas salas ziemeļrietumu krastā, Matanikau upes krastos. 2021. gadā Honiarā dzīvoja 92,3 tūkstoši iedzīvotāju. Pirms Otrā pasaules kara Honiara nepastāvēja. To izveidoja amerikāņu bruņotie spēki kā militāro bāzi Zālamanu Salās. 1952. gadā tā kļuva par Zālamanu Salu galvaspilsētu, nomainot iepriekšējo galvaspilsētu Tulagi. Honiara atrodas Gvadalkanalas salas ziemeļrietumos, Matanikau upes krastos. Pilsētas platība ir 22 km². Pilsētā valda subekvatoriālais klimats, pēc Kepena klimata klasifikācijas tur ir ekvatoriālo mežu klimats (Aw) — karsts un mitrs klimats. Gaisa temperatūra gada laikā praktiski ir nemainīga un turas ap +26 °C. No janvāra līdz aprīlim ir musonu sezona, šajā laikā valda ziemeļrietumu musoni. Nokrišņu daudzums gadā ir 2180 mm. Honiara atrodas Gvadalkanalas provincē. To no visām pusēm ieskauj Tandai apgabals. 2021. gadā Honiarā dzīvoja 92 344 cilvēki, no kuriem lielākā daļa ir melanēzieši. Lai arī Zālamana salās oficiālā valoda ir angļu valoda, daudzi iedzīvotāji runā kreoliskajās valodās. Dominējošā reliģija ir kristietība. Aviopārvadājumus no un uz Honiaru, kā arī uz Zālamana Salām nodrošina Honiaras starptautiskā lidosta. Honiara ir arī nozīmīgākā Zālamana Salu ostas pilsēta. Administratīvi Honiara sīkāk dalās 12 apkaimēs, kas savukārt ir apvienotas trīs vēlēšanu apgabalos — Rietumu Honiarā, Centrālajā Honiarā un Austrumu Honiarā. Matanikau upe, kas plūst caur Honiaru, sadala pilsētu tā, ka sešas apkaimes ir upes kreisajā krastā, bet atlikušās sešas apkaimes ir upes labajā krastā. Krusas apkaimē atrodas valdības ēkas un institūcijas. Solomon Islands Historical Encyclopaedia 1893-1978. Honiara Vikikrātuvē par šo tēmu ir pieejami multivides faili. Skatīt: Honiara. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) «Honiara | Description, History, & Facts» (angļu). Encyclopedia Britannica.