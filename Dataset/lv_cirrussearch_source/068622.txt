Revolut ir Lielbritānijas un Lietuvas tiešsaistes banka un finanšu tehnoloģiju uzņēmums, kas piedāvā banku pakalpojumus. Revolut Bank UAB Eiropas Savienībā licencē un regulē Lietuvas Banka. Revolut galvenā mītne atrodas Londonā, to 2015. gadā dibināja Nikolajs Storonskis un Vlads Jacenko. Revolut piedāvā ārvalstu valūtas maiņas kontus, debetkartes, virtuālās kartes, Apple Pay, procentus nesošas "krātuves", akciju un kriptovalūtu tirdzniecību un citus pakalpojumus. 2020. gadā Revolut ienāca Japānas un ASV tirgos un palielināja savu darbinieku skaitu no 1500 līdz 6000. 2020. gada novembrī uzņēmums ar 4,2 miljardu sterliņu mārciņu novērtējumu kļuva par Apvienotās Karalistes vērtīgāko finanšu tehnoloģiju uzņēmumu. Tā kā Revolut nav Apvienotās Karalistes banka, tā neatlīdzina šajā valstī autorizētu push maksājumu krāpšanas upuriem nodarītos zaudējumus. Ar Revolut karti ir iespējams papildināt kontu vienā valūtā (piemēram, eiro) un norēķināties ar to gandrīz visā pasaulē, kā arī izņemt skaidru naudu bankomātos, izmantojot kredītkarti. 2021. gadā Revolut uzsāka darbību Latvijā kā banka. Revolut klientiem Latvijā ir pieejami aizsargāti noguldījumi atbilstoši noguldījumu garantiju sistēmai. Uzņēmumā pastāstīja, ka Revolut Latvijā jau līdz tam bija piesaistījusi vairāk nekā 160 000 klientu. «Revolut Bank UAB Financial Statements 31 December 2022». Business Insider. Skatīts: 2023. gada 6. aprīlis. «Revolut Bank UAB Financial Statements 31 December 2022». Business Insider. Skatīts: 2023. gada 6. aprīlis. «Fintech firm Revolut assembles behavioural team after criticism of its corporate culture». theguardian. Arhivēts no oriģināla, laiks: 2023. gada 1. februāris. Skatīts: 2023. gada 6. janvāris. «'I had £8,000 stolen but Revolut won't refund it'». BBC News (en-GB). 2022-12-05. Skatīts: 2023-08-22. «How do I withdraw cash? | Revolut LV». Revolut (en-LV). Skatīts: 2023-08-22. «Latvijā kā banka darbību uzsāk «Revolut»». www.lsm.lv (latviešu). Skatīts: 2023-08-22. Vikikrātuvē par šo tēmu ir pieejami multivides faili. Skatīt: Revolut.