Pasaules koru olimpiāde (angļu: World Choir Games) ir pasaulē lielākais koru mūzikas festivāls, to organizē Vācijas kultūras organizācija "Interkultur Management". Olimpiāde notiek reizi divos gados, katru reizi citā kontinentā. Tās ideja un mērķis ir caur dziesmu veicināt izpratni un mieru starp tautām, vienot cilvēkus no visas pasaules draudzīgā sacensībā. Pirmā koru olimpiāde notika Austrijas pilsētā Lincā 2000. gadā. Kopš tā laika koru olimpiādēs piedalījušies vairāk nekā 5800 koru un 260 000 dziedātāju no 100 valstīm. 8. Pasaules koru olimpiāde notika Rīgā 2014. gada jūlijā kā viens no galvenajiem Rīga 2014 Eiropas kultūras galvaspilsētas notikumiem. Pasaules koru olimpiāžu norises vietas: Pasaules koru olimpiādēs ir piedalījušies vairāki kori no Latvijas, piemēram, "Balsis", "Gaudeamus", "Absolventi" un citi. 2006. gada Pasaules koru olimpiādē pirmo vietu ieguva koris "Kamēr...", saņemot 96 no iespējamiem 100 punktiem. Šis rezultāts aizvien nav pārspēts. 2012. gada olimpiāde Latvijai devusi pavisam četras zelta medaļas, korim "Sōla" iegūstot atzinību trīs konkursa kategorijās — jaukto koru, folkloras un sakrālās mūzikas, tikmēr vokālā sieviešu grupa "Latvian Voices" kamerkoru kategorijā saņēmusi zeltu un augstāko iespējamo novērtējumu — čempiona titulu. Pamatraksts: Rīga 2014 8. koru olimpiāde notika 2014. gadā Rīgā no 9. līdz 19. jūlijam. Atklāšanas un noslēguma ceremonija notika Arēnā Rīga. Līdzīgi kā Dziesmusvētkos notika arī kopkoru koncerts Mežaparka lielajā estrādē un dalībnieku gājiens. 2014. gada olimpiādes oficiālā dziesma ir My Song (vārdi Rabindranats Tagore, mūzika Ēriks Ešenvalds). «Rīgā notiks Pasaules koru olimpiāde». delfi.lv. 2012-02-12. Skatīts: 2014-02-06. «The History of the World Choir Games». INTERKULTUR. Arhivēts no oriģināla, laiks: 2013-02-06. Skatīts: 2014-02-06. «Rīga kļūst par Eiropas kultūras galvaspilsētu». Tvnet.lv. 2013-12-31. Skatīts: 2014-02-06. «Koris "Sōla" gandarīti par sasniegto». la.lv. 2012-07-23. Skatīts: 2014-02-06. Informācija dalībniekiem[novecojusi saite] «Official Song — World Choir Games Riga 2014». interkultur.com. Arhivēts no oriģināla, laiks: 2013-10-18. Skatīts: 2014-02-06. interkultur.com Pasaules koru olimpiādes oficiālā vietne Pasaules koru olimpiāde Rīgā 2014 Pasaules koru olimpiādes 2014 oficiālā dziesma YouTube