Oto Cimmermans (vācu: Otto Zimmermann; 1892. gada 11. septembris Cīrihe — 1979. gada 24. jūlijs) bija Šveices šahists. 1920. gados bijis viens no vadošajiem Šveices šahistiem. 1924. gadā uzvarējis Šveices šaha čempionātā. Sekmīgi piedalījies Šveicē notiekošajos šaha turnīros: 1922. gadā dalījis 2.-3. vietu Neišatelē, 1923. gadā bijis 3. vietā Bernē, 1926. gadā bijis otrais Ženēvā. Pārstāvējis Šveices komandu lielākajos komandu šaha turnīros: Pasaules šaha olimpiādēs piedalījies 3 reizes (1927, 1931, 1954); neoficiālajā Pasaules šaha olimpiādē piedalījies 1924. gadā un komandu vērtējumā izcīnījis bronzas medaļu. Pēc Otrā pasaules kara piedalījies Šveices komandas mačos ar Franciju (1946), Argentīnu (1950), Beļģiju (1950) un Rietumvāciju (1952). 1962. gadā dalījis 3. vietu Cīrihes senioru šaha turnīrā. OlimpBase :: Men's Chess Olympiads :: Otto Zimmermann OlimpBase :: unofficial Chess Olympiads :: Otto Zimmermann Šahista profils chessgames.com mājaslapā (angliski) Šahista profils 365chess.com mājaslapā (angliski)