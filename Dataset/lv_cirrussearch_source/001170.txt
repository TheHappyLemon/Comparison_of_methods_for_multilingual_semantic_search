Latvijas Radio ir sabiedriskais medijs Latvijā, kas raida kopš 1925. gada 1. novembra. Raidstacija ir bāzēta Rīgā. Kopš 1993. gada 1. janvāra, Latvijas Radio ir Eiropas Raidorganizāciju apvienības biedrs. 1924. gadā Saeimas budžeta komisija pēc inženiera Jāņa Lintera ierosinājuma nolēma piešķirt finansējumu Latvijas Radiofona stacijas izveidei Pasta un Telegrāfa virsvaldes ēkā. 1925. gada pavasarī ar kuģi no Francijas ostas Denkerkas atveda divus antenas mastus un raidītāja iekārtu, ko uzstādīja līdzās radiostacijai. 1925. gada 1. novembrī Latvijas Pasta un telegrāfa departamenta Rīgas radiofons tika atklāts ar operas „Madame Butterfly” translāciju. 1925. gadā klausījās 330 abonentu, 1927. gadā tam bija 5460 abonentu un radiofons raidīja septiņas stundas darbdienās un deviņas stundas svētdienās. 1928. gadā abonentu skaits sasniedza 18 980, abonentmaksas nosedza sākotnējās valsts investīcijas. Pirmā radioreportāža 1929. gada 29. jūnijā vēstīja par Zviedrijas karaļa Gustava V vizīti Rīgā, tā paša gada beigās visi abonenti sāka saņemt žurnālu “Rīgas Radiofona Programma”. 1938. gadā radiofons raidīja mūziku un ziņas vidēji 11,5 stundas dienā. VEF ražoto radioaparātu cenas 1930. gados bija 100 — 500 lati. Pēc Latvijas okupācijas tas kļuva par PSRS propagandas raidītāju 12 stundas dienā, bet nacistu okupācijas laikā kļuva par Sendergruppe Ostland sastāvdaļu, raidot 15–20 stundas diennaktī, arī vācu valodā. 1944. gada 12. oktobrī Rīgas Radiofonu nodedzināja un vienu no blakus esošajiem radio torņiem saspridzināja. 1946. gada decembrī Latvijas Radio sāka raidīt no Doma laukuma. 2023. gadā tika plānota apvienošanās ar Latvijas Televīziju no 2024. gada 1. janvāra, kļūstot par Latvijas Sabiedrisko mediju. Attiecīgo likumprojekta grozījumu virzība Saeimā tika apturēta 27. martā, valdībai novērtējot tos kā sasteigtus. Un tas notiks 2025. gada 1. janvārī. Latvijas Radio 1 Latvijas Radio 2 Latvijas Radio 3 — Klasika Latvijas Radio 4 — Doma Laukums (krieviski) Latvijas Radio 5 — Pieci.lv Latvijas Radio 6 — Radio NABA Sauklis: "Latvijas Radio 1 — vienmēr pirmais" Latvijas Radio 1 ir nacionālā programma latviešu valodā, kuras mērķis, veicot sabiedriskā radio uzdevumus, ir informēt, izglītot un izklaidēt, rosināt viedokļu daudzveidību, aizstāvēt demokrātiskās vērtības un veicināt pārmaiņas sabiedrībā. Programmas saturu veido ziņas par notikumiem Latvijā un pasaulē, informācija un Latvijas politisko, sociālo, tautsaimniecības un kultūras dzīves jautājumu analīze, raidījumi bērniem, literatūra un raidlugas, kā arī reliģiskie raidījumi, folkloras mantojums un mūzika. Sauklis: "Dziesmas dzimtajā valodā" Populārās latviešu mūzikas programma. Pirmsākumi ir meklējami 1995. gadā, kad tika nolemts veidot Jauniešu izklaidējoši izglītojošu kanālu Latvijas Radio ietvaros. Kopš 2000. gada 1. janvāra "LR 2" pārgāja uz pilnas diennakts raidīšanu. Sauklis: "Mode mainās — klasika paliek" Latvijas Radio 3 ir vienīgā klasiskās mūzikas raidstacijā Latvijā, kurā ietilpst klasiskā, mūsdienu, pasaules un džeza mūzika, kultūras raidījumi, ziņas. "Klasikā" skan latviešu oriģinālmūzika un latviešu mūziķu ieskaņojumi no koncertzālēm un Radio fonotēkas arhīva. Dalība Eiropas Raidorganizāciju savienībā (EBU) "Klasikai" garantē koncertus un tiešraides no pasaules koncertskatuvēm, sniedzot iespēju popularizēt arī Latvijas mūziķu sniegumu pasaulē. Darbu Latvijas Radio 3 — Klasika uzsāka 1996. gada 6. janvārī. Sauklis: "Ваше пространство и Ваше время" (latviešu: Jūsu telpa un Jūsu laiks) Integrācijas programma krievu un citās Latvijā dzīvojošo tautu mazākumtautību valodās. Informācija un analīze par Latvijas politisko, sociālo, tautsaimniecības un kultūras dzīvi, mūziku un jaunatnes lietām. Pēc plkst. 15:00 — muzikāli-informatīva programma: krievu un ārzemju popmūzikas dziesmas, kā arī ziņu izlaidumi četras reizes stundā. Pamatraksts: Latvijas Radio 5 Sauklis: "Radio, kas klausās!" Pieci.lv ir mūzikas radio kanāls jauniešu auditorijai. Vairākas stundas dienā kanālā skanēja arī Radio NABA veidotas programmas, ko nodrošina sadarbība ar Latvijas Universitāti. Pamatraksts: Latvijas Radio 6 Radio NABA ir brīvā formāta radiostacija, kas pirmo reizi ēterā izskanēja 2002. gada 1. decembrī. Ēterā var dzirdēt alternatīvo rokmūziku, pasaules tautu mūziku, klasisko rokmūziku, džezu, kā arī dažādus alternatīvos strāvojumus: industriālo, elektronisko, eksperimentālo, avangarda mūziku u.c. «Latvijas Radio misija» (Latviski). latvijasradio.lv. Skatīts: 2009-02-25. enciklopedija.lv Ainārs Dimants, Anda Rožukalne «Saeima konceptuāli atbalsta grozījumus apvienota sabiedriskā medija izveidei». saeima.lv (latviešu). 2021-03-16. Skatīts: 2022-03-17. «Apvienota sabiedriskā medija finansējuma modeli cer apstiprināt līdz Jāņiem». lsm.lv (latviešu). 2023-03-17. Skatīts: 2023-03-17. «Koalīcija vienojas nesteigties ar sabiedrisko mediju apvienošanu». lsm.lv (latviešu). 2023-03-27. Skatīts: 2023-03-27. Latvijas Radio 3 'Klasika' atzīmēs 15. jubileju Arhivēts 2010. gada 31. decembrī, Wayback Machine vietnē., delfi.lv, 27.12.2010. «Kā klausīties? / Pieci.lv». pieci.lv. Skatīts: 2020-12-29. Radio Latvijas Televīzija Oficiālā tīmekļa vietne (latviski) Klausīties Latvijas Radio tiešraidē (latviski)