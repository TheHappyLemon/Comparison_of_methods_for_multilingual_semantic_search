Apenīnu brūnais lācis jeb Marsikana lācis (Ursus arctos marsicanus) ir lāču dzimtas (Ursidae) viena no brūno lāču (Ursus arctos) pasugām. Apenīnu brūnais lācis dzīvo tikai Apenīnu kalnos 800 līdz 1700 metrus virs jūras līmeņa, un tā izdzīvošana ir ļoti apdraudēta. Mūsdienās tas dzīvo Abruco Nacionālajā parkā, un tā populācija sastāv no 30 īpatņiem. Iespējams, ka 5 lāči dzīvo Trentino apkārtnē. Lāča izdzīvošanu apdraud kalnu slēpošanas tūrisma attīstība Abruco apkārtnē, malumedniecība un lāču indēšana. Apenīnu brūnais lācis augumā ir līdzīgs Eirāzijas brūnajam lācim. Tā svars ir 95—130 kg, rudenī pirms ziemas miega tas sver vairāk kā 200 kg. Tā ķermeņa garums ir apmēram 2 metri. Tam ir mazas, apaļas ausis un īsa aste, apmēram 5—10 cm gara. Kažoks parasti ir tumši brūnā krāsā, lai gan dažiem lāčiem ir zeltaini brūns tonējums. Apenīnu brūnais lācis ir nakts dzīvnieks. Tas vairojas ļoti lēni, un tam patīk plašas teritorijas. Parasti piedzimst 1—2 lācēni, ļoti reti 3 vai 4 mazuļi. Piedzimstot tie sver 400—500 g. Mazuļi dzimst decembrī vai janvārī ziemas miega laikā. Mazuļi paliek kopā ar māti 2—3 gadus. Šajā laikā mātītes nepārojas. Ziemas miegs nav dziļš, un lāči mēdz ziemas laikā saulainās dienās uz dažām stundām alu pamest, lai meklētu kaut ko ēdamu. Apenīnu brūnais lācis ir visēdājs un 60—70% barības ir veģetāra. Lāči ēd dažādus augus, augļus, sēnes, saknes un gumus, kā arī medu, olas, kukaiņus un reizēm nomedī kādu lielo zālēdāju. Ļoti reti lāči uzbrūk aitām vai citiem mājlopiem. Tas neatsakās no maitas un pie izdevības atņem medījumu mazākiem plēsējiem, piemēram, vilkiem. Nebrīvē Apenīnu brūnais lācis dzīvo apmēram 30 gadus. «Parco Nazionale della Majella - Biodiversità e Ambienti». Arhivēts no oriģināla, laiks: 2010. gada 22. janvārī. Skatīts: 2009. gada 2. augustā. Paynton, Brian (2006). In Bear Country. London: Old Street. ISBN 978-1-905847-14-3 «Wildlife Extra News - Three rare Marsican bears killed in Italy». Arhivēts no oriģināla, laiks: 2014. gada 3. septembrī. Skatīts: 2009. gada 2. augustā. «Marsican bear found dead in Abruzzo». Arhivēts no oriģināla, laiks: 2008. gada 29. decembrī. Skatīts: 2009. gada 2. augustā. Teksts " Abruzzo " ignorēts; Teksts " ITALY Magazine " ignorēts Vikikrātuvē par šo tēmu ir pieejami multivides faili. Skatīt: Apenīnu brūnais lācis. Italy Battles to Save the Last of Its Wild Bears Taking responsibility for the Earth‚Äôs wildlife The Apennine Brown Bear: A Critical Review of Its Status and Conservation Problems