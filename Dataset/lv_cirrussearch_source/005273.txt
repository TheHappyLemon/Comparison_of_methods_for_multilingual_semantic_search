Rihards Dubra (dzimis 1964. gada 28. februārī, Rīgā) ir latviešu komponists. Rihards Dubra dzimis Rīgā, visu mūžu dzīvo Jūrmalā. 1971. gadā sācis mācības Jūrmalas Mūzikas skolas klavieru klasē, no 1978. līdz 1982. gadam mācās Emīla Dārziņa speciālajā mūzikas vidusskolā teorijas nodaļā, kur viņa pasniedzēji ir Jāzeps Lipšāns un Ģederts Ramans. No 1982. līdz 1989. gadam studē Konservatorijas Kompozīcijas klasē pie profesora Ādolfa Skultes, kuru uzskata par savu mīļāko skolotāju. No 1985.-2015. gadam strādā Jūrmalas mūzikas vidusskolā par mūzikas teorijas un kompozīcijas skolotāju. No 2016. gada - Ventspils Mūzikas Vidusskolas mūzikas teorijas un kompozīcijas pasniedzējs. No 1994. līdz 1996. gadam studē Latvijas Mūzikas akadēmijas maģistratūrā profesora Jura Karlsona klasē. Strādājis par Rīgas Sāpju Dievmātes baznīcas ērģelnieku (1994.-1995.), kopš 1999. gada piedalās Rīgas Svētās Marijas Magdalēnas baznīcas mūzikas dzīves veidošanā Galvenie daiļrades žanri: simfoniskā, kora un vokāli instrumentālā mūzika. Pamatā raksta garīga satura mūziku, izmantojot Bībeles tekstus vai tematiku. Liela interese par gregoriku, renesanses un baroka mūziku. Šo laikmetu tehniskie paņēmieni tiek mūzikā sakausēti ar 20. gadsimta minimālisma stilu un sonoristiku. Par skaņdarbu Te Deum XXIII Vispārējo latviešu dziesmu svētku Garīgās mūzikas koncertā saņēmis Latvijas Lielo mūzikas balvu 2003. Te Deum, Divas simfonijas lielam orķestrim, 4 mazas simfonijas, Mystery of His Birth kamerorķestrim Koncerts orķestrim ar klavierēm, Opera "Suitu Sāga", "My Soul Doth Magnify the Lord" oratorija, "Cantus Orationis" - koncerts saksafonam un ērģelēm, "Accedite Gentes" oratorija, "Levavi oculos meos in montes" oratorija, "Omnes sitientes venite ad aquas"oratorija, Oratorija "Marija" Oratorio in Natali gaudium pāri par 100 motetēm korim, ērģeļu skaņdarbi, klavieminiatūras, dziesmas bērnu korim Starp zemi un debesīm, Vita Krauja, raksts "Latvijas Avīzes" pielikumam "Mājas viesis", pārpublicēts portālā DELFI 19.02.2004., pārskatīts 01.03.2009. Rihards Dubra[novecojusi saite], Lolita Fūrmane, papildinājusi Mārīte Dombrovska, biogrāfija LMIC mājaslapā, pārskatīta 01.03.2009. Lielās Mūzikas balvas 2003 laureāti, pārskatīts 01.03.2009. Sadalītas "Lielās mūzikas balvas 2003", raksts TVNET 08.01.2004., pārskatīts 01.03.2009. Rihards Dubra[novecojusi saite], Lolita Fūrmane, biogrāfija Latvijas Mūzikas informācijas centra mājaslapā Rihards Dubra Arhivēts 2007. gada 29. oktobrī, Wayback Machine vietnē., īsa biogrāfija portālā music.lv Rihards Dubra, komponista profils Latvijas Radošo savienību padomes mājaslapā Riharda Dubras darbu saraksts[novecojusi saite] Musica Baltica mājaslapā