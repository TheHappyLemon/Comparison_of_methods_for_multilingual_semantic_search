Herātas vilajets (puštu: هرات ولايت, herât velâyat) ir viens no 34 Afganistānas vilajetiem. Vilajets atrodas Afganistānas rietumos, tā administratīvais centrs ir Herāta (Afganistānas trešā lielākā pilsēta). 2021. gadā Herātas vilajetā dzīvoja 3,78 miljoni iedzīvotāju, līdz ar to tas pēc šī rādītāja ir otrs lielākais Afganistānas vilajets. Herātas vilajets ziemeļaustrumos robežojas ar Bādgīsas vilajetu, austrumos — ar Gouras vilajetu, bet dienvidos — ar Farāhas vilajetu. Vēl Herātas vilajets rietumos robežojas ar Irānu, bet ziemeļos — ar Turkmenistānu. Herātas vilajetā dzīvo daudzas dažādas etniskās grupas, lielākoties puštu un dari valodās runājošas. Herātas vilajets ir nozīmīgs gan no vēsturiskā, gan no stratēģiskā viedokļa. Vikikrātuvē par šo tēmu ir pieejami multivides faili. Skatīt: Herātas vilajets.