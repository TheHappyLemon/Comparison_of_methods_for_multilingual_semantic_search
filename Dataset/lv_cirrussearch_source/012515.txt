Šis raksts ir par sportistu. Par citu personu ar šādu vārdu skatīt rakstu Jānis Ozols. Jānis Ozols (dzimis 1972. gada 4. decembrī Jūrmalā) ir bijušais latviešu bobslejists, pašlaik Latvijas bobsleja izlases fiziskās sagatavotības treneris. Bijis Sanda Prūša un Jāņa Miņina stūmējs. Izglītību ieguvis Tukuma 1. vidusskolā un Latvijas Universitātē, kur Ekonomikas fakultātē ieguvis bakalaura grādu. Profesionāla sportista gaitas sākušas 1994. gadā, kad iekļuvis Latvijas bobsleja izlasē. Piedalījies trijās Olimpiskajās spēlēs (1998, 2002, 2006). 1998. gadā Nagano četrinieku sacensībās izcīnīja 6. vietu, 2002. gadā Soltleiksitijā izcīnījis 7. vietu četriniekos kopā ar Sandi Prūsi, savukārt 2006. gadā Turīnā — 10. vietu četriniekos kopā ar Jāni Miņinu. Izcīnījis divas medaļas Eiropas čempionātu četrinieku sacensībās — 2003. gadā kļuvis par čempionu, savukārt 2000. gadā izcīnījis 2. vietu. Pasaules čempionātā viņa labākais sasniegums ir 2001. gadā izcīnītā 4. vieta četriniekos, tāpat ir izcīnījis divas 5. vietas (2000, 2003; abas reizes četriniekos). 1999. gadā kļuvis par Latvijas čempionu divniekā. Jānis Ozols sportista karjeru beidza 2006. gadā, neilgi pēc Turīnas olimpiskajām spēlēm, un uzreiz pievērsās bobsleja trenera darbam. Paralēli darbam ar Latvijas sportistiem vasarās strādājis arī kā fiziskās sagatavotības treneris Kazahstānas hokeja komandā Atirau "Beibarys". «LOK profils». Olimpiade.lv. Arhivēts no oriģināla, laiks: 2012. gada 23. maijā. Skatīts: 2012. gada 29. februārī. «Jānis Ozols». Tukuma Raiņa ģimnāzija. 2004. Arhivēts no oriģināla, laiks: 09.01.2018. Skatīts: 1.06.2018. Jānis Innuss. «Ozols arī beidz karjeru». sportacentrs.com, 12.07.2006.. Skatīts: 01.06.2018. Jānis Freimanis. «Jānis Ozols: Latvijas sportā trenējas par maz». Apollo, 30.12.2012.. Skatīts: 1.06.2018. Vikikrātuvē par šo tēmu ir pieejami multivides faili. Skatīt: Jānis Ozols. Olympedia profils (angliski) LOK profils The Sport.org profils (angliski) IBSF profils (angliski)