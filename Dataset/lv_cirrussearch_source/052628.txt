Olga Smirnova (krievu: Ольга Владимировна Смирнова, laulībā Киосова — Kiosova; dzimusi 1979. gada 11. maijā) ir bijusī Krievijas un Kazahstānas brīvā stila cīkstone, 2004. un 2008. gada vasaras olimpisko spēļu dalībniece, Pasaules un Eiropas čempione, Krievijas Nopelniem bagātā sporta meistare, tagad trenere. Olgas Smirnovas dvīņu māsa ir cīkstone Nataļja Smirnova. Dzimusi 1979. gadā Novočeboksarskā. Viņa ir beigusi Novočeboksarskas Olimpisko rezervju specializēto vidusskolu un Kamas Valsts fiziskās kultūras institūtu (2002). Kopš 1996. gada viņa ir Krievijas izlases dalībniece. 1996. gadā viņa uzvarēja Pasaules čempionātā un kļuva par Eiropas čempionāta bronzas medaļnieci. 2000. un 2002. gadā viņa uzvarēja arī Eiropas čempionā. 2004. gadā viņa piedalījās Atēnu olimpiādē, bet tur ieņēma tikai 9. vietu. Kopš 2006. gada viņa pārstāvēja Kazahstānu. 2006. gadā viņa ieguva Āzijas spēļu sudraba medaļu. 2007. gadā viņa izcīnīja bronzas medaļu pasaules un Āzijas čempionātā. 2008. gadā viņa ieguva Āzijas čempionāta sudraba medaļu, bet Pekinas olimpiskajās spēlēs viņa ieņēma 7. vietu. Pēc olimpiādes viņa nolēma atgriezties dzimtenē, kur 2009. gadā kļuva par Krievijas čempioni. Pēc sporta karjeras beigšanas strādā par treneri un skolotāju Novočeboksarskas 1. sporta skolā (kopš 2012. gada) un tajā pašā laikā 5. republikāniskajā specializētajā olimpisko rezervju sporta skolā (kopš 2013. gada). Viņa ir Čuvašijas sieviešu komandas vecākā trenere brīvajā cīņā. Krievijas Nopelniem bagātā sporta meistare (2000).. Čuvašijas Republikas "Valsts jaunatnes balvas fiziskās kultūras un sporta jomā" laureāte (1997). Палладьев, Валерий (2014). "Ольга Смирнова: Женское это дело — борьба". Грани. (krieviski) Скородумов Н.Г. Смирнова Ольга Владимировна // Электронная Чувашская энциклопедия (krieviski) Смирнова Ольга Владимировна, тренер-преподаватель по вольной борьбе Arhivēts 2016. gada 1. novembrī, Wayback Machine vietnē. // Новочебоксарское училище олимпийского резерва Список кандидатов в спортивные сборные команды Чувашской Республики по спортивной борьбе (вольная борьба) на 2016 год Arhivēts 2016. gada 31. oktobrī, Wayback Machine vietnē. // Чебоксарская спортивная школа олимпийского резерва № 5 имени В. Н. Кочкова (krieviski) Заслуженные Мастера спорта (список награждённых за период с 01/01/92 по 31/12/05) // Интернет-версия энциклопедии VIPv.RU (krieviski) Olympedia profils (angliski) FILA profils (angliski)