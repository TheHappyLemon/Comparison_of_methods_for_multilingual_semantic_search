Nālanda (hindi: नालंदा) ir budistu mahāvihāras (reliģiskās mācību iestādes) drupas Indijas austrumos, Bihāras štatā, 90 kilometrus uz dienvidaustrumiem no Patnas. 2016. gadā drupas tika iekļautas UNESCO Pasaules mantojuma sarakstā. 5. gadsimtā Guptu impērijas dibinātā Nālandas mahāvihāra dažkārt tiek saukta par pasaulē senāko patstāvīgo universitāti. Tā darbojās no 427. līdz 1197. gadam, kad to nopostīja afgāņu karotāji Muhameda bin Bahtijāra Hildžī vadībā. Mācību iestāde bija viena no galvenajiem Mahājānas budisma un Vadžrajānas centriem. Šeit tika apgūtas sešas galvenās budisma skolas un filozofijas, to skaitā jogāčāra un sarvastivada, kā arī gramatika, medicīna, loģika un matemātika. No šejienes rakstiem budisma mācība (caur Sjuaņdzanu) nokļuva Ķīnā, ietekmējot tās kultūru. Vikikrātuvē par šo tēmu ir pieejami multivides faili. Skatīt: Nālanda. Krievijas Lielās enciklopēdijas raksts (krieviski) Encyclopædia Universalis raksts (franciski)