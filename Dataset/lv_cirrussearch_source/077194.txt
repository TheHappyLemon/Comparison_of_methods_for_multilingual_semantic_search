Joškarola (IPA: [jɔʃkarɔla]; krievu un mariešu: Йошкар-Ола) ir Marijelas galvaspilsēta Krievijas Federācijā. Tajā dzīvo 290 400 iedzīvotāji. Pilsēta atrodas Volgas kreisā pietekas Malajas Kokšagas krastā. Joškarolas nosaukums mariešu valodā nozīmē "Sarkanā pilsēta". Pirms 1919. gada pilsētas nosaukums bija Carevokokšaiska, bet no 1919. līdz 1927. gadam — Krasnokokšajska. Joškarolas klimats ir mēreni kontinentāls ar ilgu un aukstu ziemu un siltu vasaru. Vasaras vidējā temperatūra +18-20 °C. Viskarstākais laiks ir jūlija vidū, kad gaiss dienas laikā var sasilt līdz 34-38 °C. Rudenī laiks ir mitrs un ir daudz stipru vēju un nokrišņu. Iespējamas agras salnas un sniegs. Novembris ir visvējainākais mēnesis. Ziema sākas novembrī. Vidējā temperatūra -18 līdz -19 °C. Visaukstākais mēnesis ir janvāris. Pavasaris ir vēss, bet sauss. http://www.gks.ru/free_doc/doc_2017/bul_dr/mun_obr2017.rar; arhivēšanas datums: 31 jūlijs 2017; pārbaudes datums: 31 jūlijs 2017; arhīva URL: https://web.archive.org/web/20170731141731/http://www.gks.ru/free_doc/doc_2017/bul_dr/mun_obr2017.rar. Vikikrātuvē par šo tēmu ir pieejami multivides faili. Skatīt: Joškarola. Encyclopædia Britannica raksts (angliski) Krievijas Lielās enciklopēdijas raksts (krieviski)