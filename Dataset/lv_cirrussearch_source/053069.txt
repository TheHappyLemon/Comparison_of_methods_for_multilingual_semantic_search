Ukrainas Nacionālā Olimpiskā komiteja (ukraiņu: Нацiональний олiмпiйський комiтет України) ir bezpeļņas organizācija, Nacionālā Olimpiskā komiteja, kas pārstāv Ukrainu un tās sportistus olimpiskajās spēlēs un citos starptautiskajos sporta pasākumos. Komitejas galvenā mītne atrodas Ukrainas galvaspilsētā Kijivā. Ukrainas izmantotais SOK kods ir UKR. Olimpiskā komiteja atbild par olimpiskās kustības attīstību, nostiprināšanu un aizsardzību Ukrainā. Ukrainas Olimpiskās kustības vēsture sākās 1952. gadā, kad tās sportisti pirmo reizi piedalījās 1952. gada vasaras olimpiskajās spēlēs Helsinkos kā PSRS komandas sastāvdaļa. Periodā no 1952. līdz 1990. gadam olimpiskā kustība Ukrainā attīstīja un nostiprināja savas pozīcijas valsts dzīvē. Ukrainas sportisti veidoja vismaz 25% no katras PSRS olimpiskās komandas sastāva. 1990. gada 22. decembrī tika pieņemts lēmums par Ukrainas Nacionālās olimpiskās komitejas izveidošanu. Pēc Starptautiskās Olimpiskās komitejas ieteikumiem 1991. gada 20. septembrī Ukrainā tika nodibināta Ukrainas Olimpiskā akadēmija ar lēmumu par Ukrainas Olimpiskās asamblejas pirmo sesiju. Akadēmija ir neatkarīga sabiedriska organizācija, kas darbojas Ukrainas NOK aizgādībā un veicina Ukrainas olimpiskās kustības attīstību un stiprināšanu. Pāris nedēļas pēc neatkarības referenduma 1991. gada 18. decembrī Augstākā Rada iesniedza Starptautiskajai Olimpiskajai komitejai lūgumu atzīt Ukrainas Nacionālo olimpisko komiteju par olimpiskās kustības dalībnieku kopš 1952. gada. Starptautiskā Olimpiskā komiteja 1993. gada septembrī Ukrainas NOK atzina par tās pilntiesīgu locekli. 1995. gadā Ukrainas NOK sāka publicēt savu oficiālo ikmēneša žurnālu “Olimpiyska Arena”, un kopš 1997. gada divreiz mēnesī izdod biļetenu “Olimpiskās ziņas no Ukrainas NOK”. Ukrainas Nacionālā Olimpiskā komiteja 2017. gada 28. martā parakstīja memorandu par sadarbību ar Starptautisko bērnu centru "Artek". Ukrainas Nacionālo Olimpisko komiteju veido: Divi pārstāvji no katras Nacionālās sporta federācijas (46 federācijas); 15 sportisti, olimpisko spēļu dalībnieki; Ukrainas Olimpiskās akadēmijas pārstāvis; pārstāvis no katra fitnesa sporta kluba (Spartaks, Dinamo, Ukraina, Kolos) un fitnesa sporta administrācijas pārstāvjis gan Izglītības, gan Aizsardzības ministrijās; citi olimpiskās kustības pārstāvji; Kopā sastāv no 154 biedriem. Ukrainas Nacionālā Olimpiskā komiteja šobrīd sastāv no: Prezidents: Sergejs Bubka; Viceprezidenti: Volodimirs Brinžaks, Igors Hotsuls, Andrejs Paveļko, Ravils Safjulins u Grigorijs Surkiss; Locekļi: Oļegs Volkovs, Oļena Hovorova, Andrejs Kožemjakins, Pavlo Kostenko, Artūrs Palatņi, Jurajs Perevezencens, Valērijs Suškevičs un Ņina Umaneca. Ukrainas nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Ukrainā darbojas 38 olimpiskās vasaras un 8 ziemas sporta federācijas, kā arī vairākas citu sporta veidu federācijas. Ukraina olimpiskajās spēlēs «The history of the NOC of Ukraine». noc-ukr.org. Skatīts: 2015-12-24. Ukrainian Olympic Academy (Олімпійська Академія України). NOC of Ukraine Petition of the Verkhovna Rada of Ukraine to the International Olympic Committee (Звернення Верховної Ради України до Міжнародного Олімпійського Комітету). The International Children Center "Artek" and the National Olympic Committee of Ukraine signed a memorandum on cooperation (Міжнародний дитячий центр "Артек" та Національний олімпійський комітет України підписали меморандум про співробітництво). «Executive Board». Arhivēts no oriģināla, laiks: 2020. gada 15. jūlijā. Skatīts: 2020. gada 13. maijā. «National Olympic Federations». noc-ukr.org. Arhivēts no oriģināla, laiks: 2015-10-04. Skatīts: 2015-12-24. Oficiālā mājaslapa Ukrainas profils SOK mājas lapā