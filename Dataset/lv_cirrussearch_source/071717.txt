Danilo Rītmillers (vācu: Danilo Riethmüller; dzimis 1999. gada 13. novembrī Blankenburgā) ir vācu biatlonists. Ar biatlonu sāka nodarboties 2011. gadā. Piedalījās 2016. gada ziemas jaunatnes olimpiskajās spēlēs Lillehammerē. Izcīnīja sudraba medaļu jauktajā stafetē. Arī pārējās disciplīnās ieņēma vietas labāko desmitniekā — sprintā bija 7. vietā, iedzīšanā finišēja sestais, bet 1+1 jauktajā stafetē ieguva 5. vietu. 2017. gada Pasaules čempionātā jauniešiem un junioriem ieguva trīs bronzas medaļas: individuālajā distancē un iedzīšanā jauniešu konkurencē un stafetē junioriem. 2017.—2018. gada sezonā sāka startēt IBU kausā junioriem. 2019. gada Pasaules čempionātā junioriem izcīnīja bronzas medaļu individuālajā distancē un sudrabu stafetē. Tā paša gada februārī pirmo reizi piedalījās Eiropas čempionātā, kas risinājās Raubičos, bet sezonu turpināja IBU kausa sacensībās pieaugušajiem. 2019. gada martā Martelā pirmo reizi kāpa uz goda pjedestālā IBU kausā, izcīnot trešo vietu sprintā. 2020. gada Pasaules čempionātā junioriem Lencerheidē ieguva zeltu iedzīšanā un sudrabu stafetē. 2021. gadā viņš atkal piedalījās pasaules čempionātā junioriem, labākais individuālais rezultāts bija 9. vieta iedzīšanā. 2024. gada 12. janvārī Ridnaunā masu startā ar 60 dalībniekiem izcīnīja pirmo uzvaru IBU kausa sacensībās. Tā paša gada 18. janvārī debitēja Pasaules kausa sacensībās Antholcā, ieņemot 7. vietu 15 km (īsajā) individuālajā distancē. Šis rezultāts ļāva pirmo reizi kvalificēties masu startam, kurā finišēja 24. vietā. «Medallists by event - Biathlon Junior World Championships 2017» (angļu). IBU. Skatīts: 2024. gada 16. martā. «Medallists by event - Biathlon Junior World Championships 2019» (angļu). IBU. Skatīts: 2024. gada 16. martā. «Lucas Fratzscher and Caroline Colombo Take Final IBU Cup Sprints». biathlonworld.com (angļu). 2019. gada 16. martā. Skatīts: 2024. gada 16. martā. «Germany’s Riethmueller and Puff triumph in Ridnaun’s Mass Start 60». biathlonworld.com (angļu). 2024. gada 12. janvārī. Skatīts: 2024. gada 16. martā. «Weltcup-Premiere für Biathlet Danilo Riethmüller». sportschau.de (vācu). 2024. gada 19. janvārī. Skatīts: 2024. gada 16. martā. Vikikrātuvē par šo tēmu ir pieejami multivides faili. Skatīt: Danilo Rītmillers. Olympedia profils (angliski) IBU profils (angliski)