2012. gada Eiropas čempionāta futbolā kvalifikācija ir spēļu kopums, kas noteiks tās atlikušās 14 komandas, kuras piedalīsies 2012. gada Eiropas čempionātā futbolā. Polija un Ukraina jau ir kvalificējušās čempionātam, kā rīkotājvalstis. Kvalifikācijas kārtība tika paziņota 2009. gada 20. septembrī. 51 no 53 UEFA dalībvalstīm (izņemot abas rīkotājvalstis) piedalīsies kvalifikācijā. Komandas tiks sadalītas 9 kvalifikācijas grupās - sešas grupas (no A līdz F) pa sešām komandām, trīs grupas (no G līdz I) pa piecām komandām. Katra komanda aizvadīs vienu mājās un vienu izbraukuma spēli pret katru savas kvalifikācijas grupas komandu. Spēles notiks no 2010. gada septembra līdz 2011. gada novembrim. Čempionātam kvalificēsies: Katras grupas uzvarētājs (9 komandas) Labākais otrās vietas ieguvējs (1 komanda) Atlikušās 8 labākās otro vietu ieguvušās komandas izspēlēs savstarpējas izslēgšanas spēles (4 komandas) Nosakot otrās vietas ieguvējus, netiks ņems vērā rezultāti pret grupas pēdējās vietas ieguvēju, jo 5 grupās ielozētas 6, bet pārējās 3 kvalifikācijas grupās - 5 komandas. Komandas ielozēs kvalifikacijas grupās no 6 groziem. Komandas grozos sadalītas pēc reitinga kāds katrai komandai bija pēc 2010. gada Pasaules čempionāta kvalifikācijas spēļu beigām - 2009. gada 18. novembrī. Komandas grozos sadalītas šādi - 1. līdz 5. grozs - 9 komandas katrā un 6. grozā - 6. komandas. Pašreizējie Eiropas čempioni - Spānija - ielozēti 1. grozā. Latvijas futbola izlase ielozēta 4. grozā. Kvalifikācijas grupu izloze notika 2010. gada 7. februārī Polijā. Pirmās kvalifikācijas spēlēs tiks aizvadītas 2010. gada septembrī. Pirms izlozes UEFA paziņoja, ka politisku iemeslu dēļ, vienā kvalifikācijas grupā nespēlēs Krievijas un Gruzijas (Dienvidosetijas konflikta dēļ), kā arī Armēnijas un Azerbaidžānas (Kalnu Karabahas konflikta dēļ) izlases. Izlozes laikā Armēnija un Azerbaidžāna tika ielozētas A grupā, UEFA Armēnijas izlasi pārvietoja uz B grupu, lai neatkārtots 2008. gada Eiropas čempionāta kvalifikācijas situācija, kad abas izlases atteicās spēlēt savstarpējās spēles. Komandas pozīciju kvalifikācijas apakšgrupā nosaka pēc šādiem kritērijiem: Gūtie punkti Gūto vārtu starpība Gūtie vārti Gūtie vārti izbraukuma spēlēs Ja pēc 1. līdz 4. kritērija piemērošanas divām vai vairāk komandām būs vienāds rangs, šīm komandām atsevišķi tiks vēlreiz piemēroti kritēriji no 1. līdz 4., ja vēl pēc tam nebūs iespējams noteikt kārtību, tiks piemēroti kritērij 6. un 7. Grupu spēļu rezultātu novērtējums Lielākā vārtu starpība Vairāk gūtie vārti Vairāk gūtie vārti izbraukumā Fair-play sniegums Izloze Pamatraksts: Eiropas čempionāta 2012 kvalifikācija — A grupa Pamatraksts: Eiropas čempionāta 2012 kvalifikācija — B grupa Pamatraksts: Eiropas čempionāta 2012 kvalifikācija — C grupa Pamatraksts: Eiropas čempionāta 2012 kvalifikācija — D grupa Pamatraksts: Eiropas čempionāta 2012 kvalifikācija — E grupa Pamatraksts un citi raksti: Eiropas čempionāta 2012 kvalifikācija — F grupa un Latvijas futbola izlase 2012. gada Eiropas čempionāta kvalifikācijā Pamatraksts: Eiropas čempionāta 2012 kvalifikācija — G grupa Pamatraksts: Eiropas čempionāta 2012 kvalifikācija — H grupa Pamatraksts: Eiropas čempionāta 2012 kvalifikācija — I grupa Grupu 2. vietu ieguvēju ranga netiek ieskaitītas komandu spēles pret 6. vietas komandu, jo 3 grupās spēles tikai 5 komandas. Zviedrijas izlase kā labāka otro vietu ieguvēja automātiski kvalificējās finālturnīram - atlikušās 8 komandas aizvadīja izslēgšanas spēles Otro vietu ieguvēji aizvadīja papildus play-off spēles par 4 atlikušajām finālturnīra vietām.  Turcija 0-3  Horvātija (0-3;0-0)  Igaunija 1-5  Īrija (0-4;1-1)  Čehija 3-0  Melnkalne (2-0;1-0)  Bosnija un Hercegovina 2-6  Portugāle (0-0;2-6) «Noteikta Euro 2012 kvalifikācijas kārtība». UEFA.com. 20.09.2009. Skatīts: 29.09.2009.. (angliski) «Eiropas izlašu reitingi». UEFA.com. 19.11.2009. Skatīts: 19.11.2009.. (angliski) «Armēnija un Azerbaidžāna nespēlēs vienā grupā». news.az. 19.12.2009. Arhivēts no oriģināla, laiks: 2009. gada 15. decembrī. Skatīts: 10.02.2010.. (angliski)