"Oda priekam" (vācu: Ode an die Freude, angļu: Ode to Joy, franču: Ode à la joie) kopš 1985. gada ir oficiālā Eiropas Savienības himna, kurai vārdus sacerējis Frīdrihs Šillers, bet mūziku Ludvigs van Bēthovens. "Odu priekam" Frīdrihs Šillers uzrakstīja 1785. gadā Drēzdenes brīvmūrnieku ložas „Zu den drei Schwertern” svinību vajadzībām pēc sava drauga Kristiāna Kērnera lūguma. Oda kļuva ļoti populāra un 1793. gadā 22 gadus vecais Ludvigs van Bēthovens tai uzrakstīja mūziku, kuru 1818.—1824. gadā pārstrādāja un daļēji iekļāva savas 9. simfonijas beigu daļā. Galīgajā kora variantā simfonijā pilnībā tika iekļauts viss 1. un 3. panta teksts, kā arī daļas no 2. un 4. pantiem. 1955. gadā Paneiropas kustības dibinātājs grāfs fon Kudenhofs-Kalergi to ierosināja pieņemt kā Eiropas kopējo himnu. 1972. gadā Bēthovena „Odu priekam” pasludināja par Eiropas Padomes himnu, kurai Herberts fon Karajans izveidoja instrumentālo aranžējumu, kas 1985. gadā tika pasludināts par Eiropas Savienības oficiālo himnu. Bēthovena 9. simfonijā ietvertās odas daļas rakstītas slīprakstā:. Oda priekam (palīdzība·info) Eiropas Savienības himnas instrumentālais ieraksts Odas priekam pirmais pants www.dziesmas.lv Odas muzikālais izpildījums Leonarda Bernstaina arenžējumā ar pilno tekstu (1989. gada koncertieraksts sakarā ar Berlīnes mūra krišanu) Friedrich John Böttner: Schillers Hymne an die Freude; in: Quatuor Coronati. Jahrbuch Nr. 26 (1989); Bayreuth: Freimaurerische Forschungsgesellschaft, 1989; ISBN 3-925749-07-1; S. 35–31 internetloge.de: Johann Christoph Friedrich Schiller. Leben und Werk sowie seine Berührungspunkte mit Freimaurern (vāciski) «Brief im PDF-Format». Arhivēts no oriģināla, laiks: 2006. gada 17. februārī. Skatīts: 2006. gada 17. februārī.