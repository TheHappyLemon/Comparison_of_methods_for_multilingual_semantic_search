Stalova Vola (poļu: Stalowa Wola) ir pilsēta Polijas dienvidaustrumos, Piekarpatu vojevodistē, Sanas krastos. Dibināta līdz ar lielu metalurģisko kombinātu neilgi pirms Otrā pasaules kara, kaut arī mūsdienu Stalova Volas rajons Rozvadova jau 1690. ieguva pilsētas tiesības. Arī mūsdienās Stalova Vola ir rūpniecības pilsēta. Pilsētā atrodas Ļubļinas Katoļu universitātes sociālo zinību fakultāte. Otrā pasaules kara gados poļu ārsts Eižens Lazovskis Rozvadovā izglāba vairākus tūkstošus ebreju, "izraisīdams" viltus tīfa epidēmiju. Karantīnas dēļ ebreji netika aiztransportēti uz nāves nometnēm. Lielākais pilsētas uzņēmums ir metalurģiskā un ieroču rūpnīca Huta Stalowa Wola, kas ražo militāro produkciju (artilērijas iekārtas, bruņutransportierus, mīnmetējus u.c.), kā arī celtniecības tehniku. Stalova Vola ir augstlēcēja Artura Partikas (Artur Partyka, 1969) dzimtā pilsēta. Stalova Volas portāls "Huta Stalowa Wola" mājaslapa https://bdl.stat.gov.pl/api/v1/data/localities/by-unit/061813618011-0981133?var-id=1639616&format=jsonapi; P2701: JSON; pārbaudes datums: 5 oktobris 2022.