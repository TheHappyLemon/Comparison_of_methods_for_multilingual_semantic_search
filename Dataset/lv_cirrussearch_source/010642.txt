Mariēla Mārgarita "Mija" Hemma (angļu: Mariel Margaret "Mia" Hamm; dzimusi 1972. gada 17. martā) ir bijusī amerikāņu futboliste, spēlējusi uzbrucējas pozīcijā. Bijusi ASV izlases dalībniece. Viņa ir visu laiku rezultatīvākā ASV futboliste izlašu līmenī starp vīriešiem un sievietēm, kopumā guvusi 158 vārtus. Tāpat viņa divas reizes tikusi atzīta par gada labāko futbolisti pasaulē (2001, 2002). 2004. gadā bijušais Brazīlijas futbolists Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. 2007. gadā tikusi uzņemta nacionālajā futbola slavas zālē. ASV izlases sastāvā izcīnījusi divas zelta medaļas Olimpiskajās spēlēs (1996, 2004) un vienu sudrabu (2000), Pasaules kausa izcīņā guvusi divas uzvaras (1991, 1999) un divas reizes izcīnījusi trešo vietu (1995, 2003). Vikikrātuvē par šo tēmu ir pieejami multivides faili. Skatīt: Mija Hemma. Olympedia profils (angliski) Munzüger Sport profils (vāciski) WorldFootball profils (angliski) FBref spēlētāja profils (angliski) Biogrāfija