Štefans Ružička (slovāku: Štefan Ružička; dzimis 1985. gada 17. februārī) ir slovāku hokejists, labās malas uzbrucējs. Pašlaik (2015) Ružička spēlē Čehijas Ekstralīgas vienībā HK Tržineca. Profesionāļa karjeru Ružička uzsāka 2001.—02. gada sezonā, kad debitēja Slovākijas Ekstralīgas kluba HK Nitra rindās. Tiesa, sezonas izskaņā komanda izkrita uz zemāku līgu, taču Ružička kluba rindās turpināja spēlēt. 2003. gada vasarā uzbrucējs pārcēlās uz Ziemeļameriku, nākamo sezonu aizvadot Ontārio hokeja līgas kluba Ouensaundas "Attack" sastāvā, divas spēles aizvadot arī AHL klubā Filadelfijas "Phantoms". Ouensaundā hokejists aizvadīja arī 2004.—05. gada sezonu, taču 2005.—06. gadā Ružička spēlēja "Phantoms" rindās, sezonas gaitā ar vienu aizvadītu spēli debitējot arī NHL kluba Filadelfijas "Flyers" sastāvā. 2006.—07. gada sezonā hokejists "Flyers" aizvadīja jau 40 spēles, taču 2007.—08. gada sezonā tās bija vairs vien 14 spēles. 2008. gada vasarā Ružička atgriezās Eiropā, pievienojoties KHL klubam Maskavas "Spartak". "Spartak" Ružička aizvadīja nākamās četrarpus sezonas līdz 2012.—13. gada sezonas vidū tika aizmainīts uz Ufas "Salavat Julajev" rindām. 2013.—14. gada sezonas pirmajā pusē tika aizmainīts uz Omskas "Avangard" rindām. Slovākijas hokeja izlases rindās spēlējis 2009. un 2011. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)