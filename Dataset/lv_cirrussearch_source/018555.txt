Frīdrihs Vilhelms Kārlis Bergs (vācu: Friedrich Wilhelm Karl Berg, spāņu: Carlos Berg; dzimis 1843. gadā Zentenes pagastā, miris 1902. gadā Buenosairesā) bija Latvijas un Argentīnas dabas pētnieks, zoologs. Aprakstījis simtiem jaunu dzīvnieku sugu Dienvidamerikā. Dzimis 1843. gada 2. aprīlī Zentenes pagastā. Viņa tēvs bija vācietis, bet māte latviete. Jaunībā sāka strādāt kādā Rīgas tirdzniecības uzņēmumā. Kopš 1865. gada Rīgas Dabas pētnieku biedrības biedrs, vēlāk biedrības amatpersona. Aktīvi vāca Latvijas dzīvnieku (īpaši kukaiņu) kolekcijas. No 1871. līdz 1873. gadam K. Bergs bija dabaszinātņu un ķīmijas pasniedzējs Rīgas Politehnikumā. 1873. gadā K. Bergs 30 gadu vecumā saņēma darba piedāvājumu no Buenosairesas Sabiedriskā muzeja direktora Hermaņa Burmeistera un izceļoja uz Argentīnu, kur kļuva par ievērojamu dabas pētnieku. No 1873. līdz 1892. gadam organizēja un piedalījās vairākās zinātniskās ekspedīcijās pa Dienvidameriku, šajās ekspedīcijās aprakstīja simtiem jaunu dzīvnieku sugu. Ekspedīcijās ievāktos faunas paraugus sūtīja arī uz Rīgas un Pēterburgas muzejiem, domājams, ka daļa no Latvijas Dabas muzejā esošajiem Dienvidamerikas putnu izbāzeņiem nāk no K. Berga sūtītā. Urugvajas valdības uzdevumā viņš izveidoja Montevideo Nacionālo muzeju (1890—1892). Viņa vārdā nosaukta iela Montevideo. «Berg, Frederico Guillermo Carlos (Carlos) (1843-1902)». Global Plants. Ruslans Matrozis. Latvijas ornitoloģijas nozīmīgi notikumi un jubilejas 2013. gadā Arhivēts 2016. gada 9. martā, Wayback Machine vietnē. Putni dabā Ruslans Matrozis. Latvijas ornitoloģijas nozīmīgi notikumi un jubilejas 2013. gadā Putni dabā Works by Berg BHL