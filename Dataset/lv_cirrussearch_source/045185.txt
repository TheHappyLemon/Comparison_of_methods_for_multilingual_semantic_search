1993. gada Pasaules sieviešu šaha čempionāts sastāvēja no vairākiem posmiem — zonālie turnīri, starpzonu turnīrs, pretendentu turnīrs, pretendentu finālmačs un mačs par pasaules čempiones nosaukumu. Šajā ciklā pasaules čempione Sje Dzjuņa sekmīgi aizstāvēja savu titulu pret pretendentu finālmača uzvarētāju Nanu Joseliani, mačā par pasaules čempiones nosaukumu gūstot uzvaru ar rezultātu 8½ : 2½. 1991. gada novembrī Dienvidslāvijas pilsētā Suboticā notika pasaules čempiones nosaukuma izcīņas starpzonu turnīrs. Šajā turnīrā piedalījās labākās spēlētājas no katras FIDE zonas, kopā — 35 šahistes. No šī turnīra pretendentu turnīram kvalificējās sešu pirmo vietu ieguvējas. Pirmo reizi sieviešu starpzonālais turnīrs tika spēlēts pēc Šveices sistēmas 13 kārtās. * Silvija Čidi no Nigērijas ieradās uz turnīru tikai pēc otrās kārtas, tāpēc viņai pirmajās divās kārtās tika piešķirti zaudējumi. ** Nepāra dalībnieču dēļ, šī spēlētāja kārtā bija brīva un ieguva uzvaru bez spēles. Sešām pretendentēm, kas kvalificējās no starpzonu turnīra, pievienojās pasaules eksčempione Čiburdanidze, kura zaudēja titulu iepriekšējā ciklā, un Mariča, iepriekšējā pretendentu turnīra otrās vietas ieguvēja. Papildus šīm divām FIDE pielaida turnīrā Žužu Polgāru, kas bija pirmā sieviete, kas izpildījusi lielmeistara normu vīriešu turnīrā. Pretendentu turnīrs notika 1992. gada oktobrī un novembrī Šanhajā. To spēlēja pēc apļa sistēmas divos riņķos. Turnīrā dominēja Polgāra un tā nobeigumā apsteidza Joseliani, kam bija lielāks Bergera koeficients nekā Čiburdanidzei, par trīs punktiem. Pretendentes finālmaču spēlēja 1993. gada februārī Monako. Polgāra uzvarēja pirmās divas partijas un nākamās trīs pabeidza neizšķirti. Atlikušajās trīs partijās viņai vajadzēja tikai vienu punktu, lai kļūtu par uzvarētāju. Tomēr Joseliani izdevās uzvarēt sesto un astoto partiju un mačā pamatdaļu pabeigt neizšķirti. Sekoja divas papildus partijas ar saīsinātu laika kontroli, bet tās abas beidzāt ar balto uzvaru. Nākamajās divās viss atkārtojās un FIDE nolēma uzvarētāju noteikt ar izlozes palīdzību. Tajā veiksme labvēlīga bija Joseliani un viņa ieguva tiesības sacensties mačā par pasaules čempiones titulu ar Sje Dzjuņu. Mačs par pasaules čempiones titulu notika no 1993. gada 25. oktobra līdz 16. novembrim Monako. Joseliani veiksme bija beigusies un Sje Dzjuņa uzvarēja ar lielu pārsvaru. «World Chess Championship (women) : 1991 Subotica Interzonal Tournament». Mark-weeks.com. Arhivēts no oriģināla, laiks: 2016-03-03. Skatīts: 2018-10-11. Suomen Shakki 4/1992 Arhivēts 2016. gada 6. martā, Wayback Machine vietnē. (Finnish) «World Chess Championship (women) : 1992 Shanghai Candidates Tournament». Mark-weeks.com. Skatīts: 2018-10-12. «World Chess Championship for Women». Mark-weeks.com. Skatīts: 2018-10-12. «World Chess Championship (women) : 1993 Ioseliani - Xie». Mark-weeks.com. Arhivēts no oriģināla, laiks: 2012-02-24. Skatīts: 2018-10-11.