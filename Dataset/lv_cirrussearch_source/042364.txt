Cai Inveņa (ķīniešu: 蔡英文, piņjiņs: Cài Yīngwén, dzimusi 1956. gada 31. augustā) ir Ķīnas Republikas (Taivānas) politiķe, advokāte un universitātes profesore. No 2016. gada 16. maija viņa ir Ķīnas Republikas prezidente. Viņa ir pirmā sieviete, kura ieņem šo amatu. 20. gadsimta 90. gados Cai Inveņa piedalījā pārrunās par Taivānas dalību Pasaules tirdzniecības organizācijā. Vēlāk strādājusi kā prezidenta padomniece Valsts drošības padomē. Cai pievienojās Demokrātiskā progresa partijai 2004. gadā un četrus gadus vēlāk kļuva par tās vadītāju. 2016. gadā Cai tika ievēlāta par Ķīnas republikas prezidenti. Savas prezidentūras laikā Cai Inveņa aktīvi centusies mazināt Ķīnas ietekmi autonomajā teritorijā. Vienlaikus prezidente nav pakļāvusies arī savas pārstāvētās Demokrātiskā progresa partijas radikālākajam spārnam, kas viņu kritizē par nevēlēšanos pasludināt salas neatkarību. Pirmā prezidentūras termiņa laikā Cai Inveņa panāca viendzimuma laulību legalizēšanu. Cai Inveņa ir jaunākā atvase 11 bērnu ģimenē. Viņa dzimusi Taivānas dienvidos, jauktā hakka un taivāniešu ķiniešu ģimenē. Trešajā paaudzē viena viņas vecmamma nāk no Taivānas pirmiedzīvotājiem. Cai Inveņai ir ieguvusi bakalaura grādu Taivānas Nacionālājā universitātē, maģistra grādu politikas zinātnē Kornela Universitātē, un doktora grādu Londonas ekonomikas un politikas zinātņu universitātē. «Profile: Tsai Ing-wen, Taiwan's first female president». BBC News (en-GB). 2020-01-11. Skatīts: 2021-11-21. «Taivānas prezidente uzsāks otro pilnvaru termiņu». www.lsm.lv (latviešu). Skatīts: 2021-11-21.