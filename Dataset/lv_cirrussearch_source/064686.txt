Megija Čuna Manjuka (ķīniešu: 張曼玉, piņjiņs: Zhāng Mànyù, dzimusi 1964. gada 20. septembrī) ir bijusī honkongiešu aktrise. Augusi Honkongā un Lielbritānijā, viņa savu karjeru sāka, pēc tam, kad, 1983. gadā piedaloties skaistumkonkursā Honkongā, viņa ieguva otro vietu. Savu slavu Honkongā ieguvusi 1980. gadu beigās un 2000. gadu sākumā. 1985. gadā viņa piesaistīja Džekija Čana uzmanību, kurš viņu iekļāva savā filmā "Policijas stāsts" (Jǐngchá Gùshì), kā arī tās turpinājumos "Policijas stāsts 2" (1988) un "Policijas stāsts 3" (1992). Filmas guva lielus panākumus, padarot Čunu par zvaigzni. 1988. gadā Čuna sāka savu sadarbību ar režisoru Vanu Dzjavei, piedaloties viņa filmā As Tears Go By. Starptautisku atpazīstamību ieguvusi, attēlojot lomu Olivjē Asajasa filmā Irma Vep. 1997. gadā kopā ar Gunu Lī un Džeremiju Aironsu piedalījusies savā pirmajā filmā angļu valodā Chinese Box. Pēc tam, kad 1998. gadā aprecējusies ar Asajasu, viņa galvenokārt uzturējās Francijā. Honkongā viņa atgriezās, lai uzņemtu Karvaja romantisko drāmu "Noskaņojums mīlēt", kur viņa spēlēja kopā ar aktieri Toniju Lunu. Vēlāk piedalījusies Amerikas Kinoakadēmijas balvai nominētajā filmā "Varonis" (Yīngxióng, 2002) un Karvaja filmā "2046" (2004). 2007. gadā Čuna paziņoja, ka pamet aktrises karjeru, lai pievērstos mūzikas rakstīšanai. Kopš 2013. gada Čuna reti parādās sabiedrībā, izņemot modes pasākumos un apbalvošanas ceremonijās. Pateicoties savai aktierspēlei, Čuna ir saņēmusi vairākus apbalvojumus gan Honkongā, gan ārpus tās. 11 gadu posmā, no 1990. līdz 2001. gadam viņa piecas reizes saņēma Honkongas filmu balvu kategorijā "Labākā aktrise", kas ir rekords šajā kategorijā. Čunai pieder arī rekords par visvairāk saņemtajām Taivānas "Zelta zirga" balvām kategorijā "Labākā aktrise galvenajā lomā", saņemot to četras reizes. Eiropā viņa ir saņēmusi "Sudraba lauvas" balvu 1992. gada Berlīnes starptautiskais kinofestivālā par lomu filmā Center Stage. Par lomu Olivjē Asajasa filmā Clean, viņa saņēma Kannu kinofestivāla balvu kategorijā "Labākā aktrise". Ar šo lomu viņa arī kļuva par pirmo Āzijas aktrisi, kas nominēta Francijas Cēzara balvai. «Miss Hong Kong 1983». misshkbeauties.com. Skatīts: 14.12.2022. «Hong Kong Actress Maggie Cheung». www.china.org.cn. Skatīts: 2022-12-14. Bob Flynn. «Maggie Cheung : Why the Asian Star is turning her back on film». The Independent, 06.12.2007. Arhivēts no oriģināla, laiks: 06.12.2007. Skatīts: 14.12.2022. «Maggie Cheung Gets Unfairly Slammed By Netizens After Someone Posts This Photo Of Her». 8 Days (angļu). Skatīts: 2022-12-14. John Rockwell. «'Grand Canyon' Wins The First Prize At Berlin Festival». The New York Times (en-US), 1992-02-25. ISSN 0362-4331. Skatīts: 2022-12-14. «Maggie Cheung Snatches Best Actress Award». www.china.org.cn. Skatīts: 2022-12-14. IMDb profils (angliski) AllMovie profils (angliski)