43. gads bija parastais gads, kas pēc Gregora kalendāra sākās ceturtdienā. Romieši sāk iekarot Britāniju. Auls Plautijs izsēžas Britānijā ar četriem leģioniem (20 000 karavīru), kaujās pie Medvejas un Temzas upēm sakauj britus Karataka un Togodumna vadībā. Viņš apstājas pie Temzas, sagaida imperatoru Klaudiju, kurš vada svinīgo ienākšanu Kamulodunā (ķeltu cietoksnis, mūsdienu Kolčestera). Šajā laikā Vespasiāns pakļauj Britānijas dienvidrietumus. Romieši dibina Londonu — tad zināma kā Londīnija, kā arī Pīterboro. Klaudijs ieņem Līkiju (mūsdienu Antaljas province), apvienojot to ar Pamfīliju un padarot to par Romas provinci. Romieši iegūst pilnīgu kontroli pār Vidusjūru. Sākas karš starp ziemeļu un dienvidu huņņiem. Māsas Trungas izdara pašnāvību pēc tam, kad ķīnieši apspiež viņu vadīto sacelšanos Namvjetā (Vjetnama). Pomponijs Mela, romiešu ģeogrāfs saraksta De situ orbis libri (varbūtējs datējums). Saskaņā ar pareizticīgo baznīcu un koptu baznīcu Svētais Marks kļūst par pirmo Aleksandrijas patriarhu, tādējādi dibinot Āfrikas kristīgo baznīcu. Evaņģēlists Marks kļuva par pirmo Aleksandrijas bīskapu. Marks Valērijs Marciāls, romiešu dzejnieks (varbūtējs datējums, sk. arī 41). Togodumns — Katuvellauni (ķelti) valdnieks.