Heralda sala (krievu: остров Геральд) ir Krievijai piederoša neapdzīvota sala Čukču jūrā. Administratīvi ietilpst Čukotkas autonomā apvidus Iultinas rajonā. Sala izvietojusies Čukču jūras rietumu daļā 65 km uz austrumiem no Vrangeļa salas. Izveidojusies kā granīta paliksnis no kādreiz lielāka zemes masīva. Izstiepta 9,5 km garumā ziemeļrietumu—dienvidaustrumu virzienā. Krasti klinšaini, stāvi. Ainavā dominē tundras augājs. Salu 1849. gadā atklāja britu jūrasbraucējs Henrijs Kelets un nodēvēja par godu savam kuģim Herald. Salu kopā ar apkārtējiem ūdeņiem 1976. gadā iekļāva Vrangeļa salas dabas rezervātā. Salā aizliegta praktiski jebkāda cilvēka darbība, izņemot zinātniskos pētījumus. 2004. gadā rezervāts iekļauts UNESCO Pasaules mantojuma sarakstā. Определение "Геральд" в Большой Советской Энциклопедии Государственный заповедник "Остров Врангеля". История создания заповедника.