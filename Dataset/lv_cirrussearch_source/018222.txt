Rites pagasts ir viena no Jēkabpils novada administratīvajām teritorijām tā dienvidrietumos, Lietuvas pierobežā. Robežojās ar sava novada Saukas un Elkšņu pagastiem, Aizkraukles novada Neretas pagastu, kā arī Lietuvas Panevēžas apriņķa Roķišķu rajona Jodupes un Roķišķu lauku seniūnijām. Atrodas Augšzemes augstienes Sēlijas paugurvalnī. Augstākā vieta - Kapu kalns (145 vjl.). Dienvidsusēja Salāte Rites strauts Pagasts ziemeļos robežojas ar Saukas ezeru, taču ezers nav pagasta teritorijā. Lielākie ezeri pagasta teritorijā: Viņaukas ezers (124 ha) Krīgānu ezers (61,5 ha) Ilzu ezers - uz robežas ar Lietuvu Sargūnas ezers Medenes purvs Čirkūnu purvs 1920. gada zemes reformas gaitā Kroņa-Susējas (Krons-Szußei) muižu sadalīja 18 vienībās 197 ha platībā, Rites pusmuižu (Rittenhof) 10 vienībās 173 ha platībā, Mālamuižu (Mahlemuische) 13 vienībās 120 ha platībā, bet Cīruļu pusmuižu (Zirulischek) sadalīja 2 vienībās 39 ha platībā. 1925. gadā Kroņa-Susējas pagastu pārdēvēja par Rites pagastu. 1935. gadā Jēkabpils apriņķa Rites pagasta platība bija 81,8 km² un tajā dzīvoja 1395 iedzīvotāji. 1945. gadā pagastā izveidoja Apšukalna un Rites ciema padomes, bet pagastu 1949. gadā likvidēja. Rites ciems ietilpis Neretas (1949-1956) un Jēkabpils (1956-2009) rajonos. Rites ciemam 1956. gadā pievienots likvidētais Apšukalna ciems, 1975. gadā - daļa Elkšņu un Lones ciemu teritorijas, bet daļu padomju saimniecības «Suseja» teritorijas pievienoja Elkšņu ciemam. 1990. gadā ciemu reorganizēja par pagastu. 2009. gadā Rites pagastu kā administratīvo teritoriju iekļāva Viesītes novadā. 2021. gadā Viesītes novadu iekļāva Jēkabpils novadā. Lielākās apdzīvotās vietas ir Cīruļi (pagasta centrs), Rite, Kacīte. Andrievs Ezergailis (1930—2022) — ASV latviešu vēsturnieks Ilzu baznīca Kacītē Ilzu baznīca Kacītē Rites tautskola Rites pagasta pašvaldība Stupeļu pilskalns Skats no Stupeļu pilskalna Piemiņas akmens Cīruļos «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Latviešu konversācijas vārdnīca. XVIII. sējums. Rīga : Anša Gulbja izdevniecība. 36335. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Stupeļu kalns