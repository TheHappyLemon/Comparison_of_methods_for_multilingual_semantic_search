Erans Zahavi (ivritā: ערן זהבי; dzimis 1987. gada 25. jūlijā) ir Izraēlas futbolists, spēlē uzbrucēja pozīcijā, pārstāv Izraēlas futbola izlasi. Kopš 2022. gada Zahavi pārstāv Izraēlas Premjerlīgas komandu Telavivas "Maccabi". Zahavi divreiz ir ticis atzīsts par Izraēlas gada futbolistu (2013–14, 2014–15) un trīs sezonas ir bijis Izraēlas Premjerlīgas labākais vārtu guvējs. 2015–16. gada sezonā uzstādījis arī Izraēlas Premjerlīgas rekordu par visvairāk gūtajiem vārtiem sezonas laikā (35 vārti). Tādu pašu rekordu 2019. gadā uzstādījis arī Ķīnas Superlīgā (29 vārti), pārstāvot Guangzhou R&F komandu. Savas karjeras laikā spēlējis Izraēlā, Itālijā, Ķīnā un Nīderlandē. Izraēlas futbola izlases rindās debitējis 2010. gadā. Ar 34 vārtiem viņš ir izlases visu laiku rezultatīvākais spēlētājs. Zahavi Telavivas "Hapoel" pieaugušo komandā debitēja 2006. gadā. 2009–10. gada sezonā kļuvis par Izraēlas Premjerlīgas čempionu. 2011. gadā noslēdzis piecu gadu līgumu ar Itālijas A sērijas komandu Palermo. Tur viņš pavadīja nepilnas divas sezonas, kopumā 23 mačos gūstot tikai 2 vārtus. 2012. gada decembrī atgriezies Izraēlā un pievienojies Telavivas "Maccabi", noslēdzot trīsarpus gadu ilgu līgumu. 2015–16. gada sezonā viņš tika apstiprināts par komandas kapteini. Ar diviem vārtiem divos dueļos pret Šveices komandu Basel, palīdzējis Maccabi komandai iekļūt UEFA Čempionu līgas grupu turnīrā. Šajā sezonā Zahavi 36 Izraēlas Premjerlīģas mačos guva 35 vārtus, uzstādot jaunu līgas rekordu. Kopumā ar Maccabi komandu izcīnījis trīs Premjerlīgas titulus. 2016. gada vasarā pievienojies Ķīnas Superlīgas komandai Guangzhou R&F, kļūstot tikai par otro Izraēlas futbolistu, kas spēlējis Ķīnā. Kopumā piecu sezonu laikā Ķīnas komandā Zahavi 117 mačos guva 103 vārtus. 2020. gadā atgriezies Eiropā un pievienojies Nīderlandes Eredivisie komandai PSV Eindhoven. Arī tur viņš bija rezultatīvs, kopumā 79 mačos gūstot 37 vārtus. Atkārtojis arī kluba rekordu par visvairāk gūtajiem vārtiem vienā Eiropas turnīrā, gūstot astoņus vārtus, spēlējot 2021.—2022. gada UEFA Eiropas līgas un UEFA Eiropas konferences līgas turnīrā. 2022. gada jūnijā atgriezies Telavivas "Maccabi" komandā, atkal kļūstot par komandas kapteini. Izraēlas futbola izlases rindās debitējis 2010. gada 2. septembrī pret Maltu. Savus pirmos vārtus izlases rindās guvis 2013. gada 13. septembrī pret Krievijas izlasi. 2019. gadā, divos 2020. gada Eiropas čempionāta kvalifikācijas mačos pēc kārtas, guvis hat-trick, 24. martā to paveicot 4–2 uzvarā pret Austriju, bet 7. jūnijā 3–0 uzvarā pret Latviju. Viņš kļuva par kvalifikācijas turnīra dalīti otru rezultatīvāko spēlētāju. 2022. gada 15. septembrī paziņojis, ka noslēgs karjeru izlasē, pēc tam viņam netika piešķirta personīga vieta viesnīcas istabā. Tomēr 2023. gada novembrī atgriezies izlasē, lai palīdzētu nacionālajai izlasei 2024. gada Eiropas čempionāta kvalifikācijas mačos. Hapoel Tel Aviv Izraēlas Premjerlīga: 2009–10 Izraēlas kauss: 2009–10, 2010–11 Maccabi Tel Aviv Izraēlas Premjerlīga: 2012–13, 2013–14, 2014–15 Izraēlas kauss: 2014–15 Toto kauss: 2014–15 PSV Eindhoven Nīderlandes kauss: 2021–22 Johan Cruijff Schaal: 2021 Individuālie sasniegumi Izraēlas gada futbolists: 2013–14, 2014–15 Izraēlas Premjerlīgas labākais vārtu guvējs: 2013–14, 2014–15, 2015–16 Ķīnas Superlīgas gada labākais spēlētājs: 2017 Ķīnas Superlīgas labākais vārtu guvējs: 2017, 2019 Ķīnas Superlīgas sezonas simboliskā izlase: 2017, 2019 Eredivisie mēneša labākais spēlētājs: 2022. gada marts «Official: Palermo sign Eran Zahavi from Hapoel Tel Aviv». goal.com. 2011-06-28. Arhivēts no oriģināla, laiks: 2011-06-30. Skatīts: 2023-11-30. «ZAHAVI UNDERWENT A MEDICAL». Maccabi Tel Aviv F.C. 2013-01-21. Arhivēts no oriģināla, laiks: 2013-01-24. Skatīts: 2023-11-30. UEFA.com. «Zahavi strike ensures Maccabi edge out Basel | UEFA Champions League». UEFA.com (angļu), 2015-08-25. Skatīts: 2023-11-30. «3.5 Years in Yellow & Blue: Zahavi's Stats». Maccabi Tel Aviv Football Club (en-US). 2016-06-29. Skatīts: 2023-11-30. «以色列球星1250万美元加盟广州富力». 2016-06-30. Arhivēts no oriģināla, laiks: 2016-06-30. Skatīts: 2023-11-30. «Eran Zahavi joins PSV». www.psv.nl (en-US). 2020-09-20. Arhivēts no oriģināla, laiks: 2021-01-28. Skatīts: 2023-11-30. UEFA.com. «Watch all the Europa Conference League goals: Roma, Leicester, Marseille and Feyenoord through | UEFA Europa Conference League». UEFA.com (angļu), 2022-04-14. Skatīts: 2023-11-30. «Eran Zahavi returns to Maccabi Tel Aviv». The Jerusalem Post | JPost.com (en-US). 2022-06-27. Skatīts: 2023-11-30. «ערן זהבי לקראת סכנין: "הגביע זה משהו אחר לגמרי"». www.israelhayom.co.il. Skatīts: 2023-11-30. «EURO Qualifiers 2019/2020 - Top Scorer». worldfootball.net (angļu). 2023-11-23. Skatīts: 2023-11-30. «Zahavi quits Israel national team following hotel room dispute-Xinhua». english.news.cn. Skatīts: 2023-11-30. Philip Buckingham. «Israeli football is back on the international stage - but what next?». The Athletic (angļu). Skatīts: 2023-11-30. Salman Khan. «Eran Zahavi Returns to Israeli National Football Team: A Game-Changer?». BNN Breaking (en-US), 2023-11-12. Skatīts: 2023-11-30. «Eran Zahavi named as Eredivisie Player of the Month in March». Eredivisie (angļu). 2022-04-01. Skatīts: 2023-11-30. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)