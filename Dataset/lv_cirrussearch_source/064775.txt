Matiass Šindelārs (vācu: Matthias Sindelar, dzimis 1903. gada 10. februārī kā Matejs Šindelāržs (čehu: Matěj Šindelář), miris 1939. gada 23. janvārī) bija austriešu futbolists, spēlējis uzbrucēja pozīcijā, pārstāvējis Austrijas futbola izlasi. Šindelārs tiek uzskatīts par vienu no visu laiku labākajiem austriešu futbolistiem, kā arī par vienu no labākajiem pirmskara futbolistiem pasaulē. Bijis viens no 1930. gadu Austrijas izlases jeb Wunderteam pārstāvjiem, bijis komandas kapteinis 1934. gada FIFA Pasaules kausā. Ieguvis iesauku "futbola Mocarts" un "papīra vīrs" (Der Papierene), viņš bija pazīstams ar savu slaido augumu, driblu un radošumu. 1999. gada IFFHS aptaujā viņš tika atzīts par 20. gadsimta labāko austriešu futbolistu. Ticis atzīts arī par Austrijas gadsimta sportistu. Pēc tam, kad 1938. gadā Nacistiskā Vācija anektēja Austriju, Šindelārs atteicās spēlēt Vācijas izlases rindās. 1939. gada 23. janvārī gan Šindelārs, gan viņa draudzene tika atrasti miruši, viņu dzīvoklī Vīnē. Par oficiālo nāves iemeslu tika pasludināta saindēšanās ar oglekļa monoksīdu, tomēr pastāv versijas gan par pašnāvību un slepkavību. Austria Wien Austrijas čempionāts: 1926 Austrijas kauss: 1925, 1926, 1933, 1935, 1936 Mitropa Cup: 1933, 1936 Austrija Centrāleiropas Starptautiskais kauss: 1931–32 «The Paper Man: life and death of a footballer». the Guardian (angļu). 2008-06-14. Skatīts: 2022-12-22. «IFFHS' Century Elections». www.rsssf.org. Skatīts: 2022-12-22. «HISTORY's Forgotten People: Matthias Sindelar». Sky HISTORY TV channel (angļu). Skatīts: 2022-12-22. «Football: Jonathan Wilson on the mysterious death of Matthias Sindelar, probably Austria's greatest-ever player». the Guardian (angļu). 2007-04-03. Skatīts: 2022-12-22. Munzüger Sport profils (vāciski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)