Džūdita Terēze Evansa (angļu: Judith Therese Evans; dzimusi 1975. gada 20. jūlijā), profesionāli zināma kā Džūdija Grīra (angļu: Judy Greer), ir amerikāņu aktrise un režisore. Pārsvarā zināma kā raksturlomu aktrise, kas piedalījusies dažādu žanru filmās. Viņa ieguva atpazīstamību ar otrā plāna lomām filmās Jawbreaker (1999), "Ko vēlas sievietes" (2000), "Cik man gadu?!" (2004), "Elizabettauna" (2005), "27 kleitas" (2008) un "Mīlestība un citas zāles" (2010). Grīra attēlojusi lomas dažādu žanru filmās, tostarp "Adaptācija" (2002), "Ciems" (2004), "Pēcteči" (2011), "Džefs, kurš dzīvo mājās" (2011), "Kerija" (2013), Men, Women & Children (2014), Grandma (2015), Lemon (2017), "Kur palikusi Bernadeta?" (2019), Uncle Frank (2020) un Hollywood Stargirl (2022). Piedalījusies tādos kases grāvējos, kā "Pērtiķu planētas atmoda" (2014) un turpinājumā "Karš par Pērtiķu planētu" (2017), "Juras laikmeta pasaule" (2015), "Helovīns" (2018) un turpinājumā "Helovīns nogalina" (Halloween Kills, 2021), kā arī Marvel Cinematic Universe filmās "Skudrcilvēks" (2015), "Skudrcilvēks un Lapsene" (2018) un "Galaktikas sargi: 3. daļa" (2023). Viņas kā režisores debija ir komēdijdrāmas filma A Happening of Monumental Proportions (2017). Televīzijā Grīra vislabāk zināma pēc Šerilas Tentas balss lomas kanāla FXX animācijas komēdijseriālā Archer (2009—pašlaik) un Linas Boumenas lomas kanāla FX situāciju komēdijā Married (2014—2015). Vēl piedalījusies komēdijseriālos "Lielā sprādziena teorija" (2007—2019), "Kavētā attīstība" (Arrested Development, 2003—2006, 2013—2019), "Divarpus vīri" (2003—2015), It's Always Sunny in Philadelphia (2007—2011), Kidding (2018—2020), Let's Go Luna! (2018—2022) un Reboot (2022). Džūdija Grīra izaugusi Mičiganā. Mācījusies Vinstona Čērčila skolā. 1997. gadā pabeigusi Depolas Universitātes teātra skolu. 2011. gadā apprecējusies ar producentu Dīnu Džonsonu. 2014. gadā izlaidusi savu autobiogrāfisko grāmatu I Don't Know What You Know Me From: Confessions of a Co-Star. Charles Bramesco. «Fact: Judy Greer Is the Best Person in Hollywood». Nylon, 2017. gada 28. marts. Skatīts: 2018. gada 19. septembris. Borys Kit. «Judy Greer Joins 'Jurassic World'». The Hollywood Reporter (en-US), 2014-04-03. Skatīts: 2022-04-11. Brian Davids. «'Halloween Kills' Stars Judy Greer and Andi Matichak on the Ending: "It's a Bummer"». The Hollywood Reporter (en-US), 2021-10-16. Skatīts: 2022-04-11. Malina Saval. «Judy Greer Talks Directing for the First Time and How to Find a Story to Tell». Variety, 2017. gada 5. maijs. Skatīts: 2017. gada 24. jūlijs. André Joseph. «Guardians of the Galaxy 3 Recasts an Ant-Man Star in a VERY Different Role». Comic Book Resources, 2023. gada 3. maijs. Skatīts: 2023. gada 4. maijs. Vikikrātuvē par šo tēmu ir pieejami multivides faili. Skatīt: Džūdija Grīra. IMDb profils (angliski) Internet Broadway Database profils (angliski) AllMovie profils (angliski)