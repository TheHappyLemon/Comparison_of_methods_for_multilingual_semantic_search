Amnestija (grieķu: amnestia — "aizmiršana") ir augstākās valsts varas akts, ar kuru noteiktas kategorijas notiesātos pilnīgi vai daļēji atbrīvo no soda vai aizstāj to ar mīkstāku sodu. Pamatojoties uz amnestiju, neierosina vai izbeidz krimināllietu pret personām, kuras vēl nav notiesātas par izdarītajiem noziegumiem, kas minēti amnestijas aktā. Amnestijas akts var atzīt personas, kas sodu izcietušas vai no tā atbrīvotas, par nesodītām. Individuāli personas amnestijas aktā netiek minētas, ar ko amnestija atšķiras no apžēlošanas. Amnestija atšķiras arī no reabilitācijas. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Encyclopædia Universalis raksts (franciski)