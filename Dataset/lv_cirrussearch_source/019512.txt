Hanness Stefansons (islandiešu: Hannes Hlífar Stefánsson; dzimis 1972. gada 18. jūlijā) ir Islandes starptautiskais lielmeistars šahā (1993). 11 reizes izcīnījis Islandes šaha čempiona nosaukumu: 1998.-1999., 2001.-2008., 2010.gadā, Kopš 1992. gada regulāri pārstāv Islandes izlasi Pasaules šaha olimpiādēs un Eiropas komandu šaha čempionātos. Labākie rezultāti šajās augstākā līmeņa komandu sacensībās ir 3. vieta pie 1. rezerves galdiņa 1992. gadā (+5 =4 -0) un 3. vieta pie 1. galdiņa 2001. gadā (+4 =4 -1). Divas reizes piedalījies FIDE Pasaules šaha čempiona nosaukuma izcīņas izslēgšanas turnīros, bet bez īpašiem panākumiem, jo 1999. gadā ticis tikai līdz 2. kārtai, un 2000. gadā izkritis 1. kārtā. Uzvarējis vairākos starptautiskos šaha turnīros: 1993. gadā Atēnās, 2000. gadā Reikjavikā, 2003. gadā Orhūsā, bet 2008. gadā kopā ar Vanu Jue un Vanu Hao dalījis 1.-3. vietu Reikjavikas starptautiskajā šaha turnīrā. Piedalījies starptautiskajā turnīrā "Rīga—2004", kas vienlaicīgi bija 2004. gada Latvijas atklātais šaha čempionāts, kur dalījis 2. vietu kopā ar Ilmāru Starostītu un Mihailu Ričagovu, atpaliekot tikai no turnīra uzvarētāja Edvīna Ķeņģa. Skákmeistarar Íslands 30th Chess Olympiad: Manila 1992 13th European Team Chess Championship: Leon 2001 1999 FIDE Knockout Matches 2000 FIDE Knockout Matches Athens 1993 Reykjavik 2000 Aarhus 2003 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)