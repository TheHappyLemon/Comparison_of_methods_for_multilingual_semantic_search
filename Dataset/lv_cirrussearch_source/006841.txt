Džordžs Lorenss Mikans (angļu: George Lawrence Mikan, Jr.; 1924. gada 18. jūnijs — 2005. gada 1. jūnijs) bija profesionāls amerikāņu basketbolists, spēlēja centra pozīcijā. Profesionāļa karjeras laikā spēlēja Nacionālās basketbola līgas (NBL) kluba Čikāgas "American Gears", kā arī NBL, Amerikas basketbola asociācijas (BAA) un Nacionālās basketbola asociācijas (NBA) kluba Mineapolisas "Lakers" sastāvā. Dž. Mikans tiek uzskatīts par vienu no basketbola pionieriem. Dž. MIkans aizvadīja veiksmīgu karjeru. Kopumā izcīnīja 7 NBL, BAA un NBA čempionu titulus, vienreiz tika atzīts par Visu zvaigžņu spēles vērtīgako spēlētāju, trīs sezonas bija līgas rezultatīvākais spēlētājs. Viņš bija pirmo četru NBA Visu zvaigžņu spēļu dalībnieks, kā arī tika iekļauts pirmo sešu BAA-NBA sezonu simoliskajās pirmajās izlasēs. Viņa dominance bija vairāku NBA noteikumu mainīšanas iemesls, piemēram, uzbrukuma laika ieviešana. Vienu sezonu bija Mineapolisas "Lakers" kluba galvenais treneris. Pēc basketbolista karjeras beigām viņš bija viens no Amerikas basketbola asociācijas dibinātājiem, kā arī bija pirmais līgas komisārs līdz 1969. gadam. Dž. Mikans mira 2005. gadā pēc ilgas cīņas ar diabētu. 1959. gadā Dž. Mikans tika uzņemts basketbola slavas zālē. 1996. gadā viņš tika nosaukts par vienu no 50 izcilākajiem NBA spēlētājiem. Oficiālā mājaslapa NBA profils (angliski) Basketball Reference profils (angliski)