Biofizika ir starpdisciplināra zinātnes nozare, kas pēta fizikālās un fizikālķīmiskās parādības dzīvajos organismos. Biofizika ir gan bioloģijas, gan fizikas apakšnozare. Tā ir cieši saistīta ar fizioloģijas, bioķīmijas, molekulārās bioloģijas un medicīnas jomām. Par biofizikas pirmsākumiem uzskata 1771. gadā veiktos Luidži Galvāni eksperimentus ar mirušu vardi, kad, pārlecot elektriskajai dzirkstelei uz vardes kājām, tika novērota to saraušanās. 1790. gadā viņš to pašu novēroja, kad pieskārās vardes kājai ar nazi. Balstoties uz Galvāni eksperimentiem, Alesandro Volta izgatavoja pirmo elektrisko bateriju. Vikikrātuvē par šo tēmu ir pieejami multivides faili. Skatīt: Biofizika. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)