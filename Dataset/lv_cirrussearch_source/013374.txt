Šis raksts ir par 2. gadu. Par citām jēdziena 2 nozīmēm skatīt nozīmju atdalīšanas lapu. 2. gads bija parastais gads, kas pēc Gregora kalendāra sākās otrdienā. Romas impērijā mūsu ēras 2. gads zināms kā Romas konsulu Vinicija un Vara gads, kas nosaukts romiešu konsulu Publija Vinicija un Alfena Vara vārdā, un retāk zināms kā AUC 755 gads (sk. ab urbe condita). Pēc Lūcija Cēzara nāves Līvija Druzilla pārliecina Oktaviānu ļaut viņas dēlam Tiberijam atgriezties Romā kā privātpersonai pēc sešus gadus ilga piespiedu izsūtījuma Rodā. Gajs Cēzars pie Eifratas tiekas ar Partas valdnieku Fraātu V. Tā vietā, lai iebruktu Partā, Gajs Cēzars noslēdz ar viņiem mieru; Parta atzīst romiešu pretenzijas uz Armēniju. Mauretānijas valdnieks Juba II kā militārais padomnieks pievienojas Gajam Cēzaram Armēnijā. Šajā periodā viņš satika Jūdejas Aleksandra bijušo sievu Kapadokijas princesi Glafīru un iemīlējās viņā. Vans Mans uzsāka personības paaugstināšanas programmu, atjaunojot marķīzu titulus bijušajiem imperatora prinčiem un ieviešot pensiju sistēmu pensionētiem ierēdņiem. Noteica ierobežojumus imperatora mātei, sievai Vei un Vei klana locekļiem. Pirmā tautas skaitīšana Ķīnā: valstī saskaitītas 12 233 062 saimniecības un 59 594 978 cilvēki. Par Armēnijas valdnieku kļūst Ariobarzans II — Mīdijas valdnieks. Dens Ju (鄧禹, Deng Yu), Haņu dinastijas ģenerālis un valstsvīrs (miris 58. gadā) 20. augusts — Lūcijs Cēzars (Lucius Caesar), Markusa Vipsānija Agripas un Jūlijas Vecākās dēls, imperatora Augusta audžudēls (dzimis 17. gadā p.m.ē.)