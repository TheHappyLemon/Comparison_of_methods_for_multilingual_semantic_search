9. Saeimas vēlēšanas Latvijā notika 2006. gada 7. oktobrī. Tajās piedalījās 901 665 balsstiesīgie iedzīvotāji. Visvairāk balsu un vietu 9. Saeimā ieguva Tautas partija, kuras biedrs Aigars Kalvītis vēlēšanu laikā vadīja valdību. A. Kalvītis vadīja arī pirmo valdību 9. Saeimas pilnvaru laikā. Latvijas Republikas Satversme nosaka, ka Saeimu ievēl vienlīdzīgās, tiešās, aizklātās, brīvās un proporcionālās vēlēšanās, piešķirot vietas partijām, kuras iegūst vismaz 5% balsu pēc Vebstera/Senlagē metodes. Vēlēšanas parasti notiek reizi četros gados, oktobra pirmajā sestdienā, bet Latvijas Valsts prezidentam ir tiesības rīkot ārkārtas vēlēšanas. Tiesības vēlēt ir pilntiesīgiem Latvijas pilsoņiem, kuri vēlēšanu dienā ir sasnieguši astoņpadsmit gadu vecumu. Saeimā var ievēlēt jebkuru pilntiesīgu Latvijas pilsoni, kurš vēlēšanu pirmajā dienā ir vecāks par divdesmit vienu gadu. Tika ievēlēti 100 deputāti, no tiem: Rīgas vēlēšanu apgabalā — 29 Vidzemes vēlēšanu apgabalā — 26 Latgales vēlēšanu apgabalā — 16 Zemgales vēlēšanu apgabalā — 15 Kurzemes vēlēšanu apgabalā — 14 No 19 partijām 7 pārvarēja 5% barjeru un iekļuva 9. Saeimā. 9. Saeimā iekļuva tās pašas 6 politiskās partijas, kas 8. Saeimā, kā arī Saskaņas centrs. 9. Saeimas vēlēšanām reģistrētie kandidātu saraksti (ja zem saraksta kandidē vairāku partiju pārstāvji, šīs partijas norādītas kā apakšsaraksts) numuru secībā un to kandidāti Ministru prezidenta amatam: 1 MĀRAS ZEME 2 Saskaņas centrs — Jānis Urbanovičs Jaunais Centrs Latvijas Sociālistiskā partija Tautas Saskaņas partija Daugavpils pilsētas partija 3 Politiskā patriotiskā apvienība "DZIMTENE" — Juris Žuravļovs Apvienotā sociāldemokrātiskā labklājības partija Konservatīvā partija Krievu partija Latvijas Jaunatnes partija Mūsu Latvijai Par brīvību, sociālo taisnību un vienlīdzību Reformu savienība Rēzeknes jaunsaimnieks 4 Partija "Visu Latvijai!" 5 Politisko organizāciju apvienība "Par cilvēka tiesībām vienotā Latvijā" — Jakovs Pliners Brīvā izvēle tautu Eiropā Līdztiesība 6 Politiskā organizācija (partija) "Eiroskeptiķi" 7 Zaļo un Zemnieku savienība — Aivars Lembergs Centriskā partija Latvijas Zemnieku savienība Latvijai un Ventspilij Latvijas Zaļā partija 8 Partija "Mūsu zeme" 9 Latvijas Pirmās partijas un partijas "Latvijas Ceļš" vēlēšanu apvienība — Ainārs Šlesers Latvijas Ceļš Latvijas Pirmā partija Reģionālās partijas 10 Latvijas Sociāldemokrātiskā Strādnieku partija — Jānis Dinevičs Darba partija Kristīgi demokrātiskā savienība Latgales gaisma Latvijas Sociāldemokrātiskā Strādnieku partija 11 Partija "Tēvzemes savienība" Demokrātu partija 12 Nacionālā Spēka Savienība 13 Jaunie Demokrāti 14 Tautas partija — Aigars Kalvītis 15 Jaunais laiks 16 "LATVIEŠU LATVIJA" nacionālpolitiska Latviešu Aizstāvības Organizācija 17 Politiskā organizācija "PENSIONĀRU UN SENIORU PARTIJA" 18 Sociālā Taisnīguma partija 19 Tēvzemei un Brīvībai/LNNK — Roberts Zīle Latviešu Zemnieku savienība EDSO misijas konstatēja, ka vēlēšanas noritēja atklāti un profesionāli, bet tas, ka nozīmīgai daļai pilngadīgu valsts iedzīvotāju nav vēlēšanu tiesību, norāda, ka joprojām pastāv demokrātijas deficīts. TB/LNNK deputātu J. Boldānu Latgales apgabaltiesa notiesāja par vēlēšanu zīmju viltošanu Kubuļu pagastā. "Saskaņas centra" biedru J. Klementjevu un trīs viņa uzņēmuma darbiniekus Zemgales apgabaltiesa notiesāja par vēlētāju uzpirkšanu. KNAB konstatēja TP, LPP/LC, SC, JL un ZZS kampaņas tēriņu ierobežojumu pārsniegšanu. Visām šīm partijām un TB/LNNK KNAB uzlika administratīvos sodus. Nepārsūdzēja sodus no tām tikai TB/LNNK un JL. Nebija partijas "Jaunais laiks" kandidāts premjera amatam EDSO misiju paziņojums presei Arhivēts 2007. gada 6. februārī, Wayback Machine vietnē. un gala ziņojums Boldānam par vēlēšanu rezultātu viltošanu piespriež cietumsodu «No SC ievēlētā Saeimas deputāta brālis atstās partiju». Arhivēts no oriģināla, laiks: 2007. gada 11. decembrī. Skatīts: 2007. gada 31. oktobrī. Arhivēts 2007. gada 11. decembrī, Wayback Machine vietnē. «Pārskats par atklātajiem partiju finansēšanas pārkāpumiem Saeimas vēlēšanās 2006. gadā». Arhivēts no oriģināla, laiks: 2007. gada 28. oktobrī. Skatīts: 2007. gada 28. oktobrī. Arhivēts 2007. gada 28. oktobrī, Wayback Machine vietnē. Vēlēšanu rezultāti CVK mājaslapā Laikraksta "Diena" vēlēšanu portāls Portāla DELFI vēlēšanu portāls SKDS un LF partiju reitingi: DELFI Partiju kases: knab.lv, DELFI EDSO misijas paziņojums presei