ANO Ģenerālās asamblejas rezolūcija A/RES/68/262 "Par Ukrainas teritoriālo integritāti" ir ANO Ģenerālās asamblejas 68. sesijā 2014. gada 27. martā atklātā balsojumā pieņemta rezolūcija, kas atkārtoti uzsvēra atbalstu Ukrainas teritoriālajai integritātei tās starptautiski atzītajās robežās un pasludināja par spēkā neesošu Krimas referendumu (2014). Šī ANO Ģenerālās asamblejas sesija tika īpaši sasaukta, lai risinātu jautājumu par Ukrainas teritorijas daļas (Krimas Autonomā Republika, Sevastopole) statusu pēc Krievijas okupācijas. Rezolūciju ierosināja Kanāda, Kostarika, Vācija, Lietuva, Polija un Ukraina. To atbalstīja 100 ANO dalībvalstis, bet noraidīja 11 valstis (Armēnija, Baltkrievija, Bolīvija, Kuba, Ziemeļkoreja, Nikaragva, Krievija, Sudāna, Sīrija, Venecuēla un Zimbabve). 58 valstis atturējās, bet 24 valstis nepiedalījās balsošanā. Pirms tam par šo jautājumu notika septiņas ANO Drošības padomes sanāksmes, kurās Krievija izmatoja savas veto tiesības. «UN General Assembly adopts resolution affirming Ukraine's territorial integrity». Xinhua. 2014-03-28. Skatīts: 2014-03-30. (angļu) «Backing Ukraine’s territorial integrity, UN Assembly declares Crimea referendum invalid». UN. 2014-03-27. Skatīts: 2014-03-30. (angļu) Apvienoto Nāciju Organizācija Krimas krīze Pilns teksts rezolūcijas 68/262 (angļu)