Huidžou (ķīniešu: 惠州, piņjiņs: Huìzhōu) ir prefektūras līmeņa municipalitāte Guandunas provincē Ķīnas dienvidos, viena no Pērļu upes deltas aglomerācijas pilsētām. Izvietojusies provinces vidusdaļā Dienvidķīnas jūras krastā. Robežojas dienvidrietumos ar Šeņdžeņu, rietumos — ar Dunguaņu un provinces galvaspilsētu Guandžou, ziemeļos — ar Šaoguaņu, bet austrumos — ar Hejuaņu un Šaņvei. Municialitātē ir divi galvenie urbānie centri — pati Huidžou (Huičenas rajons; 1580 000 iedzīvotāji) Dundzjanas upes krastā un 30 km attālā ostas pilsēta Huijana (765 000 iedzīvotāju) jūras krastā. Pavasara un Rudens periodā šajā apvidū pastāvēja senā Luolou valsts. 214. gadā tika izveidots Boluo apriņķis, kuram piederēja arī Huidžou. Vēlākos laikos Huidžou piederējusi arī Dunguaņas un Sudžou apriņkiem. Sunu dinastijas laikā (960–1279) Huidžou bija Huijanas prefektūras centrs. Minu dinastijas laikā 1385. gadā jūras krastā cīņai ar pirātiem tika dibināta Pinhai pilsētiņa, kas mūsdienās ir viens no Huidžou vēstures un kultūras pieminekļiem. 1956. gadā tika nodibināts Huijanas speciālais apgabals. 1979. gadā tika atdalītas Šeņdžeņa un Baoaņa, bet 1988. gadā Huijanas apgabals tika sadalīts Huidžou, Dunguaņas, Hejuaņas un Šaņvei pilsētās. Huidžou municipalitātē izveidotas vairākas speciālās attīstības zonas. Galvenās rūpniecības nozares ir autobūve, ķīmiskā rūpniecība, elektronika, tekstilrūpniecība, informācijas tehnoloģijas, telekomunikācijas un citas. https://web.archive.org/web/20211123210219/http://stats.gd.gov.cn/attachment/0/421/421309/3283428.pdf; Ķīnas Tautas Republikas Septītā nacionālā tautskaite. One Step Ahead in China: Guangdong Under Reform Vikikrātuvē par šo tēmu ir pieejami multivides faili. Skatīt: Huidžou. Encyclopædia Britannica raksts (angliski)