Hobokena (angļu: Hoboken) ir pilsēta ASV ziemeļrietumos, Ņujorkas aglomerācijā, Hudzonas upes labajā krastā iepretim Manhatanai. Hobokena par pilsētu kļuva 1855. gadā, kad tā sāka strauji attīstīties kā osta. Vairums tā laika pilsētas iedzīvotāju bija vācu izcelsmes. Hobokenā tika fiksēta pirmā beisbola spēle, jo 1845. gadā viens no pirmajiem beisbola klubiem — New York Knickerbockers ierīkoja šeit spēļu laukumu un sāka regulāras sacensības. Pirmā pasaules kara laikā pilsētas vācu iedzīvotāju tika deportēti uz citām vietām, bet Hobokena kļuva par galveno bāzi karaspēka pārsūtīšanai uz Eiropu. Caur Hobokenas ostu uz karu devās vairāk kā 2 miljoni ASV karavīri, tāpēc radās teiciens par drīzu tikšanos "debesīs, ellē vai Hobokenā" (Heaven, Hell or Hoboken). Starp pasaules kariem pilsētas iedzīvotāju sastāvs mainījās un vairākumu ieguva itāļu un īru izcelsmes ļaudis. Hobokenā atrodas Stīvensa Tehnoloģiskais institūts. Hobokenā dzimuši: Maikls Čangs (Michael Chang, 1972) — tenisists; Hovards Eikens (Howard Aiken, 1900—1973) — inženieris; Alfrēds Kinsijs (Alfred Kinsey, 1894—1956) — seksologs; Alfrēds Krēbers (Alfred L. Kroeber, 1876—1960) — antropologs; Doroteja Lanža (Dorothea Lange, 1895—1965) — fotogrāfe; Džo Pantoliano (Joe Pantoliano, 1951) — aktieris; Frenks Sinatra (Frank Sinatra, 1915—1998) — dziedātājs; Alfrēds Štiglics (Alfred Stieglitz, 1864—1946) — fotogrāfs; Pia Zadora (Pia Zadora, 1954) — aktrise. https://www.nj.gov/labor/lpa/census/2020/2020%20pl94%20Tables/2020_Mun/popARH%20MCD%20Cen20-Cen10.xlsx; pārbaudes datums: 22 janvāris 2022. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. Sullivan, Dean A. "Early Innings: A Documentary History of Baseball, 1825–1908", University of Nebraska Press, 1997. ISBN 9780803292444. Accessed September 1, 2015. Vikikrātuvē par šo tēmu ir pieejami multivides faili. Skatīt: Hobokena. Encyclopædia Britannica raksts (angliski)