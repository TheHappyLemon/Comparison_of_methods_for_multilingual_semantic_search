Šis raksts ir par Latvijas politisko partiju periodā no 1921. līdz 1934. gadam. Par citām jēdziena Nacionālā apvienība nozīmēm skatīt nozīmju atdalīšanas lapu. Nacionālā apvienība bija politiskā partija Latvijā. Tā tika dibināta 1921. gadā un likvidēta 1934. gadā līdz ar valsts apvērsumu, pēc kura tika likvidētas visas Latvijas politiskās partijas. Latviešu zemnieku savienības līderi Kārlis Ulmanis, Jānis Čakste un Zigfrīds Anna Meierovics vienojās ar Rīgas pilsonības politisko līderi Arvedu Bergu piedalīties Satversmes sapulces vēlēšanās Rīgas apgabalā vienā konservatīvo Rīgas pilsoņu sarakstā ar nosaukumu "Bezpartejisko pilsoņu grupa". Par Satversmes sapulces deputātiem Rīgas apgabalā no Bezpartejisko pilsoņu grupas kļuva Arveds Bergs, Kārlis Kasparsons, Juris Ķēmanis, Zelma Cēsniece-Freidenfelde, Pauls Ašmanis (Ārlietu ministrijas Informācijas centra vadītājs) un Jānis Taube. Vēlāk Bezpartejisko pilsoņu grupas frakcijai pievienojās arī inženieris Artūrs Ozols no Darba partijas. 1921. gada 25. maijā šie Satversmes sapulces deputāti un Republikāņu partijas līderi Aurēlijs Zēbergs, Eduards Strautnieks un Gustavs Ķempelis dibināja savienību "Bezpartejiskais nacionālais centrs". No 1925. līdz 1931. gadam partijas nosaukums bija Nacionālais Centrs, bet no 1931. līdz 1934. gadam Latviešu Nacionālā Apvienība. Tā bija izteikta labā spārna konservatīvi demokrātiska partija. Biedru skaits nebija liels, bet tas stabili turējās aptuveni 400 cilvēku robežās. Partijas idejas un uzskatus pauda laikraksts „Latvis”. Dažas konservatīvisma ideoloģijas skices — 4. daļa Arhivēts 2016. gada 23. janvārī, Wayback Machine vietnē. Edmunds Griģis Edmunds Griģis. Dažas konservatīvisma ideoloģijas skices — 4. daļa