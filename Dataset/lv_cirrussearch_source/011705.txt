Ilga Kļaviņa (dzimusi Ilga Dzenīte 1941. gada 9. martā Rīgā) ir Latvijas šahiste, kas ir dalījusi pirmo vietu Latvijas šaha čempionātā sievietēm 1968. gadā. 1957. gadā Ilga Kļaviņa jau 16 gadu vecumā uzvarēja Rīgas šaha čempionātā sievietēm. 1958. gadā viņa pārstāvēja Latvijas izlasi PSRS 5. komandu čempionātā šahā Viļņā pie meiteņu galdiņa (kā Dzenīte) (+1, =4, -3). 1962. gadā Latvijas Zinātņu akadēmijas šaha komandas sastāvā kļuva par 3. Latvijas PSR komandu čempionāta uzvarētāju. 1968. gadā viņa sasniedza savu lielāko panākumu, dalot 1. vietu kopā ar Sarmu Sedlenieci Latvijas šaha čempionātā sievietēm, taču zaudējot papildmaču cīņā par čempiones nosaukumu — 1,5:3,5. Vēl trīs reizes Ilga Kļaviņa izcīnīja bronzas medaļas Latvijas šaha čempionātā sievietēm: 1958., 1970. un 1971. gadā. Arī vēlākajos gados Ilga Kļaviņa turpina aktīvi piedalīties šaha sacensībās. 2008. gadā viņa uzvarēja Vidzemes šaha čempionātā sievietēm bet 2011. gadā spēlēja Latvijas Augstākās līgas komandu sacensībās šahā. Beigusi Rīgas Politehnisko institūtu (tagad Rīgas Tehnisko universitāti) kā tehnologinženieris. Bija precējusies ar Latvijas šaha meistaru Jāni Kļaviņu (1933—2008). 1958. gads, 3. vieta Latvijas šaha čempionātā sievietēm. 1960. gads, 7. vieta Latvijas šaha čempionātā sievietēm. 1962. gads, 6. vieta Latvijas šaha čempionātā sievietēm. 1968. gads, 2. vieta Latvijas šaha čempionātā sievietēm. 1969. gads, 5. vieta Latvijas šaha čempionātā sievietēm. 1970. gads, 3. vieta Latvijas šaha čempionātā sievietēm. 1971. gads, 3. vieta Latvijas šaha čempionātā sievietēm. OlimpBase :: 5th Soviet Team Chess Championship, Vilnius 1958, Latvian SSR «Sadaļa "Turnīri — Latvijas čempionātu rezultāti"». Arhivēts no oriģināla, laiks: 2012. gada 14. janvārī. Skatīts: 2012. gada 4. janvārī. «ziemellatvija.lv — Portāls — Vietējās ziņas». Arhivēts no oriģināla, laiks: 2012. gada 21. aprīlī. Skatīts: 2012. gada 4. janvārī. Chess-Results Server Chess-results.com — Tournament-Database Šahista profils FIDE mājaslapā (angliski) Šahista profils chesstempo.com mājaslapā (angliski)