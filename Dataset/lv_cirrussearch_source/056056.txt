2021. gada UAE Tour bija šosejas riteņbraukšanas daudzdienu sacensības, kas notika no 21. līdz 27. februārim Apvienotajos Arābu Emirātos. Tā bija trešā reize, kad notikušas UAE Tour sacensības un tās bija pirmās sacensības 2021. gada UCI Pasaules tūres kalendārā. Sacensību kopvērtējumā uzvarēja Slovēnijas sportists Tadejs Pogačars (UAE Team Emirates). Pirms otrā posma no sacensībām izstājās Alpecin–Fenix komanda, jo vienam no tās darbiniekiem tika konstatētas pozitīvas COVID-19 analīzes. Komandu pārstāvošais Matjē van der Pūls bija uzvarējis sacensību pirmajā posmā. Tā kā UAE Tour bija UCI Pasaules tūres sacensības, visas 19 UCI WorldTeam komandas tika ielūgtas. Papildus tika uzaicināta iepriekšējās sezonas spēcīgākā UCI profesionālā komanda — Alpecin–Fenix, veidojot 20 komandu pelotonu. «UAE Tour». UAE Tour. Skatīts: 2021. gada 31. janvāris. «Alpecin-Fenix and Van der Poel withdraw from UAE Tour due to positive COVID-19 test». CyclingTips (en-US). 2021-02-22. Skatīts: 2021-02-22. «Teams». UAE Tour. Skatīts: 2021. gada 31. janvāris. Oficiālā tīmekļa vietne ProCyclingStats profils Veidne:2021 UCI World Tour