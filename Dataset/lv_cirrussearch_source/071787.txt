Afroaziātu valodu saime, agrāk semītu-hamītu jeb hamītu-semītu valodu saime, ir viena no galvenajām pasaules valodu saimēm, kurā ietilpst 377 valodas ar vairāk kā 300 miljoniem dzimtās valodas runātāju. Izplatīta galvenokārt Ziemeļāfrikā, Somālijas pussalā un Tuvajos Austrumos. Afroaziātu valodu saimei ir seši zari — Čadas valodas, semītu valodas, kušītu valodas, omotiskās valodas, berberu valodas un ēģiptiešu valodas. Lielākā valoda šajā saimē ir arābu valoda ar vairāk kā 200 miljoniem runātāju. Nākamās lielākās valodas ir hausu valoda (44 miljoni), amharu valoda (22 miljoni) un oromu valoda (18 miljoni). Terminu “afroaziātu valodas” ieviesa amerikāņu antropologs Džozefs Grīnbergs, aizvietojot agrāk lietoto terminu “semīthamītu valodas”. Dažos avotos šī valodu saime tiek saukta par Āfrāzijas, eritrejiešu vai Lizramisko valodu saimi. Afroaziātu valodu saime sīkāk dalās sešos zaros. Savukārt tie dalās vēl sīkākos apakšzaros. Afroaziātu valodu saimes zari un atzari saskaņā ar Ethnologue informāciju ir šādi: Čadas valodas (193 valodas) Biu-Mandaras valodas (79) rietumu Čadas valodas (70) austrumu Čadas valodas (36) masu valodas (8) semītu valodas (79 valodas) centrālās semītu valodas (58) dienvidu semītu valodas (21) kušītu valodas (45 valodas) austrumu kušītu valodas (30) dienvidu kušītu valodas (7) centrālās kušītu valodas (4) ziemeļu kušītu valodas (1) omotiskās valodas (31 valoda) ziemeļu omotiskās valodas (26) dienvidu omotiskās valodas (5) berberu valodas (27 valodas) ziemeļu berberu valodas (18) tamašeku valodas (4) austrumu berberu valodas (3) zenagu valodas (2) ēģiptiešu valodas (1 valoda) koptu valoda (1) Vēl pie afroaziātu valodām pieder ongota, kas nav klasificēta, neietilpst kādā no valodu zariem. «Afro-Asiatic» (angļu). Ethnologue. Skatīts: 2019. gada 4. jūnijā. Vikikrātuvē par šo tēmu ir pieejami multivides faili. Skatīt: Afroaziātu valodas. «Afro-Asiatic languages» (angļu). Britannica.com. «Afro-Asiatic» (angļu). Ethnologue. «Семитологам и Хамитологам :)» (krievu). terra_linguarum.