Bonus-malus klase ir Obligātās transportlīdzekļu īpašnieku civiltiesiskās apdrošināšanas (OCTA) sistēmas svarīga komponente, kas nodrošina objektīvu novērtējumu apdrošināšanas riskam. Latvijā Bonus-malus sistēma darbojas kopš 2006. gada. Bonus-malus sistēma paredz, ka transportlīdzekļu īpašniekiem, kuri brauc bez ceļu satiksmes negadījumiem, OCTA apdrošināšanas polise maksā lētāk nekā īpašniekiem, kuri pārkāpj ceļu satiksmes noteikumus. Šo sistēmu, veicot OCTA polises prēmijas aprēķināšanu un piemērojot atlaides vai piemaksas vidējai apdrošināšanas prēmijai, izmanto visas apdrošināšanas sabiedrības. Pavisam ir noteiktas 17 bonus-malus klases. 1- 5 klases. Augstāka riska (Malus) klase, kuru piešķir transportlīdzekļu īpašniekiem, kuri ir izraisījuši ceļu satiksmes negadījumus; 7-17 klases. Zemāka riska (Bonus) klases, kuru piešķir transportlīdzekļu īpašniekiem, kuri regulāri ikgadu iegādājas OCTA apdrošināšanas polises un, kuri nav izraisījuši ceļu satiksmes negadījumus; 6. Klase. Šī ir bonus-malus sistēmas sākuma klase, kuru piešķir transportlīdzeklim, kuram OCTA polise tiek iegādāta pirmo reizi. Pārbaudīt piešķirto bonus-malus klasi var Latvijas Transportlīdzekļu apdrošinātāju biroja vietnē, Latvijas Transportlīdzekļu apdrošinātāju birojs Bonus-malus sistēmas apraksts