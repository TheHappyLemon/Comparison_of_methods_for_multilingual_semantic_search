Kolumbijas administratīvo iedalījumu veido 32 departamenti (spāņu: departamentos) un 1 galvaspilsētas distrikts (spāņu: Distrito Capital). Departamentus sīkāk iedala 1119 municipalitātēs (spāņu: municipios). Katru departamentu pārvalda gubernators (spāņu: gobernador) un Departamenta asambleja (spāņu: Asamblea Departamental), kuru tautas referendumā ievēl uz 4 gadiem. Gubernatori nevar vairākas reizes pēc kārtas kandidēt uz šo amatu. Departamentiem ir piešķirtas daļējas autonomijas tiesības. Municipalitātes pārvalda mērs (spāņu: alcalde) un mucipalitātes padome (spāņu: concejo municipal), kas tiek ievēlēti uz 4 gadiem. Pēc platības lielākā administratīvi teritoriālā vienība ir Amazonasas departaments (109 665 km²), savukārt mazākā — Sanandresas, Providensijas un Santakatalinas arhipelāgs (52,5 km²). Pēc iedzīvotāju skaita lielākā administratīvā vienība ir Galvaspilsētas distrikts (7 976 700 iedzīvotāji), bet mazākā — Gvainijas departaments (41 482 iedzīvotāji). «DANE». Arhivēts no oriģināla, laiks: 2009. gada 13. novembrī. Skatīts: 2013. gada 13. februāris. «Poblacion Municipal DANE». Skatīts: April 2013. «2005 Census» (Spanish). Departamento Administrativo Nacional de Estadística DANE. Skatīts: 2012-02-10. DANE (redaktors). «Resultados y proyecciones (2005-2020) del censo 2005», 2015. Departamento Administrativo Nacional de Estadística (redaktors).. «Censo General 2005 - Proyecciones nacionales y departamentales de población 2005-2020». Arhivēts no oriģināla, laiks: 2007. gada 23. novembrī. Skatīts: 2015. gada 8. augustā. Ignorēts nezināms parametrs |fechaacceso= (tiek ieteikts |access-date=)