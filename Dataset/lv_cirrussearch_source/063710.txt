Šari (franču: Chari) ir 1400 kilometrus gara upe Centrālāfrikas Republikā, Čadā un Kamerūnā. Upe dod 90% no Čada ezera ūdens pieteces. Tās krastos dzīvo lielākā daļa no Čadas iedzīvotājiem, un tās krastos atrodas valsts galvaspilsēta Ndžamena. Upe sākas Centrālāfrikas Republikā, netālu no Čadas robežas, satekot Gribingi, Bamingi un Bangoranas upēm. Tek ziemeļrietumu virzienā. Lejtecē veido Čadas—Kamerūnas robežu. Iepretim Ndžamenai Šari uzņem savu lielāko pieteku Logoni. Upē ir attīstīta zvejniecība, šeit mīt Nīlas asaris (Lates niloticus). Kopš 20. gadsimta sešdesmitajiem gadiem eksistē plāni novadīt daļu Ubangi upes ūdens uz Šari, lai stabilizētu Čada ezera ūdenslīmeni. Vikikrātuvē par šo tēmu ir pieejami multivides faili. Skatīt: Šari. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)