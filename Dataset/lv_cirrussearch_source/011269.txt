Mobilā lietotne jeb mobilā aplikācija (angļu: mobile application) ir lietojumprogrammatūra, kas galvenokārt tiek izmantota dažādās viedierīcēs — viedtālruņos, planšetdatoros, viedpulksteņos, e-lasītājos un digitālajos mūzikas atskaņotājos. Lietotnes darbojas neatkarīgi no citām ierīcēm vai sistēmām. Mobilās lietotnes ir paredzētas, lai izglītotu, izklaidētu un palīdzētu patērētājiem ikdienas dzīvē. Ar lietotņu palīdzību iespējams pielāgot mobilo tālruni katra lietotāja individuālajām vēlmēm un vajadzībām. Tās ir viegli pieejamas ikvienam lietotājam. Mobilās lietotnes, atkarībā no ierīces, iespējams lejupielādēt tādās vietnēs kā App Store, Google Play, BlackBerry App World u.c. Pieejamas gan maksas, gan bezmaksas lietotnes. Lielākā daļa lietotņu ir bezmaksas. Maksas lietotņu cenas 95% gadījumu nesasniedz 10 ASV dolāru. Populārākā cena spēļu kategorijai ir 0,99 ASV dolāru. Pētījumi prognozē ieņēmumu no lietotņu pārdošanas pieaugumu līdz 2013. gadam. Vēlāk iespējama stabilizēšanās un neliels kritums, kas izskaidrojams ar populārāko lietotņu pieejamību bez maksas. Populārākās mobilās lietotnes 2011. gada 2. ceturksnī bija spēles — 61% no lejupielādētajām lietotnēm, tām seko laikapstākļu, sociālo tīklu lietotnes u.c. http://www.contentious.com/2011/03/02/whats-a-mobile-app/ Arhivēts 2011. gada 27. novembrī, Wayback Machine vietnē. What is a mobile app http://www.hudsonhorizons.com/Our-Company/Internet-Glossary/Mobile-Applications.htm Arhivēts 2012. gada 19. janvārī, Wayback Machine vietnē. Mobile Applications http://iphone-apps.toptenreviews.com/what-is-a-mobile-app-and-why-do-i-want-one-.html Arhivēts 2011. gada 16. decembrī, Wayback Machine vietnē. What is mobile app and why do I want one http://www.mobile88.com/news/read.asp?file=/2010/4/9/20100408224653&sec=/[novecojusi saite]