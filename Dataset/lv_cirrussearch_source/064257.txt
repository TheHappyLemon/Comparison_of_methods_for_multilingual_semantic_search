Mastodon ir brīvā un atvērtā pirmkoda programmatūra pašmitināto sociālo tīklu pakalpojumu darbināšanai. Tam ir Twitter pakalpojumam līdzīgas mikroemuāru rakstīšanas funkcijas, kuras piedāvā liels skaits neatkarīgi uzturētu mezglu, kas pazīstami kā instances, un katram ir savs rīcības kodekss, pakalpojumu sniegšanas noteikumi, konfidencialitātes un moderēšanas politikas. Katrs lietotājs ir noteiktas Mastodon instances dalībnieks (ko sauc arī par serveri), kas var sadarboties kā apvienots sociālais tīkls, ļaujot lietotājiem dažādās instancēs mijiedarboties savā starpā. Tas ir paredzēts, lai sniegtu lietotājiem elastību izvēlēties instanci, kuras politikām viņi dod priekšroku, bet saglabāt piekļuvi plašākam sociālajam tīklam. Mastodon ir arī daļa no Fediverse serveru platformu ansambļa, kas izmanto kopīgus protokolus, kas ļauj dalībniekiem mijiedarboties arī ar lietotājiem citās saderīgās platformās, piemēram, PeerTube un Friendica. Mastodon talismans ir dzīvnieks ar snuķi, kas atgādina mastodontu vai mamutu un dažkārt tiek attēlots, lietojot planšetdatoru vai viedtālruni. Ziņojumi, kas publicēti, izmantojot programmatūru, tiek saukti par "taurējumiem". Mastodon sākotnējo versiju radīja Eigens Ročko un 2016. gada oktobrī par to paziņoja Hacker News vietnē. Mastodon izmanto pūļa finansējumu un neizvieto reklāmas; 2022. gada novembrī to atbalstīja ap 3500 cilvēki. Kopš 2021. gada tas reģistrēts Vācijā kā bezpeļņas organizācija (gemeinnützige GmbH). Sasha Lekach. «The coder who built Mastodon is 24, fiercely independent, and doesn't care about money». Mashable, 2018. gada 6. aprīlis. Skatīts: 2019. gada 6. novembris. «The company behind Mastodon». joinmastodon.org. «v0.1.0». 2016. gada 16. marts. Skatīts: 2019. gada 18. jūlijs – caur GitHub. «mastodon/mastodon». Mastodon. 2022. gada 5. novembris. Wilfred Chan. «Mastodon gained 70,000 users after Musk’s Twitter takeover. I joined them». The Guardian, 2022. gada 2. novembris. Skatīts: 2022. gada 3. novembris. Megan Farokhmanesh. «A beginner's guide to Mastodon, the hot new open-source Twitter clone». The Verge (angļu), 2017. gada 7. aprīlis. Skatīts: 2021. gada 4. februāris. Joon Ian Wong. «How to use Mastodon, the Twitter alternative that's becoming super popular». Quartz (angļu), 2017. gada 6. aprīlis. Skatīts: 2021. gada 4. februāris. «Mastodon launches their ActivityPub support, and a new CR!». ActivityPub.rocks. Skatīts: 2019. gada 20. janvāris. «Show HN: A new decentralized microblogging platform». 2016-10-05. Skatīts: 2022-10-31. Berit Glanz. «Twitter-Alternative: Wer steckt eigentlich hinter Mastodon?». FAZ.NET (vācu). ISSN 0174-4909. Skatīts: 2022-11-14. Vikikrātuvē par šo tēmu ir pieejami multivides faili. Skatīt: Mastodon. Oficiālā tīmekļa vietne