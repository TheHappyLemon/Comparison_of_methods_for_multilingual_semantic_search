"Tumšais bruņinieks" (angļu: The Dark Knight) ir 2008. gada supervaroņu filma, kuras režisors ir Kristofers Nolans. Filmas sižets veidots pēc DC Comics personāža Betmena. Šī ir otrā filma Nolana "Betmena" triloģijā, turpinājums 2005. gada filmai "Betmens: Sākums". Filmā galvenā cīņa notiek starp Betmenu un Džokeru. Tajā ticis ieviests jauns tēls — Gotemas jaunievēlētais apgabala prokurors Hārvijs Dents. "Tumšajā bruņiniekā" galvenās lomas attēlo Kristians Beils (Betmens/Brūss Veins), Maikls Keins (Alfrēds Penivorts), Hīts Ledžers (Džokers), Gērijs Oldmens (Džeimss Gordons), Ārons Ekharts (Hārvijs Dents), Megija Jillenhola (Reičela Dousa) un Morgans Frīmens (Lūsiuss Fokss). "Tumšā bruņinieka" pirmizrāde notika 2008. gada 14. jūlijā Buenosairesā, Argentīnā, 2008. gada 12. jūlijā tika sākta izrādīšana Austrālijā, 2008. gada 18. jūlijā — Ziemeļamerikā un 2008. gada 24. jūlijā — Apvienotajā Karalistē. 2008. gada 22. janvārī, dažus mēnešus pēc filmēšanas pabeigšanas un sešus mēnešus pirms filmas pirmizrādes, no dažādu medikamentu pārdozēšanas mira Ledžers. Kinokritiķi šo filmu ir atzinuši par vienu no 21. gadsimta pirmās desmitgades labākajām filmām un par vienu no visu laiku labākajām supervaroņu filmām. "Tumšais bruņinieks" saņēma pozitīvas atsauksmes, kā arī pārspēja vairākus rekordus izrādīšanas laikā. Tā kļuva par sesto filmu, kuras kases ieņēmumi pārsnieguši 1 miljardu ASV dolāru un ir 49. visu laiku ienesīgākā filma, ir bijusi arī 4. ienesīgākā. "Tumšais bruņinieks" tika nominēts Amerikas Kinoakadēmijas balvai astoņās nominācijās, tika iegūta balva par labāko skaņas montāžu, savukārt Ledžers tika atzīts par labāko aktieri otrā plāna lomā. Ledžers ir pirmais, kas saņēmis balvu šajā nominācijā pēc nāves. Triloģijas pēdējā filma "Tumšais bruņinieks atgriežas" tika izdota 2012. gada 20. jūlijā. Uzmanību! Turpmākajā tekstā var tikt atklātas nozīmīgas detaļas par filmas saturu! Gotemā noziedznieku grupa klaunu maskās aplaupa banku, pēc tam nogalinot cits citu, tādējādi izpildot sev piešķirtos uzdevumus, līdz paliek tikai viens aplaupītājs. Sašautais bankas menedžeris laupītājam saka, ka viņu boss to pašu izdarīs arī ar viņu. Klauns pēc tam sāk smieties un saka, ka viņš tic, ka tas, kas viņu nenogalina, padara dīvaināku. Vēlāk laupītājs noņem masku un atklājas, ka tas ir Džokers. Betmens un policijas pārstāvis Džims Gordons nolemj iekļaut jauno apgabala prokuroru Hārviju Dentu savā mafijas apkarošanas plānā. Lai arī vēlāk atklājas, ka Dents satiekas ar Reičelu Dousu (kas nav vienaldzīga arī Brūsam Veinam), tomēr Brūss Veins atzinīgi vērtē Denta ideālismu un piedāvā sarīkot viņam līdzekļu vākšanu. Vairāki mafijas bosi sarīko videokonferenci ar ķīniešu grāmatvedi Lao, kas ir paslēpis viņu līdzekļus no policijas un viņiem pašiem un ir aizbēdzis uz Honkongu. Ierodas Džokers un pārtrauc sanāksmi, brīdinot viņus par Betmenu, kuru neierobežo nekādi likumi un jurisdikcijas. Viņš piedāvā nogalināt Betmenu par pusi no viņu naudas, tomēr mafijas bosi atsakās no šī piedāvājuma. Džokers nogalina vienu no viņiem un pārņem kontroli pār viņa vīriem. Betmens dodas uz Ķīnu, kur sagūsta Lao un aizved viņu atpakaļ uz Gotemu, lai viņš liecinātu pret Džokeru un mafiju. Džokers paziņo, ka viņš katru dienu nogalinās pa cilvēkam, līdz Betmens neatklās savu identitāti. Viņš nogalina komisāru Džilianu Lēbu un tiesnesi, kas vada mafijas lietas tiesā. Džokers vēlas nogalināt arī Dentu līdzekļu vākšanas pasākumā, tomēr Betmens viņu nosargā. Gordons paredz, ka Džokers vēlēsies nogalināt arī mēru, beigu beigās upurējot pats sevi. Brūss Veins plāno atklāt savu Betmena identitāti, bet Dents uzdodas par Betmenu. Gordons, kas viltoja savu nāvi, palīdz aizturēt Džokeru un tiek paaugstināts komisāra amatā. Tajā pašā naktī pazūd Dents un Reičela. Betmens Džokera nopratināšanā uzzina, ka Dents un Reičela ir divās dažādās ēkās, kurās abās ir ievietoti spridzekļi. Džokers atklāj ēku atrašanās vietu. Betmens dodas uz ēku, kurā ir Reičela, vienīgi dažas sekundes pirms sprādziena atklājot, ka Džokers ir norādījis adreses otrādi, un Betmens ir devies uz ēku, kurā ir Dents. Pēc abu ēku sprādziena Reičela mirst, bet Dents tiek sakropļots, puse sejas ir vienās rētās. Džokers uzspridzina bumbu policijas iecirknī un aizbēg kopā ar Lao. Brūsa Veina uzņēmuma Wayne Enterprises grāmatvedis Kolmans Rīss atklāj Betmena īsto identitāti un plāno atklāt to sabiedrībai. Džokers nogalina Lao un vienu no mafijas bosiem, pēc tam draud uzspridzināt slimnīcu, ja vien Rīss netiks nogalināts. Gordons un Brūss nosargā Rīsu, kas maina savas domas. Džokers apciemo Dentu slimnīcā un pārliecina viņu atriebties par Reičelas nāvi. Pēc tam Džokers uzspridzina slimnīcu un aizbēg kopā ar ķīlniekiem. Dents sāk atriebties cilvēkiem, kas vainojami Reičelas nāvē, izlemjot viņu likteni ar monētas mešanu. Viņš nogalina atlikušo mafijas bosu un policistu, kas palīdzējis nolaupīt Reičelu. Vēlāk atklājas, ka Džokers ir sagrābis divus kuģus, katrā no tiem ir eksplozīvi materiāli. Vienā kuģī atrodas parasti pilsētas iedzīvotāji, otrajā — cietumnieki un cietuma sargi. Katrā kuģī tiek ievietota atslēga, ar kuru var uzspridzināt otru kuģi, tādējādi pašiem paliekot dzīviem. Ja neviens no kuģiem netiks uzspridzināts līdz pusnaktij, tiks uzspridzināti abi kuģi. Abu kuģu pasažieri izlemj neizmantot atslēgas. Betmens lūdz savam biznesa menedžerim Lūsiusam Foksam izmantot izsekošanas programmu, lai atrastu Džokeru. Fokss to negribīgi dara, piebilstot, ka pametīs darbu pēc Džokera notveršanas. Džokers ietērpj ķīlniekus kā savus vīrus, lai Gordona SWAT komanda viņus nogalinātu. Betmens cīnās ar SWAT komandu un Džokera vīriem, pēc tam izglābj ķīlniekus. Betmens aiztur Džokeru, kas tīksminās, ka viņš ir uzvarējis, jo Gotema zaudēs ticību, kad ieraudzīs Denta izdarīto. Pirms SWAT komanda ierodas apcietināt Džokeru, viņš atgādina Betmenam, ka viņu konflikts būs mūžīgs. Jo viņš ir varonis, kuru Gotema ir pelnījusi, nevis varonis, kas Gotemai nepieciešams tagad. Un mēs viņam dzenamies pakaļ, jo viņš izturēs. Jo viņš nav mūsu varonis, viņš ir kluss sargs, vērīgs aizstāvis. Tumšais bruņinieks. Džeimss Gordons, atbildot savam dēlam, kāpēc policija dzenas pakaļ Betmenam Dents ievilina Gordonu ēkā, kur nomira Reičela un kur tiek turēta gūstā Gordona ģimene. Betmens aptur Dentu, kas ar monētas mešanu cenšas izlemt savu, Betmena un Gordona dēla likteni. Viņš iešauj Betmenam, pēc tam Betmens nogrūž Dentu no ēkas un izglābj zēna dzīvību. Betmens vēlāk pārliecina Gordonu apsūdzēt viņu Denta paveiktajās slepkavībās, saglabājot Dentu kā cerības simbolu pilsētā. Gordons izcīnina Betmenu izsaucošo gaismas signālu un uzsāk viņa notveršanas procesu. Brūsa Veina kalpotājs Alfrēds Penivorts sadedzina Reičelas vēstuli Brūsam Veinam, kurā viņa paziņo par saderināšanos ar Dentu, savukārt Fokss vēro izsekošanas programmas pašiznīcināšanos. Kristians Beils attēlo Brūsu Veinu/Betmenu, miljardieri, kas nodevies Gotemas aizsargāšanai no noziedzniekiem. Maikls Keins attēlo Alfrēdu Penivortu, Brūsa uzticamo sulaini un uzticības personu. Hīts Ledžers attēlo Džokeru. Pats Ledžers savu attēloto Džokeru raksturojis kā "psihopātu, masu slepkavu, šizofrēniķi bez līdzjūtības". Gērijs Oldmens attēlo Džeimsu Gordonu, Gotemas policijas departamenta leitnantu un vienu no nedaudzajiem godīgajiem policistiem pilsētā. Ārons Ekharts attēlo Hārviju Dentu/Divseji, apgabala prokuroru, Gotemas "balto bruņinieku". Megija Jillenhola attēlo Reičelu Dousu, Gotemas apgabala prokurora palīgu, Veina bērnības draugu; viena no nedaudzajiem cilvēkiem, kas zina Betmena identitāti. Morgans Frīmens attēlo Lūsiusu Foksu, jauno Wayne Enterprises izpilddirektoru, kas, informēts par darba devēja dubulto identitāti, tagad ir arī Brūsa ieroču meistars. Ēriks Robertss attēlo Selu Maroni, gangsteri, kas pārņēmis kontroli pār Karmīna Falkones mafiju. Kenghans Ngs attēlo Lao, grāmatvedi, kura pārziņā ir mafijas nauda. Kolins Makfarlans attēlo Džilianu Lēbu, Gotemas policijas komisāru, kuru noslepkavo Džokers. Galvenā aktieru sastāva fotogrāfijas Kristians Beils Maikls Keins Hīts Ledžers Ārons Ekharts Megija Jillenhola Gērijs Oldmens Morgans Frīmens Filma "Tumšais bruņinieks" tika ierindota vairāku kritiķu 2008. gada labāko filmu pirmajā desmitniekā. 1. — Frenks Šeks, The Hollywood Reporter 1. — Džeimss Berardinelli, ReelViews 1. — Maiks Rasels, The Oregonian 1. — Pīters Hārtlaubs, San Francisco Chronicle 1. — Premiere 2. — Kērks Hanikats, The Hollywood Reporter 2. — Neitans Rebins, The A.V. Club 2. — Ričards Repers, The Chicago Sun-Times 2. — Ouens Gleibermans, Entertainment Weekly 3. — Lorenss Topmens, The Charlotte Observer 3. — Līza Švarbauma, Entertainment Weekly 3. — Marks Moens, The Oregonian 3. — Maikls Rehstšafens, The Hollywood Reporter 3. — Pīters Traverss, Rolling Stone 3. — Šeri Lindena, The Hollywood Reporter 4. — Kails Smits, New York Post 5. — Kīts Filipss, The A.V. Club 5. — Noels Marijs, The A.V. Club 5. — Rene Rodrigess, The Miami Herald (dalīta vieta ar filmu Hellboy II) 5. — Skots Fondass, LA Weekly 5. — Veslijs Moriss, The Boston Globe 6. — Filips Mārtins, Arkansas Democrat-Gazette 7. — Manola Dargisa, The New York Times 7. — Marks Doils, Metacritic.com 7. — Šons Akmeikers, Seattle Post-Intelligencer 9. — Skots Tobiass, The A.V. Club 10. — Maikls Filipss, Chicago Tribune Top 10 — Rodžers Īberts, The Chicago Sun-Times Top 10 — Roberts Mondello, NPR Top 10 — Empire Top 10 — Elizabete Veicmane, New York Daily News Top 10 — Džo Neimaiers, New York Daily News Top 10 — Roberts Mondello, NPR Top 10 — Viljams Ārnolds, Seattle PI (dalīta vieta ar filmu "Dzelzs vīrs") Top 10 — Pīters Rainers, The Christian Science Monitor Roger Ebert. «The Dark Knight». Chicago Sun-Times, 2008. gada 16. jūlijs. Arhivēts no oriģināla, laiks: 2018. gada 25. decembrī. Skatīts: 2021. gada 1. oktobrī. «The Dark Knight». LUMIERE: Data base on admissions of films released in Europe. Skatīts: 2014. gada 9. jūnijs. «The Dark Knight». BFI. Arhivēts no oriģināla, laiks: 2012. gada 2. augustā. Skatīts: 2014. gada 16. jūnijs. «The Dark Knight (2008)». Box Office Mojo. Internet Movie Database. Skatīts: 2014. gada 26. septembrī. «The 50 Best Movies of the Decade (2000–2009)». Paste Magazine. 2009. gada 3. novembris. Arhivēts no oriģināla, laiks: 2017. gada 17. oktobrī. Skatīts: 2011. gada 14. decembris. «Film Critics Pick the Best Movies of the Decade». Metacritic. 2010. gada 3. janvāris. Arhivēts no oriģināla, laiks: 2016. gada 3. aprīlī. Skatīts: 2012. gada 4. septembris. «The Dark Knight (2008): Reviews». Metacritic. CNET Networks. Skatīts: 2008. gada 23. decembris. «All Time Worldwide Box Office Grosses». Box Office Mojo. Skatīts: 2010. gada 31. maijs. «Academy Awards Database - ACTOR IN A SUPPORTING ROLE, 2008». Arhivēts no oriģināla, laiks: 2014. gada 27. februārī. Skatīts: 2014. gada 18. februārī. Sarah Lyall. «Movies: In Stetson or Wig, He's Hard to Pin Down». The New York Times (The New York Times Company), 2007-11-04. Skatīts: 2008-07-08. «Metacritic: 2008 Film Critic Top Ten Lists». Metacritic. Arhivēts no oriģināla, laiks: 2010. gada 24. februārī. Skatīts: 2014. gada 13. decembrī. «Richard Roeper's Top 25 Films of 2008». Arhivēts no oriģināla, laiks: 2011. gada 16. septembrī. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Myspace profils (angliski)