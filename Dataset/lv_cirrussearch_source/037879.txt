Džanni Vatimo (itāļu: Gianni Vattimo; dzimis 1936. gada 4. janvārī, miris 2023. gada 19. septembrī) bija itāļu postmodernisma filozofs un komunistisks politiķis. Studējis filozofiju Turīnas un Heidelbergas Universitātē. Hansa Georga Gadamera skolnieks. No 1969. gada bija Turīnas Universitātes estētikas profesors, no 1982. gada - turpat, teorētiskās filozofijas profesors. Vatimo pētījumi centrējas ap feminisma, teoloģijas, seksualitātes un globalizācijas jautājumiem. Darbojies vairākās kreisās politiskajās partijās. No 2015. gada - Komunistu partijas (Partito Comunista) biedrs. Būdams atklāts gejs, darbojas LGBT kustībā. 1999. un 2009. gadā ievēlēts Eiroparlamentā. Kritiski noskaņots pret Izraēlas politiku, dažkārt apsūdzēts antisemītismā un teroristisku organizāciju (HAMAS) atbalstīšanā. Dž. Vatimo nomira Turīnā 2023. gada 19. septembrī 87 gadu vecumā. «Gianni Vattimo è morto: il filosofo aveva 87 anni». repubblica.it (itāļu). 2023. gada 19. septembris. Skatīts: 2024. gada 8. janvārī. Vikikrātuvē par šo tēmu ir pieejami multivides faili. Skatīt: Džanni Vatimo. Brockhaus Enzyklopädie raksts (vāciski) Encyclopædia Universalis raksts (franciski) Filozofijas interneta enciklopēdijas raksts (angliski) Herdera enciklopēdijas raksts (spāņu)