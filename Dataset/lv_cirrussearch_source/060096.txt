Masoreti (ivritā בעלי המסורה [ba'alei ha-masora], no מסורה‏‎ [masora] — 'tradīcija') bija ebreju rakstveži, kas no V līdz X gadsimtam nodarbojās ar ebreju bībeles sākotnējā teksta atveidošanu, izveidojot diakritisko zīmju sistēmu patskaņu apzīmēšanai ebreju līdzskaņu rakstā, standartizējot bībeles teksta izrunu un sadalījumu pa rindkopām un pantiem. Savu darbu masoreti veica Palestīnā — Jeruzalemē, Tibērijā —, kā arī Babilonijā. Masoreti savus pierakstus veica ivritā un aramiešu valodā. «Yahweh». Britannica. Skatīts: 06.02.2022.