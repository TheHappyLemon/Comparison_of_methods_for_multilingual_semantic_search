Iskara (bulgāru: Искър) ir 368 kilometrus gara Donavas labā krasta pieteka Bulgārijas rietumos. Garākā Bulgārijas upe, kas tek tikai pa Bulgārijas teritoriju. Iztece no Rilas kalniem. Tek ziemeļaustrumu virzienā. Augštecē uz upes izveidota lielākā mākslīgā ūdenskrātuve valstī — Iskaras ūdesnkrātuve. Pēc Sofijas ieplakas šķērsošanas upe caurtek Stara Planinas kalniem, veidojot 70 kilometrus garo, ainaviski skaisto Iskaras ieleju (Искърски пролом). Lejtecē tek pa Donavas līdzenumu. Upei ir svarīga vieta Bulgārijas ekonomikā, jo tā apgādā ar ūdeni valsts galvaspilsētu Sofiju, bet pa Iskaras ieleju ierīkots viens no trijiem dzelzceļiem, kas šķērso Stara Planina kalnus. Iskaras krastos atrodas Samokova, Svoge, Sofija, Novi Iskara, Mezdra, Romana, Červenbrjaga, Kojnare, Iskara. Vikikrātuvē par šo tēmu ir pieejami multivides faili. Skatīt: Iskara. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)