Anastasija "Nastja" Ļukina (krievu: Анастасия "Настя" Валерьевна Люкина, angļu: Nastia Liukin; dzimusi 1989. gada 30. oktobrī Maskavā, PSRS) ir profesionāla krievu sporta vingrotāja, kas dzīvo ASV un pārstāv šo valsti starptautiskās sacensībās. Viņa ir 2008. gada Pekinas vasaras olimpisko spēļu čempione individuālajās daudzcīņas sacensībās. Ar deviņām izcīnītajām zelta medaļām Pasaules čempionātos N. Ļukina dala pirmo vietu ar Šenonu Milleri starp visiem amerikāņu sporta vingrotājiem. Viņas tēvs un treneris ir Valērijs Ļukins, 1988. gada olimpiskais čempions vingrošanā, bet māte Anna Kočņeva ir bijusi Pasaules čempione mākslas vingrošanā. N. Ļukina ar ģimeni uz ASV pārcēlās agrā bērnībā. Tur Nastja sāka trenēties vingrošanā, redzot vecākus trenējot savus audzēkņus. Ļukina piedzima 1989. gada 30. oktobrī Maskavā, PSRS. Viņa ir divu padomju vingrotāju vienīgais bērns — viņas tēvs ir 1988. gada olimpiskais čempions Valērijs Ļukins un māte ir 1987. gada pasaules čempione mākslas vingrošanā Anna Kočņeva. Pareizticīgā. Ģimene pārcēlās uz dzīvi ASV pēc PSRS sabrukuma, kad Nastja bija divus ar pusi gadus veca. Vispirms viņi uz dzīvi apmetās Ņūorleānā, taču vēlāk pārcēlās uz Teksasu. 1994. gadā Valērijs kopā ar citu bijušo padomju vingrošanas čempionu Jevgeņiju Marčenko atvēra Pasaules olimpisko vingrošanas akadēmiju (World Olympic Gymnastics Academy, WOGA) Pleino, Teksasā. Ļukina sāka trenēties vingrošanā trīs gadu vecumā, jo visu laiku viņa atradās zālē kopā ar saviem vecākiem, kas nevarēja atļauties nolīgt auklīti. Taču vecāki neietekmēja viņas lēmumu sākt trenēties šajā sportā veidā, zinādami, kāds spiediens tiek izdarīts uz vingrotājiem starptautiskajās sacensībās. Pirmoreiz ASV čempionātā Ļukina piedalījās 2002. gadā junioru grupā 12,5 gadu vecumā. Atšķirībā no WOGA vingrotājām Kerlijas Patersones un Holijas Vīsas, kas sacensības beidza pirmajā un otrajā vietā, Nastja piedzīvoja kritienu vingrojumā uz stieņiem, kas liedza viņai pabeigt šo vingrojumu. Neskatoties uz neveiksmi šajā vingrojumā, Ļukina turpināja sacensības un kopvērtējumā ierindojās 15. vietā. Viņu izraudzījās ASV izlases sastāvā startam Pan-American spēlēs junioriem, kur viņa izcīnīja zeltu komandu sacensībās, kā arī trīs sudrabus (individuālā daudzcīņa, vingrojumi uz baļķa un stieņiem). 2003. gadā Ļukina bija viena no spēcīgākajām junioru vingrotājām visā ASV. Viņa izcīnīja četrus zeltus ASV junioru čempionātā: daudzcīņā, vingrojumā uz baļķa, brīvajās kustībās un vingrojumā uz stieņiem. Visus šos panākumus viņa atkārtoja arī 2004. gada čempionātā. 2003. gadā ar panākumiem Ļukina startēja arī Pan American spēlēs, kur izcīnīja zelta medaļu ASV komandas sastāvā, kā arī vairākas medaļas individuālajās sacensībās: zeltu vingrojumā uz baļķa, sudrabu daudzcīņā un bronzu vingrojumā uz stieņiem un brīvajās kustībās. Vēl sportiste guva uzvaru 2004. gada Pacific Alliance čempionāta daudzcīņā. Tā kā viņa ir dzimusi 1989. gadā, Ļukina bija desmit mēnešus par jaunu, lai 2004. gadā startētu pieaugušo sacensībās, tādējādi viņa nevarēja kvalificēties 2004. gada vasaras olimpiskajām spēlēm. Taču sportistes uzstādītie rezultāti jauniešu sacensībās ļāva domāt, ka viņa būtu kvalificējusies Olimpiskajām spēlēm, ja būtu atbilstošajā vecumā. 2005. gadā Ļukina uzvarēja savā pirmajā ASV čempionātā daudzcīņā, kā arī guva uzvaras vingrojumos uz baļķa un stieņiem. 2005. gada Pasaules čempionātā Melburnā sportiste ierindojās otrajā vietā aiz savas komandas biedrenes Čelsijas Memmeles daudzcīņā ar izcīnītiem 37,822 punktiem. Atsevišķajos disciplīnu finālos Ļukina izcīnīja zeltu vingrojumos uz baļķa un stieņiem, kā arī sudrabu brīvajās kustībās. 2006. gada martā sportiste guva uzvaru American Cup sacensību daudzcīņā. Tā paša gada Pacific Alliance čempionātā Ļukina dalīja pirmo vietu ar Memmeli daudzcīņā, guva uzvaru vingrojumā uz stieņiem, izcīnīja sudrabu vingrojumā uz baļķa, kā arī sniedza ieguldījumu ASV komandas uzvarā komandu sacensībās. Viņa piedalījās 2006. gada ASV Classic sacensībās kā tobrīdējā čempione daudzcīņā, taču neveiksmīgā starta dēļ vingrojumā uz stieņiem un brīvajās kustībās viņa ierindojās ceturtajā vietā. Savukārt vingrojumā uz baļķa viņa bija vienīgā sportiste pieaugušo un junioru vidū, kas šajā disciplīnā guva vairāk nekā 16 punktus. 2006. gada augusta beigās norisinājās ASV čempionāts, kurā Ļukina veiksmīgi aizstāvēja savus titulus daudzcīņā, vingrojumā uz baļķiem un stieņiem. Viņa tika iekļauta nacionālās vienības sastāvā startam 2006. gada Pasaules čempionātā Orhūsā, Dānijā. Taču viņa varēja startēt tikai vienā disciplīnā — vingrojumā uz stieņiem —, jo pirms sacensībām guva potītes savainojumu. Ļukina kvalifikācijas sacensībās šajā disciplīnā saņēma 16,2 punktus, kas bija augstākais novērtējums visās sacensībās. Komandu sacensībās viņa vingrojumā uz stieņiem saņēma 15,7 punktus, tādējādi palīdzot ASV komandai izcīnīt sudraba medaļu. Ļukina startēja arī šīs disciplīnas individuālajā finālā, kur ar rezultātu 16,05 punkti izcīnīja sudraba medaļu, ierindojoties aiz britu sportistes Betas Tvīdlas. Ļukinai pēc potītes savainojuma tika veikta operācija, pēc kuras viņai nācās izlaist gan ASV, gan starptautiskās sacensības veselu gadu. 2007. gada jūlijā, lai arī bija vēl rehabilitācijas procesā, viņa startēja Pan American spēlēs Riodežaneiro, Brazīlijā. Sportiste startēja vienīgi vingrojumos uz baļķa un stieņiem, ASV komandas sastāvā izcīnot zeltu komandu sacensībās, taču abu disciplīnu individuālajos finālos izcīnot sudraba medaļas. Lai arī 2007. gada vasarā praktiski nebija trenējusies brīvajās kustībās un atbalsta lēcienā, Ļukina izvēlējās startēt 2007. gada ASV čempionāta daudzcīņā. Vingrojumā uz stieņiem viņa uzstādīja labāko rezultātu un vingrojumā uz baļķa — otru labāko. Tādējādi viņa trešo gadu pēc kārtas kļuva par ASV čempioni vingrojumā uz stieņiem un izcīnīja sudrabu vingrojumā uz baļķa. Daudzcīņas kopvērtējumā Ļukina ierindojās trešajā vietā, pirmās vietas ieguvējai Šonai Džonsonei zaudējot vairāk nekā piecus punktus. Pēc ASV čempionāta viņa tika iekļauta nacionālās vienības sastāvā startam 2007. gada Pasaules čempionātā Štutgartē, Vācijā. Šajās sacensībās viņa piedalījās komandu sacensību kvalifikācijas kārtā, kā arī finālā vingrojumos uz baļķa un stieņiem. Ļukina vingrojumā uz stieņiem komandu sacensību finālā guva rezultātu 16,375 punkti, kas bija visu sacensību augstākais novērtējums. Taču vingrojumā uz baļķa vingrojuma beigās viņa pieļāva kļūdu, kā dēļ nācās vienkāršot vingrojuma elementus. Par vingrojumu sportiste saņēma 15,175 punktus. Taču ASV komandas vietu sacensību kopvērtējumā tas neietekmēja, tā kļuva par čempioniem, otrās vietas ieguvējas ķīnietes apsteidzot par punktu. Sportistes neveiksmes vingrojumā uz baļķa turpinājās arī individuālās daudzcīņas finālā, kur viņa nokrita no baļķa vingrojuma laikā. Lai arī vingrojumā uz stieņiem Ļukina uzstādīja sacensību labāko rezultātu (16,1 punkts), sacensības sportiste pabeidza piektajā vietā. Savukārt individuālajos disciplīnu finālos Ļukina atguva titulu vingrojumā uz baļķa ar rezultātu 16,025 punkti. Tāpat viņa izcīnīja uzvaru vingrojumā uz stieņiem, no tiesnešiem saņemot 16,3 punktus augstu novērtējumu. Ļukinas pirmais starts 2008. gadā bija dalība American Cup sacensībās Ņujorkā, ASV, kur sportiste uzvarēja 2007. gada uzvarētāju Šonu Džonsoni daudzcīņā. Vingrojumā uz stieņiem viņa uzstādīja sacensību augstvērtīgāko rezultātu (16,6 punkti). Martā Ļukina piedalījās Pacific Rim čempionātā, kas iepriekš bija pazīstams kā Pacific Alliance, Sanhosē. Tajā viņa palīdzēja ASV komandai izcīnīt zelta medaļu komandu sacensībās, taču individuālajās sacensībās viņa guva uzvaru vēl divās disciplīnās: individuālajā daudzcīņā un vingrojumā uz baļķa. Komandu sacensībās sportiste vingrojumā uz stieņiem uzstādīja visu laiku izcilāko rezultātu 16,65 punkti, savukārt individuālajā finālā viņa krita, tā rezultātā gūstot 15,225 punktus un izcīnot otro vietu. 2008. gada ASV čempionāts norisinājās Bostonā. Tajā viņa krita brīvajās kustībās daudzcīņas sacensībās, taču pārējās disciplīnās uzrādītais labais sniegums viņai palīdzēja izcīnīt sudraba medaļu, punktu summas ziņā atpaliekot vienīgi no Šonas Džonsones. Vingrojumā uz baļķa viņa atguva čempiones titulu, savukārt vingrojumā uz stieņiem aizstāvēja titulu, uzvarot šajā disciplīnā ceturto gadu pēc kārtas. Vingrojumā uz stieņa viņa guva lieliskus rezultātus — kvalifikācijā 17,050 punkti un finālā 17,1 punkts ir visu laiku augstākais punktu skaits, ko kāds no amerikāņu vingrotājiem sasniedzis jebkurās sacensībās pēc jaunās punktu sistēmas ieviešanas. Jūnijā Ļukina piedalījās ASV nacionālās komandas atlases sacensībās Filadelfijā, kur daudzcīņā ierindojās otrajā vietā aiz Džonsones, tādējādi nopelnot vietu komandas sastāvā. 2008. gada vasaras olimpiskās spēles Pekinā Ļukina uzsāka ar startu daudzcīņas kvalifikācijā. Finālam sportiste kvalificējās ar 62,375 punktiem, kas bija otrs labākais rezultāts pēc komandas biedrenes Šonas Džonsones. Tāpat viņa kvalificējās trīs disciplīnu individuālajiem fināliem: vingrojumos uz riņķiem un stieņa, kā arī brīvajās kustībās. Tas bija labākais rezultāts starp visiem amerikāņu sportistiem. Komandu sacensību finālā Ļukina startēja trijās disciplīnās: vingrojumos uz riņķiem, uz stieņa un brīvajās kustībās. Par vingrojumu uz stieņiem sportiste saņēma 16,9 punktus augstu novērtējumu, kas bija visu Pekinas Olimpisko spēļu labākais rezultāts. Vingrojumā uz baļķa viņa uzstādīja otru labāko rezultātu (15,975 punkti). Brīvajās kustībās Ļukina saņēma 0,1 punktu lielu sodu, taču kopumā sportiste saņēma 15,2 punktus. ASV komanda šajās sacensībās ieguva sudraba medaļu, par 2,375 punktiem atpaliekot no Ķīnas komandas. Pēc divām dienām notikušajā individuālajā daudzcīņā Ļukina guva uzvaru ar 63,325 punktiem. Otro vietu ieņēma Džonsone ar 62,725 punktiem. Šī bija trešā reize Olimpisko spēļu vēsturē, kad individuālajā daudzcīņā sievietēm uzvar amerikāņu sportiste, pirms tam to bija spējušas paveikt Mērija Lū Retone un Kerlija Patersone. Tāpat šī bija ceturtā reize Olimpisko spēļu vēsturē, kad pirmo un otro vietu izcīnījušas vienas valsts pārstāves. 2000. gada Sidnejas olimpiskajās spēlēs dubultuzvaru guva Rumānijas sportistes, savukārt PSRS pārstāves dubultuzvaras guva 1952. un 1960. gada olimpiskajās spēlēs. Brīvo kustību finālā Ļukina pārsteidzošā kārtā izcīnīja bronzas medaļu ar 15,425 punktiem, zaudējot Džonsonei (15,5) un Rumānijas pārstāvei Sandrai Izbašai (15,650). Vingrojumā uz stieņa gan Ļukinai, gan Ķīnas pārstāvei He Keksinai bija vienāds rezultāts (16,725), tāpat vienāds bija abu divu paneļu rezultāts. Taču Ķīnas pārstāvēja izcīnīja zeltu un Ļukina sudrabu, jo ASV pārstāvei bija zemāks B vērtējums. Sudrabu Ļukina izcīnīja arī vingrojumā uz baļķa ar 16,025 punktiem, par sacensību uzvarētāju kļuva Džonsone ar 16,225 punktiem. Ar piecām Pekinā izcīnītām medaļām Ļukina atkārtoja Retones un Šenonas Milleres iespēto — visvairāk ASV vingrotāju medaļas vienās Olimpiskajās spēlēs. Gada nogalē viņa tika atzīta par gada sportisti USOC vērtējumā (kopā ar peldētāju Natāliju Koflinu). Viņa ierindojās trešajā vietā Associated Press balsojumā par gada labāko sportisti. 2009. gada martā Ļukina tika nosaukta kā viena no 12 pretendentēm uz Džeimsa E. Salivana balvu, ko pasniedz labākajam amatieru sportistam ASV. 2009. gada 15. aprīlī par balvas ieguvēju tika nosaukta Šona Džonsone. Viņas pirmais starts pēc Olimpiskajām spēlēm bija dalība CoverGirl Classic sacensībās, kur piedalījās vienīgi vingrojumā uz baļķā. Šajā disciplīnā viņa izcīnīja otro vietu, zaudējot vienīgi Ivanai Hongai. Viņa iecerēja ASV čempionātā startēt gan vingrojumā uz baļķa, gan uz stieņiem, taču startēja vienīgi vingrojumā uz baļķa, kur izcīnīja ceturto vietu. Ļukina tika iekļauta ASV komandas sastāvā startam Pasaules čempionātā, taču sportiste atteicās no tās, apgalvojot, ka nav pietiekami gatava startam šāda līmeņa sacensībās. Sportiste uz laiku pārtrauca dalību sacensībās. Pirms 2011. gada Pasaules čempionāta tika paziņots, ka Ļukina atgriezīsies sporta vingrošanā. Viņa apgalvoja, ka nestartēs individuālajā daudzcīņā, bet vienīgi vingrojumos uz baļķa un stieņiem — disciplīnās, kurās citiem ASV sportistiem ir sliktākie rezultāti. Par savām atgriešanās sacensībām viņa bija noteikusi 2012. gada Covergirl Classic sacensības. Tomēr atgriešanās slikto rezultātu dēļ neizdevās, un Ļukina atstāja aktīvo sportu. Kopš 2010. gada ASV ik gadus notiek viņas vadīta Nastjas Ļukinas kausa izcīņa sieviešu mākslas vingrošanā, kas ir domāta kā debija pirmselites līmeņa vingrotājām. Pirms kausa izcīņas notiek reģionālas atlases sacensības. Ārpus sporta vingrošanas Ļukina ir filmējusies. Viņai bija epizodiska loma 2006. gada filmā "Dumpiniece" (Stick It), sportiste 2008. gadā piedalījās seriāla "Intrigante" vienas sērijas uzņemšanā, kā arī seriāla Make It or Break It otrajā sezonā. Vēl tiek paredzēta sportistes filmēšanās CW seriālā Hellcats. Sportiste ir izteikusies, ka nākotnē varētu kļūt par aktrisi. Pēc starta Pekinas Olimpiskajās spēlēs Ļukina piedalījās vairākos sarunu šovos ASV, tai skaitā The Tonight Show with Jay Leno, Late Night with Conan O'Brien un The Oprah Winfrey Show. Viņa bija viena no The Tour of Gymnastics Superstars tūres dalībniecēm, ko visā ASV pārraidīja MyNetworkTV. TV speciālizlaidums tika pārraidīts 2008. gada 12. oktobrī ABC TV kanālā, tajā piedalījās arī dziedātāji Džesijs Makartnijs, Kenijs Loginss, Sindija Lopere un Kerola Kinga. Ļukina tekoši runā gan angļu, gan krievu valodā. 2007. gada pavasarī viņa pabeidza Spring Creek Academy skolu Plano, Teksasā. Pēc tam iestājās Southern Methodist University, taču pārtrauca studijas, lai koncentrētos startam 2008. gada Pekinas Olimpiskajās spēlēs. Atgriezās universitātē 2009. gada pavasarī, taču grafika un sacensību dēļ atkal pameta mācības pirms semestra beigām. 2013.—2016. gadā viņa mācījās Ņujorkas Universitātē, kuru pabeidza kā sporta menedžere un psiholoģe. «Nastia Liukin adds to haul». Star Tribune/Associated Press. Septembris 8, 2007. Arhivēts no oriģināla, laiks: 2011. gada decembris. Skatīts: 2008-07-24. «U.S. women win three more medals at 2007 World Artistic Gymnastics Championships». USA Gymnastics. Septembris 9, 2007. Arhivēts no oriģināla, laiks: 2008-02-24. Skatīts: 2008-07-24. Nancy Stockdale. «GOLDEN! Shawn Johnson wins balance beam». Des Moines Register, 2008. Arhivēts no oriģināla, laiks: 2012-12-06. Skatīts: 2008-08-19. Garcia, Marlen. «Liukin looks to add gold to family's mantel». USA Today, Jūnijs 15, 2008. Skatīts: 2008-06-16. Svrluga, Barry. «Russia-Born Gymnast Ready to Represent U.S.». Washington Post, Jūlijs 30, 2008. Arhivēts no oriģināla, laiks: 2012-02-19. Skatīts: 2008-08-11. David Barron. «Nastia Liukin a gymnast by birth». Houston Chronicle, Augusts 9, 2008. Skatīts: 2008-09-11. «Official Biography». nastialiukin.com. 2007. Skatīts: 2008-01-01. «Whatever happened to Valeri Liukin?». Gymnastics Greats. 2000–2006. Arhivēts no oriģināla, laiks: 2010-11-11. Skatīts: 2008-01-01. «History of WOGA». WOGA Parents' Club. 2007. Arhivēts no oriģināla, laiks: 2009-04-22. Skatīts: 2008-01-01. «Liukin's official national team biography». USA Gymnastics. Arhivēts no oriģināla, laiks: 2011-11-18. Skatīts: 2011-12-20. Peszek, Luan. «Nastia Liukin's leap from junior to senior». USA Gymnastics Magazine, May/Jūnijs 2005. Arhivēts no oriģināla, laiks: 2006-10-07. Skatīts: 2008-07-20. Korotsky, Chris. «From Russia with love». Inside Gymnastics, Jūlijs/Augusts 2005. Arhivēts no oriģināla, laiks: 2007-06-08. Skatīts: 2008-07-21. «Chatting with Nastia Liukin». International Gymnast. 2002. Arhivēts no oriģināla, laiks: 2006-03-18. Skatīts: 2008-07-20. «Pacific Alliance Concludes». International Gymnast. 2004. gada 18. aprīlis. Arhivēts no oriģināla, laiks: 2004-05-29. Skatīts: 2008-07-20. Swartz, Mimi. «This Olympic Performance Made More Beautiful by Cover Girl». The New York Times, Augusts 3, 2008. Skatīts: 2008-08-02. «Years of hype hit home for Liukin». Deseret News/Associated Press. Augusts 14, 2005. Skatīts: 2008-01-01.[novecojusi saite] Stevenson, Emma. «Championship Wrap: USA the standout performers». Infostrada Sports, 2005. gada 27. novembris. Arhivēts no oriģināla, laiks: 2012-02-19. Skatīts: 2008-01-01. «USA’s Liukin, Horton win Tyson American Cup». USA Gymnastics. Marts 4, 2006. Arhivēts no oriģināla, laiks: 2012-02-19. Skatīts: 2008-01-01. «Liukin, Memmel tie for all-around title at 2006 Pacific Alliance Championships». USA Gymnastics. Marts 13, 2006. Arhivēts no oriģināla, laiks: 2012-02-19. Skatīts: 2008-01-01. «WAG: Kelley, Priess Tie for U.S. Classic Title». USA Gymnastics. Jūlijs 30, 2006. Arhivēts no oriģināla, laiks: 2012-02-19. Skatīts: 2008-01-01. Almond, Eliott. «Reigning Liukin returning tonight». Oakland Tribune, Augusts 16, 2007. Arhivēts no oriģināla, laiks: 2008-09-18. Skatīts: 2008-01-01. Kate Hairopoulos. «Liukin limited by ankle injury». Dallas Morning News, 2007-05-30. Arhivēts no oriģināla, laiks: 2009-04-22. Skatīts: 2008-01-01. «USA adds four gold, six silver to gymnastics medal haul at 2007 Pan Am Games». USA Gymnastics. Jūlijs 17, 2007. Skatīts: 2008-01-01.[novecojusi saite] «Hello there: Shawn Johnson, newest U.S. gymnastics phenom». Associated Press. Augusts 20, 2007. Arhivēts no oriģināla, laiks: 2008-01-14. Skatīts: 2008-01-01. «US Women sparkle to snatch the team gold». Reuters. Septembris 7, 2007. Arhivēts no oriģināla, laiks: 2008-06-12. Skatīts: 2008-01-01. «Liukin wins beam gold at World Championships». Reuters. Septembris 9, 2007. Arhivēts no oriģināla, laiks: 2014-08-21. Skatīts: 2008-01-01. «Hamm, Liukin win American Cup». Associated Press. Marts 1, 2008. Arhivēts no oriģināla, laiks: 2016-08-06. Skatīts: 2008-03-01. John Crumpacker. «A stop on road to Beijing:Hamm, Liukin hone skills at Pacific Rim event». San Francisco Chronicle, Marts 31, 2008. Skatīts: 2008-03-31. «Hamm cruises, Liukin raises bar at Pacific Rim». USA Today. Marts 30, 2008. Skatīts: 2008-03-31. «Johnson wins second straight U.S. all-around title at 2008 Visa Championships». Jūnijs 7, 2008. Arhivēts no oriģināla, laiks: 2016-08-06. Skatīts: 2008-06-07. «Johnson, Liukin advance to Beijing». Associated Press. Jūnijs 23, 2008. Skatīts: 2008-06-23.[novecojusi saite] «Liukin beats Johnson for gymnastics gold, Americans go 1–2». Associated Press. 2008-08-15. Skatīts: 2008-08-15. «Analysis of the Women’s Gymnastics Team Final». The New York Times. 2008-08-12. Skatīts: 2008-08-13. Roenigk, Alyssa. «Team final result should not define Sacramone». ESPN the Magazine, 2008-08-13. Skatīts: 2008-08-13. Armour, Nancy. «Gymnast Liukin edges Johnson for all-around gold». USA Today. Associated Press, 2008-08-15. Arhivēts no oriģināla, laiks: 2011-05-08. Skatīts: 2008-08-15. «Results – All Around Women's Individual Final». The Beijing Organizing Committee for the Games of the XXIX Olympiad. 2008-08-15. Arhivēts no oriģināla, laiks: 2008-08-18. Skatīts: 2008-08-15. «Liukin brings home the gold her father nearly had». ESPN. 2008-08-16. Skatīts: 2011-12-20. Marlen Garcia. «U.S. takes gold, silver in all-around». usatoday.com, 2008-08-15. Skatīts: 2008-08-15. «Ķīniete He triumfē vingrojumā uz stieņiem». Sportacentrs.com. 2008-08-18. Skatīts: 2011-12-22. Kate Hairopoulos. «Liukin takes silver in uneven bars despite even score», 2008-08-18. Skatīts: 2008-08-19.[novecojusi saite] «China win as Tweddle misses out». BBC Sport. 2008-08-18. Skatīts: 2008-08-18. «Johnson takes gold in the balance beam». Sports Illustrated. Augusts 19, 2008. Arhivēts no oriģināla, laiks: 2008-08-22. Skatīts: 2008-08-19. «Elusive gold has US' Johnson just beaming». The Boston Globe. Augusts 20, 2008. Skatīts: 2008-08-20. «Blog Archive " Shawn Johnson, Olympic Gymnast Wins Sullivan Award». Www.Aaunews.Org. 2009-04-15. Arhivēts no oriģināla, laiks: 2011-10-07. Skatīts: 2009-09-14. Associated Press. «Liukin impresses on beam». ESPN, 2009. gada 25. jūlijā. Skatīts: 2011. gada 20. decembrī. Marlen Garcia. «Nastia Liukin withdraws from October's world championships». USA Today, 2009. gada 31. augustā. Skatīts: 2011. gada 20. decembrī. Nancy Armour. «APNewsBreak: Liukin says she’s going for London». Yahoo. Skatīts: 2011. gada 20. decembrī. Associated Press. «Nastia Liukin planning for London». ESPN, 2011. gada 8. oktobrī. Skatīts: 2011. gada 20. decembrī. Maggie Hendricks. «Beijing champ Nastia Liukin plans return for 2012». Yahoo. Skatīts: 2011. gada 20. decembrī. Boren, Cindy (2012-07-02). "Nastia Liukin's career ends with awful fall — and graceful exit". The Washington Post. "USA Gymnastics – Nastia Liukin Cup". USA Gymnastics «Stick It at the Internet Movie Database». Internet Movie Database. Skatīts: 2008-01-01. Kate Hairopoulos. «Visa Championships another step toward Beijing for Parker gymnast Liukin». Skatīts: 2008-06-05.[novecojusi saite] «Kellogg's cereals now breakfast of one big Olympic champion». Minneapolis Star Tribune. Augusts 29, 2008. Skatīts: 2008-08-29.[novecojusi saite] «Exclusive: Hellcats Casts Olympic Gold Medalist». TVGuide.com. Arhivēts no oriģināla, laiks: 2011. gada 10. februārī. Skatīts: 2011. gada 9. februāris. "Part of a 40-city tour by the U.S. Olympic gymnastics teams combined with a one-off event to raise awareness about women's cancers. Performing with the gymnasts in San Diego only are singers Carole King, Cyndi Lauper, Jesse McCartney, Kenny Loggins and Mario. Mary Lou Retton and Scott Hamilton are the hosts." «Frosted pink with a twist». The San Diego Union-Tribune. 2008-09-13. Turner, Amanda. «Nastia celebrates 18th birthday». International Gymnast, 2007. gada 30. oktobris. Arhivēts no oriģināla, laiks: 2011-09-27. Skatīts: 2008-06-24. "Nastia Liukin graduates college, fulfills promise to parents". NBC Olympic broadcasts. May 18, 2016. Oficiālā tīmekļa vietne (angliski) Olympedia profils (angliski) Munzüger Sport profils (vāciski) FIG profils (angliski) Vingrošanas Slavas zāles profils (angliski) USA Gymnastics profils Arhivēts 2012. gada 20. janvārī, Wayback Machine vietnē. (angliski) United States Olympic Committee profils (angliski) IMDb profils (angliski) Twitter profils