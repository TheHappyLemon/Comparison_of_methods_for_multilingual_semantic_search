Bāzeles Milūzas Freiburgas Eirolidosta (franču: Aéroport international de Bâle-Mulhouse-Fribourg, vācu: Flughafen Basel-Mülhausen) ir starptautiska lidosta Francijas rietumos, netālu no punkta, kur satiekas Francijas, Vācijas un Šveices robežas. Lidosta kopīgi pieder Francijas valstij un Šveices Bāzeles-pilsētas kantonam. Lidosta tika uzcelta 1946. gadā Bāzeles pilsētas vajadzībām. To finansēja Bāzeles pilsētas kantons Francijas teritorijā, jo Šveices teritorijā trūka piemērotas teritorijas. Tika ierīkots arī no muitas brīvs ceļš, lai piekļūtu lidostai no Šveices. Lidosta vairākkārt paplašināta. Lidostas termināls sastāv no divām (franču un šveiciešu) daļām ar atšķirīgu muitas režīmu. Neskaitot čārterlidojumus, 2020. gada sākumā lidostā regulārus pasažieru aviopārvadājumus nodrošināja aviosabiedrības Aegean Airlines, Air Algérie, Air Arabia Maroc, Air France, Air Transat, Austrian Airlines, British Airways, Brussels Airlines, Chair Airlines, Corendon Airlines, Corendon Airlines Europe, EasyJet, EasyJet Switzerland, Eurowings, Iberia, KLM, Lufthansa, Nouvelair, Pegasus Airlines, Ryanair, SunExpress, TUI fly Belgium, TUI fly Deutschland, Tunisair, Turkish Airlines, Vueling un Wizz Air. Visu sezonu lidojumi notiek uz 26 valstīm (tās ir Albānija, Alžīrija, Austrija, Beļģija, Bosnija un Hercegovina, Čehija, Dānija, Francija, Itālija, Izraēla, Īrija, Kipra, Kosova, Lielbritānija, Maroka, Nīderlande, Polija, Portugāle, Rumānija, Serbija, Spānija, Tunisija, Turcija, Ungārija, Vācija un Ziemeļmaķedonija), bet sezonāli - vēl uz 5 valstīm (Bulgārija, Ēģipte, Grieķija, Horvātija un Kanāda). Skatīt avota Wikidata vaicājums. Vikikrātuvē par šo tēmu ir pieejami multivides faili. Skatīt: Bāzeles Milūzas Freiburgas Eirolidosta. Oficiālā tīmekļa vietne