Šis raksts ir par hokejistu. Par citām jēdziena Karija nozīmēm skatīt nozīmju atdalīšanas lapu. Pols Karija (angļu: Paul Tetsuhiko Kariya, japāņu: 狩谷哲彦, izrunā: [kəˈriːə]; dzimis 1974. gada 16. oktobrī Vankūverā, Kanādā) ir bijušais kanādiešu hokejists, spēlējis kreisās malas uzbrucēja pozīcijā, bijis Kanādas izlases dalībnieks. NHL līgā aizvadījis 15 sezonas. 2017. gadā uzņemts Hokeja slavas zālē. Sešas reizes piedalījies NHL Visu zvaigžņu spēlē (1996, 1997, 1999, 2000, 2002, 2003), trīs reizes ticis iekļauts līgas simboliskajā pirmajā izlasē (1996, 1997, 1999) un divas reizes — otrajā izlasē (2000, 2003). Viņam pieder "Ducks" kluba rekords kapteiņa pienākumu pildīšanas ilgumā — P. Karija bija kluba kapteinis 8 sezonas (1996–2003). Kopumā NHL aizvadījis 989 spēles regulārajā sezonā, kurās guvis 402 vārtus un atdevis 587 rez. piespēles (kopā 989 punkti). Kanādas izlases sastāvā izcīnījis Olimpisko spēļu zelta (2002) un sudraba (1994) medaļu. Tāda paša kaluma medaļas izcīnījis arī Pasaules čempionātā — zeltu 1994. gadā un sudrabu 1996. gadā. 2011. gada jūnijā paziņoja par karjeras beigšanu. Pola brāļi Martins un Stīvs arī ir profesionāli hokejisti. Par aiziešanu no sporta paziņo slavenais kanādiešu NHL uzbrucējs Pols Karija, delfi.lv Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Hockey-Reference profils (angliski) ESPN profils (angliski)