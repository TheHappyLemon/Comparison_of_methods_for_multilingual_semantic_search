Aleksejs Simakovs (krievu: Алексей Симаков; dzimis 1979. gada 7. aprīlī) ir bijušais krievu hokejists, labās malas uzbrucējs. Praktiski visu karjeru aizvadīja Krievijā, 19 sezonas aizvadot dažādos Krievijas Superlīgas un Kontinentālās hokeja līgas klubos. Profesionāļa karjeru Simakovs uzsāka 1997.—98. gada sezonā, debitējot Krievijas Superlīgas kluba Jekaterinburgas "Dynamo-Energia" sastāvā. Kluba rindās hokejists aizvadīja četras sezonas, taču tad pievienojās Ņižņekamskas "Ņeftehimik" rindām, kluba sastāvā spēlējot trīs gadus. 2004.—05. gada sezonas gaitā Simakovs nonāca Kazaņas "Ak Bars" sastāvā, taču 2005.—06. gada sezonu atkal aizvadīja Ņižņekamskā. No 2006. līdz 2008. gadam Simakovs divas sezonas aizvadīja Maskavas CSKA sastāvā, taču 2008.—09. gada sezonā spēlēja uzreiz trīs klubos - Sanktpēterburgas SKA, Magņitogorskas "Metallurg" un CSKA. 2009.—10. gada KHL sezonu hokejists aizvadīja Jekaterinburgas "Avtomobilist" rindās, taču 2010. gada vasarā pēc ilgāka pārtraukuma atgriezās Ņižņekamskas "Ņeftehimik" sastāvā. 2011.—12. gada sezonas otrajā pusē hokejists tika aizmainīts uz Hantimansijskas "Jugra" vienību, taču nākamajā vasarā atgriezās "Avtomobilist" rindās. "Avtomobilist" sastāvā 2015.—16. gada sezonā bija komandas kapteinis. Komandas rindās spēlēja līdz 2018. gadam. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)