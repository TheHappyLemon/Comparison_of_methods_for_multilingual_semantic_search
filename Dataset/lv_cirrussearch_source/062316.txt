Policijas kabīne ir publiska telefona kabīne, ko var izmantot policijas darbinieki vai sabiedrības locekļi, lai sazinātos ar policiju. Apvienotajā Karalistē policijas kabīnes izmantoja 20. gadsimtā, sākot no 20. gadu sākuma. Kabīnes iekšpuse faktiski bija miniatūrs policijas iecirknis, ko izmantoja policijas darbinieki, lai lasītu un aizpildītu ziņojumus, ieturētu maltīti un pat uz laiku aizturētu personas līdz policijas transporta ierašanās brīdim. Pirmie publiskie policijas tālruņi Lielbritānijā parādījās Glāzgovā 1891. gadā. Tie atradās augstās, sešstūra formas čuguna kabīnēs, kas bija nokrāsotas sarkanā krāsā. Pie jumta tām bija piestiprinātas lielas gāzes laternas, kā arī mehānisms, kas ļāva centrālajam policijas iecirknim iedegt laternas kā signālus tuvumā esošajiem policistiem, lai tie sazinātos ar iecirkni un saņemtu norādījumus. Londonas Sitijā joprojām atrodas astoņi šādi nefunkcionējoši policijas "izsaukumu posteņi", kas iekļauti II pakāpes pieminekļu sarakstā. Policijas kabīnes tika izmantotas pirms mobilo telekomunikāciju ēras. Mūsdienās Lielbritānijas policijas darbinieki lieto portatīvās rācijas (sarunu ierīces) un mobilos tālruņus, nevis paļaujas uz fiksētiem telefona sakariem. Lielākā daļa kabīņu tagad vairs netiek lietotas un ir izņemtas no ekspluatācijas. Tipiskā policijas kabīnē atradās telefons, kas bija tieši savienots ar vietējo policijas iecirkni, ļaujot patrulējošajiem darbiniekiem sazināties ar iecirkni, ziņot par kaut ko neparastu vai vajadzības gadījumā lūgt palīdzību. Telefons atradās nevis pašā kabīnē, bet aiz nelielām durtiņām kabīnes priekšpusē, lai to varētu izmantot arī no ārpuses. Kabīnes augšpusē mirgoja gaisma, lai brīdinātu policistus, ka viņiem jāsazinās ar iecirkni. Policijas kabīnes parasti bija zilas, bet piemēram, Glāzgovā tās līdz 60. gadu beigām bija sarkanas. Papildus telefonam tajās bija aprīkojums, piemēram, incidentu grāmatiņa, ugunsdzēšamais aparāts un pirmās palīdzības aptieciņa. Metropolitēna policijas (angļu: Metropolitan Police) kabīnes, ko 1929. gadā tika projektējis Gilberts Makenzijs Trenčs (angļu: Gilbert Mackenzie Trench), kļuva par Lielbritānijas atpazīstamākajām policijas kabīnēm. No 1929. līdz 1938. gadam tika uzstādītas aptuveni 1000 šādas kabīnes. To augstums bija 9 pēdas 4 collas un platums 4 pēdas 6 collas. Zilā policijas kabīne bieži tiek asociēta ar zinātniskās fantastikas televīzijas seriālu Doctor Who, kurā galvenā varoņa laika mašīna TARDIS ir maskēta kā Lielbritānijas policijas kabīne. BBC zinātniskās fantastikas televīzijas seriālā Doctor Who galvenais varonis Doktors ceļo pa izplatījumu kosmosa kuģī un laika mašīnā TARDIS, kas ir maskēta kā Makenzija Trenča stila policijas kabīne. Lai gan šovā šādas TARDIS parasti spēj maskēties, lai saplūstu ar apkārtni, šī kuģa maskēšanās iekārta sabojājās un ļāva TARDIS materializēties tikai kā policijas kabīnei, izņemot vienu epizodi 1985. gadā. Seriāls Doctor Who sākotnēji tika pārraidīts no 1963. līdz 1989. gadam; kad 70. gados policijas kabīnes pakāpeniski tika likvidētas, laika gaitā zilās policijas kabīnes attēls kļuva tikpat saistīts ar Doctor Who, kā ar policiju. 1996. gadā BBC iesniedza pieteikumu preču zīmei, lai izmantotu zilās policijas kabīnes dizainu ar Doctor Who saistītajā tirdzniecībā. Savukārt Metropolitēna policija 1998. gadā iesniedza iebildumu, apgalvojot, ka tai pieder tiesības uz policijas kabīnes attēlu. 2002. gadā Patentu valde lēma par labu BBC, pamatojot, ka nav pierādījumu, ka Metropolitēna policija vai kādi citi policijas spēki kādreiz būtu reģistrējuši šādu attēlu kā preču zīmi. Turklāt BBC jau vairāk nekā trīs gadu desmitus bez policijas sūdzībām bija pārdevusi preces, kuru pamatā ir policijas kabīnes attēls. Seriāls tika atjaunots 2005. gadā, un policijas kabīne joprojām ir redzama praktiski katrā sērijā. Lai gan sērijā izmantotās TARDIS izmēri un krāsa ir daudzkārt mainījušies, neviens no BBC rekvizītiem nav bijis oriģinālā Makenzija Trenča modeļa precīza kopija. Raidījuma kontekstā tas tika skaidrots tā, ka TARDIS maskēšanās iekārtām ("hameleonu ķēdēm") ir tendence darboties nedaudz neprecīzi, ja tās pārāk ilgi tiek atstātas vienā iestatījumā, un jebkurā gadījumā Doktora TARDIS "ķēde" nedarbojas. Immanuel Burton. «A Brief History of the Police Box». Arhivēts no oriģināla, laiks: 2016-06-12. Skatīts: 2018-01-05. Good Stuff. «Listed Buildings in England». www.britishlistedbuildings.co.uk. Stewart, The Police Signal Box: A 100 Year History. «The story of the Police Box». Skatīts: 2021. gada 14. oktobris. «BBC wins police Tardis case». BBC News. 2002-10-23. Skatīts: 2007-01-17. «Case details for Trade Mark 2104259». United Kingdom Patent Office. Arhivēts no oriģināla, laiks: 2012-06-29. Skatīts: 2007-01-17. Mike Knight. «IN THE MATTER OF Application No. 2104259 by The British Broadcasting Corporation to register a series of three marks in Classes 9, 16, 25 and 41 AND IN THE MATTER OF Opposition thereto under No. 48452 by The Metropolitan Police Authority». United Kingdom Patent Office. Arhivēts no oriģināla, laiks: 2012-02-05. Skatīts: 2007-01-17. Paul Winter. «Time and Registered Documentation in Space». Doctor Who Appreciation Society, 2002-10-24. Skatīts: 2007-01-17. «Doctor Who A History of the TARDIS Police Box Prop and its Modifications». Skatīts: 2010-02-17. "Police box", History, Metropolitan Police. Atjaunināts: 2022. gada 16. jūnijā. The Police Public Call Box YouTube A feature on Glasgow's police boxes YouTube The TARDIS Library. Atjaunināts: 2004-09-27 — a guide to the various police box props used in Doctor Who over the years, and their relationship to real police boxes. McPherson, Ian, "The Police Box page", Kiosk Korner. "The Great Edinburgh TARDIS Quest", Flickr, Yahoo!, 5 August 2005 — set devoted to tracking down remaining Edinburgh police boxes. Steven, Michael ‘Mike’, "Police Box Typology", Carbon Made — fine art policebox photographic typology. "Earliest Glasgow police box discovered", Dr Who, UK: The BBC, 2005-09-01 Police Boxes — catalogue of police box models. National Tramway Museum, Crich, Derbyshire, ENG, UK Police Public Call Box. A guide to see real life Police Boxes around the UK The Police Box Map Police Box locations