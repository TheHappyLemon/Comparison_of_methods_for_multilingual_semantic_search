European Border Breakers Award (saīsināti EBBA) ir ikgadējs mūzikas apbalvojums, kas tiek piešķirts desmit jaunajiem izpildītājiem vai mūziķu grupām, par gūtajiem panākumiem, ar savu iepriekšējā gadā pirmo starptautiski izlaisto mūzikas albumu uzrunājot klausītājus ārpus pašu valsts. "European Border Breakers" balvu ieguvēju vidū ir Adele, Tokio Hotel, Afrojack, The Script, The Baseballs, Zaz, Luke Lī, Milow, Keitija Melua, Demians Raiss, Karo Emeralda, Stromae un Mumford & Sons. EBBA balvas piešķir Eiropas Komisija, tās ir Eiropas Savienības balvas. Atlasi un apbalvošanas ceremoniju rīko Noorderslag Foundation — organizācija, kuras uzdevums ir veicināt Eiropas popmūzikas apriti. Eiropas Raidorganizāciju apvienība Eiropas Talantu apmaiņas programma (ETEP), kas veido Eiropas popmūzikas festivālu tīklu, radot Eiropas grupām iespējas vienkāršāk noorganizēt uzstāšanos ārpus to mītnes zemes. Tā arī piedāvā plašsaziņas līdzekļiem informāciju par jauniem un veiksmīgiem mūziķiem un izpildītājiem “European Borders Breaker” balvai nominētos izpildītājus un grupas izraugās pēc šādiem kritērijiem: cik veiksmīgs citās Eiropas valstīs bijis iepriekšējā gadā izlaistais pirmais starptautiskais albums; cik liels bijis ētera raidlaiks, kas šim mūziķim bijis atvēlēts Eiropas Radio un televīzijas savienības radio kanālos, kādus panākumus izpildītājs guvis Eiropas festivālos (ETEP) ārpus savas mītnes zemes. Kopš 2010. gada ir iespējams nobalsot internetā par to, kurš EBBA balvas ieguvējs saņems publikas simpātiju balvu (papildus “īstajai” balvai). Pirmais uzvarētājs izrādījās beļģu dziedātājs un dziesmu autors Milow. 2011. gadā šo balvu ieguva vācu rokenrola grupa The Baseballs. Kopš 2009. gada apbalvošanas ceremonija notiek ik gadu janvārī Eurosonic Noorderslag festivāla laikā Nīderlandes pilsētā Groningenā. Pasākumu vada mūziķis un BBC raidījumu vadītājs Jools Holland. Šova laikā (un arī pašā festivālā) EBBA laureāti uzstājas tiešajā ēterā. Īpašo viesu statusā uzstājas iepriekšējo gadu uzvarētāji. Ceremoniju ieraksta Nīderlandes valsts televīzijas kanāls NOS/NTR, un to pārraida NET3. Koncertu ik gadu pārraida vairākos Eiropas televīzijas kanālos. EBBA balvu piešķiršanas tradīciju Eiropas Komisija aizsāka 2004. gadā. Mērķis ir sekmēt popmūzikas repertuāra pārrobežu apriti un izcelt Eiropas mūzikas lielo daudzveidību. “European Border Breakers” balvas saņem atbalstu no Eiropas Savienības programmas “Kultūra”, kas cenšas veicināt mākslinieku un kultūras darbinieku pārrobežu mobilitāti, sekmēt kultūras un mākslas darbu starptautisko apriti un veicināt starpkultūru dialogu. Publikas simpātiju balva: Selah Sue Publikas simpātiju balva: The Baseballs Publikas simpātiju balva: Milow "Winners of the 2011 European Border Breakers Awards" Arhivēts 2010. gada 7. decembrī, Wayback Machine vietnē., Subba-cultcha.com. Informācija iegūta 2011. gada 19. septembrī. "A guide to music festivals at home and in the EU" Arhivēts 2013. gada 24. oktobrī, Wayback Machine vietnē., Talktoeu.ie. Informācija iegūta 2011. gada 19. septembrī. "About Eurosonic Noorderslag" Arhivēts 2011. gada 1. novembrī, Wayback Machine vietnē., Eurosonic-noorderslag.nl. Informācija iegūta 2011. gada 19. septembrī. "EBBA Awards" Arhivēts 2011. gada 23. septembrī, Wayback Machine vietnē., Eurosonic-noorderslag.nl. Informācija iegūta 2011. gada 19. septembrī. "European Talent Exchange Program" Arhivēts 2019. gada 3. maijā, Wayback Machine vietnē., Etep.nl. Informācija iegūta 2011. gada 19. septembrī. "Selection criteria" Arhivēts 2011. gada 7. novembrī, Wayback Machine vietnē., Europeanborderbreakersawards.eu. Retrieved September 19, 2011 "European Union Award for Contemporary Music", Ec.europa.eu. Informācija iegūta 2011. gada 19. septembrī. "Milow Wins First Public Choice At EBBA!", Encore.celebrityaccess.com. Informācija iegūta 2011. gada 19. septembrī. "EBBA Awards: The Baseballs win Public Choice Award", Eurosonic-noorderslag.nl. Informācija iegūta 2011. gada 12. janvārī. "Programma" Arhivēts 2012. gada 25. maijā, at Archive.is, Nps.nl. 2011. gada 8. janvārī. EBBA oficiālā tīmekļa vietne EBBA Eiropas Komisijas kultūras portālā “Eurosonic Noorderslag” tīmekļa vietne Arhivēts 2018. gada 17. septembrī, Wayback Machine vietnē.