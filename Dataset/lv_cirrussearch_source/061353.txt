Kamjanka-Dņiprovska (ukraiņu: Кам'янка-Дніпровська) ir pilsēta Ukrainas dienvidaustrumos, Zaporižjas apgabala Vasiļivkas rajonā. Izvietojusies apgabala rietumos Kahovkas ūdenskrātuves kreisajā krastā 132 km no apgabala centra Zaporižjas. Līdz 2020. gadam rajona centrs. Līdz Kahovkas ūdenskrātuves izbūvei Dņepras krasts tagadējās pilsētas vietā bija veidots no klinšu atsegumiem un vieta tika saukta par Kamennijzatonu — ‘Akmeņu līci’. Kopš 5. gadsimta p.m.ē. te pastāvējusi nozīmīga skitu pilsēta, iespējams galvaspilsēta. Zaporižjas Sečas laikā šeit bāzējušās piecas sečas, kas kontrolējušas svarīgus tirdzniecības un kara ceļus un pārceltuvi pār upi. Mūsdienu apdzīvotā vieta šajā vietā dibināta 1786. gadā kā Mala Znamjankas (Мала Знам'янка) ciems. 1861. gadā tas kļuva par Kamjankas pagasta centru. 1920. gadā pārdēvēta par Kamjanku pie Dņepras (Кам'янка-на-Дніпрі), 1938. gadā tai piešķirts pilsētciemata statuss, 1944. gadā pārdēvēta tagadējā vārdā, bet 1957. gadā piešķirts pilsētas statuss. Nozīmīga upes osta. Elevators. «Чисельність наявного населення України на 1 січня 2022 року». Q115154676. Q7603543. «Kamjanka-Dņeprovska». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 325. lpp. Vikikrātuvē par šo tēmu ir pieejami multivides faili. Skatīt: Kamjanka-Dņiprovska.