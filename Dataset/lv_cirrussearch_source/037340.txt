Stepans Razins (krievu: Степан Тимофеевич Разин), arī Steņka Razins (Стенька Разин; dzimis 1630. gadā, miris 1671. gada 16. jūnijā) bija Donas kazaks, 1670./71. gadā bija plašas kazaku, zemnieku un Pievolgas tautu sacelšanās līderis. Iesākumā Razins bija kazaku vienības vadībā Volgas lejtecē, kas aplaupīja krievu un persiešu kuģus. Pēc tam viņš izvirzījās par lielākas kustības līderi. 1670. gadā nemiernieki ieņēma Astrahaņu, Caricinu, Saratovu un Samaru. Razina kazaku pusē pārgāja čuvaši, mordvieši, marieši, tatāri. Razins izsludināja karagājienu uz Maskavu, tomēr nespēja ieņemt Simbirsku, un 1670. gada oktobrī cara karaspēks pilsētas apkaimē nemierniekus sakāva. Razins tika ievainots, spēja atkāpties pie Donas, tomēr 1671. gada aprīlī tika citu kazaku sagūstīts un nodots Krievijas varas iestādēm. Aizvests uz Maskavu, kur sodīts ar nāvi. Stepana Razina tēls ir folklorizējies, un viņš ir daudzu krievu tautasdziesmu varonis. Vikikrātuvē par šo tēmu ir pieejami multivides faili. Skatīt: Stepans Razins. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)