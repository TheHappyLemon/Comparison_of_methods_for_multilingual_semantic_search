Luhačovice (čehu: Luhačovice) ir kūrortpilsēta Čehijā, Zlīnas apgabala Zlīnas apriņķī paugurainā apvidū. Rakstos pirmoreiz minēta 1412. gadā. Ilgu laiku apdzīvotā vieta atradās Hābsburgu impērijas sastāvā. No 1626. līdz 1945. gadam apkārtne piederēja Sereņi dzimtai, kas attīstīja pilsētu kā kūrortu ap minerālūdens avotiem. Strauji kūrortpilsēta attīstījās no 20. gadsimta sākuma. No 1918. gada — Čehoslovākijā. Kopš 1993. gada — Čehijā. Pilsētā ir attīstīts spa tūrisms. Tā pazīstama ar jūgendstila arhitektūru. Čehijas valsts to iekļāvusi UNESCO Pasaules mantojuma kandidātu sarakstā. Luhačovici kā kūrortu bija iecienījis Leošs Janāčeks. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.