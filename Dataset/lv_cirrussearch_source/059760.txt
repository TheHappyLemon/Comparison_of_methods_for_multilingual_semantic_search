Princis Endrū, Jorkas hercogs (angļu: Andrew Albert Christian Edward; dzimis 1960. gada 19. februārī) ir Lielbritānijas karaliskās ģimenes loceklis. Viņš ir karaļa Čārlza III brālis un, kā karalienes Elizabetes II un Edinburgas hercoga prinča Filipa trešais bērns (otrais dēls), Endrū ir astotajā vietā Lielbritānijas troņa mantošanas rindā. Endrū dienēja Karaliskajā flotē kā helikoptera pilots un instruktors un kā karakuģa kapteinis. Folklendu kara laikā viņš veica vairākas misijas. 1986. gadā viņš apprecējās ar Sāru Fērgusoni un tika iecelts par Jorkas hercogu. Viņiem ir divas meitas, princeses Beatrise un Jūžeinija. Viņu laulība, izšķiršanās 1992. gadā un formāla šķiršanās 1996. gadā, izpelnījās plašu plašsaziņas līdzekļu atspoguļojumu. Endrū 10 gadus līdz 2011. gada jūlijam bija Apvienotās Karalistes īpašais pārstāvis starptautiskās tirdzniecības un investīciju jautājumos. 2019. gadā Virdžīnija Džufre (Giuffre) apsūdzēja Endrū par seksuālu vardarbību pret bērnu, apgalvojot, ka 2001. gadā viņš Džefrija Epstīna rīkotā pasākumā uzsāka seksuālu saskarsmi ar viņu, zinot, ka viņa tolaik bija 17 gadus veca un nepilngadīga. Pēc negatīvas sabiedrības reakcijas uz BBC televīzijas interviju 2019. gada novembrī, kurā viņš noliedza Džufres apgalvojumus, apgalvojot, ka neatceras, ka būtu ticies ar viņu, un viņa sakariem ar Epstīnu, Endrū uz laiku atkāpās no sabiedriskajiem pienākumiem. 2022. gada janvārī Endrū kļuva par apsūdzēto tiesas prāvā par seksuālu vardarbību, ko Džufre iesniedza Ņujorkas štatā. Endrū ir Epstīna darījumu kriminālizmeklēšanas lietā minēta persona; ASV varas iestādes iesniedza Apvienotajai Karalistei savstarpējās juridiskās palīdzības pieprasījumu, lai viņu oficiāli nopratinātu. 2022. gada 13. janvārī Endrū zaudēja savus militāros goda titulus un atteicās no dažādu labdarības organizāciju goda patrona lomas, un tika paziņots, ka viņš aizstāvēs prasību kā "privātpersona". Jennifer Calfas. «Prince Andrew Sued by Epstein Accuser Virginia Giuffre Over Alleged Sexual Assault». Wall Street Journal, 2021. gada 10. augusts. «Virginia Giuffre: Prince Andrew accuser files civil case in US». BBC News. 2021. gada 10. augusts. Skatīts: 2021. gada 29. septembris. Ben Quinn. «Prince Andrew to step back from public duties 'for foreseeable future'». The Guardian (London, England), 2019. gada 20. novembris. Skatīts: 2019. gada 20. novembris. Joanna Walters. «Epstein accuser Virginia Giuffre sues Prince Andrew». The Guardian, 2021. gada 9. augusts. Skatīts: 2021. gada 9. augusts. Valentine Low. «Queen strips Prince Andrew of all military titles and royal patronages». The Times (angļu), 2022. gada 13. janvāris. ISSN 0140-0460. Skatīts: 2022-01-14. «A statement from Buckingham Palace regarding The Duke of York». The Royal Family. 2022. gada 13. janvāris. Skatīts: 2022. gada 13. janvāris. «Seksuālā izmantošanā vainotais britu princis Endrū zaudē militāros goda titulus». www.lsm.lv (latviešu). Skatīts: 2022-01-14. Vikikrātuvē par šo tēmu ir pieejami multivides faili. Skatīt: Princis Endrū. Oficiālā tīmekļa vietne Encyclopædia Britannica raksts (angliski)