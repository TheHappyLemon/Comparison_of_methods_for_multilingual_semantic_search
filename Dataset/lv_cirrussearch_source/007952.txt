Šis raksts ir par dzelzceļa staciju. Par Ogres pilsētas daļu skatīt rakstu Jaunogre. Jaunogre ir dzelzceļa pieturas punkts, kas atrodas Ogres pilsētas ziemeļrietumu daļā (Jaunogrē). Starp peroniem šeit atrodas arī pārbrauktuve (peroni nav izvietoti viens otram pretī). Daļa pieturas punkta (Rīgas virziena perons un pieturas ēka) atrodas vēl Ogres stacijas teritorijā (Ogres stacijas robeža ir uz Aizkraukles virziena perona pie pārbrauktuves). Blakus Aizkraukles virziena peronam atrodas Ogres stacijas pievedceļš uz Ogres Trikotāžas kombinātu. Pieturas punktā biļešu kase ir slēgta. Pieturas punkts Ogre II atvērts 1928. gada 12. maijā. Jaunā pieturas punkta nojumi pēc arhitekta Vladimira Šervinska projekta izbūvēja Mālukalna (Jaunogres) labierīcības biedrība, vēlāk biedrība uzstādīja balti lakotus solus, izbūvēja verandu un ierīkoja pieturas punktam apgaismojumu. 1932. gada 19. aprīlī pieturas punkts pārdēvēts par Jaunogri. Pieaugot pasažieru skaitam 1938. gadā veco nojumi nojauca un 1939. gadā nojumes vietā izbūvēja lielāku koka ēku, kas 1957. gadā, atjaunojot līnijas otro ceļu, nojaukta un 1959. gadā aizstāta ar mūra ēku. Jaunogres pietura 2011. gadā Sliežu ceļi Krustpils virzienā Sliežu ceļi Rīgas virzienā Jaunogres dz. pietura Jaunogres dz. pietura Jaunogres dz. pietura «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-01. Vita Rinkēvča. Ogre. Rakstu un atmiņu krājums. LU žurnāla "Latvijas Vēsture" fonds, 2002. ISBN 9984527255. «Rīga — Daugavpils līnijas vēsture». ldz.lv. Arhivēts no oriģināla, laiks: 2012. gada 4. maijā. Skatīts: 2018. gada 9. maijā. Līnijas vēsture Arhivēts 2012. gada 14. maijā, Wayback Machine vietnē. Vilcienu kustības saraksta meklētājs