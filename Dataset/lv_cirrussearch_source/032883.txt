Orānienburga (vācu: Oranienburg) ir pilsēta Vācijā, Brandenburgā, Oberhāfeles apriņķa centrs, 35 kilometrus uz ziemeļiem no Berlīnes pie Hāfeles upes. Kā Becova (Bötzow) rakstos pirmoreiz minēta 1216. gadā. 1646. gadā Brandenburgas kūrfirsts Frīdrihs Vilhelms I apprecējās ar Nasavas Henrieti Luīzi, uzdāvināja apkārtni savai sievai un uzcēla Oranienburgas pili, bet pilsētu par godu sievai (sieva nāca no Orānas-Nasavas dinastijas) pārsauca par Orānienburgu. 1933. gadā Orānienburgas centrā tika nodibināta vieta no pirmajām koncentrācijas nomentnēm Vācijā - Orānienburgas koncentrācijas nometne, kas darbojās līdz 1936. gadam, kad to pārcēla uz turpat netālu esošo Zaksenhauzenes koncentrācijas nometni. 1937. gadā Orānienburgā tika atklātā kompānijas Heinkel Flugzeugwerke aviācijas rūpnīca. Otrā pasaules kara gados Orānienburga bija viens no galvenajiem Vācijas kodolprogrammas centriem. Pēc Otrā pasaules kara pilsēta ietilpa VDR, bet no 1945. līdz 1950. gadam bijušās Zaksenhauzenes nometnes vietā darbojās NKVD speciālā nometne Nr.7. Orānienburga ir ASV politiķa Maikla Blūmentāla (W. Michael Blumenthal, 1926), fiziķa Valtera Botes (Walther Bothe, 1891-1957), filozofa Kārļa Gustava Hempela (Carl Gustav Hempel, 1905-1997) dzimtā pilsēta. No 1911. līdz 1915. gadam un no 1927. gada līdz nāvei 1930. gadā Orānienburgā darbojās brīvās ekonomikas (Freiwirtschaft) teorētiķis Silvio Gēzells (Silvio Gesell, 1862-1930). 1969. gadā Orānieburgā radās rokgrupa Puhdys. Zaksenhauzenes koncentrācijas nometne 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Orānienburga. Brockhaus Enzyklopädie raksts (vāciski)