Pīters Stīvens Pols Bruks (angļu: Peter Stephen Paul Brook; dzimis 1925. gada 21. martā , miris 2022. gada 2. jūlijā) bija angļu teātra un kino režisors un scenārists. Dzimis 1925. gadā Čizikā pie Londonas, viņa abi vecāki bija Latvijas ebreji, kas bija izceļojuši no Jelgavas un Daugavpils. No 1945. gada Bruks darbojās Birmingemas Repertuāra teātrī, no 1947. gada Karaliskajā opernamā un no 1962. gada Karaliskajā Šekspīra trupā. Viņš 1964. gadā pirmais režisēja angliski iztulkoto vāciešu dramaturga Pētera Veisa lugu "Marats/Sads". To 1965. gadā spēlēja Brodvejā un tā ieguva Tony balvu kategorijā "Labākā luga", bet Bruku atzina par labāko režisoru. Vēl viņš ir režisējis spēlfilmas, tostarp filmu "Mušu valdnieks" (Lord of the Flies, 1963). 1970. gadu sākumā viņš pārcēlās uz Franciju, kur nodibināja starptautisku teātra kompāniju, kas iestudēja izrādes dažādās valstīs. Viņu bieži dēvēja par "dižāko dzīvo teātra režisoru". Ieguvis vairākas Tony un Emmy balvas, Lorensa Olivjē balvu, Japānas Imperatora prēmiju un Prix Italia. 2021. gadā saņēma Indijas Padma Šri apbalvojumu. Miris 20. gadsimta teātra reformators Pīters Bruks satori.lv Paul Taylor. «Peter Brook: The director who wrote the book». The Independent, 2008. gada 5. septembris. Skatīts: 2015. gada 20. jūlijs. Vikikrātuvē par šo tēmu ir pieejami multivides faili. Skatīt: Pīters Bruks. IMDb profils (angliski) Internet Broadway Database profils (angliski) AllMovie profils (angliski)