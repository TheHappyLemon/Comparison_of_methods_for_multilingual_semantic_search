Desikants ir higroskopiska viela, kuru izmanto, lai radītu vai uzturētu sausu vidi. Visbiežāk desikanti tiek izmantoti, lai mazinātu gaisa mitrumu, kas varētu degradēt hidrofilus produktus. Desikanti ir, piemēram, silikagels, kalcija hlorīds, kokogles, u.c. Desikantus ievieto logu spraugās, kur ceolīts vai cits molekulārs siets palīdz novērst kondensāciju starp logu plāksnēm. Vēl ceolītus izmanto ledusskapjos esošo aukstumaģentu izdalītā mitruma savākšanai. Iepakoti desikanti tiek izmantoti, lai pasargātu kravas konteinerus no rūsas un korozijas. Higroskopiska krava, piemēram, kakao, kafija, rieksti, graudi u.c. pārtikas produkti ir pakļauti pelējumam un pūšanai, ja tie ir saskarsmē ar kondensācijas radīto ūdeni.