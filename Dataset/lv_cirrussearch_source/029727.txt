Daniels Georgs Balks (vācu: Daniel Georg Balk; dzimis 1764. gada 23. jūnijā, miris 1826. gada sākumā) bija vācu ārsts, Tērbatas Universitātes profesors, tās medicīniski klīniskā institūta vadītājs. Strādājis arī Kuldīgā, Jēkabpilī, Sēlpilī. Daniels Georgs Balks piedzima un gāja skolā Kēnigsbergā. No 1780. līdz 1787. gadam studēja medicīnu Berlīnē un Kēnigsbergā. Ārsta privātpraksē Kuldīgā un Suvainišķos Lietuvā. No 1796. līdz 1802. gadam bija Sēlpils virspilskunga iecirkņa ārsts. No 1802. līdz 1817. gadam bija Tērbatas Universitātes patoloģijas un terapijas profesors. No 1803. līdz 1804. gadam — Tērbatas Universitātes rektors. Publicējis vairākus traktātus Berlīnē, Liepājā un Jelgavā, to skaitā: Auszüge aus dem Tagebuch eines ausübenden Arztes, über verschiedene Gegenstände der Arzeneywissenschaft. Berlin 1791, Libau 1796. Was war einst Kurland? und was kann es nun unter Katharina's Szepter werden? : eine medizinischpolitische Abhandlung, für Gesezgeber und Richter in höhern Tribunälen (1795) ("Kas reiz bija Kurzeme un kas tagad var notikt zem Katrīnas sceptera: Medicīniski politisks traktāts likumdevējiem un augstāko tiesu tiesnešiem"). Baltiešu biogrāfiskais leksikons digitāli.