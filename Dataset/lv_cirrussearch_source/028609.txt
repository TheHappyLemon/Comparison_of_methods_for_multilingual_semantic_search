Fīlips Šalls fon Bells (vācu: Philipp Schall von Bell, dzimšanas gads nezināms, miris 1560. gadā) bija pēdējais Livonijas ordeņa landmaršals. Komandēja Livonijas spēkus Ērģemes kaujā, saņemts gūstā un nogalināts Maskavā. Livonijas ordenī no apmēram 1540. gada. No 1545. gada Rīgas pils pārvaldnieks (Hauskomtur), no 1551. gada Alūksnes komturs. Sākoties Livonijas karam, kļuva par Livonijas ordeņa landmaršalu. 1560. gada 3. augustā, uzzinājis, ka krievu karaspēks devies no Tartu uz Viljandi, uzbruka tam netālu no Lugažiem, iesaistoties Ērģemes kaujā, un piedzīvoja smagu sakāvi. Gūstā tika saņemti Šalls fon Bells un 11 komturi. Tika aizvests uz Maskavu pie Ivana IV, kur it kā izaicinošas uzvedības dēļ tūlīt pēc tikšanās ar caru sodīts ar nāvi. Viņa brāļa Bernta Šalla fon Bella kapakmens atrasts 1823. gadā un glabājas Kremļa muzejā. Гращенков, А. В. (1989). «Надгробная плита ливонского рыцаря Бернта фон Белля