RIM-161 Standard missile 3 jeb SM-3 ir ASV izstrādāta no kuģa palaižama antiballistiskā raķete pretraķešu sistēmā Aegis Ballistic Missile Defense System. Lai gan raķete ir projektēta, lai pārtvertu ballistiskās raķetes, to var izmantot arī zemās Zemes orbītās lidojošu pavadoņu iznīcināšanai. SM-3 ir izmēģinājusi un lieto ASV Jūras kara flote, tā ir arī Japānas Jūras pašaizsardzības spēku bruņojumā. SM-3 pamatā ir SM-2ER Block IV A raķete, kurai pievienota trešā pakāpe Advanced Solid Axial Starge, ASAS (izgatavotājs — Alliant Techsystems), GPS vadīta inerciālā navigācijas sistēma GAINS un LEAP (Lightweight Exo-Atmosspheric Projectile) kinētiskā kaujas galviņa (t.i., neeksplozīva kaujas galviņa, kurai triecienu nodrošina kinētiskā enerģija). Lai iznīcinātu nekontrolējamo pavadoni USA-193, 2008. gada 21. februārī 03:26 UTC SM-3 raķete tika palaista no Ticonderoga klases raķešu kreisera USS Lake Erie, kas atradās Klusajā okeānā, uz rietumiem no Havaju salām. Tā trāpīja pavadonim 247 km augstumā ar ātrumu aptuveni 28 000 km/h, tādējādi novēršot bīstamību, ka kosmiskā aparāta atlūzas varētu nokrist uz zemes un potenciāli radīt piesārņojumu ar toksiskā hidrazīna raķešdegvielu. SM-3 starts no USS Lake Erie 2005. gadā SM-3 starts no USS Shiloh 2006. gadā SM-3 starts no USS Decatur 2007. gadā SM-3 starts no USS Lake Erie, 2008. gada 21. februārī Designation-systems - RIM-161 Standard SM-3 GlobalSecurity.org - RIM-161 Standard SM-3 Astronautix.com - Raytheon RIM-161 Standard SM-3 Raytheon SM-3