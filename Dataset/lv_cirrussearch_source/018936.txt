Viendzimuma laulība ir laulība starp viena dzimuma cilvēkiem. Pirmie likumi par viendzimuma laulību pasaulē parādījās pašā 21. gadsimta sākumā. 2024. gadā viendzimuma laulības slēgšana ir legalizēta 35 valstīs (Andorā, Apvienotajā Karalistē, Argentīnā, Austrālijā, Austrijā, Beļģijā, Brazīlijā, Čīlē, Dienvidāfrikā, Dānijā, Ekvadorā, Francijā, Islandē, Igaunijā, Īrijā, Jaunzēlandē, Kanādā, Kolumbijā, Kostarikā, Luksemburgā, Maltā, Nīderlandē, Norvēģijā, Portugālē, Somijā, Spānijā, Šveicē, Taivānā, Urugvajā, Vācijā un Zviedrijā). Dažās valstīs viendzimuma laulību var noslēgt tikai atsevišķos apgabalos (Meksikā, ASV). Vairāku valstu valdības ir izteikušas gatavību nākotnē viendzimuma laulību legalizēt. Latvijas Civillikums patlaban aizliedz laulības viena dzimuma personu starpā (35. p), bet Latvijas Republikas Satversmes 110. pants definē laulību kā savienību starp vīrieti un sievieti. Satversmes 110. panta grozījumi tika pieņemti 2005. gadā ar mērķi novērst viendzimuma laulības legalizāciju Latvijā. Piemēram, šeit citāts no 2005. gada 15. septembra Saeimas sēdes stenogrammas: Tāpēc arī es ceru, ka Latvija tuvākajā laikā nepievienosies to valstu skaitam, kurās iespējama šī ģimenes parodija - viendzimuma laulības -, jo Latvijas Civillikuma 35. pants šobrīd aizliedz reģistrēt laulības starp viena dzimuma personām. — Saeimas deputāte Inese Šlesere (LPP), 2005. gada 15. septembra Saeimas sēdes stenogramma Valsts prezidente Vaira Vīķe Freiberga Satversmes grozījumus izsludināja, neraugoties uz to, ka tie bija diskutabli, un pret to izsludināšanu tika savākti vairāk nekā 1900 paraksti. Satversmes grozījumu pieņemšana izraisīja starptautisku rezonansi, kā arī debates Eiropas Parlamentā. Eiropā viendzimuma laulības ir atļautas Nīderlandē (kopš 2001. gada), Beļģijā (2003), Spānijā (2005), Norvēģijā (2009), Zviedrijā (2009), Portugālē (2010), Islandē (2010), Dānijā (2012), Francijā (2013), Īrijā (2015), Somijā (2017), Maltā (2017), Vācijā (2017), Austrijā (2019), Apvienotajā Karalistē (2020), Šveicē (2022), Andorā (2023), kā arī Igaunijā (2024). Ārpus Eiropas viendzimuma laulības ir atļautas Kanādā (2005), Dienvidāfrikā (2006), Argentīnā (2010), Jaunzēlandē (2013), Urugvajā (2013), ASV (2015, atsevišķos štatos jau iepriekš), Kolumbijā (2016), Austrālijā (2017), Taivānā (2019), Ekvadorā (2019), Kostarikā (2020) un Čīlē (2022). Latvijas Republikas 8. Saeimas rudens sesijas otrā sēde Arhivēts 2013. gada 9. martā, Wayback Machine vietnē. Latvijas Republikas Saeima «Prezidente izsludinās Satversmes grozījumus». 2005. gada 21. decembrī. Skatīts: 2013. gada 18. jūlijā.[novecojusi saite] sk. piemēram, http://news.bbc.co.uk/2/hi/europe/4531560.stm Debates — Monday, 26 September 2005 — One-minute speeches on matters of political importance «Igaunija pirmā Baltijā atļauj viendzimuma pāru laulības». www.lsm.lv (latviešu). Skatīts: 2023-06-20. «Jaunzēlandē legalizētas viendzimuma laulības». delfi.lv. 2013. gada 17. aprīlī. Skatīts: 2013. gada 17. aprīlī. Obergefell v. Hodges, No. 14-556, slip op. Arhivēts 2019. gada 2. oktobrī, Wayback Machine vietnē. at 22–23 (U.S. June 26, 2015) ("The Court now holds that same-sex couples may exercise the fundamental right to marry. ... [T]he State laws challenged by Petitioners in these cases are now held invalid to the extent they exclude same-sex couples from civil marriage on the same terms and conditions as opposite-sex couples."). Lyle Denniston. «Opinion Analysis: Marriage Now Open to Same-Sex Couples». SCOTUSblog, 2015. gada 26. jūnijs. Arhivēts no oriģināla, laiks: 2019. gada 25. septembrī. Skatīts: 2015. gada 2. jūlijs. Vikikrātuvē par šo tēmu ir pieejami multivides faili. Skatīt: Viendzimuma laulība. Encyclopædia Britannica raksts (angliski)