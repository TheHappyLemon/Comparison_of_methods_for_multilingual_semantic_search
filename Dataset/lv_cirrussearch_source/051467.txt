Portal ir puzļu platformas videospēle, kuru izstrādājušas un publicējušas kompānijas Valve Corporation un Source Games. Tā tika izlaista 2007. gadā kā daļa no spēļu pakas ar nosaukumu The Orange Box operētājsistēmai Windows, Xbox 360 un PlayStation 3. Kopš tā laika spēle tika pārnesta arī uz citām sistēmām, ieskaitot Mac OS X un Linux. Portal sastāv galvenokārt no mīklu sērijām, kuras jāatrisina, teleportējot spēlētāju un vienkāršus objektus, izmantojot "Aperture Science portatīvo portālu ierīci" - ierīci, kas var radīt portālus starp divām plaknēm. Spēlētāja varoni Šella izaicina un pievilina mākslīgais intelekts ar nosaukumu GLadOS (Ģenētiskā dzīvības forma un diska operētājsistēma), GLadOS solīja Šellai balvu, kad visas mīklas būs atminētas. Spēles unikālā fizika ļauj saglabāt kinētisko enerģiju caur portāliem, liekot radoši izmantot portālus, lai manevrētu caur testa kamerām. Šis spēles elements ir balstīts uz līdzīgu koncepciju no spēles Narbacular Drop; vispār daudzus no DigiPen Tehnoloģiju institūta komandas locekļiem, kuri strādāja pie Narbacular Drop, Valve nolēma piesaistīt pie Portal izveides komandas. Portal ir viena no Valve Corporation oriģinālajām spēlēm.