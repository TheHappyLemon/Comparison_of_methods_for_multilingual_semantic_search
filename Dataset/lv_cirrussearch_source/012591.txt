Braga (portugāļu: Braga) ir sena pilsēta Portugāles ziemeļrietumos, trešā lielākā Portugāles pilsēta. Sens arhibīskapijas centrs. Pirms romiešu iebrukuma apmetne bija ķeltibēru brakaru (bracari) cilts centrs. Bragas apkārtni romieši ieņēma ap 136. gadu p. m. ē., bet ap 20. gadu p. m. ē. Oktaviāns nodibināja pilsētu, kuru nosauca par Brakaru Augustu (Bracara Augusta). 3. gadsimta beigās Diokletiāns to padarīja par jaundibinātās Romas provinces Galēkijas (Gallaecia) galvaspilsētu. 410. gadā Ibērijas pussalā iebrukušie svēvi Bragu izraudzījās par savas valsts galvaspilsētu. Ap 485. gadu pilsēta nokļuva vestgotu rokās. No IV gadsimta beigām līdz mūsdienām Braga ir bīskapa rezidences pilsēta un Portugāles baznīcas centrs. 8. gadsimta sākumā Bragu ieņēma mauri, 1040. gadā to atkaroja Kastīlijas karalis Fernando I. No 1093. līdz 1147. gadam Bragā atradās Portugāles galms. 1070. gadā tika atjaunota arhibīskapija. Viduslaiku Braga tomēr aizņēma tikai daļu no bijušās romiešu pilsētas. Pilsēta maz attīstījās Lielo ģeogrāfisko atklājumu laikā. 18. gadsimtā pilsētā tika uzceltas daudzas baroka celtnes. Bragā dzimuši: Orozijs (Orosius, 385—420) - vēsturnieks un teologs Pilsētu Portugāles futbola Premjerlīgā pārstāv klubs S.C. Braga, kurš divreiz uzvarējis Portugāles kausā un 2008. gadā pēdējā UEFA Intertoto kausa turnīrā. Bragas katedrāle Praça da República Praça do Município Santuário do Sameiro Kāpnes uz Bom Jesus do Monte Bom Jesus do Monte Arco da porta nova Rua do souto Vikikrātuvē par šo tēmu ir pieejami multivides faili. Skatīt: Braga. Oficiālā tīmekļa vietne http://mapas.ine.pt/download/index2011.phtml; pārbaudes datums: 19 septembris 2018. http://mapas.ine.pt/download/index2011.phtml; izdevējs: Q1412194; pārbaudes datums: 19 septembris 2018.