Cygnus Mass Simulator bija ASV uzņēmuma Orbital Sciences bezpilota kravas kosmosa kuģa Cygnus masas makets, kas izmantots nesējraķetes Antares 110 pirmajā izmēģinājumu lidojumā. Cygnus Mass Simulator bija 5061 mm augsts alumīnija cilindrs ar diametru 2900 mm un masu aptuveni 3800 kg. Tajā iemontēti 22 akselerometri, 2 mikrofoni, 24 termopāri un 12 tenzodevēji. Pie tā atradās divi ISIPod Cubesat palaišanas iekārtas ar četriem nanopavadoņiem. Cygnus Mass Simulator tika palaists 2013. gada 21. aprīlī 21:00 UTC ar nesējraķeti Antares 110 (lidojums A-ONE) no Vidusatlantiskā reģionālā kosmoporta (MARS) starta laukuma LP-0A. Kad Cygnus Mass Simulator vēl atradās pievienots otrajai pakāpei, no tā tika atdalīti četri nanopavadoņi. Cygnus Mass Simulator tika ievadīts orbītā 240 km x 260 km) ar slīpumu 51,6 grādi. Tas no orbītas nogāja un sadega atmosfērā 2013. gada 10. maijā. 2013 - Launches to Orbit and Beyond Antares A-ONE Test Launch Mission Overview Orbital