Šeihs Muszafars Šukors (Sheikh Muszaphar Shukor Al Masrie bin Sheikh Mustapha; dzimis 1972. gada 27. jūlijā) ir Malaizijas medicīnas doktors, pirmais Malaizijas kosmonauts (angkasavans). Šeihs Muszafars Šukors ir beidzis Kebangsaan universitāti ortopēdiskajā ķirurgijā, un strādā par ārstu ortopēdu universitātes slimnīcā Kualalumpurā. Pamatraksts: SKS 13. Krievijas viesekspedīcija 2006. gada martā Šukors tika izvēlēts kopā vēl ar trijiem malaiziešiem pirmā Malaizijas kosmonauta kandidātam no 11 tūkstošiem pretendentu. Visi četri devās uz Krieviju, lai veiktu medicīniskās pārbaudes par pielaišanu lidojumam kosmosā. Medicīnas komisija atzina viņa veselību par atbilstošu. 2006. gada 9. oktobrī Šeihs sāka treniņus Kosmonautu sagatavošanas centrā netālu no Maskavas. 2007. gada jūnijā Šukors izgāja sagatavošanas kursu ASV Džonsona Kosmiskajā centrā Hjūstonā. Malaizijas kosmonauts tika iekļauts 2007. gada oktobra SKS 13. viesekspedīcijā uz Starptautisko kosmisko staciju (SKS) ar kosmosa kuģi Sojuz TMA-11, ar kuru uz staciju bija paredzēts doties 16. ekspedīcijas dalībniekiem Jurijam Maļenčenko un Pegija Vitsonei. Sojuz TMA-11 starts notika 2007. gada 10. oktobrī 13.10 UTC no Baikonuras kosmodroma Kazahstanā. Pēc 10 dienām, 21 stundām un 14 minūtēm viņš kopā ar 15. ekspedīcijas dalībniekiem Fjodoru Jurčihinu un Oļegu Kotovu atgriezās uz zemes kosmosa kuģī Sojuz TMA-10. Angasavana programma