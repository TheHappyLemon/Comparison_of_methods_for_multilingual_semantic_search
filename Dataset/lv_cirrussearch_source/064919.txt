Jackass: The Movie ir 2002. gada ASV realitātes kinokomēdija, kuras režisors, viens no producentiem un scenārija autoriem ir Džefs Tremeins. Turpinājums MTV televīzijas seriālam Jackass (2000—2002). Filmu veidoja studijas Dickhouse Productions un Lynch Siderow Productions, tajā piedalījās lielākā daļa TV seriāla aktieru, ieskatot Džoniju Noksvilu, Bemu Mārdžera, Stīvu O, Prestonu Leisiju, Krisu Pontiusu, Džeisonu "Vī Menu" Akunja, Deivu Inglendu, Raienu Danu un Erenu Makgīhiju. Filmas pirmizrāde notika 2002. gada 25. oktobrī, ar tās izplatīšanu nodarbojās kompānijas Paramount Pictures un MTV Films. Tā nopelnīja vairāk nekā 79,5 miljonus ASV dolāru pie 5 miljonu liela budžeta un saņēma dalītas kritiķu atsauksmes. 2006. gadā izdots filmas turpinājums — Jackass Number Two. Vēlāk sekoja filmas Jackass 3D (2010) un "Jackass uz visiem laikiem" (2022). Filma Jackass ir kaskadieru triku, skeču un nejaušu cilvēku izjokošanu izlase. Filmas nozīmīgākie triki ir šādi: Džonijs Noksvils apgāžas golfa mašīnā, lēc no tramplīna ar galvu pret lustru un griež savas rokas un kājas ar papīru; Bems Mārdžera atvilka mājās dzīvu aligatoru, ar ko pārbiedēja savu māti, pēc tam pamodināja savus vecākus, sarīkojot uguņošanu viņu guļamistabā; Raienu Danu piekauj kikboksa čempione; Stīvs O iešņauc vasabi; Kriss Pontiuss dejo stringos Japānas lielveikalā un uzmācas pircējiem, "Vī Mens" milzīgajā ceļu konusā izjoko cilvēkus Japānā, Prestons Leisijs stūrē kravas auto, kuras piekābē notiek diskotēka; Deivs Inglends izkārnījās sadzīves tehnikas veikalā, bet Erens Makgīhijs ēd dzeltenu sniegu. Pēdējā skečā Raiens Dans iebāza sev dibenā rotaļu mašīnīti un devās uz slimnīcu pēc palīdzības. «Jackass the Movie (2002)». The American Film Institute Catalog. Skatīts: 2023. gada 2. janvārī. «Jackass: The Movie». Box Office Mojo. Skatīts: 2023. gada 2. janvārī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)