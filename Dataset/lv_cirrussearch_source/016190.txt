Nordic Aluminium Oy ir Somijas uzņēmums, kas ražo alumīnija izstrādājumus. Tā īpašnieks ir apgaismes ierīču ražotājs Oy Lival Ab. Galvenais birojs atrodas Kirkonummi. Dibināts 1990. gadā, atdaloties no Nokia. Uzņēmuma ražošana izvietota rūpnīcā Kirkonummi (Pikalā). 1962. gadā kabeļu ražotājs Suomen Kaapelitehdas Ab (tagad Prysmian Finland) Pikalas rūpnīcā sāka ražot alumīnija izstrādājumus. 1967. gadā Suomen Kaapelitehdas apvienojās ar Suomen Kumitehdas Oy un Nokia Ab, izveidojot Oy Nokia Ab (tagad zināma kā Nokia Oyj). 1981. gadā alumīnija ražošana iekļauta Nokia metāla produktu nodaļā. 1985. gadā alumīnija ražotne atgriezta atpakaļ Nokia Kaapeli. Vēlāk tā iekļauta Nokia kabeļu un metālapstrādes grupā. 1990. gadā Nokia alumīnija ražotne tika atdalīta kā patstāvīgs uzņēmums Nokia Alumiini Oy, tomēr paliekot Nokia īpašumā. 1995. gadā Nokia Alumiini kapitāldaļu vairākums pārdots apgaismes ierīču ražotājam Oy Lival Ab. 1996. gadā uzņēmuma nosaukums mainīts uz Nordic Aluminium Oyj. 1997. gadā tā akcijas sāktas kotēt Helsinku biržā. 1999. gadā Nordic Aluminium iegādājās alumīnija izstrādājumu ražotāju Megatyöstö Oy ar rūpnīcām Nivalā, Kempelē un Hatčinsonā (ASV). 2000. gadā Espo atklāta rūpnīca. Kempeles ražošana pārcelta uz Nivalu. 2003. gadā Lival īpašumā jau bija 65,8 % Nordic Aluminium kapitāldaļu. 2004. gadā ražošana no Espo pārcelta uz Nivalu. 2012. gada jūnijā Oy Lival Ab īpašumā bija 71,17 % Nordic Aluminium kapitāldaļu. Augustā Lival izteica akciju obligāto atpirkšanu, un līdz decembrim ieguva 100 % akciju. 1. decembrī Nivalas rūpnīca pārdota uzņēmumam Hollmén & Co Oy. 14. decembrī Nokia Alumiini izslēgts no biržas NASDAQ OMX Helsinki. «NORDIC ALUMINIUM OYJ OSTAA MEGATYÖSTÖ OY:N». Arhivēts no oriģināla, laiks: 2007. gada 13. novembrī. Skatīts: 2012. gada 5. novembrī. «Key Events». Arhivēts no oriģināla, laiks: 2013. gada 19. jūnijā. Skatīts: 2012. gada 5. novembrī. We expanded our operations to Nivala Arhivēts 2016. gada 1. februārī, Wayback Machine vietnē. Hollmén & Co Nokia Prysmian Finland Nordic Aluminium vietne