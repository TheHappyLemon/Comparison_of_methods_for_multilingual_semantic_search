Debesskrāpis (kalks no angļu: skyscraper) jeb augstceltne ir sevišķi augsta daudzstāvu celtne. Par debesskrāpi tiek uzskatīta atsevišķi stāvoša būve, kas vertikālā virzienā vienmērīgi sadalīta stāvos un paredzēta cilvēku darbam un dzīvošanai. Eiropā par debesskrāpjiem uzskata celtnes, kuru pēdējais stāvs atrodas vismaz 150 m augstumā. Rīgā par debesskrāpjiem mēdz dēvēt arī zemākas celtnes. Līdz 19. gadsimtam par sešiem stāviem augstākas ēkas būvēja reti, jo nebija ērti lietot kāpnes lielākā augstumā, turklāt toreizējie ūdens sūkņi nespēja uzsūknēt ūdeni vairāk nekā 15 m augstumā. Attīstoties dzelzsbetona, tērauda un sūkņu tehnoloģijām, kā arī pēc lifta izgudrošanas, kļuva iespējams būvju augstumu palielināt desmitiem reižu. Tas īpaši izdevīgi bija lielpilsētās, kuru centros apbūvējamā zeme ir ļoti dārga. 2004. gadā tika uzsākta pasaulē augstākās celtnes — 828 metrus augstā Halīfa torņa — celtniecība Dubaijā, AAE. 2007. gada beigās pasaulē bija vairāk nekā 1500 debesskrāpju, no kuriem 35 bija augstāki par 300 m. Šobrīd augstākā celtne Baltijā atrodas Viļņā un tā ir Eiropas tornis, kura augstums ir 149 metri. Rīgā šobrīd ir ļoti daudzi augstceltņu plāni un galvenās paredzētās būvēšanas vietas ir Ķīpsala, Zaķusala, Jūrmalas šosejas apkaime un Skanstes ielas rajons. Tallinas augstākā ēka ir Swisotel viesnīca, kas ir 117 metrus augsta ar 28 stāviem. Šobrīd Latvijā augstākā augstceltne ir Zunda Towers, kas ir 135,2 metru augsta ar 30 stāviem, augstceltne tika pabeigta 2020. gadā. Otra augstākā ēka ir Saules akmens. Rīgā šobrīd ir vairāk nekā 55 pabeigtas augstceltnes. Augstceltne skaitās ēka, kurai ir vismaz 12 virszemes stāvi un uz 2010. gada augusta Rīgā pēc Emporis oficiālajiem datubāzes datiem bija 216 pabeigtas ēkas, 11 ēkas celtniecības stadijā un 42 apstiprinātas ēkas. Halīfa tornis Dubaijā. Tas ir 828 metrus augsts, un šobrīd ir augstākā ēka pasaulē. Federation tower sāka būvēt Maskavā 2007. gadā un plānots, ka to pabeigs 2012. gadā. Celtne būs 538 metrus augsta, tādējādi kļūstot par augstāko celtni Eiropā. Čikāgas smaili (Chicago Spire) būs 610 metrus augsts, un to plāno pabeigt 2011. gadā. Celtnei arī būs 150 stāvi un tā kļūs par augstāko dzīvojamo ēku pasaulē. Ēka arī būs augstā celtne Ziemeļamerikā. One World Trade Center šobrīd būve Ņujorkā šī un dažas citas ļoti augstas būves tiek būvētas dvīņu torņu World Trade Center vietā, kuras sagrāva teroristi 2001. gadā. Ēka ar visu antenu būs 541,4 metrus augsta. Shanghai World Financial Center būve Šanhajā. Debesskrāpis apsteidzis Jin Mao Tower kas bija augstākā celtne Šanhajā. Celtne arī kļuva par augstāko būvi Ķīnā. Shard London Bridge zināms arī kā Shard of Glass. Debesskrāpi sāka būvēt 2009. gadā. Tai būtu jābūt augstākajai celtnei Lielbritānijā un otrai augstākai Eiropas Savienībā pēc Tour Genarali Parīzē. Tour Genarali, kas būs 318 metrus augsts to plāno pabeigt 2011. gadā un tā būs augstākā celtne Parīzē un Eiropas Savienībā. Emporis Forums par Rīgas augstceltnēm (angliski)