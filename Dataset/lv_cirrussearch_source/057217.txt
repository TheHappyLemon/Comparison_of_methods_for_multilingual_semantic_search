Oto Vāle (vācu: Otto Wahle; dzimis 1879. gada 5. novembrī, miris 1963. gada 11. augustā) bija austriešu peldētājs, trīs olimpisko medaļu ieguvējs. 1912. gada, 1920. gada un 1924. gada vasaras olimpiskajās spēlēs bija ASV ūdenspolo vīriešu komandas treneris. Vāle 20 gadu vecumā startēja 1900. gada vasaras olimpiskajās spēlēs Parīzē. Viņš startēja trijās peldēšanas disciplīnās, no kurām divās izcīnīja medaļas. Sudraba medaļu viņš izcīnīja 1000 metru brīvā stila (rezultāts —14:43.6) un 200 metru šķēršļu joslas (rezultāts — 2:40.0) peldēšanā. Savukārt 200 metru brīvā stila peldēšanā viņš kvalificējās fināla sacensībām, taču tajās nestartēja. 1901. gadā viņš pārcēlās uz dzīvi ASV, Ņujorkā un iesaistījās Ņujorkas atlētikas klubā. Trīs gadus vēlāk viņš startēja 1904. gada vasaras olimpiskajās spēlēs Sentluisā. Arī šajās spēlēs viņš startēja trijās peldēšanas disciplīnās, no kurām vienā izcīnīja bronzas medaļu. Bronzas medaļa tika izcīnīta 440 jardu peldēšanā brīvajā stilā (rezultāts — 6:39.0). Savukārt 880 jardu peldēšanā izcīnīja 5. vietu un 1 jūdzes peldēšanā 4. vietu. 1906. gadā viņš kļuva par ASV pilsoni. 1912. gadā viņš kļuva par ASV ūdenspolo komandas treneri olimpiskajās spēlēs Stokholmā. Viņš bija arī topošā ģenerāļa un modernās pieccīņas pārstāvja Džordža Patona treneris. Arī 1920. gada un 1924. gada vasaras olimpiskajās spēlēs viņš bija ASV vīriešu ūdenspolo komandas treneris. 1968. gadā viņš tika iekļauts Starptautiskajā peldēšanas slavas zālē un 1990. gadā iekļauts ASV ūdenspolo slavas zālē. «Otto Wahle». Olympedia. Skatīts: 2021. gada 12. maijs. «Paris 1900 Swimming: 1000m freestyle men». Starptautiskā Olimpiska komiteja. Skatīts: 2021. gada 14. februāris. «Paris 1900 Swimming: 200m obstacle event men». Starptautiskā Olimpiska komiteja. Skatīts: 2021. gada 14. februāris. «Paris 1900 Swimming: 200m freestyle men». Starptautiskā Olimpiska komiteja. Skatīts: 2021. gada 14. februāris. «Otto Wahle». ishof.org. Arhivēts no oriģināla, laiks: 2021. gada 13. maijā. Skatīts: 2017. gada 16. aprīlis. «Otto Wahle, Bio». Olympics at Sports-Reference.com. Arhivēts no oriģināla, laiks: 2020. gada 17. aprīlis. Skatīts: 2017. gada 16. aprīlis. «St. Louis 1904: Swimming 400m freestyle men». Starptautiskā Olimpiska komiteja. Skatīts: 2021. gada 12. maijs. «St. Louis 1904: Swimming 880y freestyle men». Starptautiskā Olimpiska komiteja. Skatīts: 2021. gada 12. maijs. «St. Louis 1904: Swimming 1500m freestyle men». Starptautiskā Olimpiska komiteja. Skatīts: 2021. gada 12. maijs. «Otto Wahle Dies; Olympic Swimmer». The New York Times (Vol. CXII, No. 38552, pg 31). 1963. gada 11. augusts. «Otto Wahle (1990)». usawaterpolo.org. USA Water Polo. Skatīts: 2020. gada 18. septembris. «Hall of Fame Inductees». usawaterpolo.org. USA Water Polo. Skatīts: 2020. gada 18. septembris. Oto Vāle (SOK profils) (angliski) Oto Vāle (Olympedia profils) (angliski) Oto Vāle (Sports Reference profils) (angliski)