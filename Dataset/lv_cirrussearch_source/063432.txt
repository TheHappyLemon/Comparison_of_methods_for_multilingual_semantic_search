Idriss Akuna Elba (angļu: Idrissa Akuna Elba; dzimis 1972. gada 6. septembrī) ir angļu aktieris, producents un mūziķis. Pabeidzis National Youth Theatre skolu Londonā, atpazīstamību ieguva ar Strindžera Bella lomu HBO seriālā "Noklausīšanās" (The Wire), galvenā inspektora Džona Lutera lomu BBC One seriālā "Luters" (Luther) un Nelsona Mandelas lomu biogrāfiskajā filmā "Mandela: Ilgais ceļš uz brīvību" (Mandela: Long Walk to Freedom, 2013). Četras reizes nominēts Zelta globusa balvai kategorijā "Labākais aktieris miniseriālā vai televīzijas filmā", bet ieguvis vienu, kā arī piecas reizes nominēts Primetime Emmy balvai. Elba piedalījies Ridlija Skota filmās "Amerikāņu gangsteris" (2007) un "Prometejs" (2012). Elba atveidojis Heimdālu Marvel Cinematic Universe sērijas filmās "Tors" (2011) un tās turpinājumos "Tors: Tumsas karaļvalsts" (2013), "Tors: Ragnarjoks" (2017) un"Tors: Mīla un Pērkons" (2022), kā arī filmās "Atriebēji: Ultrona laikmets" (2015) un "Atriebēji: Bezgalības karš" (2018). Tāpat filmējies filmās "Pacific Rim: Uzbrukums Zemei" (Pacific Rim, 2013), Beasts of No Nation (2015), par kuru saņēma Zelta globusa un BAFTA kino balvas, un "Mollijas spēle" (2017). 2016. gadā viņš ieskaņoja šefu Bogo animācijas filmā "Zootropole", Širhanu aktierspēles/datoranimācijas filmā "Džungļu grāmata", Flūku animācijas filmā "Meklējot Doriju" un atveidoja Kralla lomu filmā "Zvaigžņu ceļš: Bezgalība". 2018. gadā bija viņa kā režisora debija ar Viktora Hedlija 1992. gada romāna Yardie adaptāciju tāda paša nosaukuma filmai. 2021. gadā viņš atveidoja Bladsportu DC Extended Universe (DCEU) filmā "Pašnāvnieku vienība: Jauna misija", bet 2022. gadā ieskaņoja dzeloņcūku Naklzu filmā "Soniks 2: Filma" (2022). Papildu tēlošanai, Elba uzstājas kā dīdžejs ar segvārdu DJ Big Driis vai Idris un kā R&B mūziķis. 2016. gadā viņš iekļauts Time 100 pasaulē ietekmīgāko cilvēku sarakstā. Uz 2019. gada maiju filmas ar viņa piedalīšanos pasaulē kopsummā bija nopelnījušas vairāk nekā 9,8 miljardus US$, tostarp vairāk nekā 3,6 miljardus US$ Ziemeļamerikā, ierindojot viņu starp 20 vispelnošākajiem aktieriem. Jada Yuan. «Idris Elba on Prometheus, Learning to Box, and His Party House». vulture.com, 2012. gada 8. jūnijs. Skatīts: 2013. gada 14. oktobris. "Idris Elba Interview: The Hustler" Arhivēts 2017. gada 7. augustā, Wayback Machine vietnē.. Esquire. Retrieved 18 April 2016 Lowry, Brian (10 July 2014). "Emmy Nominations 2014 — Full List: 66th Primetime Emmys Nominees". Variety. «Wire actor Elba joins BBC drama». BBC News. 2009. gada 4. septembris. Skatīts: 2009. gada 7. septembris. Chris Cabin. «Idris Elba Set to Make Directorial Debut With Yardie». Collider, 2016. gada 5. jūlijs. Arhivēts no oriģināla, laiks: 2016. gada 7. jūlijs. Skatīts: 2016. gada 5. jūlijs. Danielle Canada. «Idris Elba (Driis) Releases New Music Video 'Secret Garden'». hiphopwired.com, 2011. gada 13. septembris. David Simon. «Idris Elba: TIME 100». Time. Arhivēts no oriģināla, laiks: 2016. gada 26. aprīlī. Skatīts: 2016. gada 27. aprīlis. «Idris Elba Movie Box Office Results». Box Office Mojo. Skatīts: 2019. gada 6. maijs. «People Index - Actors: Total Gross». Box Office Mojo. Skatīts: 2019. gada 6. maijs. Vikikrātuvē par šo tēmu ir pieejami multivides faili. Skatīt: Idriss Elba. IMDb profils (angliski) AllMovie profils (angliski) Box Office Mojo profils (angliski)