Jans Karols Hodkevičs (poļu: Jan Karol Chodkiewicz, lietuviešu: Jonas Karolis Chodkevičius, baltkrievu: Ян Караль Хадкевіч, ukraiņu: Ян-Кароль Ходкевич; dzimis 1560. gadā, miris 1621. gada 24. septembrī) bija Polijas-Lietuvas kopvalsts valsts darbinieks. Žemaitijas ģenarālstārasts (1599—1616), Lietuvas hetmanis (1600—1605), Lietuvas lielhetmanis (1605—1621) un Viļņas vaivads (1616—1621). Cēlies no Hodkeviču dzimtas. Dzimis 1560. gadā Viļņas kastelāna Jana Hodkeviča ģimenē. Studēja Viļņas un Ingolštates universitātēs. Komandēja Polijas-Lietuvas karaspēku Poļu—zviedru kara (1600—1629), arī Moldāvijas magnātu kara (1593–1617) un Poļu-krievu kara (1605–1618) laikā. Kritis Hotinas kaujā Poļu-turku kara (1620–1621) laikā. Latvijas vēsturē visvairāk pazīstams kā Polijas-Lietuvas kopvalsts karaspēka komandieris Poļu—zviedru kara (1600—1629) laikā, Zviedrijas karaspēka uzvarētājs Paides kaujā 1604. gadā un Salaspils kaujā 1605. gada 27. septembrī. Pirms tam komandēja poļu karaspēka labo spārnu Kokneses kaujas laikā 1601. gada 23. jūnijā. 1609. gadā ieņēma Pērnavas pilsētu, bet naktī uz 1609. gada 24. martu sakāva zviedrus Salacgrīvas kaujā. Lietuvas lielhetmaņa tērpā (M. Bačarelli glezna, 1781) Lietuvas lielhetmaņa tērpā (J. Suhodoļska glezna, 1862) Lietuvas lielhetmaņa tērpā (J. Kossaka glezna) Lietuvas lielhetmaņa tērpā Salaspils kaujā (nezināma autora glezna) Atvadas no sievas pirms došanās pēdējā kaujā (J. Oleškeviča glezna, 1808) Hotinas kaujā (J. Branta glezna) Nāve 1621. gadā (F. Smugleviča glezna, 1806) Vikikrātuvē par šo tēmu ir pieejami multivides faili. Skatīt: Jans Karols Hodkevičs.