Pasaules čempionāts orientēšanās sportā ir lielākās starptautiskās sacensības orientēšanās sportā. Čempionāti notiek kopš 1966. gada un līdz 2003. gadam tie lielākoties notika katru otro gadu, taču kopš 2003. gada - katru gadu. Sākotnēji sacensību programma ietvēra individuālās sacensības un stafeti, bet laika gaitā programma ir papildināta, un šobrīd Pasaules čempionātos sacensības notiek garajā distancē, vidējā distancē, sprintā un stafetē, kā vīriešiem tā sievietēm. Latvijas sportistu lielākais panākums ir Edgara Bertuka 2012. gada Pasaules čempionātā Šveicē izcīnītā zelta un bronzas medaļa. Tā bija pirmā Latvijas (un arī Baltijas valstu) sportistu izcīnītā uzvara un medaļa Pasaules čempionātos pēc Latvijas neatkarības atjaunošanas (1989. gadā, pārstāvot PSRS, medaļu izcīnīja Alīda Ābola). 2013. gada čempionātā, kurš notika Somijā, Bertuks izcīnīja vēl vienu bronzas medaļu. 1999 — Invernesa, Apvienotā Karaliste 2001 — Tampere, Somija 2003 — Rapersvīle-Jona, Šveice 2004 — Vesterosa, Zviedrija 2005 — Aiči, Japāna 2006 — Orhūsa, Dānija 2007 — Kijiva, Ukraina 2008 — Olomouca, Čehija 2009 — Miškolca, Ungārija 2010 — Tronheima, Norvēģija 2011 — Savoja, Francija 2012 — Lozanna, Šveice 2013 — Vokati, Somija 2014 — Aziago, Itālija 2015 — Invernesa, Apvienotā Karaliste 2016 — Stremstade, Zviedrija 2017 — Tartu, Igaunija 2018 — Sigulda, Latvija «Orientierists Bertuks kļuvis par pasaules čempionu vidējā distancē». Tvnet.lv. Skatīts: 2012. gada 18. jūlijā.