Uralhim (Уралхим), pilns nosaukums Akciju sabiedrība «OHK Uralhim» (ОХК Уралхим) ir Krievijas uzņēmumu grupa, kas nodarbojas ar minerālmēslu ražošanu, pārdošanu un izplatīšanu. Galvenais birojs atrodas Maskavā. AO OHK Uralhim 99 % kapitāldaļu pieder Kiprā reģistrētam uzņēmumam Uralchem Holding p.l.c., kura lielākais akcionārs ir Dmitrijs Mazepins. Uralhim ir viens no lielākajiem uzņēmumiem minerālmēslu tirgū Krievijā, NVS un Austrumeiropā. Tas specializejies galvenokārt slāpekli saturošā mēslojuma ražošanā. Uralhim grupa gadā ražo vairāk nekā 2,9 miljonus tonnu amonjaka, 2,9 miljonus tonnu amonija salpetra, 1,2 miljonus tonnu karbamīda, 0,8 miljonus tonnu fosfora un citu elementu minerālmēslus. Uralhim dibinātājs Dmitrijs Mazepins 2003. gadā atstāja naftas pārstrādes uzņēmuma Sibur ģenerāldirektora amatu. Viņa kontrolētais uzņēmums Konstruktivnoe bjuro (Конструктивное бюро) 2004. gada izsolē nopirka Kirovočepeckas ķīmiskā kombināta kontrolpaketi. Vēlāk Konstruktivnoe bjuro nopirka vairāku minerālmēslu ražotāju akciju paketes: Galogen, Minudobrenija, Azot, Himprom. 2007. gadā Dmitrijs Mazepins dibināja atvērto akciju sabiedrību Apvienotā ķīmiskā sabiedrība «Uralhim» (Объединенная химическая компания «Уралхим»), tajā apvienojot sev piederošos minerālmēslu uzņēmums. Tad arī dibināti transporta un loģistikas uzņēmumi OOO Uralhim Trans un Uralchem Freight Limited. 2008. gadā nopirkti 71,7 % Voskresenskje mineralnye udobrenija kapitāldaļu un 7,5 % Toljattiazot kapitāldaļu (2009. gadā daļa palielināta līdz 9,7 %). 2009. gadā Latvijā dibināts kopuzņēmums SIA Riga Fertilizer Terminal, lai Rīgas ostā izveidotu minerālmēslu terminālu; Latvijā dibināts arī tirdzniecības uzņēmums SIA URALCHEM Trading. 2009. gadā iegādāti 44,3 % Permas uzņēmuma Mineralnyje udobrenija akciju, palielinot dalību tajā līdz 46,5 %. 2010. gadā Uralhim visa produkcija reģistrēta Eiropas Ķimikāliju aģentūrā. 2010. gadā Kirovočepeckas ķīmiskais kombināts reorganizēts par Zavod mineralnyh udobrenij KČHK (Завод минеральных удобрений КЧХК). Dalība uzņēmumā Voskresenskje mineralnye udobrenija palielināta līdz 89,89 %. 2011. gadā iegūti 100 % Zavod mineralnyh udobrenij KČHK kapitāldaļu. 2012. gadā iegūti 100 % Mineralnyje udobrenija kapitāldaļu. 2013. gadā iegūta daļa kālija minerālmēslu ražotājā Uralkalij. 2014. gadā Uralhim kļuva par SIA Ventamonjaks galveno akcionāru. 2015. gadā mātes uzņēmums pārdēvēts par AO «OHK Uralhim». 2015. gadā Zavod mineralnyh udobrenij KČHK apvienots ar OHK Uralhim. 2017. gada 1. augustā tika pabeigta uzņēmuma AO Mineralnye udobrenija (Perma) apvienošana ar OHK Uralhim; turpmāk tas darbojās kā filiāle PMU. 2018. gada oktobrī tika paziņots, ka Uralhim būvēs termināli Ustjlugas ostā, Ļeņingradas apgabalā; tā nodošana ekspluatācijā plānota 2022. gadā, un terminālis nodrošinās uzņēmuma visu sauso kravu pārkraušanu. AO OHK Uralhim filiāles: Azot KČHK PMY Obedinennyj centr obslužinanija AO OHK Uralhim meitas un asociētie uzņēmumi: AO Voskresenskje mineralnye udobrenija Uralchem Freight Limited (Kipra) SIA Riga Fertilizer Terminal (51 %, Latvija) SIA Ventamonjaks (55 %, Latvija) Havenport Investments Limited (Kipra) SIA URALCHEM Trading (Latvija) OOO Uralhim Trans Depo Muraši (filiāle) Uralchem Assist GmbH (Vācija) OOO TD Uralhim URALCHEM Trading DO Brazil Ltda. (99,99 %, Brazīlija) PAO Uralkalij (19,99 %) PAO Toljattiazot (9,9 %) 2009. gada 15. aprīlī Kiprā reģistrēts Uralhim meitas uzņēmums Havenport Investments Limited Latvijā dibināja SIA URALCHEM Trading. Tas nodarbojas ar ķīmisko vielu vairumtirdzniecību un ir viens no lielākajiem uzņēmumiem Latvijā pēc apgrozījuma. 2009. gadā Uralhim meitas uzņēmums Uralchem Freight Limited kopā ar SIA Rīgas Tirdzniecības osta (RTO) dibināja kopuzņēmumu SIA Riga Fertilizer Terminal, lai Rīgas ostā izveidotu sauso birstošo minerālmēslu pārkraušanas un īslaicīgas uzglabāšanas termināli. Kapitāldaļu sadalījums: Uralhim 51 %, RTO 49 %. Termināļa infrastruktūras sagatavošanas darbi tika uzsākti 2011. gadā. Tas ekspluatācijā nodots 2013. gada beigās. 2014. gada februārī Uralhim meitas uzņēmums Uralchem Freight Limited kopā ar Latvijas uzņēmumu AS Halcyon Capital dibināja kopuzņēmumu SIA Despina Capital, kurā Uralhim piederēja 55 % kapitāldaļu. 18. augustā Despina Capital nopirka šķidrā amonjaka pārkraušanas termināli Ventamonjaks Ventspilī; septembrī šo darījumu atļāva Latvijas Konkurences padome. 2018. gadā kļuva zināms, ka 2022. gadā Uralhim plāno visu savu sauso kravu pārkraušanu pārcelt uz Ustjlugas ostu Krievijā, līdz ar to tiks pārtraukta sauso minerālmēslu pārkraušana Rīgas ostā. 2019. gada martā SIA Ventamonjaks tika pievienots savam mātes uzņēmumam SIA Despina Capital, kas savukārt mainīja nosaukumu uz SIA Ventamonjaks. Krievijas uzņēmums "Uralhim" plāno pārtraukt darbību Rīgas ostā TVNET/LETA, 2018. gada 30. oktobris Uzņēmumi ar lielāko gada apgrozījumu 2016. gadā Lursoft statistika KP atļauj „Uralchem Freight Limited”, AS „Halcyon Capital” un SIA „Ventamonjaks” apvienošanos 25.09.2014. Reorganizēts uzņēmums “Ventamonjaks” Klientu portfelis, 26.03.2019 Uralchem (angliski) Уралхим (krieviski) Riga fertilizer terminal