Peters Heine Nilsens (dāņu: Peter Heine Nielsen; dzimis 1973. gada 24. maijā Holstebro) ir Dānijas starptautiskais lielmeistars šahā (1994). No 1990. gadu sākuma līdz 2000. gadu vidum bijis viens no vadošajiem Dānijas šahistiem. 1991. gadā dalījis pirmo vietu Dānijas šaha čempionātā. Vēlākajos gados piecas reizes (1996, 1999, 2001, 2003, 2008) kļuvis par Dānijas šaha čempionu. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Pinskā (1993), Ziemeļu valstu individuālajā šaha čempionātā (1999), Ņujorkas New York open (2000), Reikjavikā (2001, kopā ar Ivanu Sokolovu), Esbjergas The North Sea Cup (2001, kopā ar Emīlu Sutovski), Hastingsā (Anglija, 2002/03), Skanderborgas Samba Cup (2003, kopā ar Naidželu Šortu, Darmenu Sadvakasovu), Malmē (2004), Drammenē (2004, kopā ar Alekseju Širovu), Salonikos (2006, kopā ar Radoslavu Vojtašeku), Helsingēras Politiken Cup (2008). 2004. gadā internetā uzvarējis Eiropas čempionātā šaha ātrspēlē, finālā pieveicot Maiklu Adamsu ar 2½:½. Pārstāvējis Dānijas komandu lielākajos komandu šaha turnīros: Pasaules šaha olimpiādēs piedalījies 7 reizes (1994-1996, 2000-2008). Individuālajā vērtējumā izcīnījis bronzas (1994) medaļu; Eiropas komandu šaha čempionātos piedalījies 2 reizes (2005-2007). Individuālajā vērtējumā izcīnījis zelta (2005) medaļu. Par panākumiem turnīros FIDE 1991. gadā Nilsenam piešķīrusi starptautiskā meistara (IM), bet 1994. gadā — starptautiskā lielmeistara (GM) nosaukumu. 2010. gadā kļuvis par pirmo Dānijas šahistu, kas FIDE Elo reitingu sarakstā pārsniedzis 2700 punktu robežu. Kopš 1990. gadu vidus kā palīgs sadarbojies ar Pasaules šaha čempionu Višvanatanu Anandu. 2013. gadā kļuvis par vienu no cita Pasaules šaha čempiona Magnusa Karlsena palīgiem. Peter Heine Nielsen wins European Internet Championship OlimpBase :: Men's Chess Olympiads :: Peter Heine Nielsen OlimpBase :: European Men's Team Chess Championship :: Peter Heine Nielsen FIDE World Top Chess Player: Nielsen, Peter Heine Nielsen switches from Anand to Carlsen Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)