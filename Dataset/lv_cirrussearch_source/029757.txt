Šis raksts ir par ciemu Augšdaugavas novadā. Par citām jēdziena Vabole nozīmēm skatīt nozīmju atdalīšanas lapu. Vabole, arī Vabale, ir ciems Augšdaugavas novada Vaboles pagastā, pagasta centrs. Izvietojies pagasta vidusdaļā pie Rīgas—Daugavpils dzelzceļa autoceļu V677 un V678 krustojumā 25 km no novada centra Daugavpils un 222 km no Rīgas. Vabolē atrodas pagasta pārvalde, vidusskola, kultūras nams, bibliotēka, feldšerpunkts, veikals. Apdzīvotā vieta izveidojusies ap bijušās Vaboles muižas (Wabol) centru, izaugusi kā Līksnas pagasta centrs, pēckara gados — kā kolhoza «Vabole» un ciema padomes centrālais ciemats. Muižas saimniecības ēkas (bijušajā zirgu stallī iekārtota Vaboles vidusskola) ir nozīmīgs arhitektūras piemineklis, muižas parks (ierīkots 19. gadsimta vidū) — dabas piemineklis. «Vietvārdu datubāze: Informācija par Vaboli». Latvijas Ģeotelpiskās informācijas aģentūra. LĢIA Vietvārdu datubāze «Vaboles pagasta pārvalde». Arhivēts no oriģināla, laiks: 2008. gada 29. aprīlī. Skatīts: 2015. gada 10. jūlijā. Latvijas pagasti. Enciklopēdija. 2. sējums. Rīga : A/S Preses nams. 2002. 524. lpp. ISBN 9984-00-436-8.