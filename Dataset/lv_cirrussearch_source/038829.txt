Atklātais uzbrukums ir taktisks paņēmiens, kurā vienai figūrai vai bandiniekam aizejot, atveras citas tās pašas krāsas figūras (dāmas, torņa, laidņa) darbības līnija, radot draudus kādam pretinieka objektam. Atklātais uzbrukums var būt ļoti spēcīgs, jo draudus var radīt gan gājienu izdarošā figūra, gan atklātā figūra un pretinieks nevar vienlaikus divus draudus atvairīt. Ja atklātais uzbrukums vērsts pret pretinieka karali, tad to sauc par atklāto šahu. 1. piemērs 2. piemērs 1. piemērs Franču aizsardzībā pēc gājieniem: 1.e4 e6 2.d4 d5 3.e5 c5 4.c3 Zc6 5.Zf3 Db6 6.Ld3 cxd4 7.cxd4 melnie nedrīkst spēlēt 7. ... Zxd4, jo pēc 8. Zxd4 Dxd4 (skat. diagrammu) baltie ar atklāto uzbrukumu 9. Lb5+ iegūst dāmu. 2. piemērs Šī pozīcija bija izveidojusies partijā Gaprindašvili — Dlupi (Brisele, 1987). Sekojā 1. Txd5! un melnie padevās, jo pēc 1. ... exd5, seko 2. Dg4 (draud 3. Dxg7#) un pēc 2. ... f6 baltie ar atklāto uzbrukumu 3. Zh6+ Kh8 4. Dxd7 iegūst dāmu. 3. piemērs Šorts — Ladgeits Anglija, 1977 4. piemērs A. Troickis 1896 3. piemērs Partijā sekoja 1. Dg7+! un pēc 1. ... Dxg7, baltie ar atklāto šahu 2. e7+ uzvarēja. 4. piemērs 1. Kf4 (draud 2. Tg8+) Kf2! (melno karalis turpina slēpties balto karaļa "ēnā".) 2. Ke4 Ke2 3. Kd4 Kd2 4. Kc5 Kc3 5. Tc8! Txa7 6. Kb6+ atklātais šahs ar torņa ieguvumu. Dubultšahs Dzirnavas «Discovered Attacks and Discovered Checks» (angļu). Chess Corner. Skatīts: 2017-06-20. Н. И. Журавлев. Шаг за шагом (krievu). Москва : ФиС, 1986. 178.—185. lpp. «The Dreaded Discovered Attack» (angļu). chess.com. 2013-03-03. Skatīts: 2017-06-21. «DISCOVERED ATTACK!» (angļu). chessgames.com. Skatīts: 2017-06-21.