Marians Hosa (slovāku: Marián Hossa; dzimis 1979. gada 12. janvārī Stara Ļubovņā, Čehoslovākijā) ir bijušais slovāku hokejists, uzbrucējs, Slovākijas hokeja izlases dalībnieks. Karjeras laikā aizvadījis 19 sezonas un 1309 spēles dažādos Nacionālās hokeja līgas klubos, guvis 1134 punktus. Kopā ar Čikāgas "Blackhawks" kļuvis par 2010., 2013. un 2015. gada Stenlija kausa čempionu. 2020. gadā uzņemts Hokeja slavas zālē. Mariana jaunākais brālis Marcels arī bija profesionāls hokejists. 1998. gadā kopā ar WHL klubu Portlendas "Winterhawks" izcīnīja CHL čempiones titulu - Memoriālo kausu. Savu NHL karjeru Hosa iesāka Otavas "Senators", kuras sastāvā aizvadīja 7 sezonas. Hosu 1997. gada NHL draftā 1. kārtā ar kopējo 12. numuru draftēja Otavas "Senators". Pirmā pilnā sezona kopā ar "Senators" Hosam bija 1998-99 sezona un viņam pietrūka pavisam nedaudz, lai iegūtu Kaldera balvu, jo labāks izrādījās tikai Kriss Drarijs no Kolorādo "Avalanche". 2010., 2013. un 2015. gadā, spēlējot Čikāgas "Blackhawks" sastāvā, izcīnījis Stenlija kausu. Pirms 2017.—18. gada sezonas "Blackhawks" paziņoja, ka savainojuma dēļ Hosa gaidāmo sezonu izlaidīs. 2018. gada maijā hokejists paziņoja, ka vairs nevarēs spēlēt profesionālu hokeju. Slovākijas hokeja izlases sastāvā viņš piedalījies 1997., 1999., 2001., 2004., 2005., 2006. un 2007. gada Pasaules čempionātos, kā arī 2002. , 2006. un 2010. gadā olimpiskajās spēlēs, kopā izlasē 66 spēlēs gūstot 31 vārtus. Vikikrātuvē par šo tēmu ir pieejami multivides faili. Skatīt: Marians Hosa. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)