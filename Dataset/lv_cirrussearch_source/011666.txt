Makss Frībergs (zviedru: Max Friberg; dzimis 1992. gada 20. novembrī) ir zviedru hokejists, malējais uzbrucējs. Pašlaik (2019) Frībergs spēlē Zviedrijas hokeja līgas kluba Frölunda HC sastāvā. Savu profesionālā spēlētāja karjeru Frībergs uzsāka dzimtajā Skevdē, 2008.—09. gada sezonā debitējot Zviedrijas 1. divīzijā. 2011. gada vasarā hokejists pievienojās Elitsērijas klubam Timrå IK. 2012.—13. gada sezonas otrajā pusē pārcēlas uz Ziemeļameriku, pievienojoties AHL vienībai Norfolkas "Admirals". 2014.—15. gada sezonā aizvadīja savu debijas spēli NHL vienībā Anahaimas "Ducks". 2015.—16. gada sezonā "Ducks" rindās aizvadīja vēl 5 spēles, taču 2017. gadā atgriezās Zviedrijā. 2019. gadā kopā ar Frölunda HC kļuva par Zviedrijas čempionu. Frībergs bija labākais izslēgšanas kārtas vārtu guvējs. Zviedrijas izlases rindās spēlējis 2011. un 2012. gada Pasaules čempionātā junioriem, 2012. gadā izcīnot zelta medaļas. 2012. gadā Frībergs turnīra noslēdza kā viens no tā rezultatīvākajiem spēlētājiem, tiekot iekļauts arī turnīra simboliskajā izlasē. Spēlējis arī 2010. gada Pasaules čempionātā U-18 jauniešiem, tajā izcīnot sudraba medaļu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)