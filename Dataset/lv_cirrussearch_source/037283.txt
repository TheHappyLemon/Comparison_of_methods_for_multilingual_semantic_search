Leonīds Šamkovičs (angļu: Leonid Shamkovich, krievu: Леонид Александрович Шамкович; 1923. gada 1. jūnijs Rostova pie Donas — 2005. gada 22. aprīlis Ņujorka) bija Krievijā dzimis Izraēlas un ASV starptautiskais lielmeistars šahā (1965). Pirmos panākumus šaha turnīros izcīnījis 1950. gadu pirmajā pusē. 1953. gadā Rīgā uzvarējis meistaru šaha turnīrā. Divas reizes uzvarējis Krievijas šaha čempionātos (1954, 1956). 1961. gadā kopā ar Dāvidu Bronšteinu dalījis 1.-2. vietu Maskavas pilsētas šaha čempionātā. No 1954. līdz 1972. gadam piecas reizes piedalījies PSRS šaha čempionātu finālos, kuros labāko rezultātu sasniedzis 1965. gadā Kijevā, kad kopā ar Ratmiru Holmovu dalījis 5.-6. vietu (uzvarējis Viktors Korčnojs). Trīs reizes uzvarējis PSRS komandu šaha čempionātos Krievijas (1951, 1955) un Maskavas (1969) izlašu sastāvos. 1964. gadā sporta biedrības Trud sastāvā uzvarējis PSRS komandu kausa izcīņā šahā. 1962. gadā uzvarējis starptautiskajā šaha turnīrā Dušanbē. 1965. gadā Mariānske Lāznē (tagad Čehija) ierindojies 3. vietā aiz Paula Keresa un Vlastimila Horta. 1967. gadā kopā ar Ištvānu Bileku uzvarējis Lajoša Astaloša memoriālā Ungārijā. 1967. gadā Sočos kopā ar Aleksandru Zaicevu, Vladimiru Simaginu, Nikolaju Krogiusu un Borisu Spaski dalījis 1.-5. vietu Mihaila Čigorina memoriālā. Par panākumiem turnīros FIDE 1962. gadā Šamkovičam piešķīrusi starptautiskā meistara (IM), bet 1965. gadā - starptautiskā lielmeistara (GM) nosaukumu. 1974. gadā emigrējis uz Izraēlu, vēlāk pārcēlies uz Kanādu, bet kopš 1976. gada dzīvojis ASV. 1975. gadā Kalgari uzvarējis Kanādas šaha turnīrā Canadian Open. Divas reizes pēc kārtas (1976, 1977) dalījis pirmās vietas ASV atklātajā šaha čempionātā. 1978. gadā Pasadīnā kopā ar Edmāru Medni dalījis 3.-4. vietu un kļuvis par bronzas laureātu ASV šaha čempionātā (uzvarējis Ļubomirs Kavaleks). 1979. gadā Riodežaneiro piedalījies Pasaules šaha čempiona nosaukuma izcīņas cikla starpzonu turnīrā, kurā kopā ar Janu Smejkalu dalījis 10.-11. vietu. 1980. gadā Valletā ASV izlases sastāvā piedalījies 24. šaha olimpiādē. 1980. un 1990. gados Šamkoviča rezultāti šaha turnīros vairs nav sasnieguši iepriekšējo gadu līmeni. Mūža nogalē cietis no Pārkinsona slimības, kas arī bija viņa nāves cēlonis. National Tournament - Riga 1953 Championship of Russia - Roston on Don 1954 Championship of Russia - Kislovodsk May-June 1956 39 Championship of Moscow 1961 USSR Championship 1964/65 OlimpBase :: Soviet Team Chess Championship :: Leonid Shamkovich OlimpBase :: Soviet Team Chess Cup :: Leonid Shamkovich International Tournament - Dushanbe 8-25.5.1962 Memorial M.Chigorin Sochi 8-28.9.1967 26th US Championship and World Championship Zonal; 1978 1979 Rio de Janeiro Interzonal Tournament OlimpBase :: Men's Chess Olympiads :: Leonid Shamkovich Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)