Lūks Alberts Kombss (dzimis 1990. gada 2. martā) ir amerikāņu kantrī mūzikas žanra dziedātājs un dziesmu autors. Viņš ir dzimis un audzis Ziemeļkarolīnā, sāka uzstāties jau bērnībā. Lai turpinātu mūzikas karjeru, viņš izstājās no koledžas un pārvācās uz Nešvilu Tenesī štatā, kur 2014. gadā izdeva savu debijas EP The Way She Rides. 2017. gadā viņš izdeva savu debijas albumu This One's For You, kas Billboard 200 sasniedza ceturto vietu. Savu otro albumu What You See is What You Get viņš izdeva 2019. gada 8. novembrī. Albums sasniedza topus vairākās teritorijās, kļūstot par viņa pirmo albumu, kas to izdarījis. 2020. gada 23. oktobrī klajā nāca albuma uzlabotā versija, tostarp dziesma Forever After All. Viņa mūzika ir izpelnījusies trīs Grammy balvas, divas iHeart Radio Music balvas, četras Country Music Association balvas, tostarp 2021. un 2022. gada izklaidētāja balvu. Kombs piedzima Hantersvilā Ziemeļkarolīnā, Rondas un Čestera Kombsu ģimenē. Ģimene pārcēlās uz Ešvilu Ziemeļkarolīnā, kad viņam bija astoņi gadi. Bērnībā viņš uzstājās kora klasē, vairākos skolas mūziklos un pievienojās baznīcas korim, kam bija iespēja uzstāties Kārnegija zālē. Viņš mācījās Apalaču Valsts Universitātē, kur strādāja par apsargu bārā, pirms ieguva skatuves laiku šajā pašā bārā. Ar savu pirmo kantrī mūzikas šovu viņš uzstājās Parthenon Café, Būnā. Pēc piecu gadu mācībām un ar 21 stundu, kas bija atlikusi līdz grāda iegūšanai, viņš izstājās no koledžas, lai nodarbotos ar kantrī mūziku. Vēlāk pārcēlās uz Nešvilu, lai turpinātu karjeru mūzikā. 2014. gada februārī Kombss izdeva savu debijas EP The Way She Rides. Vēlāk tajā gadā viņš izlaida savu otro EP Can I Get an Outlaw. 2016. gadā viņa pirmais singls Hurricane pirmajā nedēļā sasniedza pārdotus 15000 eksemplārus un debitēja ar 46. numuru Hot Country Songs. Viņš parakstīja līgumu ar Sony Music Nashville, un debijas singls Hurricane no albuma This One’s For You tika izdots atkārtoti zem ierakstu kompānijas Columbia Nashville. Singls Hurricane 2017. gada 15. maijā sasniedza pirmo vietu kantrī mūzikas radio topā, noturot šo vietu divas nedēļas. 2017. gada jūnijā viņš izdeva savu debijas albumu This One's For You zem ierakstu kompānijas Colombia Nashville un River House Artists. Albums pirmajā nedēļā sasniedza pirmo vietu Billboard topā kā labākais kantrī mūzikas albums un piekto vietu Billboard 200 topā. 2017. gada 19. jūnijā albuma otrais singls When It Rains It Pours pirmo reizi tika atskaņots kantrī radio. 2017. gada oktobrī tas sasniedza pirmo vietu Country Airplay topā. 2018. gada 8. janvārī albuma trešais singls One Number Away tika atskaņots kantrī radio. 2018. gada jūnijā viņš laida klajā albuma uzlabotu versiju ar nosaukumu This One’s For You Too kurš tika papildināts ar pieciem jauniem skaņdarbiem, no kuriem divi (She’s Got The Best of Me un Beautiful Crazy) tika izdoti kā singli, abiem sasniedzot pirmās vietas. Singls Beautiful Crazy 2018. gada februārī sasniedza pirmo vietu Country Airplay topā, piešķirot Kombam piecas pirmās vietas Billboard kantrī mūzikas topā ar saviem pieciem pirmajiem singliem. Dziesma sasniedza pirmo vietu vēl trīs kantrī mūzikas topos - Hot Country Songs, Country Streaming Songs un Country Digital Song Sales. 2019. gada 11. jūnijā viņš tika uzaicināts kļūt par Grand Ole Opry dalībnieku. 2019. gada augustā albums This One’s For You pavadīja savu 44. nedēļu Top Country Albums topa pirmajā vietā, uzstādot rekordu par visilgāko noturēšanos topa augšgalā starp vīriešu māksliniekiem. Viņa otrais albums What You See is What you Get tika izdots 2019. gada 8. novembrī. Albumā ir iekļauti singli - Beer Never Broke My Heart, Even Through I’m Leaving, Does to Me (duets ar Ēriku Čērču) un Lovin’ on You, kas visi ir sasnieguši pirmo vietu kantrī mūzikas topā. 2020. gada maijā viņš izdeva singlu Six Feet Apart. Singls ātri kļuva iecienīts klausītājiem, jo ilustrēja dzīves izaicinājumus COVID-19 pandēmijas laikā. 2020. gada maijā viņš apstiprināja, ka nākamais singls būs Lovin’ On You, kas tika izdots gan viņa otrajā albumā, gan EP The Prequel, kas bija pirms albuma. Kombss paziņoja par albuma What You See Is What You Get uzlaboto versiju ar nosaukumu What You See Ain’t Always What You Get ar piecām jaunām dziesmām; tā tika izdota 2020. gada 23. oktobrī. Dziesma Forever After All uzstādīja kantrī mūzikas straumēšanas rekordus Apple Music un Spotify. Viņa trešais albums Growing Up tika izdots 2022. gada 24. jūnijā. Albums iekļāva singlus - Doin' This, The Kind of Love We Make, kas sasniedza pirmo vietu kantrī mūzikas topā un astoto vietu Hot 100, un Going, Going, Gone. Viņa ceturtais albums Getting’ Old tika izdots 2023. gada 24. martā. Reklāmas singli - Growin’ Up and Gettin’ Old un Love You Anyway - tika izdoti pirms albuma. Viņa kaverversija Treisijas Čapmenas dziesmai Fast Car nepilnu divu mēnešu laikā mūzikas straumēšanas platformā Spotify tika atskaņota vairāk nekā 65 miljonus reižu, padarot to par populārāko dziesmu no albuma šajā platformā. Don't Tempt Me with a Good Time Tour (2017–18) Beer Never Broke My Heart Tour (2019) What You See Is What You Get Tour (2020–21) Luke Combs World Tour (2023) Growin' Up and Gettin' Old Tour (2024) The Devil Don't Sleep Tour (2017) ar Brantliju Gilbertu High Noon Neon Tour (2018) ar Džeisonu Aldīnu Here on Earth Tour (2020) ar Timu Makgrovu (divi datumi) 2016. gada sākumā Kombss iepazinās ar Nikolu Hokingu, un 2018. gada novembrī abi saderinājās. Viņi apprecējās Floridā 2020. gada 1. augustā. 2022. gada 19. jūnijā kļuva par vecākiem savam pirmajam dēlam. 2023. gada 15. augustā piedzima viņu otrais dēls. This One's for You (2017) What You See Is What You Get (2019) Growin' Up (2022) Gettin' Old (2023) «Lūks Kombss atzīst, ka sieva Nikola bijusi galvenais pagrieziena punkts karjerā, pēc nopelnītām sešām kantrī mūzikas balvām». September 2020. «Kantrī mūziķa Lūka Kombsa oficiālā mājaslapa». Alan Light. «Lūks Kombss nav kā pārējie». Esquire, 2023. gada 24. marts. Skatīts: 2023. gada 3. jūnijs. «Kā Lūks Kombss koledžas laikā no apsarga kļuva par bāra dziedātāju». TODAY.com (angļu). Skatīts: 2020. gada 4. marts. Jason Gilmer. «Lūks Kombss atgriežas, lai uzstātos dzimtajā pilsētā». BlueRidgeNow.com. Halifax Media Group. Arhivēts no oriģināla, laiks: 2016. gada 23. aprīlis. Skatīts: 2023. gada 26. marts. Roland, Tom (October 25, 2016). "Jaunpienācējs Lūks Kombss nokļūst pamatsastāvā ar singlu 'Hurricane'". Billboard. "Billboard Hot Country Songs". Billboard Country. June 25, 2015. «Lūka Kombsa singls ' "Hurricane" nokļūst 1. vietā kantrī radio topā». Headline Planet. 2017. gada 21. maijs. Skatīts: 2017. gada 14. jūnijs. «Lūks Kombss - Mūzikas topu vēsture | Billboard». www.billboard.com (angļu). Skatīts: 2017. gada 14. jūnijs. «Lūka Kombsa - Mūzikas topu vēsture | Billboard». www.billboard.com. Skatīts: 2017. gada 14. jūnijs. «Lūks Kombss, 'When It Rains It Pours' [Klausies]». Taste of Country. 2017. gada 6. jūnijs. Skatīts: 2017. gada 14. jūnijs. Asker, Jim (February 25, 2019). "Lūks Kombss ar singlu 'Beautiful Crazy' kļūst par pirmo dziedātāju, kura pirmie pieci singli sanieguši 1.vietu kantrī mūzikas radio topā". Billboard. Billy Dukes. «Lūks Kombss uzaicināts pievienoties “Grand Ole Opry”». Taste of Country, 2019. gada 12. jūnijs. Lūka Kombsa albums 'This One's for You' pavada savu 44. nedēļu 1. vietā kantrī mūzikas albumu topā, uzstādot jaunu rekordu Billy Dukes. «Lūks Kombss paziņo sava jaunā albuma iznākšanas datumu». Taste of Country, 2019. gada 8. augusts. Craig Huckerby. «Atcelts “Northern Ontario” divu dienu “Summer Rock” koncerts». Sault Online, 2017. gada 7. jūnijs. Arhivēts no oriģināla, laiks: 2022. gada 7. augustā. Skatīts: 2022. gada 21. septembris. "Lūks Kombss izlaiž albuma 'Six Feet Apart' studijas versiju". Rolling Stone. May 2020. Erica Zisman. «Lūks Kombss: What You See Ain't Always What You Get - uzlabotā albuma versija apskats». NYCS (en-US), 2020. gada 23. oktobris. Skatīts: 2020. gada 30. novembris. «Lūka Kombsa jaunais albums 'Growin' Up' ir pieejams jau šodien». Sony Music Canada. 2022-06-24. Skatīts: 2023-02-14. Nicholson, Jessica (January 4, 2023). "Lūks Kombs paziņo par jaunā albuma iznākšanu martā". Billboard. Casey Young. «Lūks Kombss oficiāli izvirza singlu "Fast Car" uz kantrī radio kā singlu». Whiskey Riff, 2023. gada 1. jūnijs. Skatīts: 2023. gada 3. jūnijs. Nacy Kruh. «Lūks Kombss izsvītro divas lietas no sava vēlmju saraksta». Yahoo!, 2018. gada 22. februāris. «Lūks Kombss saderinājies ar draudzeni Nikolu Hokingu». Taste of Country. 2018. gada 29. novembris.