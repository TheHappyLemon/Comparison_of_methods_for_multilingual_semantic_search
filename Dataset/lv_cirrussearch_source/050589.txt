Franko Foda (vācu: Franco Foda; dzimis 1966. gada 23. aprīlī Maincā) ir vācu futbola treneris un bijušais futbolists. Spēlējis aizsarga pozīcijā, aizvadījis divas spēles VFR futbola izlasē. Kopš 2024. gada februāra ir Kosovas izlases galvenais treneris. Spēlējis SV Weisenau un 1. FSV Mainz 05 jauniešu komandās. Profesionālo karjeru sāka 1983. gadā 1. FC Kaiserslautern. Vēlāk pārstāvēja citus Vācijas klubus Arminia Bielefeld, 1. FC Saarbrücken, Leverkūzenes "Bayer" un VfB Stuttgart. Divas reizes kļuvis par Vācijas kausa ieguvēju: 1990. gadā ar Kaiserslautern un 1993. gadā ar Bayer Leverkusen. 1997. gadā pārstāvēja Šveices klubu FC Basel. Karjeru noslēdza Austrijā Grācas "Sturm" sastāvā. 1987. gada decembrī nospelēja divas spēles VFR futbola izlasē — draudzības spēles pret Brazīliju un Argentīnu. Trenera karjeru sāka Grācas "Sturm" kluba sistēmā. 2002. gadā kļuva par komandas galveno treneri. No 2003. līdz 2006. gadam vadīja Sturm dublieru komandu, pēc tam atgriezās galvenās komandas vadībā. 2010. gadā izcīnīja Austrijas kausu, bet 2010.—2011. gada sezonā uzvarēja Austrijas Bundeslīgā. 2012. gadā kļuva par Vācijas kluba 1. FC Kaiserslautern galveno treneri 2. Bundeslīgā. 2013. gadā tika atbrīvots no amata un atgriezās Grācas "Sturm". 2017. gada oktobrī tika iecelts Austrijas izlases galvenā trenera amatā, sākot ar 2018. gada 1. janvāri. Viņa vadībā Austrijas izlase uzvarēja 2020.—2021. gada UEFA Nāciju līgas B līmeņa grupā un iekļuva A līgā, kā arī sasniedza astotdaļfinālu 2020. gada Eiropas čempionātā. Tomēr komanda nespēja kvalificēties 2022. gada FIFA Pasaules kausa finālturnīram, un 2022. gada martā Foda atkāpās no amata. «Franco Foda - International Appearances» (angļu). RSSSF. Skatīts: 2019. gada 13. oktobrī. «Austria name Foda as new coach». reuters.com (angļu). 2018. gada 30. oktobrī. Skatīts: 2019. gada 13. oktobrī. «Austria coach resigns at press conference ahead of Scotland friendly». stv.tv (angļu). 2022. gada 28. marts. Skatīts: 2022. gada 28. marts. Vikikrātuvē par šo tēmu ir pieejami multivides faili. Skatīt: Franko Foda. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)