Romualds Marcinkus (lietuviešu: Romualdas Marcinkus; dzimis 1907. gada 22. jūlijā, miris 1944. gada 29. martā) bija lietuviešu lidotājs un futbolists. Marcinkus piedalījās agrīnā transeiropas lidojumā 1934. gada 25. jūnijā un bija vienīgais lietuviešu pilots, kurš dienēja Karaliskajos gaisa spēkos (RAF) Otrā pasaules kara laikā. Jaunībā Marcinkus bija daudzkārtējs Lietuvas futbola čempions un Lietuvas futbola izlases spēlējošais treneris. Dienējot Lietuvas gaisa spēkos, Marcinkus bija izpletņlēcēju instruktors, vadīja aviācijas sporta un fiziskās audzināšanas nodaļu, vēlākos gados trenējis junioru futbola komandu. Dažus mēnešus pirms padomju okupācijas Lietuvā Otrā pasaules kara sākumā Marcinkus pameta Lietuvu un iestājās Francijas gaisa spēkos. Pēc Francijas kaujas un franču kapitulācijas Marcinkus aizbēga uz Lielbritāniju, kur pievienojās Karaliskajiem gaisa spēkiem. Kā 1. eskadriļas (RAF) lidotājs viņš piedalījās vairākās misijās, tostarp bumbvedēju pavadībā un nakts kaujās. 1942. gada 12. februārī "operācijas Cerbers" laikā viņa vadīto lidmašīnu notrieca un viņu kā karagūstekni un nosūtīja uz Stalag Luft III. Stalag Luft III Marcinkus kļuva par aktīvu dalībnieku pagrīdes ieslodzīto grupā, kas organizēja un izpildīja "Lielo bēgšanu". Marcinkus bija atbildīgs par Vācijas dzelzceļa grafiku analīzi, kas bija būtiska plāna sastāvdaļa. Naktī uz 1944. gada 25. martu Marcinkus bija viens no 76 karavīriem, kuri izbēga no karagūstekņu nometnes. Pēc vairākām dienām gestapo viņu atkal sagūstīja un sodīja ar nāvi. Otrā pasaules kara beigās Lietuvai zaudējot neatkarību par Marcinku lielā mērā aizmirsa, tomēr Marcinkus piemiņu dzīvu uzturēja Lietuvas emigrācijas prese. Pēc Lietuvas neatkarības atgūšanas 1990. gadā Lietuvā un ārzemēs publicēja detalizētāku viņa dzīves stāstu. Karo lakūnas ir tarpukario futbolo legenda Romualdas Marcinkus, Jurbarko krašto gidas. Gražina Sviderskytė. Uragano kapitonas. — V.: Artseria, 2004. — 327 p.: iliustr. — ISBN 9986-716-38-1 Sviderskytė, Gražina (2004). "Uragano" kapitonas. Vilnius: Artseria. p. 327. ISBN 9986-716-38-1. Vikikrātuvē par šo tēmu ir pieejami multivides faili. Skatīt: Romualds Marcinkus. https://eu-football.info/_player.php?id=12984