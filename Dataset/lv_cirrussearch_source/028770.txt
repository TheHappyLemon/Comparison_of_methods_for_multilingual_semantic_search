Tallink (oficiālais nosaukums AS Tallink Grupp) ir Igaunijas uzņēmumu grupa, kas nodarbojas ar kuģniecību Baltijas jūrā. Tallink ir otrs lielākais Igaunijas uzņēmums pēc apgrozījuma (pēc Ericsson Eesti). Tas ir dibināts 1989. gadā. Galvenais birojs atrodas Tallinā. Tallink pieder 16 kuģu flote, kas pārvadā pasažierus un kravas starp Igauniju, Somiju un Zviedriju. Uzņēmumam ir četras viesnīcas Tallinā. Tam ir meitas uzņēmums AS Tallink Takso, kas veic taksometra pakalpojumus. Tallink Grupp ir izvērsis Burger King franšīzes ātrās ēdināšanas restorānu tīklu Baltijas valstīs. AS Tallink Grupp akcijas tiek kotētas Nasdaq Tallinn biržā. Lielākie akcionāri (2023. gada decembrī): AS Infortar (40,0 %), Baltic Cruises Holding L.P. (11,0 %), ING Luxemburg S.A. AIF Account (5,9 %), Baltic Cruises Investment L.P. (5,9 %), Citigroup Venture Capital International (4,4 %), Nordea Bank klienti (3,6 %). Tallink pirmsākumi meklējami 1965. gadā, kad Igaunijas kuģniecība sāka regulāru satiksmi starp Tallinu un Helsinkiem. 1989. gada maijā Igaunijas kuģniecība kopā ar Somijas Palkkiyhtymä Oy dibināja kopuzņēmumu Laevandusühisettevõte Tallink. Decembrī tika nopirkts prāmis Scandinavian Sky, kas tika pārdēvēts par Tallink un 1990. gada janvārī sāka kursēt starp Tallinu un Helsinkiem. Vēlāk tam pievienojās kuģis Transestonia. 1990. gadā uzņēmums tika pārdēvēts par Tallink. 1991. gadā uz līgumreisu pamata no mātes uzņēmuma tika saņemts prāmis Georg Ots. 1990. gadu sākumā pasažieru skaits strauji auga, un no Irish Ferries tika iznomāts Saint Patrick II. 1993. gadā Palkkiyhtymä piederošās Tallink kapitāldaļas pārdeva Igaunijas kuģniecībai. 2006. gadā Tallink sāka regulāru satiksmi starp Rīgu un Stokholmu. 2015. gada februārī kuģu būvētavā Meyer Turku tika pasūtīta jauna ātrgaitas ar sašķidrināto dabasgāzi darbināma prāmja būvniecība. Lai iegūtu līdzekļus aizdevumu apmaksai, 2015. gada novembrī nolemts prāmi Superstar (tagad Pascal Lota) pārdot kuģniecībai Medinvest SpA (Corsica Ferries Group). Īpašnieku maiņa notika decembrī; līdz 2017. gada sākumam prāmi, kas kursēja līnijā Tallina — Helsinki, Tallink nomāja, 2019. gada septembrī Tallink Singapūrā dibināja meitas uzņēmumu Tallink Asia Pte Ltd. Septembrī Tallink iegādājās franšīzes tiesības globālās ātrās ēdināšanas tīkla Burger King attīstībai Igaunijā, Latvijā un Lietuvā; šim nolūkam tika dibināts meitas uzņēmums Tallink Fast Food OÜ Igaunijā, kas savukārt Latvijā un Lietuvā dibināja meitas uzņēmums SIA Tallink Fast Food un UAB Tallink Fast Food Lithuania. 2021. gada 13. augusta tika paziņots, ka Tallink Grupp pārdod meitas uzņēmumu Baltic Retail OÜ, kas dibināts 2018. gadā un nodarbojās modes preču mazumtirdzniecību, uzņēmumam Talwest Grupp OÜ. MS Baltic Queen MS Megastar MS Star MS Victoria I Nepilnīgs uzskaitījums Tallink pieder vairākas viesnīcas: Tallink City Hotel, Tallina Tallink Spa & Conference Hotel, Tallina, atvērts 2007. gada martā Pirita SPA Hotel, Tallina Tallink Express Hotel, Tallina Tallink Hotel Riga, Rīga, atvērts 2010. gada aprīlī Top Estonian companies by turnover listed October 24, 2013 Shareholders Tallink Grupp par 91,5 miljoniem eiro pārdevusi kuģi Superstar Dienas Bizness, Žanete Hāka, 2015. gada 10. novembris Tallink nodibina meitas uzņēmumu Singapūrā Žanete Hāka, Dienas Bizness, 2019. gada 06. septembris Baltijā ienāks Burger King Žanete Hāka, Dienas Bizness, 2019. gada 27. septembris Oficiālā vietne Tallink Takso