Halejs ir triecienkrāteris Mēness redzamajā pusē. Tas atrodas redzamās daļas apmēram centrā. Nodēvēts angļu astronoma Edmonda Haleja vārdā. Vārdu 1935. gadā apstiprinājusi Starptautiskā Astronomijas savienība. Haleja krāteris atrodas uz dienvidiem no Hiparha krātera, skar tā valni. Uz dienvidrietumiem no Haleja atrodas lielāks krāteris - Albategnijs, uz austrumiem mazāks krāteris – Hainds. Halejs ir vecs krāteris, valnis daļēji erodējis, veidojies Nektāra periodā pirms apmēram 3,9 miljardiem gadu. Vaļņa rietumu daļu šķērso ieleja, kas stiepjas dienvidu, dienvidaustrumu virzienā gandrīz līdz Albategnija krātera valnim. Haleja krātera dibens ir relatīvi līdzens, uz tā atrodas divi mazi krāterīši. Halley on Moon Halley