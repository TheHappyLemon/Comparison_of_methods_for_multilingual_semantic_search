Juhans Rūdolfs Svensons (zviedru: Johan Rudolf Svensson; dzimis 1899. gada 27. martā, miris 1978. gada 4. decembrī) bija zviedru cīkstonis, divkārtējs olimpisko spēļu (1928, 1932) čempions grieķu-romiešu cīņā. Dzimis netālu no Fālšēpingas. 1918. gadā viņš iestājās armijā, kļūstot par dragūnu Stokholmā. Tur 1920. gadā viņš sāka nodarboties ar cīņas sportu un 1921. gadā, bez pieredzes starptautiskās sacensībās, viņš ieguva sudraba medaļu pasaules čempionātā Helsinkos. Tajā pašā gadā viņš pabeidza dienestu armijā, kļuva par ugunsdzēsēju un iestājās ugunsdzēsēju sporta klubā Brandkårens IK, kuru pēc tam pārstāvēja savas turpmākās karjeras laikā. 1924. gada vasaras olimpiskajās spēlēs Parīzē Rūdolfs Svensons piedalījās abās cīņas sporta disciplīnās. Grieķu-romiešu cīņā viņš cīnījās svara kategorijā līdz 82,5 kilogramiem (pussmagais svars). Kategorijā cīnījās 22 sportisti. Finālā viņš zaudēja savas tautietim Karlam Vestergrēnam un ieguva sudraba medaļu. Arī brīvajā cīņā viņš iekļuva finālā, kur zaudēja amerikāņu cīkstonim Džonam Spellmanam. Līdz ar to šajā olimpiādē viņš ieguva otru olimpisko sudraba medaļu. Rūdolfa Svensona biogrāfija Zviedrijas Olimpiskās komitejas mājas lapā. (zviedriski) Vikikrātuvē par šo tēmu ir pieejami multivides faili. Skatīt: Rūdolfs Svensons. Olympedia profils (angliski) FILA profils (angliski)