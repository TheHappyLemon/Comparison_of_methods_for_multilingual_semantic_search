Norfolka (angļu: Norfolk) ir pilsēta Virdžīnijā, ASV, pie Atlantijas okeāna Hemptonrodsas līča. Ar gandrīz 246,4 tūkstošiem iedzīvotāju (2013. gada dati) tā ir otra apdzīvotākā pilsēta štatā pēc Virdžīnijabīčas. Dibināta 1682. gadā, nosaukta Anglijas Norfolkas grāfistes vārdā. Zeme tika nopirkta no namdara Nikolasa Vaisa par 4500 kg tabakas. Ilgu laiku pilsēta ir bijusi stratēģisks militārais un transporta punkts. Pilsētā atrodas pasaulē lielākā jūras kara flotes bāze, vairākas universitātes, botāniskais dārzs, ASV ģenerāļa Daglasa Makartura memoriāls un kapavieta, divi NATO stratēģiskie komandpunkti. Katru gadu notiek NATO veltītais starptautiskais Azalea festivāls. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. Latvijas padomju enciklopēdija. 7. sējums. Rīga : Galvenā enciklopēdiju redakcija. 221. lpp. Vikikrātuvē par šo tēmu ir pieejami multivides faili. Skatīt: Norfolka. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)