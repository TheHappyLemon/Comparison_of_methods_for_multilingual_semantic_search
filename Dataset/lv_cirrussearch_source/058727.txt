Slaviša Jokanovičs (serbu: Славиша Јокановић, dzimis 1968. gada 16. augustā) ir Serbijas futbola treneris un bijušais futbolists, spēlēja pussarga pozīcijā, bijis Dienvidslāvijas futbola izlases dalībnieks. Kopš 2021. gada Jokanovičs ir Anglijas čempionāta kluba Sheffield United galvenais treneris. Savu karjeru sācis Dienvidslāvijas kubos FK Vojvodina un FK Partizan, kuros abos viņš izcīnīja Dienvidslāvijas čempionu titulu. Vēlāk pārcēlies uz Spāniju, lai spēlētu Real Oviedo komandā, bet vēlāk viņš pievienojās La Liga komandai Tenerife. 1999. gadā Jokanovičs pievienojās citai Spānijas komandai Deportivo La Coruña. Tur viņš pavadīja vienu sezonu un palīdzēja komandai izcīnīt La Liga čempionu titulu. Vēlāk divus gadus spēlējis Anglijas Premjerlīgas komandā Chelsea, bet savu karjeru noslēdza Ciudad Murcia vienībā. Dienvidslāvijas futbola izlases sastāvā piedalījies 1998. gada FIFA Pasaules kausā un 2000. gada Eiropas čempionātā. Pēc spēlētāja karjeras beigām kļuvis par treneri. Vispirms divus gadus viņš veiksmīgi strādāja Serbijas komandā FK Partizan, kur viņš divas reizes uzvarēja Serbijas Superlīgā. Vēlāk neilgi strādājis ar Taizemes, Bulgārijas un Spānijas komandām. 2014. gadā kļuvis par Anglijas čempionāta kluba Watford galveno treneri. 2015. gadā palīdzējis komandai tikt Anglijas Premjerlīgā, tomēr, nespējot vienoties par jaunu līgumu, viņš klubu pameta. Vēlāk kļuvis par Izraēlas kluba Maccabi Tel Aviv, taču viņš ātri klubu pameta un atgriezās Anglijas čempionātā, lai vadītu Fulham. Jokanoviča vadībā klubs iekļuva Anglijas Premjerlīgā, tomēr pēc septiņām neuzvarētām spēlēm pēc kārtas, viņš 2018. gada 14. novembrī tika atbrīvots. Vēlāk bijis Kataras komandas Al-Gharafa treneris, bet kopš 2021. gada 27. maija Jokanovičs ir Anglijas čempionāta kluba Sheffield United galvenais treneris. Viņš kļuva par Sheffield United pirmo ārzemju treneri. Vojvodina Dienvidslāvijas Pirmā līga: 1988–89 Partizan Dienvidslāvijas Pirmā līga: 1992–93 Dienvidslāvijas kauss: 1991–92 Deportivo La Liga: 1999–2000 Supercopa de España: 2000 Partizan Serbijas Superlīga: 2007–08, 2008–09 Serbijas kauss: 2007–08, 2008–09 Muangthong United Taizemes Premjerlīga: 2012 «Jokanovic in for McKinlay at Watford». BBC Sport (en-GB). Skatīts: 2021-10-24. «Fulham name Jokanovic as new boss». BBC Sport (en-GB). Skatīts: 2021-10-24. «Fulham appoint Claudio Ranieri as manager after sacking Slavisa Jokanovic». the Guardian (angļu). 2018-11-14. Skatīts: 2021-10-24. Sheffield United FC. «JOKANOVIĆ APPOINTED BLADES BOSS». Sheffield United FC. Skatīts: 2021-10-24. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)