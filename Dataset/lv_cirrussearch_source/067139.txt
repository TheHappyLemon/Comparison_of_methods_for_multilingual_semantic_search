Hirodipterīdas (Chirodipteridae) ir izmirušu dipterīdveidīgo zivju dzimta no divējādelpojošo zivju virskārtas. Dzimtu 1990. gadā izdalīja austrāliešu paleontologs Kentons Kampbels un jaunzelandiešu paleontologs Rihards Barviks. Zivis dzīvoja no augšdevona laikā Austrālijā, Eiropā un Ziemeļamerikā. Arī Latvijas devona nogulumos ir sastopamas hirodipterīdu fosilās paliekas (piem. Conchodus no Tērvetes svītas nogulumiem). Hirodipterīdas bija vidēja un liela izmēra zivis ar platu un īsu galvaskausa preorbitālo un nedaudz izstieptu supratemporālo nodalījumu, kā arī ar pārkaulotu endokrāniju un etmoīdu. Galvas vairoga kauli ir masīvi un klāti ar kosmīna slāni. Apakšžoklis ir īss un plats. Uz preartikulārajiem un pterigoīdajiem kauliem zobu plātnēm ir tainstūraina forma. Pterigoīdās plātnes saskaras savā starpā pa visu viduslīnijas garumu. To garums un platums ir apmēram vienādi. Priekšējais gals ir strups un noapaļots, pauguriņi priekšgalā ir satuvināti vai noapaļoti. Tie ir satuvināti vai saauguši radiālās rindās. Lieli plātņu laukumi ir bez paguriņiem. Starp parasfenoīdu un pterigoīdo izaugumu ir šuve. Dermopalatinum un priekšējā vidējā plātne nav saaugušas ar pterigoīdiem. Adsimfīzā plātne ir brīva. Spirakulārā izgriezuma nav. Cleithrum ārējā virsma ir ieliekta. Zvīņas nav rombiskas un bez savienojošajiem izaugumiem. dzimta: Chirodipteridae apakšdzimta: Chirodipterinae Campbell et Barwick, 1990 ģints: Hirodipteri (Chirodipterus Gross, 1933) ģints: Gogodipterus Long, 1992 ģints: Palaedaphus Van Beneden et Koninck, 1864 apakšdzimta: Conchodontinae Krupina, 2004 ģints: Conchodus McCoy, 1848 ģints: Heliodus New­berry, 1875 apakšdzimta: Pillararhynchinae Long, 1992 ģints: Pillararhynchus Campbell et Barwick, 1990 ģints: Sorbitorhynchus Wang et al. 1990 В.С. Сорокин, Л.А. Лярская, Л.С. Саваитова и др, Девон и карбон Прибалтики, издательство "Зинатне", Рига, 1981. г., 182. lpp. Татаринов Л.П., Новицкая Л.И., Бесчелюстные и древние рыбы. Справочник для палеонтологов, биологов и геологов, МОСКВА, ГЕОС, 2004., 397. lpp. Long, John A. (1992). "Gogodipterus paddyensis (Miles), gen. nov., a new chirodipterid lungfish from the late Devonian Gogo formation, Western Australia". The Beagle: Occasional Papers of the Northern Territory Museum of Arts and Sciences. 9: 11–20. 12. lpp.