Uvis Helmanis (dzimis 1972. gada 10. jūnijā Talsos) ir bijušais latviešu basketbolists, spēlējs spēka uzbrucēja pozīcijā. Ilggadējs Latvijas basketbola izlases dalībnieks. Pēc basketbolista karjeras beigām strādā par treneri. Basketbolā trenēties sācis dzimtajos Talsos pie trenera Arkādija Bajāra, pēc tam pārcēlies uz Rīgu, lai mācītos un trenētos Rīgas 47. vidusskolā. Profesionālā basketbolista karjeru U. Helmanis uzsāka 20 gadu vecumā Rīgas "Bonus" komandas sastāvā. "Bonus" rindās U. Helmanis spēlēja līdz 1994. gadam. Vairākas nākamās sezonas U. Helmanis spēlēja Ādažu (vēlāk Talsu) "Metropoles" sastāvā. 1998.—1999. gada sezonu viņš aizvadīja "ASK/Brocēni/LMT" sastāvā, ar kuru kopā izcīnīja savu pirmo LBL čempiona titulu. Nākamajā sezonā U. Helmanis devās uz savu pirmo ārzemju komandu — Polijas Bitomas "Bobry", kur nospēlēja vienu sezonu. 2000.—2001. gada sezonu U. Helmanis iesāka citā Polijas komandā Ostrovas "Stal", janvārī viņš uz neilgu laiku atgriezās Latvijā, kur aizvadīja dažas spēles Gulbenes "Buku" sastāvā, bet sezonu noslēdza Polijas Vroclavas "Slask". Nākamos piecus gadus U. Helmanis spēlēja Vācijā — vispirms vienu sezonu Leverkūzenes "Bayer", bet nākamās četras sezonas Bambergas GHP. Bambergas komandas sastāvā Helmanis spēlēja arī Eirolīgā. 2006. gadā U. Helmanis atgriezās Latvijā, no 2006. līdz 2008. gadam pārstāvot BK Ventspils. Pirms 2007.—2008. gada sezonas U. Helmanis pievienojās Rīgas ASK komandai. 2009. gadā veterāns noslēdza līgumu ar "Barons/LMT". 2009. gadā komanda izcīnīja LBL sudraba medaļas, bet 2010. gadā, kad U. Helmanis bija arī komandas speļējošais treneris, "Barons" kļuva par čempioniem. Latvijas izlasē Uvis Helmanis spēlē jau kopš 1990. gadu pirmās puses. Viņš ir vienīgais Latvijas basketbolists, kurš pārstāvējis Latviju sešos Eiropas čempionāta finālturnīros. Pirmoreiz finālturnīrā Helmanis spēlēja 1997. gadā, kad Latvija turnīrā ierindojās pēdējā vietā. Šajā turnīrā Helmanis vēl izlasē nespēlēja nozīmīgu lomu, vidēji spēlē gūstot 5,6 punktus. Nākamajos četros čempionātos Helmanis jau bija izlases pamatsastāva spēlētājs. 2001. gada čempionātā viņš vidēji spēlē guva 10 punktus, 2003. gadā — 12, 2005. gadā — 6, bet 2007. gada čempionātā — 7,3 punktus vidēji spēlē. 2009. gadā Polijā notikušais Eiropas čempionāts krietni pabojāja Helmaņa izlašu gaitu statistikas ailīti, viņš caurmērā guva tikai 2,7 punktus spēlē. Pirms 2010.—2011. gada LBL sezonas sākuma BK "Barons" noslēdza līgumu ar U. Helmani kā komandas galveno treneri. Pēc viduvēja komandas snieguma LBL spēlēs 2010. gada beigās līgumsaistības ar viņu tika izbeigtas. 2011. gada janvārī noslēdza līgumu ar Polijas līgas klubu Slupskas "Energa Czarni" kā galvenā trenera (nesenā komandas biedra "Baronā") Daiņus Adomaiša palīgs. Pēc 2011.—2012. gada sezonas noslēguma kļuva par Rīgas VEF galvenā trenera palīgu līdz 2013. gada vasarai, kad kļuva par LBL kluba "Liepāja/Triobet" galveno treneri. 2016. gada vasarā U. Helmanis stājās Roberta Štelmahera vietā LBL čempiona "Valmiera/Ordo" galvenā trenera amatā. Sezonas noslēgumā komanda palika bez medaļām, sērijā par trešo vietu, piekāpjoties "Barons kvartāls" komandai. Pēc zaudējuma U. Helmanis atkāpās no amata. 2018. gada vasarā U. Helmanis kļuva par Lietuvas basketbola speciālista Daiņus Adomaiša asistentu Viļņas "Rytas" klubā. 2020. gadā Helmanis kļuva par Vācijas trešās līgas komandas Erfurtes "Loewen" galveno treneri. 2023. gadā U. Helmanis strādā par lietuvieša Daiņus Adomaiša asistentu Japānas klubā Tokijas "Alvark". Šis ir Helmaņa trenera karjerā labākais līgums. 2010: BK Barons/LMT 2011: Slupskas "Energa Czarni" (galvenā trenera palīgs) 2011—2013: Rīgas VEF (galvenā trenera palīgs) 2013—2016: "Liepāja/Triobet" 2016—2017: "Valmiera/Ordo" No pirmās laulības ir divi dēli, kas arī trenējas basketbolā. 2012. gadā apprecējies otro reizi ar Daci Avenu, otrajā laulībā audzina 2 meitas. Vecākais dēls Kārlis Helmanis spēlē basketbolu Norvēģijas augstākajā līgā un jaunākais dēls Krišs Helmanis spēlē basketbolu Vācijā, ir debitējis Latvijas basketbola izlasē. Bijusī sieva Rūta ir precējusies otrreiz ar Juri Žagaru, basketbolista Artūra Žagara tēvu. «Helmanis: labi, ka pēdējā mačā bija uzvara». www1.basket.lv. 2010-09-03. Skatīts: 2019-10-10. Monta Bērziņa. «Profesija — «ASK Rīgas» basketbolists». Talsu Vēstis, 2008. gada 2. oktobrī. Skatīts: 2010. gada 19. maijā.[novecojusi saite] LETA. «Uvis Helmanis pievienojas "Baronam"». TvNet, 2009. gada 21. septembrī. Skatīts: 2010. gada 19. maijā. «Eurobasket 1997 - Players - Uvis Helmanis». FIBA Europe.com. Skatīts: 2008. gada 2. augustā. (angliski) «Eurobasket 2001 - Players - Uvis Helmanis». FIBA Europe.com. Skatīts: 2008. gada 2. augustā. (angliski) «Eurobasket 2003 - Players - Uvis Helmanis». FIBA Europe.com. Skatīts: 2008. gada 2. augustā. (angliski) «Eurobasket 2005 - Players - Uvis Helmanis». FIBA Europe.com. Arhivēts no oriģināla, laiks: 2008. gada 21. augustā. Skatīts: 2008. gada 2. augustā. (angliski) «Eurobasket 2007 - Players - Uvis Helmanis». FIBA Europe.com. Arhivēts no oriģināla, laiks: 2008. gada 7. septembrī. Skatīts: 2008. gada 2. augustā. (angliski) «EuroBasket 2009 - Players - Uvis Helmanis». FIBA Europe.com. Arhivēts no oriģināla, laiks: 2009. gada 8. septembrī. Skatīts: 2009. gada 8. novembrī. (angliski) "Barons" komandu turpmāk vadīs Helmanis "Barons" atbrīvo Helmani Helmanis trenēs Polijas līgas līdervienību «Helmanis pievienojas VEF treneru kolektīvam». Sportacentrs.com. Skatīts: 2012. gada 16. novembrī. “VEF Rīga” treneru korpusu atstāj Uvis Helmanis[novecojusi saite] vefriga.com «Uvis Helmanis kļūs par "Liepāja/Triobet" galveno treneri». Sportacentrs.com. Skatīts: 2013. gada 25. jūnijā. Uvis Helmanis atkāpjas no «Valmiera/Ordo» galvenā trenera amata LSM U.Helmanis pievienojas Lietuvas basketbola kluba Rytas treneru korpusam Diena Helmanis kļuvis par Vācijas otrās bundeslīgas komandas Loewen galveno treneri Diena Uvis Helmanis trenera karjeru turpina Japānā Kas jauns? Japānas komandas Tokijas “Alvark” la.lv Slavenības Uvis Helmanis kļuvis par tēvu meitiņai un otrreiz apprecējies kasjauns.lv «Sudrabs kā zelts • IR.lv». ir.lv. Skatīts: 2023-12-30. Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski)