Ingrīda Andriņa (precējusies Kalniņa, dzimusi 1944. gada 23. jūnijā Rīgā, mirusi 2015. gada 17. septembrī Rīgā) bija latviešu aktrise. Savulaik dēvēta par Latvijas kino sekssimbolu. Dzimusi 1944. gadā Rīgā audumu apdrukas mākslinieka un kopētājas ģimenē. Mācījās Rīgas 2. vidusskolā, to absovēja 1963. gadā un līdz 1967. gadam studēja Vissavienības Valsts Kinematogrāfijas institūtā (ВГИК) Maskavā. Viņas kinodebija bija Rīgas Kinostudijas filmā "Rīta miglā" 1966. gadā, studiju laikā filmējās arī M. Gorkija kinostudijas filmā "Cilvēks zaļajā cimdā" (1967). 1967. gadā Andriņa kļuva par Drāmas teātra aktrisi, viņa pirmā loma bija izrādē "Dullais barons Bunduls". Teātrī Ingrīda Andriņa nospēlējusi ap 30 lomu, kopš 2001. gada viņa bija ārštata aktrise. Mirusi 2015. gada 17. septembrī. Apglabāta Rīgas Meža kapos. Ingrīda Andriņa filmējās gan Rīgas Kinostudijas, gan arī Krievijas, Ukrainas, Igaunijas, Kirgīzijas, Baltkrievijas, Azerbaidžānas un Gruzijas konostudiju filmās. 1966 — Rīta miglā — Nora 1967 — Cilvēks zaļajā cimdā (M. Gorkija kinostudija) — Līnas māte un Līna Kovello 1969 — Eņģeļa diena (Odesas kinostudija) — Sašas sieva 1969 — Nakts pirms rītausmas — Juta 1969 — Pēdējā relikvija ("Tallinfilm") — Agnese 1970 — Vella kalpi — Cecīlija 1971 — Pilsēta zem liepām — Aina 1971 — Ceļš uz Rībecāli ("Ļenfiļm") — Annemarija 1971 — Atbrīvošana ("Mosfiļm", Dienvidslāvija, Itālija, Polija, VDR) — epizodē 1971 — "Albatrosa" pēdējais reiss (Radošā apvienība "Ekrāns") — Ērika Zandlere 1971 — Es, izmeklētājs... ("Gruzija-film") — Elga Smildziņa 1972 — Kauja pēc uzvaras ("Mosfiļm") — epizodē 1972 — Vella kalpi Vella dzirnavās — Cecīlija 1973 — Ūdenskritums ("Kirgizfilm") — Krista 1973 — Sarkanais ahāts ("Belarusfilm") — epizodē 1974 — Baku pūš vēji ("Azerbaidžanfilm") — Ērika 1977 — Tiesības uz mīlestību (Dovženko kinostudija) — epizodē 1979 — Nepabeigtās vakariņas — baronese 1982 — Trests, kurš bankrotēja (Odesas kinostudija) — Ezras Planketa sieva 1990 — Mazās kaislības — epizodē 1992 — Duplets — epizodē 2000 — Baiga vasara — epizodē 2002 — Kamenska-2 (teleseriāls) (Krievija) — vājprātīga vecene 2004 — Sarkanā kapela (teleseriāls) (Latvija, Krievija) — Žilbēra dzīvokļa saimniece 2010 — Rūdolfa mantojums — baronese 2014 — Džimlai rūdi rallallā — epizodē timenote.info Mūžībā aizgājusi par pirmo latviešu kino sekssimbolu dēvētā aktrise Ingrīda Andriņa Arhivēts 2015. gada 29. septembrī, Wayback Machine vietnē. vipi.lv Mūžība aizgājusi Latvijas Nacionalā teātra aktrise Ingrīda Andriņa IMDb profils (angliski) Kino — teatr. ru profils