Ardahana (turku: Ardahan) ir pilsēta Turcijas ziemeļaustrumos, Ardahanas ila administratīvais centrs un lielākā apdzīvotā vieta. Pilsēta atrodas netālu no Gruzijas robežas, izvietojusies Janlizčama kalnu dienvidu pakājē Kūras upes krastos. Ardahanas apkārtne vēsturiski atradusies dažādu gruzīnu kņazu valdījumā. 1555. gadā tā nonāca Osmaņu impērijas sastāvā, bet no 1877. līdz 1917. gadam — Krievijas Impērijas Karsas apgabalā. No 1918. līdz 1921. gadam pilsēta un tās apkārtne periodiski atradās Armēnijas, Gruzijas un Turcijas sastāvā, kur tā palika saskaņā ar 1921. gada Karsas līgumu. Vikikrātuvē par šo tēmu ir pieejami multivides faili. Skatīt: Ardahana.