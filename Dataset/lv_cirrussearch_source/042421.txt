Jirgens Norberts Klops (vācu: Jürgen Norbert Klopp; dzimis 1967. gada 16. jūnijā) ir vācu futbola treneris un bijušais futbolists. Spēlētāja karjeras lielāko daļu pārstāvējis Vācijas klubu Mainz 05, sākotnēji spēlējis uzbrucēja pozīcijā, vēlāk bijis aizsargs. Kopš 2015. gada ir Anglijas Premjerlīgas kluba Liverpool FC galvenais treneris. Futbolista karjeras sākumā spēlējis dažādās jauniešu un zemāko līgu komandās. 1990. gadā pievienojās klubam Mainz 05, kas tolaik spēlēja Vācijas 2. Bundeslīgā. Tajā aizvadīja 11 gadus, 2. Bundeslīgā nospēlējot 325 spēles. 2001. gada februārī kļuva par Mainz 05 galveno treneri. Šajā amatā nostrādāja septiņus gadus. 2003.—2004. gada sezonā izcīnīja 3. vietu 2. Bundeslīgā, palīdzot klubam pirmoreiz tā vēsturē kvalificēties Bundeslīgai. 2008. gadā sāka trenēt Dortmundes "Borussia", lielākos panākumus sasniedzot 2010.—2011. un 2011.—2012. gada sezonās, kad kļuva par Vācijas čempionu. 2012. gadā palīdzēja klubam izcīnīt arī Vācijas kausu. Klops divreiz (2011. un 2012. gadā) tika atzīts par gada futbola treneri Vācijā. 2015. gada 8. oktobrī tika apstiprināts par Anglijas Premjerlīgas kluba Liverpool galveno treneri. Borussia Dortmund Vācijas Bundeslīga: 2010–11, 2011–12 DFB Pokal: 2011–12 DFL Supercup: 2013, 2014 Liverpool Anglijas Premjerlīga: 2019–20 Anglijas Līgas kauss: 2021–22, 2023–24 UEFA Čempionu līga: 2018–19 UEFA Superkauss: 2019 FIFA Klubu Pasaules kauss: 2019 Individuālie sasniegumi Vācijas gada futbola treneris: 2011, 2012, 2019 FIFA gada labākais treneris: 2019, 2020 Anglijas Premjerlīgas sezonas labākais treneris: 2019–20 «Marco Reus ist Fußballer des Jahres» (vācu). kicker.de. 2012. gada 12. augusts. Skatīts: 2018. gada 14. aprīlī. «Klops kļūst par "Liverpool" galveno treneri». sportacentrs.com. 2015. gada 8. oktobris. Skatīts: 2018. gada 14. aprīlī. https://sportacentrs.com/futbols/anglija/25022024-kapteinis_van_deiks_pagarinajuma_sniedz_l Vikikrātuvē par šo tēmu ir pieejami multivides faili. Skatīt: Jirgens Klops. Brockhaus Enzyklopädie raksts (vāciski) Munzüger Sport profils (vāciski) WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski)