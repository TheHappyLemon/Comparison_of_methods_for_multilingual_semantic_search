Lūcijs Endzelīns (1909–1981) bija latviešu korespondencšaha lielmeistars, Austrālijas šaha čempions (1961). Lūcijs Endzelīns dzimis 1909. gada 21. maijā Tērbatā valodnieka Jāņa Endzelīna ģimenē kā otrais bērns. Viņa pirmais lielākais panākumus šahā bija dalīta trešā vieta Rīgas šaha meistarsacīkstēs 1932. gadā. Endzelīns Latvijas izlases sastāvā piedalījās trīs šaha olimpiādēs: Minhenē (1936), Stokholmā (1937) un Buenosairesā (1939). Bija precējies ar ārsti un šahisti Mildu Lauberti (1918—2009). Otrā Pasaules kara beigās viņš devās bēgļu gaitās uz Vāciju, kur 1947. gadā uzvarēja Hermaņa Matisona piemiņas turnīrā Hanavā. Pēc pārcelšanās uz Austrāliju viņš, startēdams kā Lucius Endzelins, bija Dienvidaustrālijas štata šaha čempions astoņas reizes un visas Austrālijas čempions 1961. gadā. 1959. gadā viņš ieguva korespondencšaha lielmeistara titulu, dalot otro vietu Otrajā Pasaules korespondencšaha čempionātā (1956—1959). Miris 1981. gada 27. oktobrī Adelaidā, Austrālijā. «South Australian Champions». Arhivēts no oriģināla, laiks: 2008. gada 24. septembrī. Skatīts: 2011. gada 8. oktobrī. Lūcijs Endzelīns at 365Chess.com 2. Pasaules Korespondencšaha čempionāta tabula