Rietumnegrosa (filipīniešu: Lalawigan ng Kanlurang Negros, angļu: Province of Negros Occidental, ilongu: Kapuoran sang Nakatungdang Negros) ir viena no Filipīnu provincēm valsts vidusdaļā, Rietumu Visaju reģionā. Aizņem Negrosas salas ziemeļrietumu daļu, kā arī vairākas mazākas salas piekrastē. Administratīvi dalās 12 pilsētās un 19 municipalitātēs un sīkāk 601 barangajā. Provinces centrs ir neatkarīgā pilsēta Bakoloda, kas provincē neietilpst, bet lielākā pilsēta ir Kabankalana. Apdzīvo galvenokārt ilongi, bet ziemeļaustrumu daļā arī sebuāņi. Province izveidota 1890. gadā, sadalot visu salu iekļaujošo Negrosas provinci pārsvarā sebuāņu (Austrumnegrosa) un ilongu (Rietumnegrosa) apdzīvotos sektoros. Vikikrātuvē par šo tēmu ir pieejami multivides faili. Skatīt: Rietumnegrosa.