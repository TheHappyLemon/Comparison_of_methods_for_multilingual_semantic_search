Aksela Heiberga sala (angļu: Axel Heiberg Island) vai Uminmatnunāta (inuītu: ᐅᒥᖕᒪᑦ ᓄᓈᑦ, Umingmat Nunaat) ir Kanādai piederoša neapdzīvota sala Kanādas Arktiskajā arhipelāgā. Administratīvi pieder Nunavutas teritorijas Kikiktālukas reģionam. Vienīgā apdzīvotā vieta salā ir Makgilas polārā pētniecības stacija. Sala izvietojusies Kanādas Arktiskā arhipelāga ziemeļos. Ietilpst Sverdrupa salu grupā, kas savukārt pieder Karalienes Elizabetes salu grupai. Nansena un Jūrikas šaurumi to atdala no Elsmīra salas austrumos, bet Sverdrupa un Mesija šaurumi — no Mīena salas un Amunda Ringnesa salas. Dienvidos krastus apskalo Norvīdžena līcis, bet ziemeļos — okeāns. Krasta līnija stipri izrobota, daudz lielu līču un fjordu. Sala kalnaina, daļi tās teritorijas klāj ledāji un šļūdoņi. Valda arktiska tuksneša klimats ar sausu aukstu ziemu un vēsu vasaru. Pirmie no eiropiešiem salu atklāja norvēģa Oto Sverdrupa ekspedīcija 1899. gada aprīlī. Nosaukta par godu vienam no ekspedīcijas sponsoriem, alus magnātam Akselam Heibergam. Līdz 1930. gadam Norvēģija pretendēja uz salu ar pirmatklājēja tiesībām. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 24. lpp. Vikikrātuvē par šo tēmu ir pieejami multivides faili. Skatīt: Aksela Heiberga sala. Ultima Thule. Axel Heiberg, arctic as arctic can be, plus fossil trees from the Eocene International Map of the World 1:1,000,000 Belcher Channel NT-12/13/14/15/16 International Map of the World 1:1,000,000 Robeson Channel NU-14/15/16/17/18/19/20