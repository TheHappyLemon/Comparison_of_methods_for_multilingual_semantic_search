Sarkstošā mušmire (latīņu: Amanita rubescens) ir ēdama mušmiru ģints sēne. Galvenā sarkstošās mušmires pazīme ir tā, ka baltais mīkstums griezuma vietās kļūst sārts, bet indīgajām mušmirēm krāsu nemaina. Cepurīte sākumā pusapaļa, vēlāk zvanveida, sarkandzeltena vai brūngandzeltena, plankumaina, ar sīkām pārslveida plēksnītēm. Izaug līdz 15 cm plata. Kātiņš samērā īss, sārts, ar sīkām zvīņām, pie pamata paresnināts, bez dobuma. Lapiņas baltas, pelēcīgas vai iesārtas. Atrodama augustā, septembrī, oktobrī, retos mežos un zālainos krūmos. To nedrīkst sajaukt ar kādu indīgo mušmiri. Vikikrātuvē par šo tēmu ir pieejami multivides faili. Skatīt: Sarkstošā mušmire. Brockhaus Enzyklopädie raksts (vāciski) Encyclopædia of Life raksts (angliski)