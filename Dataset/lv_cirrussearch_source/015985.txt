Čukču valoda ir valoda, kurā runā čukči Krievijas Tālajos austrumos. Tajā runā 7700 no 15 700 čukčiem. Valoda ir iekļauta UNESCO apdraudēto valodu sarakstā. Īpaša čukču valodas īpatnība ir tāda, ka sieviešu un vīriešu runā ir atšķirības. Sievietēm ir tabu izrunāt vīra radinieku vārdus un līdzīgi skanošus vārdus. Atšķirības ir arī parastu vārdu izrunā. Tur, kur vīrieši izrunā "r" vai "rk", sievietes saka "c". Piemēram, "valzirgu" vīrieši sauc par "рыркы", bet sievietes par "цыццы". Līdzīga īpatnība ir čukčiem radniecīgajā aļutoriešu valodā. Līdz 1931. gadam čukču valodai nebija savas ortogrāfijas. 1931. gadā izveidoja pirmo čukču alfabētu uz latīņu alfabēta pamata: 1937. gadā tas tika aizstāts ar kirilicas alfabētu. Sākumā tas bija krievu alfabēts ar papildu zīmēm К’ к’ un Н’ н’. Ap 1950. gadu tie tika aizstāti ar Ӄ ӄ un Ӈ ӈ. 1980. gadu beigās burts Ԓ ԓ aizstāja burtu Л л. Язык мужчин и язык женщин[novecojusi saite]