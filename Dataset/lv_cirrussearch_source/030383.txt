Haims Jichaks Blohs Hakoens (ivritā: חיים יצחק בלוך הכהן, dzimis 1865. gada 14. septembrī, miris 1948. gada 17. februārī) bija Lietuvā dzimis ASV rabīns. Aktīvi darbojās Latvijā. ASV un Kanādas ortodoksālo rabīnu asociācijas goda prezidents. Dzimis Pluņģē. No 15 līdz 18 gadu vecumam mācījās Grobiņas ješivā, turpinot mācības ebreju vidē slavenajā Valožinas ješivā. No 1895. līdz 1899. gadam bija paša dibinātās Pluņģes ješivas vadītājs. Pēc tam kļuva par Palangas rabīnu. Pēc tam, kad Ābrams Īzaks Kūks 1904. gadā pameta Bausku, lai dotos uz Palestīnu, Haims Blohs kļuva par Bauskas rabīnu un pildīja rabīna pienākumus līdz 1914. gadam, kad tika ievēlēts par Antverpenes rabīnu, tomēr, izceļoties pasaules karam, amata pienākumus nesāka. Pirmo pasaules karu pavadīja Krievijā, 1920. gadā atgriežoties Bauskā. 1922. gadā pameta Eiropu un devās uz ASV, kur kļuva par Džērsisitijas rabīnu. Miris 1948. gadā. Orthodox Judaism in America: A Biographical Dictionary and Sourcebook (angliski)