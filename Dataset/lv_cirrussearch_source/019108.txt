Maiks Smits (angļu: Mike Smith; dzimis 1982. gada 22. martā) ir kanādiešu hokejists, vārtsargs. Pašlaik (2019) Smits spēlē Nacionālās hokeja līgas kluba Edmontonas "Oilers" sastāvā. Pēc vairākām Ontārio hokeja līgā aizvadītām sezonām, profesionāļa karjeru Smits sāka 2002.—03. gada sezonā, kad debitēja Amerikas hokeja līgas kluba Jūtas "Grizzlies" rindās. AHL hokejists spēlēja līdz 2006.—07. gada sezonai, kuru aizvadīja NHL kluba Dalasas "Stars" sastāvā. 2007.—08. gada sezonas vidū Smits tika aizmainīts uz Tampabejas "Lightning" vienību, tās sastāvā aizvadot nākamās trīsarpus sezonas. 2011. gada vasarā vārtsargs noslēdza divu gadu līgumu ar Fīniksas "Coyotes". 2017. gadā Smits tika aizmainīts uz Kalgari "Flames". 2019. gada jūlijā Smits kā brīvais aģents pievienojās Edmontonas "Oilers". Kanādas hokeja izlases rindās kļuvis par 2014. gada olimpisko čempionu, spēlējis arī 2013. gada Pasaules čempionātā. «Mike Smith traded to Flames by Coyotes». NHL.com (en-US). Skatīts: 2019-07-01. Zach Laing. «Edmonton Oilers sign G Mike Smith to one-year, $2-million contract». OILERSNATION (en-US), 2019-07-01. Skatīts: 2019-07-01. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)