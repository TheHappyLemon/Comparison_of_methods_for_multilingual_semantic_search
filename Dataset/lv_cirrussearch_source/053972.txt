Intelsat III F-8 bija starpvalstu organizācijas Intelsat sakaru pavadonis. Orbītā tas tika palaists 1970. gada 23. jūlijā, bet nesasniedza plānoto orbītu, tādēļ nebija izmantojams. Kosmisko aparātu izgatavoja ASV uzņēmums TRV. Tas bija cilindra formas, stabilizācija nodrošināta ar rotāciju ap centrālo asi. Intelsat III bija apgādāts ar diviem raidītājiem ar jaudu 183 W. Plānotais darbības laiks bija 5 gadi. Intelsat III F-8 tika palaists 1970. gada 23. jūlijā 00:16:03 UTC ar nesējraķeti Delta M no Kanaveralas zemesraga Gaisa spēku stacijas starta laukuma LC-17A. No ģeosinhronās pārejas orbītas pavadonim ar savu dzinēju SVM-2 bija jāsasniedz ģeostacionārā orbīta, bet dzinēja kļūmes dēļ Intelsat III F-8 nesasniedza plānoto orbītu. 25. jūlijā tika atzīts, ka Intelsat III F-8 nav izmantojams. Table 4-103. Chronology of Intelsat Development and Operations, 1969-1978 SP-4012 NASA HISTORICAL DATA BOOK: VOLUME III PROGRAMS AND PROJECTS 1969-1978 Intelsat-3 Gunter's Space Page, (angliski) Intelsat 3 Encyclopedia Astronautica, (angliski) INTELSAT 3-F8 Orbītas parametri