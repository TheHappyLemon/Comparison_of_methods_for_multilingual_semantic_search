Hugo balva (angļu: Hugo Award) ir ikgadēja literārā balva par labākajiem iepriekšējā gada zinātniskās fantastikas vai fantāzijas darbiem un sasniegumiem, ko piešķir Pasaules zinātniskās fantastikas konventā (Worldcon). Hugo balva tiek uzskatīta par zinātniskās fantastikas galveno balvu. Balvu administrē Pasaules zinātniskās fantastikas biedrība. Tā ir nosaukta Hugo Gernsbeka, novatoriskā zinātniskās fantastikas žurnāla Amazing Stories dibinātāja vārdā. Hugo balvas pirmo reizi tika pasniegtas 1953. gadā 11. Pasaules zinātniskās fantastikas konventā Filadelfijā, un tās tiek piešķirtas katru gadu kopš 1955. gada. Sākotnēji balvas tika piešķirtas septiņās kategorijās. Šīs kategorijas gadu gaitā ir mainījušās, un pašlaik balva tiek piešķirta septiņpadsmit literāru un dramaturģijas darbu kategorijās. Iepriekšējā un pašreizējā gada Pasaules zinātniskās fantastikas konventa dalībnieki var nominēt līdz pieciem darbiem katrā kategorijā. Pieci labākie darbi katrā kategorijā tiek iekļauti galīgajā balsojumā, par kuru balso pašreizējie konventa dalībnieki. Uzvarētāji saņem balvu — statueti, kas attēlo uz pamatnes izvietotu, stilizētu raķeti. Balvas dizains katru gadu mainās, lai gan pati raķete ir standartizēta kopš 1984. gada. Hugo balvas tiek uzskatītas par galveno balvu zinātniskās fantastikas žanrā. Hugo balvu oficiālais logotips tiek ievietots uz uzvarētāju grāmatu vāka. 2021. gada balvas tika pasniegtas 79. Pasaules zinātniskās fantastikas konventā Discon III Vašingtonā, 2021. gada 18. decembrī. 2022. gada balvas tiks pasniegtas 80. Pasaules zinātniskās fantastikas konventā Chicon 8, Čikāgā, 2022. gada 4. septembrī. «Hugo Awards». Science fiction awards database. «1953 Hugo Awards». The Hugo Awards. «Hugo Award Winners Announced at AussieCon 4». wired.com. «2011 Hugo Award nominees announced». latimes.com. «Hugo Awards Logo Contest Official Rules». The Hugo Awards. Vikikrātuvē par šo tēmu ir pieejami multivides faili. Skatīt: Hugo balva. Oficiālā tīmekļa vietne (angliski) Rules of the World Science Fiction Society The World Science Fiction Society Encyclopædia Britannica raksts (angliski) Zinātniskās fantastikas enciklopēdijas raksts (angliski)