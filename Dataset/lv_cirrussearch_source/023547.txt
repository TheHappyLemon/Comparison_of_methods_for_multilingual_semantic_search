Dobropiļļa (ukraiņu: Добропілля) ir apgabala pakļautības pilsēta Ukrainas austrumos Doneckas apgabalā. Izvietojusies apgabala ziemeļrietumos, Dobropiļļas rajona centrs (rajonā neietilpst). Pilsētas padomei pakļautas divas pilsētas — Bilicke un Bilozerske, kā arī Novodoneckes pilsētciemats (kopā 19,92 km², 62 919 iedzīvotāji (2014)). Apdzīvotā vieta radusies 19. gadsimta 40. gados kā Paraskovijivkas sādža, kurā 1859. gadā bija 44 iedzīvotāji. 19. gadsimta beigās un 20. gadsimta sākumā Paraskovejevkā un apkārtējos ciemos sāka veidoties kalnrūpniecības uzņēmumi, 1914. gadā savienota ar dzelzceļu. 1935. gadā visi kalnrūpniecības ciemati apvienoti Dobropiļļas ciemā, 1935. gadā tam piešķirtas pilsētas tiesības, kopš 1963. gada — apgabala pakļautības pilsēta. Mūsdienās akmeņogļu ieguves centrs, daži būvmateriālu un pārtikas rūpniecības uzņēmumi. Vikikrātuvē par šo tēmu ir pieejami multivides faili. Skatīt: Dobropiļļa.