Adenors Leonardu Baki (portugāļu: Adenor Leonardo Bacchi; dzimis 1961. gada 25. maijā), plašāk pazīstams kā Titi (Tite), ir brazīliešu futbola treneris un bijušais futbolists. No 2016. gada līdz 2022. gadam bija Brazīlijas futbola izlases galvenais treneris. Kopš 2023. gada ir Flamengo galvenais treneris. Spēlētāja karjeras laikā pārstāvēja Brazīlijas klubus Caxias, Esportivo-RS, Portuguesa un Guarani, spēlēja pussarga pozīcijā. Trenera karjeru sāka 1990. gadā klubā Grêmio Atlético Guarany. Vēlāk vadīja dažādus Brazīlijas klubus. 2001. gadā, vadot Portualegri "Grêmio", kļuva par Brazīlijas kausa ieguvēju un Riugrandi du Sulas štata čempionu. Karjeras laikā divreiz strādāja arī Apvienotajos Arābu Emirātos. 2008. gadā ar SC Internacional izcīnīja uzvaru otrajā nozīmīgākajā Dienvidamerikas klubu turnīrā Copa Sudamericana. 2010. gadā kļuva par Corinthians galveno treneri. Ar šo klubu 2012. gadā kļuva par prestižākā Dienvidamerikas klubu turnīra Copa Libertadores uzvarētāju, kā arī uzvarēja FIFA Klubu Pasaules kausā, divreiz (2011. un 2015. gadā) kļuva par Brazīlijas čempionu un vienreiz uzvarēja Sanpaulu štata čempionātā. 2016. gada jūnijā tika iecelts par Brazīlijas futbola izlases galveno treneri. Ar Brazīlijas izlasi uzvarēja 2019. gada Copa América. Pēc 2022. gada FIFA Pasaules kausa, kurā Brazīlija ceturtdaļfinālā piekāpās Horvātijai, atstāja izlases galvenā trenera amatu. 2023. gada 9. oktobrī kļuva par Flamengo kluba galveno treneri. «Tite announced as new Brazil manager following Dunga's departure». espn.com (angļu). 2016. gada 20. jūnijā. Skatīts: 2018. gada 14. jūnijā. «Tite é o novo técnico do Flamengo». flamengo.com.br (portugāļu). 2023. gada 9. oktobrī. Skatīts: 2023. gada 22. oktobrī. Vikikrātuvē par šo tēmu ir pieejami multivides faili. Skatīt: Titi. Munzüger Sport profils (vāciski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)