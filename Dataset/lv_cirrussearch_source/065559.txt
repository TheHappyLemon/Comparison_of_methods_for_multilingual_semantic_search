Ādlidoņi (Dermoptera) ir zīdītāju kārta. Tajā ietilpst viena mūsdienās eksistējoša dzimta — ādlidoņu dzimta —, kā arī divas izmirušas dzimtas — Plagiomenidae un Mixodectidae. Šajā kārtā ietilpst tikai divas mūsdienās pastāvošas sugas — Zundu ādlidonis un Filipīnu ādlidonis. Ādlidoņi ir ģenētiski vistuvākie radinieki primātiem, un kopā ar tiem veido primātveidīgo mirkārtu. Ādlidoņi tiek saukti arī par lidojošajiem lemuriem. Patiesībā ādlidoņi nelido, bet gan planē no koka uz koka līdz pat 200 metru attālumam. Vikikrātuvē par šo tēmu ir pieejami multivides faili. Skatīt: Ādlidoņi. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Encyclopædia of Life raksts (angliski)