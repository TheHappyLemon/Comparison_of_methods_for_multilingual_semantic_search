A8 autoceļš Rīga—Jelgava—Lietuvas robeža (Meitene), arī Jelgavas šoseja, ir augstākās kategorijas Latvijas autoceļš, kas savieno galvaspilsētu Rīgu ar Jelgavu un tālāk ar Lietuvas robežu. A8 no Rīgas apvedceļa līdz robežai ietilpst starptautiskajā autoceļā E77, bet ar A10 sakrītošajā posmā Rīgā — E22. Autoceļa kopgarums ir 76,1 km un tas visā garumā ir ar asfaltbetona segumu. No 1830. līdz 1857. gadam cauri Olainei uzbūvēja jaunu pasta ceļu no Vidzemes guberņas galvaspilsētas Rīgas līdz Kurzemes guberņas galvaspilsētai Jelgavai. Uz guberņu robežas atradās divi robežstabi ar Vidzemes un Kurzemes-Zemgales ģerboņiem, kas saglabājušies līdz mūsdienām. 1980. gados no Rīgas līdz Dalbei izbūvēja divjoslu šoseju. 2014. gada oktobrī pabeigta A8 rekonstrukcija 11 kilometru garā posmā no Jelgavas līdz Lielvircavai. Rekonstrukcijā pastiprināja ceļa segu, atjaunoja tiltu pār Platoni un paplašināja brauktuvi. Kopējās darbu izmaksas bija 6,46 miljoni EUR. Kurzemes un Vidzemes vēsturiskās robežas stabi ar ģerboņiem pie Rīgas-Jelgavas šosejas 25 km (pirms 1940) Robežstabi mūsdienās (2007) «Noteikumi par valsts autoceļu un valsts autoceļu maršrutā ietverto pašvaldībām piederošo autoceļu posmu sarakstiem». Arhivēts no oriģināla, laiks: 2013. gada 13. maijā. Skatīts: 2012. gada 28. septembrī. «Arhivēta kopija». Arhivēts no oriģināla, laiks: 2014. gada 24. decembrī. Skatīts: 2014. gada 2. novembrī. Vikikrātuvē par šo tēmu ir pieejami multivides faili. Skatīt: Autoceļš A8. Autoceļš A8 (Rīga - Jelgava) YouTube