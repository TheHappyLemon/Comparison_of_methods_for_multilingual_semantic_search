Nilss Gunnars Nordāls (zviedru: Nils Gunnar Nordahl, dzimis 1921. gada 19. oktobrī, miris 1995. gada 15. septembrī) bija zviedru futbolists un futbola treneris. Spēlējis uzbrucēja pozīcijā, kur pierādījis sevi kā rezultatīvu, spēcīgu un fiziski izturīgu spēlētāju. Nordāls ir vislabāk pazīstams, pārstāvot Itālijas komandu AC Milan, kur spēlējis kopā ar saviem tautiešiem Gunnaru Grēnu un Nilsu Līdholmu, veidojot uzbrucēju trijnieku, ko gan Itālijā, gan Zviedrijā pazīst kā Gre-No-Li. Spēlējot AC Milan komandā no 1949. līdz 1956. gadam, Nordāls izcīnīja divus Itālijas A sērijas čempionu titulus. Piecas reizes kļuvis par A sērijas sezonas labāko vārtu guvēju, kas vēljoprojām ir nepārspēts rekords. Nordāls ir AC Milan visu laiku labākais vārtu guvējs, 257 mačos izceļoties ar 210 vārtu guvumiem. Viņš ir arī A sērijas trešais labākais vārtu guvējs, atpaliekot tikai no Silvio Piolas un Frančesko Toti. Zviedrijas futbola izlases sastāvā spēlējis no 1942. līdz 1948. gadam, 33 mačos gūstot 43 vārtus. Pārstāvējis izlasi 1948. gada vasaras olimpiskajās spēlēs, kur Zviedrijas izcīnīja zelta medaļu un Nordāls kļuva par dalīti labāko vārtu guvēju turnīrā. Nordāls tiek uzskatīts par vienu no visu laiku labākajiem zviedru futbolistiem, kā arī par vienu no labākajiem uzbrucējiem pasaulē. 2017. gadā viņs tika ierindots žurnāla FourFourTwo 100 visu laiku labāko futbolistu saraksta 54. vietā. IFK Norrköping Allsvenskan: 1944–45, 1945–46, 1946–47, 1947–48 Zviedrijas kauss: 1945 AC Milan Itālijas A sērija: 1950–51, 1954–55 Latin Cup: 1950–51, 1955–56 Zviedrija Vasaras olimpiskās spēles zelta medaļa: 1948 Individuālie sasniegumi Allsvenskan labākais vārtu guvējs: 1942–43, 1944–45, 1945–46, 1947–48 Zviedrijas gada futbolists: 1947 Olimpisko spēļu labākais vārtu guvējs: 1948 Itālijas A sērijas labākais vārtu guvējs: 1949–50, 1950–51, 1952–53, 1953–54, 1954–55 «Italy - Serie A Top Scorers». www.rsssf.org. Skatīts: 2022-09-14. «IFFHS». www.iffhs.com. Skatīts: 2022-09-14. «Italy - All-Time Topscorers in Serie A». www.rsssf.org. Skatīts: 2022-09-14. Sam Tighe. «Ranking the Top 60 Strikers of All Time». Bleacher Report (angļu). Skatīts: 2022-09-14. Alex Reid published. «FourFourTwo's 100 Greatest Footballers EVER: 60 to 51». fourfourtwo.com (angļu), 2017-07-25. Skatīts: 2022-09-14. «Gunnar Nordahl - Sveriges Olympiska Kommitté». sok.se (zviedru). Skatīts: 2022-09-14. Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)