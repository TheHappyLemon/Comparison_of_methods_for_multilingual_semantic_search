Oy Hartwall Ab ir Somijas dzērienu ražotājs un izplatītājs. Tas ietilpst Dānijas uzņēmuma Royal Unibrew sastāvā. Galvenais birojs atrodas Helsinkos. Dibināts 1836. gadā. Hartwall ražo alu, sidru, bezalkoholiskos dzērienus, dzeramo ūdeni, sulas un citus dzērienus. Tas arī iepilda un tirgo PepsiCo dzērienus Pepsi, 7 Up un Mountain Dew. Meitas uzņēmums Hartwa-Trade nodarbojas ar alkoholisko dzērienu importu un izplatīšanu. 1836. gada 2. februārī Somijas Senāts atļāva Viktoram Hartvalam (Victor Hartwall) iepildīt pudelēs un tirgot minerālūdeni. Viņš Helsinkos atvēra Ziemeļvalstīs pirmo minerālūdens ražotni. Hartvala dēls Augusts Lugvigs turpināja tēva biznesu, sāka minerālūdens tirgošanu uz ielas kioskos. 1860. gados sāka piedāvāt minerālūdeni, sajauktu ar sulu. 1949. gadā sākta Hartwall Jaffa dzēriena ražošana. 1952. gadā Helsinku Olimpiskajām spēlēm tika izlaists alkohola kokteilis Gin Long Drink. Hartwall alus biznesā iesaistījās 1966. gadā, nopērkot alus ražotāju Lauritsalā. 1991. gadā Hartwall un Zviedrijas Pripps Bryggeriet izveidoja kopuzņēmumu Baltic Beverage Holding; tas Igaunijā iegādājās alus ražotāju Saku. 1994. gadā uzņēmuma akcijas sāktas kotēt Helsinku biržā. 1999. gadā sākās sadarbība ar PepsiCo. 2002. gadā Hartwall apvienojās ar Apvienotās Karalistes Scottish & Newcastle; Hartwall akcijas pārtrauktas kotēt biržā. 2003. gadā Lahti atvērts ultramoderns ražošanas un loģistikas centrs. 2008. gada 29. aprīlī Nīderlandes Heineken un Dānijas Carlsberg nopirka Scottish & Newcastle, un Hartwall Somijas operācijas nokļuva Heineken īpašumā 2013. gadā Hartwall pārdots Dānijas dzērienu ražotājam Royal Unibrew. Kusinkapital history Oficiālā vietne Hartwa-Trade Arhivēts 2019. gada 2. decembrī, Wayback Machine vietnē.