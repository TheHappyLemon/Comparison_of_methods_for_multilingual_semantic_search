Vehandu (igauņu: Võhandu jõgi) ir garākā upe, kas pilnībā plūst Igaunijas teritorijā. Augšpus Vagulas ezera upi sauc arī par Pihajegi (Pühajõgi), bet lejtecē - par Vo (Voo jõgi). Iztece - pie Savernas ciema. Līdz Vagulas ezeram Veru pievārtē līkumojot tek dienvidu-dienvidaustrumu virzienā. Tālāk tek uz austrumiem, bet pie Lasvas pagriežas uz ziemeļaustrumiem. Augštecē pie Kanepiem caurtek Jeksi ezeru, bet vidustecē - Vagulas ezeru. Lielākā pieteka - labā krasta Iskna. Ietek Lemmijerva ezerā pie Vēpsu ciema. Vehandu pie Veru šķērso valsts autoceļš A2 (Tallina - Tartu - Veru - Luhamā). Vehandu krastos atrodas Kanepi un Repina, tās pievārtē - Veru. 1967. gadā mūsdienu Repinas pagastā, kur upe izgrauzusi iežu atsegumus, tika izveidots Vehandu ielejas dabas liegums (Võhandu jõe ürgorg). Vikikrātuvē par šo tēmu ir pieejami multivides faili. Skatīt: Vehandu.