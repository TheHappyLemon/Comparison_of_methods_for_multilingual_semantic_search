Ešborna–Frankfurte, iepriekš Rund um den Henninger Turm Frankfurt, ir ikgadējas viendienas riteņbraukšanas sacensības Vācijā, kas sākas Ešbornā un noslēdzas Frankfurtē. Sacensības katru gadu notiek 1. maijā, kad Vācijā tiek atzīmēti Darba svētki. Kopš 2017. gada Ešborna–Frankfurte ir iekļauta UCI Pasaules tūres kalendārā, kas apvieno augstāk vērtētās profesionālās vīriešu sacensības. Bez šīm sacensībām UCI Pasaules tūrē iekļautas vēl vienas sacensības Vācijā — EuroEyes Cyclassics, kas notiek augustā. Sacensības rīko ASO. «The UCI reveals expanded UCI WorldTour calendar for 2017». uci.ch. UCI. Skatīts: 2017. gada 7. aprīlis.