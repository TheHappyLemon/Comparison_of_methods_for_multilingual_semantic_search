Led Zeppelin ir pirmais grupas Led Zeppelin albums. Tas tika ierakstīts 1968. gada oktobrī Olympic Studios un izdots 1969. gada 12. janvārī. Lai gan sākotnēji kritiķi albumu pēla, tas kļuva komerciāli veiksmīgs un 2003. gadā žurnāla "Rolling Stone" aptaujā tika atzīts par 29. visu laiku labāko albumu. Albums tiek uzskatīts par vienu no pirmajiem smagā roka un smagā metāla albumiem. Tajā muzikāli un liriski ir manāms blūza, blūzroka, kā arī folkroka iespaids. Albuma vākā ir attēlota dirižabļa Hindenburg katastrofa. "Good Times Bad Times" - 2:46 (Peidžs, Džonss, Bonhems) "Babe I'm Gonna Leave You" - 6:41 (Plānts, Peidžs, Bredona) "You Shook Me" - 6:28 (Diksons, Lenors) "Dazed and Confused" - 6:26 (Peidžs) "Your Time Is Gonna Come" - 4:35 (Peidžs, Džonss) "Black Mountain Side" - 2:13 (Peidžs) "Communication Breakdown" - 2:30 (Peidžs, Džonss, Bonhems) "I Can't Quit You Baby" - 4:43 (Diksons) "How Many More Times" - 8:28 (Peidžs, Džonss, Bonhems) Uz albuma vāka norādīts, ka dziesma ir 3:30 gara, lai radiostacijas atskaņotu šo dziesmu.