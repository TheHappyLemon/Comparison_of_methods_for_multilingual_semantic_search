Viktors Kupreičiks (krievu: Виктор Давыдович Купрейчик; 1949. gada 3. jūlijs Minska — 2017. gada 22. maijs Minska) bija PSRS un Baltkrievijas starptautiskais lielmeistars šahā (1980). No 1969. līdz 1987. gadam astoņas reizes piedalījies PSRS šaha čempionātu finālos, kuros labākos panākumus guvis 1979. gadā Minskā un 1980. gadā Viļņā, kad ieņēmis 7. vietu. Šajos finālos Kupreičiks ieguvis bezkompromisa cīnītāja reputāciju, gūstot gan rekordgaras piecu uzvaru sērijas, gan piedzīvojot tikpat garas zaudējumu sērijas. 1972. un 2003. gadā uzvarējis Baltkrievijas šaha čempionātos. Lielākos panākumus starptautiskajos šaha turnīros guvis uzvarot 1980. gadā Reikjavikā, apsteidzot Valteru Braunu, Entoniju Mailsu, Genādiju Sosonko, Jevgeņiju Vasjukovu un Euhenio Torri, 1982. gadā Hastingsas jaungada turnīrā (Anglija), apsteidzot Vasiliju Smislovu, Džonatanu Spīlmenu, Ulfu Andersonu, Naidželu Šortu, Mariju Čāndleru un Leriju Kristiansenu, un 1997. gadā Bādsvērishofenē (Vācija), apteidzot Rustemu Dautovu, Vereslavu Eingornu, Entoniju Mailsu, Klausu Bišofu un Oļegu Romaņišinu. Citi panākumi šaha turnīros: 1966. gadā Groningenā dalīta 2. vietā kopā ar Vlastimilu Jansu Eiropas junioru šaha čempionātā U20 vecuma grupā (uzvarēja Roberts Hībners), 1977. gadā Veikanzē uzvara šaha festivāla B turnīrā, 1978. gadā Kirovokanā (tagad Vanadzora Armēnijā) dalīta 1. vietā kopā ar Rafaelu Vaganjanu, 1980. gadā uzvara Medina del Kampo (Spānija), 1981. gadā Polaņicazdrojā 2. vieta Akibas Rubinšteina memoriālā (uzvarēja Vlodzimežs Šmits), 1988. gadā Esbjergā dalīta 1. vieta kopā ar Rafaelu Vaganjanu turnīrā The North Sea Cup, 1990. gadā uzvara Rimavska Sobotā, 1991. gadā Minsterē dalīta 1. vieta kopā ar Ļevu Gutmanu, 1991. gadā Varšavā dalīta 1. vieta kopā ar Jevgeņiju Gleizerovu un Aloizu Kveini, 1991. gadā Dortmundā 2. vieta (uzvarēja Jurijs Balašovs), 1998. gadā dalīta 1. vieta Vīsbādenē, 2002. gadā uzvara Tulā, 2007. gadā Tambovā 2. vieta (uzvarēja Jurijs Balašovs), 2008. gadā Maskavā uzvara Aeroflot Open B turnīrā. 2010. gadā Salonikos un 2012. gadā Kauņā uzvarējis Eiropas senioru šaha čempionātos, bet 2014. gadā Grieķijā izcīnījis bronzas medaļu Pasaules senioru šaha čempionātā virs 65 gadu vecuma grupā. Pārstāvējis PSRS un Baltkrievijas komandas lielākajos komandu šaha turnīros: Pasaules šaha olimpiādēs piedalījies 5 reizes (1994-2002). Komandu un individuālajā vērtējumā izcīnījis 2 sudraba (1972) medaļas; Eiropas komandu šaha čempionātos piedalījies 3 reizes (1992, 1999, 2003); Pasaules studentu šaha čempionātā piedalījies 3 reizes (1968-1969, 1974). Komandu vērtējumā visas reizes izcīnījis zelta medaļas. Individuālajā vērtējumā izcīnījis 2 zelta (1968, 1969) medaļas Par panākumiem turnīros FIDE 1977. gadā Kupreičikam piešķīrusi starptautiskā meistara (IM), bet 1980. gadā - starptautiskā lielmeistara (GM) nosaukumu. 47 Championship of USSR Minsk 29.11-27.12.1979 48 Championship of USSR Vilnius 25.12.1980-21.1.1981 К Дню Рождения Гроссмейстера International Tournament- Kirovakan 4-26.8.1978 «XIX Memoriał Akiby Rubinsteina Polanica Zdrój 1981». Arhivēts no oriģināla, laiks: 2017. gada 31. janvārī. Skatīts: 2017. gada 23. martā. 24th World Senior Chess Championship Senior 65+ OlimpBase :: Men's Chess Olympiads :: Viktor Kupreichik OlimpBase :: European Men's Team Chess Championship :: Viktor Kupreichik OlimpBase :: World Student Team Chess Championship :: Dragoljub Velimirović Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)