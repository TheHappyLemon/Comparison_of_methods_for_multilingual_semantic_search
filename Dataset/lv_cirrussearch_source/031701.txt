Rubiju dzimta (Rubiaceae), arī madaru dzimta, ir divdīgļlapju klases dzimta. Tajā ietilpst vairāk nekā 600 ģintis un vairāk nekā 11 tūkstoši sugu. Tā ir ceturtā lielākā segsēkļu dzimta. Galvenokārt rubiju dzimtas augi aug tropos un subtropos. Pārsvarā koki, krūmi, liānas, retāk arī lakstaugi. Augiem ir divdzimumu ziedi, tiem ir divkāršs apziednis, sakārtoti cimozās ziedkopās. Vienkāršas, veselas lapas, kas sakārtotas pretēji vai arī mieturī. Skaldauglis ar sīkām sēklām. Vairākas sugas tiek kultivētas, tostarp kafijkoku sugas, kas ir starp pasaulē vērtīgākajiem kultūraugiem. Latvijā aug vienīgi lakstaugi, konstatētas 4 ģintis (20 sugas), populārā ir madaru ģints (16 sugas, 3 no tām ir aizsargājamas). Latvijas enciklopēdija. 5. sējums. Rīga : Valērija Belokoņa izdevniecība. 2009. 34. lpp. ISBN 978-9934-8068-0-3. «Coffee - an overview | ScienceDirect Topics». www.sciencedirect.com. Skatīts: 2023-06-17. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia of Life raksts (angliski) Latvijas daba