"Frankenšteins jeb jaunais Prometejs" (angļu: Frankenstein; or, The Modern Prometheus) ir angļu rakstnieces Mērijas Šellijas romāns par zinātnieku Viktoru Frankenšteinu, kas zinātniska eksperimenta rezultātā rada lielu, grotesku radību. Šellija romāna rakstīšanu uzsāka 18 gadu vecumā, pabeidza to pēc diviem gadiem. Pirmais stāsta izdevums tika publicēts anonīmi 1818. gadā Londonā. Šellijas vārds tika minēts grāmatas otrajā izdevumā, kas 1823. gadā iznāca Parīzē. Šellija ceļoja pa Eiropu 1814. gadā, bija apstājusies Gernšeimas pilsētā, kas atrodas tikai 17 km attālumā no Frankenšteina pils, kur divus gadsimtus iepriekš alķīmiķis veica dažādus eksperimentus. Vēlāk Šellija ceļoja Ženēvas reģionā, kur arī notiek liela daļa romāna darbības. Šajā laikposmā biežs viņas sarunu temats bija galvanisms un citas līdzīgas okultisma idejas. Viņa kopā ar savu vīru Persiju Bišu Šelliju, Baironu un Džonu Polidori sacentās par labākā šausmu stāsta radīšanu. Šellijai, sapnī redzējusi zinātnieku, kas rada dzīvību, bet vēlāk viņu pašu šausmina radītais. Tā radās ideja stāstam. Pēc grāmatas izdošanas ar vārdu Frankenšteins tika apzīmēts pats briesmonis, nevis viņa radītājs, tomēr pašā romānā briesmonim netiek dots vārds. Runājot ar Viktoru Frankenšteinu, briesmonis pats sevi sauc par "tava [Viktora Frankenšteina] darba Ādamu". Frankenšteina briesmonis ir kļuvis par populāru tēlu populārajā kultūrā, stāsts ir vairākas reizes ticis ekranizēts, uzvests teātrī. Gūtenberga projekts (angliski) Encyclopædia Britannica raksts (angliski) Encyclopædia Universalis raksts (franciski)