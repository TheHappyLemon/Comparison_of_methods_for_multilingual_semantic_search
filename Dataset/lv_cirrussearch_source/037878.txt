Ernesto Inarkijevs (krievu: Эрнесто Казбекович Инаркиев; dzimis 1985. gada 9. decembrī Ošā) ir Kirgizstānā dzimis Krievijas starptautiskais lielmeistars šahā (2002). 1991. gadā kopā ar ģimeni pārcēlies uz Kirgizstānas galvaspilsētu Biškeku, kur iemācījies spēlēt šahu un īsā laikā sasniedzis šaha meistara spēles līmeni. Pārstāvējis Kirgizstānas komandu Pasaules šaha olimpiādēs, kurās piedalījies 2 reizes (1998-2000). 1998. gada olimpiādē guvis savu pirmo uzvaru pār lielmeistaru, Baltkrievijas šahistu Viktoru Kupreičiku. 1999. gadā kļuvis par Āzijas junioru šaha čempionu U16 vecuma grupā. Pēc šī panākuma FIDE prezidents Kirsans Iļumžinovs piedāvājis Inarkijevam pārcelties uz Kalmikiju. Inarkijevs pieņēmis šo piedavājumu un kopš 2000. gada šaha turnīros pārstāv Krieviju. Trenējies pie pazīstamā trenera Marka Dvorecka. 2001. gadā uzvarējis Eiropas jauniešu šaha čempionātā U16 vecuma grupā. 2002. gadā uzvarējis starptautiskajos šaha turnīros Serpuhovā, Aluštā (kopā ar Igoru Kurnosovu), Pardubicē, kā arī kļuvis par Krievijas junioru šaha čempionu U20 vecuma grupā. 2003. gadā dalījis pirmās vietas starptautiskajos šaha turnīros Linaresā (Spānija) un Hogevēnā (Nīderlande, kopā ar Zviadu Izoria). 2004. gadā piedalījies Pasaules šaha čempionātā pēc izslēgšanas sistēmas, kurā 1. kārtā piekāpies Leinjeram Domingesam. Tomskas šaha kluba Tomsk-400 sastāvā divas reizes uzvarējis Eiropas šaha klubu kausa izcīņā (2005, 2006). 2006. gadā izcīnījis trešo vietu Krievijas šaha čempionātā aiz Jevgeņija Aleksejeva un Dmitrija Jakovenko. 2014. gadā kopā ar Konstantīnu Lupulesku uzvarējis Baku starptautiskajā šaha turnīrā. 2015. gadā uzvarējis Maskavas starptautiskajā šaha turnīrā Moscow Open. 2015. gadā Baku piedalījies Pasaules kausa izcīņā šahā pēc izslēgšanas sistēmas, kurā 1. kārtā uzvarējis Junjeski Kesadu, bet 2. kārtā piekāpies Dinam Ližeņam. 2016. gadā Kosovā uzvarējis Eiropas individuālajā šaha čempionātā. 2018. gada septembrī Čeļabinskas apgabala Satkas pilsētā dalījis 4.-6. vietu Krievijas vīriešu šaha čempionāta superfinālā. 2019. gada augustā Iževskā izcīnījis 4. vietu Krievijas vīriešu šaha čempionāta superfinālā. Par panākumiem turnīros FIDE 2000. gadā Inarkijevam piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. OlimpBase :: Men's Chess Olympiads :: Ernesto Inarkiev European Youth Championships 2001 «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 21. martā. OlimpBase :: 21st European Chess Club Cup, Saint Vincent 2005, ShK Tomsk-400 OlimpBase :: 22nd European Chess Club Cup, Fügen 2006, ShK Tomsk-400 Evgeny Alekseev, 21, wins Russian Superfinal Ernesto Inarkiev wins Baku Open on tie-break Moscow-Open 2015 A «2015 World Cup». Arhivēts no oriģināla, laiks: 2017. gada 22. novembrī. Skatīts: 2017. gada 12. aprīlī. «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)