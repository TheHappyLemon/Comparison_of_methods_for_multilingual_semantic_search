Hammārs (arābu: هور الحمّار‎; Hawr al Ḩammār) ir liels sālsezers Irākas dienvidaustrumos, paralēli Eifratai. Ūdens līmenis ezerā mainīgs, ezers sekls. Putniem nozīmīgs mitrājs. Eitrofs ezers. Šeit dzīvo purva arābi (maadāni), daļa dzīvo uz mākslīgām, peldošām salām. Purva arābi ir etniski un kultūras ziņā izteikti atšķirīga kultūra, kas šeit eksistē jau aptuveni 5000 gadus. 1990. gados tika uzsākta Hammāra purvāju un ezera nosusināšana, kas ap 2002. gadu noveda pie Hammāra izzušanas. 2003. gadā atsākās Hammāra purvāju un ezera atjaunošana. Pašlaik ezers ir daļēji atjaunojies. «Hammars». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 250. lpp. Encyclopædia Britannica raksts (angliski) Informācija par Hammāras purvājiem BirdLife informācija: Haur Al Hammar Arhivēts 2009. gada 3. janvārī, Wayback Machine vietnē.