"Desmitais upuris" (itāļu: La decima vittima) ir 1965. gada Itālijas un Francijas zinātniskās fantastikas filma, kuras režisors ir Elio Petri. Filmā galvenās lomas atveido Marčello Mastrojanni, Urzula Andresa, Elsa Martinelli un Salvo Randone. Filma balstīta uz Roberta Šeklija īso stāstu Seventh Victim. Filmas darbība norisinās 2079. gadā pēc Trešā pasaules kara un stāsta par valdības atbalstītu programmu The Big Hunt, kurā "mednieki" un "upuri" piedalās divu cilvēku cīņā līdz nāvei. Filma koncentrējas uz diviem sacensību dalībniekiem Karolīnu un Marčello, kuriem ir iedalītas mednieka un upura lomas un kuri iemīlas viens otrā. Gluži kā citas Petri filmas, "Desmitais upuris" ir politiska un sociāla satīra. Filmas "Desmitais upuris" pirmizrāde notika 1965. gada 3. decembrī. Filma neguva finansiālus panākumus un kritiķu atzinību. Tomēr laika gaitā tā ir ieguvusi kulta filmas statusu. "Desmitais upuris" ietekmējis vairākas citas filmas, kā, piemēram, Death Race 2000 (1975), "Skrienošais cilvēks" (The Running Man, 1987) un "Ostins Pauerss" (Austin Powers) filmu sēriju, kā arī filmu sēriju "Bada spēles". Roberto Curti. Eltio Petri: Investigation of a Filmmaker. McFarland, 2021. ISBN 978-1476642833. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)