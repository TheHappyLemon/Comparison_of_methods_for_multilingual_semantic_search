Mahābodhi templis (hindi: महाबोधि विहार) ir 5.—6. gadsimta budistu templis Indijas austrumos, Bihāras štatā, apmēram 15 kilometrus uz dienvidiem no Gajas un 96 kilometrus uz dienvidiem no Patnas. Templis atzīmē vietu, kur, kā vēsta tradīcīja, 589. gadā p.m.ē. Buda ieguva apgaismību. Pie tempļa aug Bodhi koks, zem kura zariem tas notika. 2002. gadā templa komplekss kā "Mahābodhi tempļa komplekss Bodhgajā" tika iekļauts UNESCO Pasaules mantojuma sarakstā. Vairāk nekā divus tūkstošus gadu šī vieta ir budistu svētceļojumu galamērķis. Ap 250. gadu p.m.ē. Ašoka šeit nodibināja klosteri, kas tagad izzudis. Pašreizējā tempļa struktūra celta Guptu impērijas laikā 5.—6. gadsimtā. Templis atjaunots 13. gadsimtā, bet vēlāk, Indijā gandrīz izzūdot budismam, tika pamests un sabruka. 19. gadsimta astoņdesmitajos gados to atjaunoja angļu varas iestādes. Bodhi koks Vikikrātuvē par šo tēmu ir pieejami multivides faili. Skatīt: Mahābodhi templis. Encyclopædia Britannica raksts (angliski)