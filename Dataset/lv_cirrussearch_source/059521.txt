Jodzo Hirano (平野 陽三, ひらの ようぞう, Hirano Yōzō, dzimis 1985. gada 12. oktobrī) ir Japānas kinoproducents. 2021. gadā viņš bija kosmiskā lidojuma dalībnieks. Pēc Kioto prefektūras universitātes absolvēšanas Joudzou Hirano sāka darbu uzņēmumā Zozo par fotografēšanas grupas kāstinga direktoru (aktieru atlases režisors). Vēlāk viņš kļuva par Zozo meitas uzņēmuma Start Today filmu producentu. Hirano strādā pie Zozo īpašnieka Jūsaku Maedzavas privātiem projektiem, ieskaitot filmēšanu Maedzavas Youtube kanālā. 2021. gada 13. maijā kosmiskā tūrisma uzņēmums Space Adventures paziņoja, ka Jodzo Hirano ir sekmīgi nokārtojis medicīnisko pārbaudi, un 2021. gada jūnijā kopā ar Jūsaku Maedzavu sāka gatavoties lidojumam uz Starptautisko kosmosa staciju (SKS), kas bija plānots 2021. gada decembrī. Hirano lidojumu apmaksāja Maedzava, lai būtu viņa asistents, kurš dokumentētu miljardiera gaitas kosmosā. Jodzo Hirano kosmiskais lidojums sākās 2021. gada 8. decembrī, kosmosa kuģī Sojuz MS-20 dodoties Krievijas 20. viesekspedīcijā uz SKS. Kosmosa kuģa apkalpē bija arī komandieris Aleksandrs Misurkins un kosmiskā lidojuma dalībnieks Jūsaku Maedzava. 20. decembrī viņi atgriezās uz zemes, lidojumā pavadot 11 dienas 19 stundas 35 minūtes. Kosmisko lidojumu kopsavilkums: Vikikrātuvē par šo tēmu ir pieejami multivides faili. Skatīt: Jodzo Hirano. Biogrāfiskie dati astronaut.ru vietnē (krieviski)