Lielkņaze Olga Aleksandrovna (krievu: Великая княгиня Ольга Александровна; dzimusi 1882. gada 1. jūnijā, mirusi 1960. gada 24. novembrī) bija Krievijas Impērijas ķeizara Aleksandra III jaunākā meita un pēdējā Krievijas Impērijas ķeizara Nikolaja II māsa. Bērnību pavadījusi Gatčinā. 1901. gadā apprecējās ar Oldenburgas Pjotru Aleksandroviču. Laulība bija neveiksmīga un pāris dzīvoja šķirti, līdz 1916. gadā laulība tika oficiāli šķirta. Tūlīt pēc tam Olga Aleksandrovna apprecējās ar kavalērijas virsnieku Nikolaju Kuļikovski, ar ko kopā nodzīvoja ilgus gadus. Pirmā pasaules kara laikā strādāja par žēlsirdīgo māsu. Pēc Nikolaja II atteikšanās no troņa ar ģimeni devās uz Krimu. Olga Aleksandrovna bija viena no retajiem Krievijas imperatora ģimenes locekļiem, kam izdevās izvairīties no noslepkavošanas. 1920. gada februārī emigrēja uz Dāniju. 1948. gada maijā emigrēja uz Kanādu. Sadzīvē bija pazīstama ar savu pieticību. Vikikrātuvē par šo tēmu ir pieejami multivides faili. Skatīt: Olga Romanova.