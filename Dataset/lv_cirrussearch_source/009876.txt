Boriss Diavs (franču: Boris Babacar Diaw-Riffiod; dzimis 1982. gada 16. aprīlī) ir bijušais franču basketbolists, spēlējis spēka uzbrucēja un centra pozīcijā, bijis Francijas izlases dalībnieks. Karjeru uzsāka Francijas augstākās līgas klubā Pau-Orthez. 2003. gada NBA draftā viņu Atlantas "Hawks" izraudzījās ar kopējo 21. kārtas numuru. "Hawks" sastāvā spēlēja līdz 2005. gada, kad pārgāja uz Fīniksas "Suns". Tā sastāvā trīs reizes iekļuva NBA izslēgšanas spēlēs (2006. gadā sasniedza konferences finālu). 2008. gadā pārgāja uz Šarlotas "Bobcats". 2011. gada lokauta laikā spēlēja Francijā, pēc tam atgriezās "Bobcats", tomēr 2012. gada jūlijā pārgāja uz Sanantonio "Spurs". 2013. gadā ar klubu sasniedza finālsēriju, kur piekāpās Maiami "Heat". Arī nākamajā gadā sasniedza finālsēriju, šoreiz "Heat" tika uzvarēts. 2006. gadā tika atzīts par sezonā visvairāk progresējušāko spēlētāju visā līgā. 2016. gadā tika aizmainīts uz Jūtas "Jazz", kura sastāvā aizvadīja vienu sezonu pēc kuras pievienojās Francijas līgas klubam Levallois Metropolitans. 2018. gada septembrī paziņoja par karjeras beigām. Francijas izlases sastāvā ir izcīnījis bronzas medaļu 2005. gada Eiropas čempionātā, sudraba medaļu 2011. gada Eiropas čempionātā un zeltu 2013. gada Eiropas čempionātā. Adam Wells. «Boris Diaw Retires at Age 36; Played with Spurs, Suns, Hornets, Hawks, Jazz». BleacherReport.com. Skatīts: 2018. gada 6. septembris. NBA profils (angliski) Basketball Reference profils (angliski) ESPN profils (angliski) Cilvēku portāls Basketbola portāls