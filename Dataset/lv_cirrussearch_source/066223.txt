Neoča (čūkiešu: Neoch) vai Kuopa (Kuop) ir neapdzīvots koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Čūkas pavalstī. Administratīvi pakļauts Ūmānas municipalitātei. Neoča ir koraļļu atols Karolīnu salu centrālajā daļā dienvidos no Čūkas atola, no kura to šķir 3 km platais Nenno šaurums. Atola kopējā platība ir 90,4 km², tā 4 saliņu kopējā platība ir 0,49 km², lielākā no kurām ir 28,5 ha lielā Fenepi atola ziemeļos. Atola teritorija ir aizsargāta dabas teritorija. Populārs daivinga tūrisma galamērķis. Seacology.org Kuop Atoll