Gemini 10 jeb Gemini X bija ASV NASA programmas Gemini kosmosa kuģa Gemini pilotējams lidojums. Palaists 1966. gada jūlijā. Veica trīs dienu lidojumu, kura laikā saslēdzās ar modificētu raķešpakāpi un pietuvojās citam mērķim; veiktas divas iziešanas kosmosā. Kuģa Gemini apkalpe augšupceļā un lejupceļā: Dublieru apkalpe: Elans Bīns, komandējošais pilots Kliftons Viljamss, pilots Gemini 10 saslēgšanās mērķis Agena Target Vehicle GATV 5005 tika palaists 1966. gada 18. jūlijā 20:39:46 UTC. Gemini 10 tika palaists 100 minūtes vēlāk, 22:20:26 UTC ar nesējraķeti Titan II GLV no Kanaveralas zemesraga Gaisa spēku stacijas starta laukuma LC-19. Gemini 10 veica manevru sēriju un pietuvojās ATV. Saslēgšanas ar to notika 19. jūlijā 04:13:03 UTC. Pēc tam ar Agena dzinēju orbīta tika paaugstināta (294 × 763 km). Pēc miega perioda 20:58 UTC veikts manevrs ar Agena dzinēju, lai orbīta (380 km) būtu tāda pati kā Gemini 8 izmantotā Agena Target Vehicle. 19. jūlijā 21:44 Kolinss sāka iziešanu kosmosā. Viņš gan neatstāja kuģi, bet gan tikai izliecās no lūkas un veica fotografēšanu. Darbības atklātā kosmosā ilga 49 minūtes. 20. jūlijā 19:00 UTC Gemini atvienojās no GATV 5005 un gatavojās tuvoties Gemini 8 izmantotajam mērķim GATV 5003. Tai kosmosa kuģis pietuvojās 3 metru attālumā. 20. jūlijā 23:01 Kolinss sāka otro iziešanu kosmosā. Viņš no Gemini 10 sāna noņēma mikrometeorītu savākšanas paketi S-12. Vēlāk gan šī pakete aizpeldēja prom un tika zaudēta. Kolinss ar rokā turamu manevrēšanas ierīci HHMU pārvietojās uz tuvumā esošo Agena Target Vehicle, kur noņēma mikrometeorītu savākšanas paketi S-10 un vadu paraugus. Pēdējais viņa uzdevums bija HHMU izmēģinājumi, bet ierīce vairs nestrādāja, un nācās pārtraukt ārpuskuģa aktivitātes. Nolaišanās notika 21. jūlijā 21:07:05 UTC Atlantijas okeānā, 5,6 km no aprēķinātās nosēšanās vietas. Gemini-X (10) NASA On The Shoulders of Titans: A History of Project Gemini Arhivēts 2003. gada 7. decembrī, Wayback Machine vietnē. Gemini 10 Encyclopedia Astronautica