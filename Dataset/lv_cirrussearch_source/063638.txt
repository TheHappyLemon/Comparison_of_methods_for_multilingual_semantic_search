Viljams Džons Bremners (angļu: William John Bremner; dzimis 1942. gada 9. decembrī, miris 1997. gada 7. decembrī), pazīstams kā Billijs Bremners, bija skotu futbolists un futbola treneris. Spēlējis pussarga pozīcijā, pārstāvējis arī Skotijas futbola izlasi. Bremners tiek uzskatīts par vienu no Leeds United visu laiku labākajiem spēlētājiem, pārstāvot komandu no 1959. līdz 1976. gadam, vienā no kluba veiksmīgākajām ērām. No 1965. gada pildījis arī komandas kapteiņa pienākumus. Ar komandu izcīnījis divus Pirmās divīzijas un Otrās divīzijas čempionu titulu, FA kausu, Līgas kausu, FA Charity Shield un divus Starppilsētu gadatirgu kausus. Spēlējis arī 1974–75. gada Eiropas kausa finālā. 2004. gadā viņš tika atzīts par Leeds United visu laiku labāko spēlētāju un ārpus Elland Road atrodas viņa statuja. Vēlāk pārstāvējis arī Hull City un Doncaster Rovers, jau kā spēlējošais treneris. 1985. gadā atgriezies Leeds United un kļuvis par komandas galveno treneri, komandu vadot trīs gadus. 1989. gadā atgriezies Doncaster Rovers, bet 1991. gadā beidzis trenera karjeru. Skotijas futbola izlasi pārstāvējis no 1965. līdz 1975. gadam, kopumā aizvadot 54 mačus un gūstot 3 vārtus. Bijis komandas kapteinis 1974. gada FIFA Pasaules kausā. Leeds United Anglijas Pirmā divīzija: 1968–69, 1973–74 FA kauss: 1971–72 Anglijas Līgas kauss: 1967–68 FA Charity Shield: 1969 Anglijas Otrā divīzija: 1963–64 Starppilsētu gadatirgu kauss: 1967–68, 1970–71 «Greatest Leeds Players (Players 10-1)». MOTForum.com (en-gb). Skatīts: 2022-09-20. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)