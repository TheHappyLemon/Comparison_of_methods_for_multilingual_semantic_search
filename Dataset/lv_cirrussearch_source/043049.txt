Viktors Arvidsons (zviedru: Viktor Arvidsson; dzimis 1993. gada 8. aprīlī) ir zviedru hokejists, malējais uzbrucējs. Pašlaik (2021) spēlē Nacionālās hokeja līgas kluba Losandželosas "Kings" sastāvā. Arvidsons junioru vecumā spēlēja Zviedrijas hokeja līgas kluba Šellefteo AIK sistēmā. 2010.—11. gada sezonā debitēja AIK pamatkomandā, tās rindās aizvadot trīs spēles. 2012.—13. gada sezonu jau pilnībā aizvadīja AIK sastāvā, kopā ar komandu izcīnot Zviedrijas čempiona titulu. Gadu vēlāk Arvidsonam kopā ar komandu titulu izdevās aizstāvēt. 2014. gada jūlijā uzbrucējs noslēdza trīs gadu līgumu ar NHL komandu Našvilas "Predators", kas gadu iepriekš bija izvēlējusies viņu NHL drafta ceturtajā kārtā. 2014.—15. gada sezonā "Predators" sastāvā Arvidsons aizvadīja tikai sešas spēles, pārējo laiku spēlējot AHL klubā Milvoki "Admirals". 2016.—17. gada sezonā uzbrucējs nostiprinājās NHL, un, gūstot 61 rezultativitātes punktu, dalīja "Predators" rezultatīvākā spēlētāja godu ar Raienu Johansenu. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)