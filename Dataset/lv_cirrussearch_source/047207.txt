Pelamīdu cilts (Sardini) ir makreļu dzimtas (Scombridae) makreļveidīgo zivju cilts. Šajā ciltī ir 8 sugas, kas tiek iedalītas 4 ģintīs. Vairākas ģintis ir monotipiskas — tajās ir tikai viena suga. Pelamīdu cilts tuvākie radinieki ir makreļu, spāņu makreļu un tunzivju cilts sugas. Pazīstamākās šajā grupā ir pelamīdas. Sastopamas Atlantijas, Indijas un Klusā okeāna baseinos. Baltijas jūrā sastopama viena pelamīdu cilts suga — Atlantijas pelamīda (Sarda sarda), kas samērā regulāri barošanās periodā ienāk Dāņu šaurumos. Baltijas jūras austrumdaļā noķerta vienu reizi. Pelamīdu cilts zivis ir vidēji lielas vai lielas, plēsīgas jūras zivis. Tomēr tās ir mazākas nekā tunzivju cilts zivis, tādēļ tās mēdz saukt arī par mazajām tunzivīm. Tām, līdzīgi kā lielajām tunzivīm, ir tumši sarkana gaļa, kas ir rezultāts tam, ka šo sugu zivīm nepieciešama aktīva asiņu un skābekļa cirkulācija, lai uzturētu lielo enerģijas patēriņu ātri peldot, lecot un medījot. Pelamīdu cilts zivīm raksturīgi lēcieni laukā no ūdens. Pelamīdu cilts (Sardini) Baltās tunzivis (Gymnosarda) Baltā tunzivs (Gymnosarda unicolor) Pelamīdas (Sarda) Atlantijas pelamīda (Sarda sarda) Austrālijas pelamīda (Sarda australis) Austrumu pelamīda (Sarda orientalis) Čīles pelamīda (Sarda chiliensis) Klusā okeāna pelamīda (Sarda lineolata) Svītrainās pelamīdas (Cybiosarda) Svītrainā pelamīda (Cybiosarda elegans) Vienkrāsu pelamīdas (Orcynopsis) Vienkrāsu pelamīda (Orcynopsis unicolor) ITIS: Sardini Jordan and Evermann, 1896 Fish Base: Genus: Sarda Latvijas daba: Pelamida Seafood Converter: Tunas «Australian Bonito - Sardini». Arhivēts no oriģināla, laiks: 2019. gada 25. martā. Skatīts: 2019. gada 23. februārī.