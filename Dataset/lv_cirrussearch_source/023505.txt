Čistjakove (ukraiņu: Чистякове) ir apgabala pakļautības pilsēta Ukrainas austrumos Doneckas apgabalā. Izvietojusies apgabala austrumos, ietilpst Šahtarskas—Torezas aglomerācijā (1548 km², 321 400 iedzīvotāju). Pilsētas municipalitātei pakļauti Pelahijivkas un Rozsipnes pilsētciemati. Apdzīvotā vieta izveidota 1778. gadā kā Aleksejevkas sloboda. 1868. gadā nosaukta Taganrogas tirgotāja vārdā par Čistjakovu. 1875. gadā izveidota Čistjakovas kalnrūpniecības biedrība, sākta akmeņogļu ieguve. 1932. gadā piešķirtas pilsētas tiesības. 1964. gadā pārdēvēta par godu ilggadējam Francijas komunistiskās partijas vadītājam Morisam Torezam. Mūsdienās depresīva kalnrūpniecības pilsēta ar sarūkošu ogļu ieguvi. Darbojas vairāki elektrotehniskie, metālapstrādes un pārtikas uzņēmumi, antracīta bagātināšanas fabrika. «Статистичний збірник «Чисельність наявного населення України» на 1 січня 2017 року». Склад адміністративно-територіальної одиниці. Донецька область, м Торез Vikikrātuvē par šo tēmu ir pieejami multivides faili. Skatīt: Čistjakove.