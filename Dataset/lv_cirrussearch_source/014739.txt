Fīldsa prēmija (Fīldsa medaļa) ir Starptautiskās matemātiķu savienības (International Mathematical Union) piešķirts apbalvojums par nozīmīgu devumu matemātikas zinātnei. Prestiža ziņā šis apbalvojums ir pielīdzināms Nobela prēmijai (kas netiek piešķirta par matemātiskiem sasniegumiem), un tiek uzskatīts par augstāko atzinību nozarē. Pēc kanādiešu matemātiķa Džona Čārlza Fīldsa novēlējuma šis apbalvojums pirmoreiz tika piešķirts 1936. gadā, un kopš 1950. gada regulāri ik pēc četriem gadiem to Starptautiskajā matemātiķu kongresā piešķir diviem līdz četriem matemātiķiem, kas iepriekšējā gadā pirms piešķiršanas vēl nav sasnieguši 40 gadu vecumu. Vecuma ierobežojums tiek pamatots ar Fīldsa vēlmi balvai kalpot kā mudinājumam tālākai izpētei, lai arī praktiski tā tiek pasniegta par jau izdarītiem sasniegumiem. Savā ziņā Nobela prēmijai tuvāks apbalvojums ir Ābela prēmija matemātiķiem, kurai ir gan līdzvērtīgāks finansējums (Fīldsa prēmijas naudas balva ir apmēram simts reizes mazāka par Nobela prēmijas naudas balvu), gan arī nepastāv šāds vecuma ierobežojums. 2014: Artūrs Avils (Brazīlija), Mandžuls Bhargavs (Kanāda), Martins Hairers (Austrija), Marjama Mīrzāhāni (Irāna) 2010: Īlons Lindenstrauss (Izraēla), Ngoķi Bao Čāvas (Vjetnama), Staņislavs Smirnovs (Krievija), Sedriks Villanis (Francija) 2006: Andrejs Okuņkovs (Krievija), Grigorijs Pereļmans (Krievija) (balva noraidīta), Terenss Tao (Austrālija), Vendelins Verners (Francija) 2002: Lorents Leforgs (Francija), Vladimirs Vojevodskijs (Krievija) 1998: Ričards Jūens Borkherds (Lielbritānija), Timotijs Gouerss (Lielbritānija), Maksims Koncevičs (Krievija), Kērtiss T. Makmalens (ASV) 1994: Jefims Isakovičs Zelmanovs (Krievija), Pjērs Luiss Lions (Francija), Žans Borgeins (Beļģija), Žans Kristo Juko (Francija) 1990: Vladimirs Drinfelds (PSRS), Vogens Frederiks Rendals Džouns (Jaunzēlande), Šigefumi Mori (Japāna), Edvards Vitens (ASV) 1986: Saimons Donaldsons (Lielbritānija), Gerds Faltings (Rietumvācija), Maikls Frīdmens (ASV) 1982: Alans Kons (Francija), Viljams Tarstons (ASV), Šing-Tung Jau (Ķīna) 1978: Pjērs Deliņš (Beļģija), Čārlzs Fefermens (ASV), Gregorijs Margulis (PSRS), Daniels Kvilens (ASV) 1974: Enriko Bombieri (Itālija), Deivids Mamfords (ASV) 1970: Alans Beikers (Lielbritānija), Heisuke Hironaka (Japāna), Sergejs Petrovičs Novikovs (PSRS), Džons Grigs Tompsons (ASV) 1966: Maikls Atija (Lielbritānija), Pols Džozefs Koens (ASV), Aleksandrs Grotendīks (Francija), Stīvens Smeils (ASV) 1962: Lars Hormanders (Zviedrija), Džons Milnors (ASV) 1958: Klauss Rots (Lielbritānija), Renē Toms (Francija) 1954: Kunihiko Kodaira (Japāna), Žons Pjērs Sers (Francija) 1950: Lorens Švarcs (Francija), Atle Selbergs (Norvēģija) 1936: Larss Ālforss (Somija), Džese Daglass (ASV) Ābela prēmija Fields Medal International Mathematical Union (IMU) International Mathematical Union (IMU) mājaslapa