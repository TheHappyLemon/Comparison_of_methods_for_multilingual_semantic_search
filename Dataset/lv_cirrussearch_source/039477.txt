Asmirs Begovičs (bosniešu: Asmir Begović; dzimis 1987. gada 20. jūnijā) ir bosniešu futbolists, spēlē vārtsarga pozīcijā, bijis Bosnijas un Hercegovinas futbola izlases dalībnieks. Kopš 2023. gada Begovičs pārstāv Anglijas čempionāta komandu Queens Park Rangers. Piecus gadus Begovičs piederēja Portsmouth FC komandai, lai gan komandā aizvadīja tikai 11 spēles. Viņš tika īrēts citām Anglijas un Beļģijas komandām. 2010. gadā Begoviču nopirka Anglijas Premjerlīgas komanda Stoke City F.C. Tur viņš bija pirmais vārtsargs. 2013. gada 2. novembrī spēlē pret Southampton FC Begovičs jau 13. sekundē guva vārtus ar sitienu no sava vārtsarga laukuma. 2015. gadā pievienojās Chelsea F.C. Chelsea komandā Begovičs 2016.—2017. gada sezonā izcīnīja čempiona titulu, lai gan aizvadīja tikai 2 spēles. 2017. gadā tika paziņots par Begoviča pievienošanos A.F.C. Bournemouth. Spēlējis Kanādas U-20 izlasē, bet 2009. gadā tika izsaukts uz Bosnijas un Hercegovinas izlasi. Tās sastāvā viņš piedalījās 2014. gada FIFA Pasaules kausā. Chelsea Anglijas Premjerlīga: 2016–17 Individuālie sasniegumi Bosnijas gada labākais futbolists: 2012 [1] «Stoke sign Portsmouth keeper Asmir Begovic». bbc.co.uk. 2010. gada 1. februāris. Skatīts: 2017. gada 31. augusts. «Noskaties: Tālākie vārti profesionālajā futbolā». tvnet.lv. 2013. gada 4. novembris. Skatīts: 2017. gada 31. augusts. «Asmir Begovic: Chelsea sign goalkeeper from Stoke City». bbc.com. 2015. gada 13. jūlijs. Skatīts: 2017. gada 31. augusts. «Player of the year - Bosnia-Herzegovina». worldfootball.net (angļu). Skatīts: 2021-02-22. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)