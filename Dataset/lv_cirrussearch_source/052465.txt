100 metri brīvajā stilā vīriešiem, jūrniekiem bija viena no četrām peldēšanas disciplīnām brīvajā stilā, kas tika aizvadīta 1896. gada vasaras olimpiskajās spēlēs. Sacensības tika aizvadītas 11. aprīlī. Tās notika Zijas līcī. Tajās startēja trīs sportisti, visi no Grieķijas. Šajās sacensībās varēja piedalīties tikai Grieķijas karaliskās jūras jūrnieki. Bils Mallons savā grāmatā par 1896. gada vasaras olimpiskajām spēlēm par šo notikumu raksta, ka "tā iekļaušana olimpisko spēļu programmā ir apšaubāma". Tomēr šī disciplīna ir iekļauta Starptautiskās Olimpiskās komitejas olimpisko medaļnieku datubāzē. Medaļas izcīnīja visi sacensību dalībnieki, kas ir reta parādība olimpiskajās spēlēs. Zelta medaļu izcīnīja Joannis Malokinis, sudraba medaļu izcīnīja Spiridons Hasapis, bet bronzas medaļu izcīnīja Dimitrijs Drivs. Šī bija viena no divām disciplīnām, kur Grieķijas sportisti izcīnīja visas medaļas; otra šāda disciplīna bija šaušanā 200 metru disciplīnā ar militāro šauteni. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas. Iekavās norādīts sportistu skaits no attiecīgās valsts.  Grieķija (3) Pamatraksts: Sportistu uzskaitījums 1896. gada vasaras olimpiskajās spēlēs#Peldēšana «Swimming at the 1896 Athina Summer Games: Men's 100 metres Freestyle For Sailors». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 7. aprīlī. «Athens 1896 100m Freestyle For Sailors Men». Starptautiskā Olimpiska komiteja. Lampros, S.P., Polites, N.G., De Coubertin, Pierre, Philemon, P.J. & Anninos, C. The Olympic Games: BC 776 – AD 1896. Athens : Charles Beck, 1897. (Digitally available at [1] Arhivēts 2008. gada 27. maijā, Wayback Machine vietnē.) Mallon, Bill & Widlund, Ture. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Excerpt available at [2] Arhivēts 2008. gada 11. aprīlī, Wayback Machine vietnē.) Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X.