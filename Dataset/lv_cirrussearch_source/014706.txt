Vinčenco Nibali (itāļu: Vincenzo Nibali; dzimis 1984. gada 14. novembrī Mesīnā) ir bijušais Itālijas šosejas riteņbraucējs. Dzimis netālu no Mesīnas šauruma, Nibali ieguva iesauku "šauruma haizivs" vai vienkārši "haizivs". Pirmā viņa lielākā uzvara bija 2006. gada GP Ouest-France, kur viņš grūtā trasē uzvarēja iespaidīgā konkurencē. Tomēr tādi eksperti kā Mikēle Bartoli tolaik izteicās, ka Nibali ir vairāk piemērots daudzdienu sacensībām. Nibali līdz šim lielākās uzvaras ir 2010. gada Vuelta a España, 2013. un 2016. gada Giro d'Italia un 2014. gada Tour de France kopvērtējums. Viņš ir sestais riteņbraucējs ar uzvarām visu triju lielo riteņbraukšanas tūru kopvērtējumā. Nibali uzvarējis arī vairākās ievērojamās riteņbraukšanas klasikās — 2018. gada Milāna—Sanremo un 2015. un 2017. gada Giro di Lombardia sacensībās. 2015. gada Tour de France viņš bija viens no sacensību favorītiem, tomēr nespēja attaisnot cerības, izcīnot vienu uzvaru posmā un kopvērtējumā finišējot ceturtais. 2019. gada augustā tika ziņots par oficiālu Nibali pievienošanos Trek–Segafredo nākamajā sezonā. 2021. gada septembrī tika paziņots par Nibali atgriešanos Astana–Premier Tech komandā. 2022. gada maijā, 37 gadu vecumā, paziņoja, ka līdz ar sezonas beigām plāno beigt profesionāļa karjeru. To noslēdza pēc Giro di Lombardia sacensībām oktobrī. «32nd Giro del Trentino, Stage 3 – April 24: Torri del Benaco – Folgaria, 173km». cyclingnews.com. 2008-04-24. Skatīts: 2010-09-18. «The Daily Peloton: 10th Coppi & Bartali Week – Stage Three». dailypeloton.com. 2008-03-27. Arhivēts no oriģināla, laiks: 2011-07-08. Skatīts: 2010-09-18. «Bartoli holds court on the Classics». cyclingnews.com. 2009-03-18. Skatīts: 2010-09-18. «Vincenzo Nibali signs two-year deal with Trek-Segafredo». CyclingTips (angļu). 2019-08-09. Arhivēts no oriģināla, laiks: 2019-08-09. Skatīts: 2019-08-09. «Vincenzo Nibali is headed back to Astana». CyclingTips (angļu). 2021-09-23. Skatīts: 2021-09-23. «'This will be my last Giro and my last year': Nibali confirms retirement». CyclingTips (angļu). 2022-05-11. Skatīts: 2022-05-12. Kit Nicholson. «A fond farewell: Who had their retirement party this weekend?». CyclingTips (angļu), 2022-10-09. Skatīts: 2022-10-10. Vikikrātuvē par šo tēmu ir pieejami multivides faili. Skatīt: Vinčenco Nibali. Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Vinčenco Nibali profils Trap-Friis.dk. Arhīva kopija Wayback Machine (arhivēts 2011. gada 24. maijā)