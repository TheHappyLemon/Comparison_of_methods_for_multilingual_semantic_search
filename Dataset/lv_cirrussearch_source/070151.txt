Šis raksts ir par pilsētu Filipīnās. Par pilsētu Apvienotajā Karalistē skatīt rakstu Vigana (Anglija). Vigana (filipīniešu: Lungsod ng Vigan, angļu: City of Vigan, iloku: Siudad ti Vigan) ir pilsēta Filipīnās, Ilokosas reģionā, Dienvidilokosas provinces centrs. Atrodas Lusonas salas ziemeļrietumos Dienvidķīnas jūras krastā. Lielākā daļa iedzīvotāju ir iloki. Nozīmīgs reģionāls saimnieciskais un kultūras centrs. Viganas vēsturiskā pilsēta kopš 1999. gada iekļauta UNESCO Pasaules mantojuma sarakstā kā spilgts spāņu Āzijas koloniālās pilsētas paraugs. Pirms spāņu ierašanās Vigana bija nozīmīga tirdzniecības pilsēta; tās vārds cēlies no tajā dzīvojušo ķīniešu tirgotāju dotā nosaukuma 美岸 (bí-gān), kas dienvidminu dialektā nozīmē ‘Skaistais krasts’. Spāniskā interpretācijā tas pārvērtās par Viganu. 1572. gadā spāņu kolonizatori tirdzniecības pilsētiņas vietā dibināja savu apmetni, ko nodēvēja par Fernandinu (Villa Fernandina de Vigan) par godu karaļa Filipa II dēlam Ferdinandam. Vigana kopš dibināšanas sākotnēji kopējās Ilokosas provinces, bet no 181. gada — Dienvidilokosas provinces centrs. 1758. gadā Viganai pirmoreiz piešķīra pilsētas statusu (Ciudad Fernandina de Vigan) un tā kļuva par Nuevasegovijas bīskapa rezidenci. 1999. gada Vigana iekļauta UNESCO Pasaules mantojuma sarakstā, bet 2001. gadā Viganas municipalitātei apstiprināts 1758. gadā piešķirtais pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Historic City of Vigan Vikikrātuvē par šo tēmu ir pieejami multivides faili. Skatīt: Vigana. Krievijas Lielās enciklopēdijas raksts (krieviski)