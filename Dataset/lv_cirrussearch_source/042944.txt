Force India (pilnais nosaukums Sahara Force India Formula One Team) ir Formula 1 autosacīkšu komanda, kas F1 čempionātā piedalās kopš 2008. gada. Komandas saknes ir meklējamas 1991. gadā, kad Edijs Džordans dibināja Jordan Grand Prix. 2005. gadā komanda tika pārdota. 2006. gada sezonā komanda piedalījās ar nosaukumu MF1 Racing, bet gadu vēlāk, jau ar citiem īpašniekiem, komanda startēja ar nosaukumu Spyker F1. No 2008. gada šī komanda piedalās ar nosaukumu Force India. Komandas testos piedalījās liels skaits pilotu - uz vietu šajā komandā kandidēja indietis Karuns Čandhoks, malaizietis Fairuzs Fauzijs, itālis Džankarlo Fizikella, nīderlandietis Gīdo van der Garde, japānis Sakons Jamamoto, indietis Narains Kartikejans, austrietis Kristians Klīns, itālis Vitantonio Liuci, vācietis Ralfs Šūmahers, kā arī komandas testpilots, spānis Roldans Rodrigess. Par Adriana Sutila komandas biedru kļuva Fizikella, bet Liuci kļuva par testpilotu. Sākot ar 2009. gadu Force India dzinēju piegādātājs ir Mercedes-Benz. Sezonas gaitā Sutils pirmoreiz komandas vēsturē (Vācijas Grand Prix) tika līdz trešajai kvalifikācijas kārtai un kvalificējās 7. vietā. Beļģijas Grand Prix Fizikella ieguva komandas pirmo pole position un sacīkstē finišēja otrais, tādējādi gūstot gan pirmo komandas pjedestālu, gan pirmos komandas punktus. Dažas dienas vēlāk tika paziņots, ka Fizikella dosies uz Ferrari aizvietot savainoto Felipi Masu pēc tam, kad viņa pirmais aizvietotājs Luka Badoers nobrauca divas neveiksmīgas sacīkstes. Par Sutila jauno komandas biedru kļuva komandas testpilots Liuci. Nedēļu vēlāk Sutils kvalificējās 2. vietā un finišēja ceturtais, Liuci izstājās. 2010. gadā komandā turpināja braukt Sutils un Liuci, bet Pauls di Resta bija komandas testpilots. 2011. gadā Pauls di Resta debitēja F1 sacīkstēs, nomainot Liuci. 2012. gada sezonā Andriana Sutila vietā par pamatpilotu kļuva Niko Hilkenbergs. 2013. gada sezonā Adrians Sutils atkal atgriezās Force India komandā, bet otrs pilots jau trešo gadu bija Pauls di Resta. Niko Hilkenbergs Kanādā, 2012. gadā Pauls di Resta testos Heresā, 2012. gadā Adrians Sutils 2013. gada Malaizijas Grand Prix Pauls di Resta apdzen Sutilu 2013. gada Malaizijas Grand Prix «Sergio Perez joins Sahara Force India with multi-year deal». Sahara Force India F1 Team (Sahara Force India F1 Team). 2013. gada 12. decembris. Arhivēts no oriģināla, laiks: 2013. gada 30. decembrī. Skatīts: 2013. gada 12. decembris. «Nico Hülkenberg returns to Sahara Force India with multi-year deal». Sahara Force India F1 Team (Sahara Force India F1 Team). 2013. gada 3. decembris. Arhivēts no oriģināla, laiks: 2014. gada 8. janvārī. Skatīts: 2013. gada 3. decembris. «Force India to run F1 Mercedes engines from 2014 onwards». Autosport.com (Haymarket Publications). 2013. gada 28. marts. Skatīts: 2013. gada 7. aprīlis. Vikikrātuvē par šo tēmu ir pieejami multivides faili. Skatīt: Sahara Force India. Oficiālā mājaslapa (angliski) Force India - komandas profils portālā ESPN F1 (angliski)