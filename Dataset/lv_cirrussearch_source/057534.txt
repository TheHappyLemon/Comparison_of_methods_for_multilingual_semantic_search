Laura Vinogradova (dzimusi 1984. gada 31. maijā Popes pagastā) ir latviešu rakstniece, 2021. gada ES Literatūras balvas laureāte. L. Vinogradova studējusi Rīgas Tehniskajā universitātē. Kopš 2020. gada strādā Rakstniecības un mūzikas muzejā. 2018. gadā piedalījusies Jauno autoru seminārā, apmeklējusi Literāro akadēmiju. Publicējusi prozas grāmatas bērniem "Snīpulītis no Snīpuļciema" (2017), "Mežpasakas. Par Meža Susuri, skudrām, Vilceni un Pūces Bērnu" (2019) un "Mežpasakas. Par Zalktēnu un stirnu meitenēm" (2019), grāmatu "Lapsa. Pasaka pieaugušajiem" (2017), stāstu krājumus "Izelpas" (2018) un "Lāču kalns" (2018), kā arī garstāstu "Upe" (2020). Garstāsts "Upe" nominēts Literatūras gada balvai kā gada labākā prozas grāmata. 2021. gada pavasarī L. Vinogradova par šo grāmatu saņēmusi ES Literatūras balvu. Laura Vinogradova. Literatura.lv.