Dainis Dukurs (dzimis 1957. gada 24. janvārī Alūksnē) ir bijušais bobslejists, Siguldas bobsleja un kamaniņu trases direktors, Siguldas novada domes deputāts un skeletona treneris. Viņš ir abu savu dēlu Martina un Tomasa treneris, kā arī tiek uzskatīts par skeletona aizsācēju Latvijā. Izglītību ieguvis Valkas vidusskolā, Murjāņu sporta ģimnāzijā un Rīgas Politehniskajā institūtā. Bijis bobslejists, 1985. gadā bija Latvijas čempions kopā ar Jāni Skrastiņu. Par Siguldas bobsleja un kamaniņu trases direktoru kļuvis 1994. gadā. Kopš 1984. gada izgatavo bobsleja tehniku. Trīs reizes ticis atzīts par gada labāko treneri Latvijā (2010, 2011, 2013). 2009. gadā tika ievēlēts Siguldas novada domē no "Rīgas apriņķa novadu apvienības". 2013. gada nogalē paziņoja, ka atkāpsies no Siguldas trases direktora amata, lai koncentrētos trenera darbam. Trases vadītāja darbu atsācis drīz pēc 2014. gada ziemas olimpiskajām spēlēm. «Treneri un tehniskais personāls | Dainis Dukurs». Arhivēts no oriģināla, laiks: 2012. gada 23. maijā. Skatīts: 2011. gada 12. februārī. Dukuru tēvs pārdeva māju, lai dēli kļūtu par skeletonistiem Jurisons, Ingmārs (2008. gada 12. februārī). "Dukurs starta gatavībā". Sporta Avīze (Rīga: SIA "Mediju nams") 6 (631). ISSN 1691-0451. Poļakovs, Iļja (2016. gada 3. oktobrī). Madžiņš, Gatis. red. "Valstiskā līmenī jāizvirza sporta veidu prioritātes" (latviešu). Laikraksts Diena. intervija (SIA Izdevniecība Dienas mediji) (191): 4-5. «"Rīgas apriņķa novadu apvienības" rezultāti». Arhivēts no oriģināla, laiks: 2019. gada 26. maijā. Skatīts: 2011. gada 12. februārī. «Dainis Dukurs pēc 19 gadu darba pārtrauks vadīt Siguldas bobsleja un kamaniņu trasi». Diena.lv. 2013. gada 24. decembrī. Skatīts: 2013. gada 24. decembrī. CVK informācija Arhivēts 2016. gada 15. martā, Wayback Machine vietnē.