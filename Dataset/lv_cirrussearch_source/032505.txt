Hons Sansu (hangils: 홍상수, handža: 洪尚秀, jaunā tr.: Hong Sang-su, M.—R.: Hong Sangsu; dzimis 1960. gada 25. oktobrī) ir dienvidkorejiešu kinorežisors un scenārists. Studējis Čunanas Universitātē, bakalaura grādu ieguvis Kalifornijas Mākslas koledžā, maģistra grādu ieguvis Čikāgas Mākslas institūtā. Viņa debijas filmu "Diena, kad cūka iekrita akā" dienvidkorejiešu kritiķi slavēja, Hons saņēma vairākus apbalvojumus Dienvidkorejā kā arī ārzemēs, tostarp trīs kā labākais jaunais režisors. Hona talants attēlot ikdienišķas cilvēku attiecības saņēmis starptautisku kritiķu atzinību. Lai arī viņa filmas nenes ievērojamus kases ienākumus, viņš ir viens no pazīstamākajiem dienvidkorejiešu režisoriem, kura filmas izrādītas festivālos visā pasaulē, tostarp arī Kannu kinofestivālā un Berlīnes starptautiskajā kinofestivālā. "Diena, kad cūka iekrita akā" (돼지가 우물에 빠진 날) (1996) "Kangvonas provinces spēks" (강원도의 힘) (1998) "Vecpuišu izģērbta jaunava" (오! 수정) (2000) "Rotējošie vārti" (생활의 발견) (2002) "Sieviete ir vīrieša nākotne" (여자는 남자의 미래다) (2004) "Pasaka par kino" (극장전) (2005) "Sieviete pludmalē" (해변의 여인) (2006) "Nakts un diena" (밤과 낮) (2008) "It kā tu visu zinātu" (잘 알지도 못하면서) (2009) "Hahaha" (하하하) (2010) "Oki filma" (옥희의 영화) (2010) "Diena, kad viņš ierodas" (북촌방향) (2011) "Citā valstī" (다른 나라에서) (2012) "Hevona un vīrieši" (누구의 딸도 아닌 해원) (2013) "Mūsu Sunhi" (우리 선희) (2013) "Brīvības kalns" (자유의 언덕) (2014) "Tieši tagad, ne vēlāk"(지금은맞고그때는틀리다) (2015) Kannu kinofestivāla programmā dominē Eiropas “arthouse” filmas la.lv Vikikrātuvē par šo tēmu ir pieejami multivides faili. Skatīt: Hons Sansu. IMDb profils (angliski) AllMovie profils (angliski)