Aristids Briāns (franču: Aristide Briand; dzimis 1862. gada 28. martā, miris 1932. gada 7. martā) bija Francijas sociāldemokrātu politiķis, kurš no 1909. līdz 1932. gadam ar pārtraukumiem atkārtoti pildīja premjerministra, izglītības, tieslietu vai ārlietu ministra amatus īslaicīgajās tālaika Francijas Trešās Republikas valdībās. Vienpadsmitkārtīgs Francijas premjers. 1926. gadā par miera atjaunošanu Eiropā un sadarbības veicināšanu starp tautām saņēma Nobela miera prēmiju kopā ar Vācijas kancleru Gustavu Štrēzemani. 1921. gadā parakstīja Sabiedroto valstu vēstuli, kurā tika atzīta Latvijas Republikas de jure neatkarība (Briāna nota), viņa vārdā nosaukta Aristida Briāna iela Rīgā. Briāna vārdā tika nosaukts arī 1928. gadā noslēgtais Briāna-Keloga pakts. «The Nobel Peace Prize 1926». Nobel Foundation. Vikikrātuvē par šo tēmu ir pieejami multivides faili. Skatīt: Aristids Briāns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)