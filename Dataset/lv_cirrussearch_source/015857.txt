Helifeksa (angļu: Halifax) vai Helifeksas reģionālā pašvaldība (Halifax Regional Municipality) ir pilsēta Kanādā, Jaunskotijas provinces administratīvais centrs. Pēc 2011. gadā veiktās tautas skaitīšanas datiem, Helifeksas reģionālajā pašvaldībā dzīvoja 390 tūkstoši iedzīvotāju, bet pilsētas administratīvajās robežās — 291 tūkstotis. Pēc šiem rādītājiem tā ir 14. lielākā Kanādas pilsēta. 1917. gada 6. decembrī Helifeksas ostā Francijas kravas kuģis "Mont-Blanc", kurš bija piekrauts ar munīciju, sadūrās ar Beļģijas tvaikoni "Imo". Uz "Mont-Blanc" sākās ugunsgrēks, kam sekoja sprādziens, kas iznīcināja Ričmondas priekšpilsētu. Gāja bojā apmēram 2500 cilvēku. Tajā laikā tas bija lielākais cilvēka radītais sprādziens. 2008. gadā Helifeksā tika aizvadīta daļa no Pasaules hokeja čempionāta Augstākās divīzijas spēlēm. Helifeksā dzimuši vai dzīvojuši: Sidnijs Krosbijs (1987) — kanādiešu hokejists, Breds Maršāns (1988) — kanādiešu hokejists, https://www12.statcan.gc.ca/census-recensement/2021/dp-pd/prof/details/page.cfm?DGUIDlist=2021A00031209&GENDERlist=1&HEADERlist=0&Lang=E&STATISTIClist=1&SearchText=Halifax. Vikikrātuvē par šo tēmu ir pieejami multivides faili. Skatīt: Helifeksa. Encyclopædia Britannica raksts (angliski) Krievijas Lielās enciklopēdijas raksts (krieviski)