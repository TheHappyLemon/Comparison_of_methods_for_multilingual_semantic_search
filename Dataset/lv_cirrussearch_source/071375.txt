Rjazaņa (krievu: Ряза́нь) ir pilsēta Rjazaņas apgabalā Krievijā, Rjazaņas apgabala administratīvais centrs. Pilsēta dibināta 1719. gadā. Rjazaņā dzīvo 509 800 iedzīvotāju un tās platība ir 223,7 kvadrātkilometri. Rjazaņa atrodas 196 km no Maskavas. Rjazaņas klimats ir mēreni kontinentāls. Gada vidējais nokrišņu daudzums ir ap 550 mm no kuriem lielākā daļa izkrīt no maija līdz novembrim (jūlijā 83 mm), bet februārī ir tikai 26 mm nokrišņu. Vēji šeit nav stipri, tie ir mēreni, galvenokārt rietumu un dienvidrietumu virziena. Gada vidējā gaisa temperatūra ir 5 °C (janvārī -10,4 °C, jūlijā +19,1 °C). Senā Rjazaņas kņazistes galvaspilsēta atradās 50 km no tagadējās pilsētas. 1237. gada ziemā to pilnīgi nopostīja mongoļu karavadonis Batuhans, 14. gadsimtā tās iedzīvotāji 50 km augšup pa Okas upi nodibināja Perejaslavļas pilsētu (Переяслав-Рязанский). 1778. gadā to pārdēvēja par Rjazaņu un izveidoja Rjazaņas vietniecību, 1796. gadā tā kļuva par Rjazaņas guberņas centru. http://www.gks.ru/free_doc/doc_2017/bul_dr/mun_obr2017.rar. Vikikrātuvē par šo tēmu ir pieejami multivides faili. Skatīt: Rjazaņa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski)