Astrosat ir Indijas pirmā orbitālā observatorija. Tā orbītā palaista 2015. gada augustā. Ar Astrosat paredzēts novērot dažāda veida astronomiskos objektus, sākot no Saules sistēmas ķermeņiem līdz tālām zvaigznēm un galaktikām. Observatorijas instrumenti veic novērojumus redzamajā gaismā (320—530 nm), tuvajā ultravioletajā (180—300 nm), tālajā ultravioletajā (180—300 nm), mīkstajā rentgenstarojumā (0,3—8 keV un 2—10 keV) un cietajā rentgenstarojumā (3—80 keV un 10—150 keV). Kosmiskais aparāts izgatavots uz platformas IRS-1 bāzes. Tajā uzstādīti seši zinātniskie instrumenti ar kopējo masu 1513 kg. Tie ir: UltraViolet Imaging Telescope (UVIT), veic ultravioletā starojuma un redzamās gaismas novērojumus vienlaicīgi trīs kanālos: 130–180 nm, 180–300 nm un 320–530 nm. Primārā spoguļa diametrs ir 40 cm. Soft X-ray imaging Telescope (SXT), mīkstajā rentgenstarojumā (0,3—8 keV). LAXPC Instrument, veic zemas izšķirtspējas spektra pētījumus 3—80 keV rentgenstarojumā. Cadmium Zinc Telluride Imager (CZTI), uzņem attēlus cietajā rentgenstarojumā (10—150 keV). Scanning Sky Monitor (SSM), debess skenētājs rentgenstarojumā ilgā laika periodā. Charged Particle Monitor (CPM), lādēto daļiņu (zemas enerģijas protonu un elektronu)detektors, kura galvenais mērķis ir Dienvidatlantijas anomālijas pētniecība. Astrosat palaists 2015. gada 28. septembrī 04:30 UTC ar nesējraķeti PSLV-XL (lidojums PSLV-C30) no Satiša Dhavana kosmosa centra. Ar to kopā tika palaist pavadoņi LAPAN-A2, exactView 9, Lemur-2 1, Lemur-2 2, Lemur-2 3, Lemur-2 4. Observatorija ievadīta ekvatoriālai orbītai tuvā slīpumā ar augstumu aptuveni 650 km. Astrosat Arhivēts 2016. gada 4. maijā, Wayback Machine vietnē. ISRO (angliski) PSLV-C30/ASTROSAT MISSION ISRO (angliski) ASTROSAT Arhivēts 2013. gada 22. aprīlī, Wayback Machine vietnē. IUCAA (angliski) AstroSat Gunter's Space Page (angliski)