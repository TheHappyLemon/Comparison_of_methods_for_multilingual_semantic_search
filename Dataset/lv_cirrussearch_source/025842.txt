Vikipēdijas piemineklis (poļu: Pomnik Wikipedii) ir statuja, kas veltīta Vikipēdijas papildinātājiem. Tā atrodas Polijas pilsētas Slubices centrālajā laukumā Plac Frankfurcki. Šis ir pirmais Vikipēdijai veltītais piemineklis pasaulē. Statujas atklāšana, kurā plānoja piedalīties vietējo Wikimedia nodaļu (Wikimedia Polska un Wikimedia Deutschland) un Wikimedia Foundation pārstāvji, notika 2014. gada 22. oktobrī. Ideja par statujas uzstādīšanu pieder universitātes profesoram Kšištofam Vojcehovskim (Krzysztof Wojciechowski). Pieminekļa autors ir Armēnijā dzimušais Mihrans Hakobajans, kas absolvējis Slubicē esošo Collegium Polonicum. Pieminekļa izmaksas sasniegušas 50 tūkstošus zlotu (apmēram 12 tūkstoši eiro). Piemineklis ir 170 cm augsts. Tajā attēlotās četras personas tur augšā rokās paceltu globusu, kas veidots kā Vikipēdijas logo. «Poland to unveil world's first Wikipedia monument». Polskie Radio. Arhivēts no oriģināla, laiks: 2018. gada 18. jūnijā. Skatīts: 2014. gada 9. oktobris. «Slubice: Polnische Stadt setzt Wikipedia ein Denkmal» (German). Spiegel Online. Skatīts: 2014. gada 10. oktobris. Matthew Day. «Polish town to build statue honouring Wikipedia». The Telegraph, 2014. gada 10. oktobris. Skatīts: 2014. gada 11. oktobris. «Poland to Honor Wikipedia With Monument». ABC News. 2014. gada 9. oktobris. Arhivēts no oriģināla, laiks: 2014. gada 11. oktobrī. Skatīts: 2014. gada 9. oktobris.