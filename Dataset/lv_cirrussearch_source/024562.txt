Dzelzceļa līnija Liepāja—Romni bija 1871.-1874. gadā privāto akciju sabiedrību uzcelta 1191 verstis gara Krievijas impērijas dzelzceļa līnija, kas savienoja Baltijas jūras ostas pilsētu Liepāju ar Romniem Ukrainas austrumu daļā un sākotnēji bija paredzēta labības graudu eksportam. Tai bija atzari uz Jelgavu (no Mažeiķiem) un Daugavpili (no Radvilišķiem), kā arī savienojumi uz Voroņežu, Kijivu, Mikolajivu un citām Ukrainas pilsētām. Mūsdienās šī dzelzceļa līnija ir sadalīta starp Latvijas, Lietuvas, Baltkrievijas un Ukrainas dzelzceļiem. Latvijas daļā esošā dzelzceļa līnija Liepāja—Vaiņode vairs netiek izmantota. 2012. gadā Latvijas daļā nojauca posmu Liepāja—Priekule, arī posms Priekule—Vaiņode ir slēgts un netiek izmantots. 1871. gadā Liepājas dzelzceļu sabiedrība uzbūvēja dzelzceļa līniju Liepāja—Kaišadore (Либава-Кошедары, 295 verstis). 1873. gadā no Radvilišķiem izveidoja savienojumu ar dzelzceļa līniju Pēterburga—Varšava (Калкуны-Радзивилишки, 187 verstis). Otru dzelzceļa līnijas posmu Naujoji Viļņa (Вилейка) - Minska - Bobruiska - Gomeļa - Bahmača - Romni 711 verstu garumā 1871.-1874. gadā uzbūvēja Lentvaru-Romnu dzelzceļa sabiedrība (Общество Ландварово-Роменской железной дороги). 1877. gadā abas līnijas apvienoja un tās pārgāja Liepājas—Romnu dzelzceļa sabiedrības īpašumā, kuras prezidents bija Voldemārs fon Meks (1852–1892). 1891. gadā dzelzceļu nacionalizēja. Pirmā pasaules kara laikā Vācijas okupētās teritorijā esošo dzelzceļa līnijas daļu izmantoja vācu karaspēka apgādei. Pēc kara beigām šis dzelzceļš tika sadalīts starp Latviju, Lietuvu, Poliju un PSRS un vairs nekalpoja kā vienota dzelzceļa līnija. Liepāja (stacija) (Libau, Либава) Priekule (stacija) (Preekuln) Vaiņode (stacija) (Wainoden) Mažeiķi (Можейки, Муравьёво) Radvilišķi (Радзивилишки) Kaišadore (Этканы, Кошедары) Lentvare (Ландварово) Naujoji Viļņa (Ново-Вилейск, Вилейка) Minska (Минск) Bobruiska (Бобруйск) Gomeļa (Гомель) Žlobina (Жлобин) Bahmača (Бахмач) Romni (Ромны) Dzelzceļa līnija Liepāja—Vaiņode «Latvijas dzelzceļu līnijas; Latvijas dzelzceļa vēstures muzejs». Arhivēts no oriģināla, laiks: 2014. gada 29. martā. Skatīts: 2010. gada 10. oktobrī. Arhivēts 2014. gada 29. martā, Wayback Machine vietnē. Либаво-Роменская железная дорога, Энциклопедический словарь Брокгауза и Ефрона, 1890—1907. (krieviski)