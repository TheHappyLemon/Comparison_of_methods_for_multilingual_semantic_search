Tūbainā kalanhoja (Kalanchoe tomentosa) ir sukulents ar pūkainām zaļi pelēkām lapām. Dabā tā ir sastopama Madagaskarā un sava nelielā izmēra un vieglās kopšanas dēļ ir populārs telpaugs. Tūbainā kalanhoja ir mūžzaļš, daudzgadīgs un lēni augošs sukulents ar rozetē izkārtotām lapām. Lapas ir biezas, garenas un tumši zaļas, taču tās iegūst pelēku nokrāsu balto matiņu dēļ. Lapu malas ir vāji robotas un brūnas. Augam nobriestot, tā stumbrs pazaudē lapas, kļūst brūns un iegūst kokam stumbram līdzīgu izskatu; tomēr par spīti ārējam izskatam, tūbainās kalanhojas stumbrs nekad nepārkoksnējas un visa auga mūža garumā paliek mīksts un sulīgs. Tūbainajai kalanhojai ir pūkaini, zvanveida ziedi, kuri uzplaukst pavasarī vai vasarā. Telpās nezied. «Tūbainā kalanhoje». database.smartgardens.eu. Arhivēts no oriģināla, laiks: 2020. gada 30. decembrī. Skatīts: 2019. gada 12. martā. Vikikrātuvē par šo tēmu ir pieejami multivides faili. Skatīt: Tūbainā kalanhoja. Encyclopædia Britannica raksts (angliski)