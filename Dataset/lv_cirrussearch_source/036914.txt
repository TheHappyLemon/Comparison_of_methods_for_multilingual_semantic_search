Transportlīdzekļa identifikācijas numurs (arī VIN numurs no angļu: Vehicle identification number) ir unikāls katram transportlīdzeklim. Dažkārt to sauc arī par šasijas numuru. VIN numurs tiek piešķirts katram transportlīdzeklim individuāli – pasaulē nav divu transportlīdzekļu ar vienādiem identifikācijas numuriem. VIN numurs ir ne tikai vieglajām automašīnām, bet arī cita veida transportlīdzekļiem: sākot ar motocikliem, mopēdiem, beidzot ar autobusiem, kravas automašīnām un jahtām. VIN numuru automašīnām piešķir transportlīdzekļu ražotājs, tas tiek iedalīts, pirms tā pamet rūpnīcu. Numura atrašanās vietas ir dažādas un atkarīgas no transportlīdzekļa modeļa un markas. VIN numura formāts visiem modeļiem ir vienāds. Eiropas Savienības automašīnu ražotāji izmanto standartu ISO-3779, kurā VIN numura garums sastāda 17 rakstzīmes (burtu un skaitļu kombinācija). VIN numurs nesatur šādus burtus I, Q un O. Eiropas standartus izmanto arī citu valstu transportlīdzekļu ražotāji, piemēram, Kanāda, Japāna, Ķīna un Austrālija. Pirmās trīs vienības ir WMI ; tas ir ražotāja un valsts identifikācijas kods, kurā automašīna tika samontēta. Piemēram, ja VIN sākas ar "J", tā tika ražota Japānā, bet ja numurs sākas ar "1", tā ir ražota ASV. Otrā VIN numura daļa (VDS) sevī ietver informāciju par transportlīdzekļa veidu. Katrs ražotājs šo koda daļu kodē savā veidā, bet šeit vienmēr ir iekļauti cipari no 4 līdz 9. Šī daļa ļauj noteikt, vai automašīnai ir drošības jostas, drošības spilveni, kāds ir virsbūves veids un durvju skaits, kā arī identificē automašīnas klasi, piemēram, SUV vai ekonomiskā klase. Pēdējā vienība šajā koda daļā ir VIN numura verificēšanas simbols: īpašs algoritms ļauj pārliecināties, ka neviena no iepriekšējām zīmēm nav nelegāli mainīta. Pēdējās daļas vienības (VIS) no 10 līdz 17 ir burti un cipari (pēdējie četri vienmēr ir cipari), tas ne tikai ļauj identificēt konkrēto transportlīdzekli (šī daļa katram agregātam ir unikāla). Šī sadaļa satur informāciju par dzinēja versiju, piedziņas veidu un citu informāciju. VIN numura 10. simbols satur informāciju par automašīnas ražošanas gadu. BMW automašīnas VIN numura piemērs: WBA HD1104 03172202 VIN numurs tiek izvietots uz īpašām plāksnītēm dažādās automašīnas vietās. Visbiežāk VIN numurs tiek izvietots: uz amortizatora atbalsta (priekšā, kreisajā pusē); vadītāja pusē durvju ailē; motora starpsienām; salona pasažiera pusē; pasažieru pusē uz sliekšņa. vadītāja pusē durvju ailē; pasažiera pusē riteņu arkā. uz caurules pie stūres; uz rāmja balsta, netālu no dzinēja. uz piekabes rāmja. Katram transportlīdzeklim VIN numurs ir unikāls, tāpēc katra darbība, piemēram, auto tehniskā apskate, ieraksts par zādzību, ieraksts par detaļu maiņu, ir viegli izsekojama un iegramatojama. Ar VIN numura palīdzību var noskaidrot visu izvēlētā transportlīdzekļa vēsturi. «ISO 3779:2009». ISO. «ISO 3780:2009». ISO. VIN numurs