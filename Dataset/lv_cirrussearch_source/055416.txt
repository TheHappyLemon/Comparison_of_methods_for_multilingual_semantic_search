Sheena, tāpat zināma kā Sheena: Queen of the Jungle, ir 1984. gada fantāzijas piedzīvojumu filma, kas balstīta uz komiksu Sheena, Queen of the Jungle varones piedzīvojumiem. Sheena ir spriedzes piedzīvojumu filmas un ziepju operas seriālu apvienojums, kas filmēts Kenijā. Tajā stāstīts par Tarzāna sieviešu versiju, kuru izdomātā Āfrikas valstī Tigorā audzinājusi izdomāta Zambouli cilts. Filmā galvenās lomas atveido Tanja Robertsa, Teds Vass un Trevors Tomass. Filmas režisors ir Džons Gillermins, scenārija autori ir Lorenso Sempls jaunākais un Deivids Ņumens. Sempls un Gillermins iepriekš kopā ir darbojušies pie 1976. gada filmas "Karalis Kongs" (King Kong). Filmu izdeva studija Columbia Pictures un pirmizrāde notika 1984. gada 17. augustā. Sheena piedzīvoja finansiālu neveiksmi kinoteātros un tika nominēta Zelta avenes balvai piecās nominācijās: "Sliktākā filma", "Sliktākā aktrise" (Tanja Robertsa), "Sliktākais režisors", "Sliktākais scenārijs" un "Sliktākais skaņu celiņš", tomēr mājas video un DVD tā iemantoja kulta statusu. Kopš tā laika tā tiek uzskatīta par kulta filmu. «Sheena (1984) – Financial Information». The Numbers. Wilson, Staci Layne. Animal Movies Guide. Running Free Press, 2007. 17. lpp. ISBN 9780967518534. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Box Office Mojo profils (angliski) Rotten Tomatoes profils (angliski)