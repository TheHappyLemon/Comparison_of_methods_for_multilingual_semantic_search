Uliss Aldrovandi (itāļu: Ulisse Aldrovandi; dzimis 1522. gada 11. septembrī, miris 1605. gada 4. maijā) bija itāļu dabaszinātnieks, botāniķis, entomologs un zoologs. Ieviesis terminu "ornitoloģija". Dzimis Boloņā dižciltīgā, bet mazturīgā ģimenē. Viņa tēvs bija jurists un Boloņas Senāta sekretārs, bet nomira, kad Ulisam bija septiņi gadi. Viņa atraitne māte vēlējās, lai Uliss kļūtu par juristu. 1553. gadā Aldrovandi ieguva grādu medicīnā un filozofijā un 1554. gadā Boloņas Universitātē sāka pasniegt filozofiju un loģiku. 1559. gadā viņš kļuva par filozofijas profesoru un 1561. gadā par pirmo dabaszinātņu profesoru Boloņā. Aldrovandi bija Toskānas lielhercoga Frančesko de Mediči draugs, tika apmeklējis viņa dārzu Pratolino un ceļojis kopā ar viņu, sastādot Pratolino vērtīgāko augu sarakstu. Pēc viņa pieprasījuma un viņa vadībā 1568. gadā Boloņā tika izveidots botāniskais dārzs, viens no pirmajiem botāniskajiem dārziem Eiropā. Miris Boloņā 1605. gada 4. maijā 82 gadu vecumā. https://books.google.ca/books?id=3y4VbYgwPrIC&pg=PA96 ARTICLE from the Encyclopædia Britannica Findlen, Paula (1994). Possessing Nature: Museums, Collecting, and Scientific Culture in Early Modern Italy. Berkeley: University of California Press. G. Fantuzzi, Aldrovandi Ulisse, in Notizie degli scrittori bolognesi, I, 1781, pp. 165—190 Музей Улиссе Альдрованди AMS Historica — Ulisse Aldrovandi, opere a stampa — Болонский университет Болонский университет Сайт музея Улиссе Альдрованди в Болонье