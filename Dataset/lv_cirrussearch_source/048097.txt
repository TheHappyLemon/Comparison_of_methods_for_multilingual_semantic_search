Sojuz-6 (Союз-6) bija PSRS Sojuz sērijas pilotējams kosmosa kuģis. Tas orbītā tika palaists 1969. gada 11. oktobrī. Pirmoreiz kosmosā bija trīs kosmos kuģi (Sojuz-6, Sojuz-7 un Sojuz-8). Kuģī Sojuz-6 pirmo reizi kosmosā tika veikta metināšana. Šī lidojuma galvenie mērķi oficiālajā publiskotajā versijā bija kosmosa kuģa sistēmu un konstrukcijas izmēģināšana, kosmosa kuģu manevrēšana orbītā vienam attiecībā pret otru, kā arī zinātnisku, tehnisku un medicīniski bioloģisku eksperimentu veikšana grupas lidojumā. Īstais galvenais mērķis bija pirmais trīs kosmosa kuģu vienlaicīgais lidojums, kur Sojuz-6 būtu jāfilmē, kā Sojuz-7 un Sojuz-8 veic saslēgšanos. nav zināms, vai bija plānota kosmonautu pāriešana no viena kuģa uz otru, līdzīgi kā Sojuz-4 / Sojuz-5 lidojumā. Otrs svarīgākais uzdevums bija vakuuma metināšana, kas pirmo reizi tiktu veikta kosmosā. Sojuz-6 bija īpaši pielāgots metināšanas eksperimentam, kuģim nebija saslēgšanās aprīkojuma, atšķirībā no Sojuz-7 un Sojuz-8. Bija paredzēts arī eksperiments Fakel, lai noteiktu ballistisko raķešu palaišanu. Kuģa Sojuz-6 apkalpe augšupceļā un lejupceļā: Dublējošā apkalpe: Vladimirs Šatalovs Aleksejs Jeļisejevs Rezerves apkalpe: Andrijans Ņikolajevs Georgijs Grečko Sojuz-6 tika palaists 1969. gada 11. oktobrī 11:10:00 UTC ar nesējraķeti Sojuz no Baikonuras kosmodroma 31. starta laukuma 6. palaišanas iekārtas. 12. oktobrī startēja Sojuz-7. Trešais kosmosa kuģis Sojuz-8 tika palaists gada 13. oktobrī. Sojuz-7 un Sojuz-8 saslēgšanās neizdevās automātiskajai tuvošanās sistēmas Igla kļūmes dēļ. Pēc vairāku dienu mēģinājumiem, šī programmas daļa tika atcelta. 16. oktobrī tika veikts metināšanas eksperiments. Sojuz-6 orbitālajā nodalījumā bija uzstādīta 50 kg iekārta Vulkan, ar ko varēja veikt metināšanu bezsvara stāvoklī un kosmiska vakuuma vidē. Iekārta bija izgatavota Elektrometināšanas institūtā Kijevā. Metināšanas eksperimenta laikā apkalpe atradās nolaižamajā aparātā, bet orbitālais nodalījums tika dehermetizēts. Vulkan iekārta tika vadīta attālināti no paneļa nolaižamajā aparātā. Kontrole notika pēc gaismas tablo un uz Zemes pēc telemetrijas. Tika izmēģinātas trīs dažādas metināšanas metodes: izmantojot elektronu kūli, zemspiediena plazmas loku un kūstošo metināšanas elektrodu. Vēlāk uz Zemes tika novērtēts, ka metinājuma kvalitāte kosmosā nebija zemāka par Zemes metinājumiem. Pēc eksperimenta orbitālais modulis tika hermetizēts, ielaists gaiss, un apkalpe devās pēc metinājuma paraugiem. Izrādījās, ka eksperimentā ar elektronu kūli bija pārgriezts metināšanas galds, un kosmosa kuģa korpusā palicis 20 — 25 cm garš izkausēts padziļinājums. Tā kā kosmonautiem nebija skafandru, bija gaisa noplūdes risks, tāpēc apkalpe atgriezās nolaižamajā aparātā un pazemināja gaisa spiedienu. Tad Kubasovs atkal devās uz orbitālo nodalījumu, lai ātri savāktu paraugus. 16. oktobrī Sojuz-6 veica nolaišanos. Nolaižamais aparāts nosēdās 09:52:47 UTC 180 km uz ziemeļrietumiem no Karaghandi. 10 minūšu laikā ieradās meklēšanas helikopters, bet kosmonauti paši jau bija izkļuvuši no nolaižamā aparāta. Первая сварка в космосе Центр Сварки 21 Soyuz 6 spacefacts.de The Soyuz-6/7/8 mission and radio observations thereof Sven Grahn