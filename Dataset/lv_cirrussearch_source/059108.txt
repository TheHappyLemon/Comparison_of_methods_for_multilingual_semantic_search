Jurijs Kuzubovs (ukraiņu: Юрій Олександрович Кузубов; dzimis 1990. gada 26. janvārī, Smoļenskas apgabalā) ir Ukrainas starptautiskais lielmeistars šahā (2005). Lielmeistara Volodimira Savona audzēknis. Uzvarējis Ukrainas jauniešu šaha čempionātos dažādās vecuma grupās: U12 (2001, 2002), U14 (2003), U18 (2006). 2004. gadā bijis otrais Pasaules jauniešu šaha čempionātā U14 vecuma grupā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Mihaila Čigorina memoriāla B turnīrā Sanktpēterburgā (2002), Aluštā (2003), Akibas Rubinšteina memoriālā Polaņicazdrojā (2007), Politiken Cup Helsingērā (2008), Reykjavík Open Reikjavikā (2011). 2014. gadā uzvarējis Ukrainas šaha čempionātā. 2021. gada novembrī Rīgā ierindojies 20. vietā 2021. gada "FIDE Chess.com Grand Swiss" turnīrā. 2021. gadā Ukrainas izlases sastāvā uzvarējis Eiropas komandu šaha čempionātā. 2023. gada novembrī Daglasā ierindojies 34. vietā "FIDE Grand Swiss" turnīrā. Par panākumiem turnīros FIDE 2003. gadā viņam piešķīrusi starptautiskā meistara (IM), bet 2005. gadā - starptautiskā lielmeistara (GM) nosaukumu. World Youth Chess Championships 2004 Boys U14 Yuriy Kuzubov and Anna Muzychuk are 2014 Ukrainian champions 2021 FIDE Chess.com Grand Swiss 23rd European Team Chess Championship 2021 - Open 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)