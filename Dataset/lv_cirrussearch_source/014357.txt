Kamasīts (no grieķu: κάμαξ (kamaks) — 'līste, stabs') — minerāls, kas sastopams tikai meteorītos, viena no galvenajām dzelzs meteorītu (heksaedrīti un oktaedrīti) sastāvdaļām. Sastāv aptuveni no 92% dzelzs un 7% niķeļa. Piejaukumi — visbiežāk kobalts un ogleklis. Oktaedrītos kamasīts mijas ar taenītu joslu veidā. Heksaedrītos kamasītu šķērso smalkas, paralēlas līnijas. Daļa Starptautiskās mineraloģijas asociācijas ekspertu apšauba, vai šis divu metālu sakausējums uzskatāms par atsevišķu minerālu, tomēr kopumā kamasīts tiek uzskatīts par minerālu. Minerāls zinātniskajā literatūrā pieminēts kopš 1861. gada. Atrasts daudzos meteorītos visur pasaulē. Latvijai tuvākās atradnes: Igaunija, Pillistferas meteorīts Krievija, Rjazaņas apgabals, Droņino meteorīts Plesīts — kamasīta un taenīta maisījums oktaedrītā. Mindat.org (angliski) Webmineral.org (angliski)