Victoria’s Secret ir pasaulē lielākais intīmo preču mazumtirgotājs, kas piedāvā plašu, modernu modes iedvesmotu kolekciju klāstu ar apakšveļu, ikdienas nakts veļu, sporta apģērbu, kā arī godalgotus prestižus aromātus un ķermeņa kopšanas līdzekļus. 1977. gadā Rojs Reimonds (Roy Raymond) nodibināja Victoria’s Secret apakšveļas mazumtirdzniecības veikalu, Kalifornijā, nelielā iepirkšanās centrā Palo Alto. Rojs Reimonds vēlējās savai sievai iegādāties apakšveļu dāvanā, taču apmeklējot universālveikala sieviešu apakšveļas nodaļu viņš jutās negaidīts, kā arī nespēja atrast neko labu dāvanai. Viņš aprakstīja preces kā "frotē halātu plauktus un neglītus neilona naktskreklus ar ziedu apdruku". Tā tapa Victoria’s Secret zīmola ideja. Pēcāk Raimonds aizņēmās 40 000 USD no ģimenes un 40 000 USD no bankas, lai izveidotu Victoria's Secret — veikalu, kurā vīrieši varētu justies ērti, pērkot apakšveļu. Veikala nosaukums tapis, atsaucoties uz Apvienotās Karalistes, karalienes vārdu Viktorija, lai attēlotu pieklājību, izsmalcinātību un cieņu, kas saistīta ar karalienes Viktorijas laikmetu. 1982. gadā Leslijs Veksners (Les Wexner) nopirka uzņēmumu no Roja Reimonda, viņš pieņēma Raimonda sākotnējo ideju un izveidoja plašu impēriju, radot biznesu, kuru mīlēja gan vīrieši, gan sievietes. Līdz 1995. gadam Victoria's Secret bija kļuvis par 1,9 miljardu dolāru lielu uzņēmumu, kas tika izvērsts līdz pat 670 veikaliem visā valstī. 90. gadu beigās Victoria’s Secret kļuva par lielāko apakšveļas mazumtirgotāju Amerikas Savienotajās Valstīs. 1995. gadā pirmo reizi norisinājās ikgadējā Victoria’s Secret modes skate, Ņujorkā, kuru vadīja Edvards Razeks (Edward Razek). Viņš un viņa komanda bija atbildīgi par modeļu atlasi skatei, tādēļ Edvards Razeks kļuva par vienu no nozīmīgākajiem cilvēkiem modeļu pasaulē, palīdzot kāpt pa karjeras kāpnēm šobrīd slavenām modelēm kā Žizelei Bundhenai (Gisele Bündchen), Tairai Benksai (Tyra Banks) un Heidijai Klumai (Heidi Klum). Victoria's Secret modes skate kļuva par vienu visgaidītākajiem modes notikumiem, kurā uzstājas labākās muzikālās grupas un labākās modeles, modes skate piesaistīja miljoniem cilvēku. Tikmēr zīmols arī laida klajā dažus no saviem pazīstamākajiem un veiksmīgākajiem produktiem, Miracle Bra un Body by Victoria. Body by Victoria bija zīmola lielākā uzvara, tas pārsniedza jebkura cita Victoria’s Secret iepriekš laisto krūštura pārdošanas apjomu. 1999. gadā ieviesa papildu kosmētiku Bath & Body Works Victoria's Secret veikalos, kā arī izveidoja Victoria's Beauty veikalus. Līdz 2002. gadam ASV bija aptuveni 2300 Victoria’s Secret veikalu, kā arī skaistie un mežģīņu pilnie katalogi katru gadu tika nosūtīti vairāk nekā uz 350 miljoniem mājsaimniecību. 2002. gadā tas ieviesa zīmolu ar nosaukumu PINK, kas bija paredzēts pusaudžiem. Sākot ar 2008. gadu, Victoria's Secret paplašinājās starptautiskā mērogā, ar mazumtirdzniecības vietām starptautiskajās lidostās un tirdzniecības centros. 2014. gadā Victoria's Secret bija populārākais apģērbu zīmols pasaulē ar gada ieņēmumiem gandrīz 5 miljardu dolāru apmērā. 2016. gadā Victoria's Secret tirgus daļa sāka samazināties, citu zīmolu konkurences dēļ, sievietēm radās lielāka interese par sportiska stila apģērbu. 2019. gada novembrī Victoria's Secret paziņoja, ka vairs nerīkos ikgadējo modes skati. 2020. gadā tika slēgti 241 Victoria’s Secret veikali, kā arī veikali turpina samazināties un 2021. gadā tika plānots pastāvīgi slēgt 30-50 veikalus ASV un Kanādā. «About Us | Victoria's Secret & Co.». www.victoriassecretandco.com (angļu). Skatīts: 2022-04-30. «Love And Money: Why The Man Behind Victoria's Secret Killed Himself». Elite Daily (angļu). Skatīts: 2022-04-30. Seth Stevenson. «Victoria’s Secret Has Only Itself to Blame». Slate Magazine (angļu), 2020-06-09. Skatīts: 2022-04-30. Naomi Barr. «The Tragic Story Behind Victoria’s Secret». Slate Magazine (angļu), 2013-10-30. Skatīts: 2022-04-30. «The Tragic Story Behind Victoria's Secret». HuffPost (angļu). 2013-10-31. Skatīts: 2022-04-30. Mary Hanbury. «The rise, fall, and comeback of Victoria's Secret, America's biggest lingerie retailer». Business Insider (en-US). Skatīts: 2022-04-30. Mary Hanbury. «The rise, fall, and comeback of Victoria's Secret, America's biggest lingerie retailer». Business Insider (en-US). Skatīts: 2022-04-30. Kate Storey. «The Untold History of the Victoria's Secret Fashion Show». ELLE (en-US), 2016-11-29. Skatīts: 2022-04-30. Seth Stevenson. «Victoria’s Secret Has Only Itself to Blame». Slate Magazine (angļu), 2020-06-09. Skatīts: 2022-04-30. «Victoria's Secret - Fashion Designer Encyclopedia - women, men, new, body, history, collection, world». www.fashionencyclopedia.com. Skatīts: 2022-04-30. Seth Stevenson. «Victoria’s Secret Has Only Itself to Blame». Slate Magazine (angļu), 2020-06-09. Skatīts: 2022-04-30. Dan Eaton. «"The business journals"». www.bizjournals.com, 17.10.2012.. Skatīts: 2022-04-30. Amy Lamare. «A brief history of Victoria’s Secret: Can the iconic brand reinvent itself and thrive again?». www.businessofbusiness.com (angļu), 2020-08-14. Skatīts: 2022-04-30. Abha Bhattarai. «5 factors that led to Victoria’s Secret’s fall», 20.02.2020.. Skatīts: 30.04.2022.. Amy Mackelden, Erica Gonzales. «Victoria’s Secret Officially Cancels Fashion Show». Harper's BAZAAR (en-US), 2019-11-21. Skatīts: 2022-04-30. Jordan Valinsky, CNN Business. «Victoria's Secret is closing up to 50 more stores this year». CNN. Skatīts: 2022-04-30.