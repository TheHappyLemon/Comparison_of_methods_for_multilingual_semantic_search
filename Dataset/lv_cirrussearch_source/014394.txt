Džeks Džonsons (angļu: Jack Johnson; dzimis 1987. gada 13. janvārī) ir amerikāņu hokejists, aizsargs, ASV hokeja izlases dalībnieks. Pašlaik (2022) Džonsons spēlē Nacionālās hokeja līgas kluba Kolorādo "Avalanche" sastāvā. Profesionāļa karjeru Džonsons uzsāka 2006.—07. gada sezonas izskaņā, kad debitēja NHL kluba Losandželosas "Kings" sastāvā. Lai gan spēlētāju draftēja Karolīnas "Hurricanes", jau 2006. gadā viņa tiesības bija aizmainītas uz "Kings" vienību. 2007.—08. gada sezona bija pirmā pilnā Džonsona sezona NHL. 2008.—09. gada sezonā Džonsons izlaida 41 spēli traumas dēļ. 2011. gada ievadā Džonsons pagarināja savu līgumu ar Losandželosas "Kings" uz nākamajiem septiņiem gadiem, taču gadu vēlāk, 2011.—12. gada sezonas vidū, tika aizmainīts uz Kolumbusas "Blue Jackets" vienību. 2018. gada vasarā noslēdza piecu gadu līgumu ar Pitsburgas "Penguins". Divus gadus vēlāk "Penguins" izpirka līgumu, un aizsargs pievienojās Ņujorkas "Rangers". ASV hokeja izlases sastāvā Džonsons izcīnījis 2010. gada olimpisko spēļu sudraba medaļu, sākot ar 2007. gadu spēlējis arī piecos Pasaules čempionātos, divreiz pildot arī valstsvienības kapteiņa funkcijas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.delfi.lv/sports/news/hokejs/kolorado-avalanche-pirmo-reizi-kops-2001-gada-izcina-stenlija-kausu.d?id=54488852