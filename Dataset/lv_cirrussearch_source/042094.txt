Sultāne Hatidža bija Osmaņu princese, Selima I un sultānes Hafsas meita, kā arī Suleimana Lieliskā māsa. Hatidžas dzimšanas datums ir nezināms, bet visticamāk viņa ir dzimusi pirms 1494. gada. Hatidža 1509. gadā apprecējās ar Iskenderu Pašā, kurš bija Osmaņu impērijas provices pārvaldnieks un vēlāk admirālis, bet 1515. gadā viņu sodīja ar nāvi, un Hatidža atgriezās dzīvot pie mātes. Kad 1520. gadā pēc tēva nāves Suleimans kļuva par sultānu, viņa kopā ar Sultāni Māti Aiši Hafsu pārcēlās uz Stambulu. Pastāv versija, ka 1524. gadā Hatidža apprecējās ar lielvezīru Ibrahimu Pašā. Kāzu svi nības bija ļoti  greznas, ilga 15 dienas un kasei izmaksāja daudz naudas. Tas izraisīja janičāru neapmierinātību un vēlāk mudināja viņus sacelties. Sultāns Suleimans jaunlaulātajiem dāvāja milzīgu pili Stambulas hipodromā. 1536. gadā Ibrahims Pašā tika sodīts ar nāvi pēc sultāna Suleimana pavēles. Vēsturnieki patiešām piemin Ibrahima Pašā kāzas un greznus svētkus, taču neviens no mūsdienu avotiem nesniedz versiju, ka līgava bijusi no sultāna ģimenes. Lai gan daži avoti min, ka Suleimana māsa varēja būt Ibrahima Pašā sieva, viņas vārds netiek nosaukts. Hatidžas vārdu saistībā ar laulībām ar Ibrahimu Pašā 20. gadsimtā pirmo reizi pieminēja vēsturnieks Ismails Hakkī Uzunčaršila, taču pats autors ātri noliedza Ibrahima un Hatidžas laulības versiju. Trīs bērni, kuri it kā bija Hatidžas un Ibrahima, faktiski bija Ibrahima dēls un divas Hatidžas meitas. Droši var runāt tikai runāt par divu Hatidžas meitu klātbūtni: Sultāne Hanima(mirusi 1582) un Sultāne Fulane. Sultāne Hanima apbedīta Sultānes Hirremas mauzolejā. Sultāne Hatidža nomira pēc 1543. gada. Nāves cēlonis nav zināms. Viņa tika apglabāta blakus mātei Selim Bargā mošejā.