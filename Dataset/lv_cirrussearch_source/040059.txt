"Pasauļu karš" (angļu: The War of the Worlds) bija ASV radio sērijas The Mercury Theatre on the Air iestudējuma Halovīna sērija 1938. gada 30. oktobrī CBS kanālā. Tās režisors bija aktieris un vēlākais kinorežisors Orsons Velss. Radio pārraide veidota pēc Herberta Velsa tāda paša nosaukuma romāna motīviem. Inscenējums tika ieturēts reālistisku ziņu stilā par citplanētiešu iebrukumu Groversmilsā, Ņūdžersijā, un citās vietās ASV un citur pasaulē. Pārraides reālistiskumu pastiprināja tas, ka tajā nebija reklāmu, pirmais pārtraukums notika aptuveni 30 minūtes pēc sākuma. Nākamajās dienās pēc pārraides daudzos preses izdevumos tika kritizēts "Pasauļu karš", dēvējot to par pārāk reālistisku. Laikrakstos un vēlākajos gados tika uzskatīts, ka pārraidi klausījās līdz 6 miljoniem cilvēku un vairāki miljoni cilvēku izraisīja paniku, domādami, ka ziņas par citplanētiešu iebrukumu ir īstas. Taču patiesībā radiopārraidi klausījās salīdzinoši mazs cilvēku skaits, ap 2% cilvēku no tobrīdējiem radioklausītājiem. Pats Velss pēc pārraides kļuva slavens. «The War of the Worlds panic was a myth». The Daily Telegraph. Skatīts: 2017. gada 22. oktobrī. Jefferson Pooley, Michael Socolow. «The Myth of the War of the Worlds Panic». Slate, 2013. gada 28. oktobris. Skatīts: 2013. gada 1. novembris. Vikikrātuvē par šo tēmu ir pieejami multivides faili. Skatīt: Pasauļu karš. Encyclopædia Britannica raksts (angliski) Zinātniskās fantastikas enciklopēdijas raksts (angliski) «The Infamous "War of the Worlds" Radio Broadcast Was a Magnificent Fluke». Smithsonian. Skatīts: 2017. gada 22. oktobrī.