Jānis Pujats (dzimis 1930. gada 14. novembrī Pujatos) ir Romas katoļu baznīcas kardināls (in pectore kopš 1998. gada, izsludināts 2001. gadā). Laikā no 1951. līdz 1991. gadam kalpojis 14 dažādās katoļu draudzēs Latvijā. No 1991. līdz 2010. gadam bijis Rīgas metropolīts arhibīskaps, no 2010. gada — bīskaps emeritus. Dzimis 1930. gadā Nautrēnu pagasta "Pujatos". Mācījās Rēzeknes 1. vidusskolā, Rīgas Metropolijas Romas katoļu Garīgajā seminārā. Ordinēts 1951. gada martā, kalpošanu draudzēs sācis Preiļos. No 1966. gada līdz 1986. gadam Pujats bija pasniedzējs Rīgas katoļu garīgajā seminārā, kā Latvijas baznīcas liturģiskās komisijas sekretārs palīdzēja vadīt II Vatikāna koncila reformu ieviešanu. 1979. gadā nozīmēts par Rīgas arhidiecēzes ģenerālvikāru, taču padomju varas spiediena rezultātā viņš no tā bija spiests atteikties pēc pieciem gadiem. 1991. gadā viņš kļuva par Rīgas arhibīskapu - metropolītu, kad pāvests Jānis Pāvils II atjaunoja Rīgas arhidiecēzes hierarhisko vadību. 1998. gadā pāvests Jānis Pāvils II viņu aizklāti iecēla par kardinālu noslēpumā ("In Pectore"). 2001. gadā viņš kļuva par Rīgas arhibīskapu (pilns amata nosaukums "Rīgas arhidiecēzes arhibīskaps metropolīts Jānis Kardināls Pujats"). 2005. gada Bīskapu sinodē vienīgais uzstājās tikai latīņu valodā. Piedalījās 2005. gada konklāvā. 2010. gadā kardināls Pujats beidza pildīt apustuliskā administratora pienākumus un kā emeritēts bīskaps viņš turpināja darboties Rīgas Sāpju Dievmātes draudzē. Apbalvots ar Latvijas Pareizticīgās Baznīcas II šķiras Svētā svētmocekļa Rīgas arhibīskapa Jāņa ordeni. Bīskaps Romas katoļu Rīgas Metropolijas (atjaunotās) bīskapu uzskaitījums www.vatican.va 80 gadu vecumā Pujats zaudēs balsstiesības Vatikāna konklāvā jauns.lv 2010. gada 28. septembrī «Romas Katoļu Baznīca Latvijā». Arhivēts no oriģināla, laiks: 2007. gada 15. decembrī. Skatīts: 2009. gada 10. novembrī. Penner M. Cardinals call on Pope to save Latin from last rites Kardinālam Jānim Pujatam – 85 delfi.lv, 2015. gada 14. novembrī Vivanta Volkova. «Pareizticīgā baznīca apbalvo mērus un uzņēmējus. Kas saņēmis svētmocekļa ordeni, kas medaļu?». LA.LV (latviešu), 2020. gada 27. septembrī. Skatīts: 2020-07-26. www.catholic-hierarchy.org J. Pujata biogrāfija (angliski) J. Pujats par "Da Vinči kodu" J. Pujats par izglītības reformu J. Pujats par homoseksuālismu