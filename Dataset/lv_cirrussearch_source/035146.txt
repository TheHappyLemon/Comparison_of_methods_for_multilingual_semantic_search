2002. gada F1 sezona bija 53. F1 sezona. Tā sākās 2002. gada 3. martā un beidzās 13. oktobrī. Tajā dominēja Ferrari: tikai divās sacīkstēs uzvarētājs nebija šīs komandas pilots. Mihaels Šūmahers savu titulu garantēja jau 11. sacīkstē no 17. Divas reizes bija skandāli par komandu pavēlēm - pēc Austrijas un pēc ASV Grand Prix. Par spīti Phoenix komandas centieniem, FIA neatļāva tai piedalīties nevienā sacīkstē. Bankrotēja Arrows komanda, kura savu pēdējo sacīksti aizvadīja Vācijā, par spīti vairākkārtējām baumām par komandas atgriešanos nākamajās sacīkstēs. Komandu centās atdzīvināt uzņēmējs Olivers Bērings, tomēr FIA viņa pieteikumu uz 2003. gadu nepieņēma. † Braucējs nefinišēja, bet tiek klasificēts jo paveica vismaz 90% distances.