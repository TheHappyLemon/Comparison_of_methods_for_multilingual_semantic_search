Eiropas Vieglatlētikas asociācija (angļu: European Athletic Association) ir Eiropas vieglatlētikas pārvaldes institūcija. Tā ir viena no sešām kontinentālajām vieglatlētikas asociācijām, kas veido pasaules vieglatlētikas pārvaldes organizāciju World Athletics (agrāk — Starptautiskā Vieglatlētikas federāciju asociācija; IAAF). Eiropas Vieglatlētikas asociācijā ir 51 dalībvalsts, tās galvenais birojs atrodas Lozannā. Tās pirmsākumi saistīti ar IAAF Eiropas komiteju, kas tika izveidota 1932. gadā. 1969. gada Bukarestes konferences laikā tā tika pārveidota par neatkarīgu struktūru. Pirmais Eiropas Vieglatlētikas asociācijas kongress notika Parīzē 1970. gada oktobrī, par tās pirmo prezidentu ievēlot nīderlandieti Adriānu Paulenu. Eiropas Vieglatlētikas asociācija pārvalda un rīko vairākus čempionātus un sacensības visā Eiropā — gan telpās, gan ārpus tām. Eiropas Vieglatlētikas asociācija rīko šādus čempionātus un kausus: Eiropas čempionāts vieglatlētikā Eiropas čempionāts vieglatlētikā telpās Eiropas komandu čempionāts vieglatlētikā Eiropas U23 čempionāts vieglatlētikā Eiropas U20 čempionāts vieglatlētikā Eiropas U18 čempionāts vieglatlētikā Eiropas čempionāts krosā Eiropas čempionāts skriešanā (pirmoreiz notiks 2025. gadā) Eiropas kauss mešanu disciplīnās Eiropas kauss 10 000 m Eiropas komandu čempionāts soļošanā Eiropas čempionāts bezceļu skriešanā «Event Hosting». european-athletics.com (angļu). Skatīts: 2023. gada 10. oktobrī. Vikikrātuvē par šo tēmu ir pieejami multivides faili. Skatīt: Eiropas Vieglatlētikas asociācija. Oficiālā tīmekļa vietne (angliski)