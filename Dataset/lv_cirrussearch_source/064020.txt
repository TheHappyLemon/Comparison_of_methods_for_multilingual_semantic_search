"Doktors Miegs" (angļu: Doctor Sleep) ir 2019. gada ASV šausmu filma, kuras režisors un scenārija autors ir Maiks Flanagans. Filmā galvenās lomas atveido Jūens Makgregors, Rebeka Fērgusone, Kailija Karana un Klifs Kērtiss. Filma ir balstīta uz Stīvena Kinga 2013. gada romāna "Doktors Miegs" un ir turpinājums Stenlija Kubrika filmai "Mirdzums" (1980). Filma norisinās vairākas desmitgades pēc filmā "Mirdzums" attēlotajiem notikumiem un tā stāsta par pieaugušu Deniju Torensu, vīrieti ar telepātiskām spējām, kuram ir jātiek galā ar bērnības traumu un jāaizsargā kāda meitene ar līdzīgām spējām. Warner Bros. Pictures sāka darbu pie filmas neilgi pēc romāna izdošanas 2013. gadā. Scenārists Akiva Goldsmens uzrakstīja scenāriju, taču studija nenodrošināja finansējumu. Pēc komerciāli veiksmīgās cita Kinga romāna adaptācijas "Tas" (2017), Flanaganam tika uzdots pārrakstīt Goldsmena scenāriju. "Doktors Miegs" pirmizrāde notika 2019. gada 21. oktobrī. Filma saņēma pozitīvas kritiķu atsauksmes, slavējot Flanagana scenāriju un īpaši Makgregora un Fērgusones aktierspēli, taču kritizēja tās garumu. Kopējiem ienākumiem pārsniedzot 72 miljonus ASV dolāru, filma ir finansiāli neveiksmīga, salīdzinot ar citām Kinga romānu adaptācijām, kas iznāca 2019. gadā — "Tas — otrā nodaļa" un "Zvēru kapiņi". «Doctor Sleep». Box Office Mojo. Skatīts: 2022. gada 22. oktobrī. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)