Jantra (bulgāru: Янтра) ir upe Bulgārijas ziemeļu daļā, Donavas labā krasta pieteka. Tā ir 285 kilometrus gara (trešā garākā Donavas pieteka Bulgārijā), un tās baseina platība ir 7862 km². Jantras izteka atrodas Hadži Dimitara virsotnes ziemeļu piekājē Balkānu kalnu centrālajā daļā, 1220 metru augstumā. Tās augštecē to bieži sauc vecajā nosaukumā par Etaru (bulgāru: Етър). Donavā upe ietek netālu no Svištovas. Upe tek caur daudzām aizām, lielākā no tām atrodas pie Veliko Tarnovas, 7 km garumā, bet upes līkumu dēļ tā ir divreiz garāka. Upes krastos atrodas tādas pilsētas kā Gabrova, Veliko Tarnova, Gorna Orjahovica, Polski Trambeša un Bjala, pie kuras atrodas ievērojamais Belenski tilts pār Jantru. Livingstona salā, Dienvidšetlandas salās, Antarktīdā, atrodas Jantras līcis, kas nosaukts par godu Jantras upei. (angliski) Stoyan Nedkov, Mariyana Nikolova, Modeling flood hazard in Yantra river basin, Institute of Geography – Bulgarian Academy of Sciences, Sofia, p. 1. Pilna publikācija Arhivēts 2006. gada 11. decembrī, Wayback Machine vietnē. Vikikrātuvē par šo tēmu ir pieejami multivides faili. Skatīt: Jantra. Encyclopædia Britannica raksts (angliski)