Orkāna palma (Dictyosperma album) ir palmu dzimtas suga, kas sastopama Maskarēnu salās Indijas okeāna rietumu daļā. Tā ir vienīgā Dictyosperma ģints pārstāve. Palmas savvaļas populācijas ir tuvu izmiršanai. Pieaugušas orkāna palmas lieliski un graciozi slejas gar piekrasti orkānu un vētru zonā. Savukārt mazus stādiņus iespējams audzēt arī iekštelpu apstākļos. Koku serdi uzskata par delikatesi un izmanto salātos un marinādē. Stumbra augstums līdz 12 m, diametrs ap 15 cm. Stumbra pamatne nedaudz platāka. Lapu vainaga platums līdz 4,5 m, augstums — 3 m. Lapas klāj balta vaska kārtiņa, pateicoties kam tā latīniskais nosaukums ir album ("balts"). Jaunās lapiņas tumši zaļas. Ziedi sīki, dzelteni, saliktās vārpās. Nogatavojušies augļi tumši vai melni; katrs no tiem satur vienu brūnu, elipsoīdveida sēklu. Sugas savvaļas populācijas sastopamas zemieņu mežos. Savvaļā palma ļoti reti sastopama, taču izplatīta daudzās plantācijās. Orkāna palma veido trīs varietātes: Dictyosperma album var. album, (Bory) Scheff. — sastopama Maurīcijā un Reinjonā; zaļš, līdz 30 cm garš kātiņš un izteikts dzīslojums Dictyosperma album var. aureum, Balf.f. in J.G.Baker — sastopama Rodrigesā; jauno lapiņu apakšpusē labi saskatāms dzeltens svītrojums un neizteikts dzīslojums Dictyosperma album var. conjugatum, H.E.Moore & J.Guého — pāris saglabājušies īpatņi Raundā; īsāka palma ar lielāku stumbru, lapu galiņus savstarpēji savieno gara stīga Orkāna palmas augļi Stumbra pamatne Dictyosperma album var. conjugatum lapu galiņus savieno gara stīdziņa Kew Royal Botanic Gardens. World Checklist of Selected Plant Families: Dictyosperma album Floridata Plant Encyclopedia: Hurricane palm The Mauritian Widlife Foundation. The Native Plants and Animals of Mauritius. ISBN 978-999493802-5, page 40