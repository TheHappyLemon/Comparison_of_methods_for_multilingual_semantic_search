Lielais laukums (franču: Grand-Place de Bruxelles, nīderlandiešu: Grote Markt) ir Beļģijas galvaspilsētas Briseles galvenais vecpilsētas laukums. Laukumu, kura izmēri ir 68 x 110 metri, ietver grezni ģilžu nami, Briseles rātsnams un Karaļa Maizes nams, kurā iekārtots Briseles pilsētas muzejs. 1998. gadā laukuma apbūve tika iekļauta UNESCO Pasaules mantojuma sarakstā. Laukums sāka veidoties 12. gadsimtā. 15. gadsimtā tika uzcelts Briseles rātsnams. Deviņgadu kara laikā 1695. gada 13., 14. un 15. aprīlī franču karaspēks bombardēja pilsētu. Gandrīz viss pilsētas centrs (izņemot rātsnamu) izdega. Tomēr, karam beidzoties, laukums četru gadu laikā tika atjaunots un ieguva mūsdienu, stilistiski vienotu formu. Vikikrātuvē par šo tēmu ir pieejami multivides faili. Skatīt: Lielais laukums. Encyclopædia Britannica raksts (angliski)