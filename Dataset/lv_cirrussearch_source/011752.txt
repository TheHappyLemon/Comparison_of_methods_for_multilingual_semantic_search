Darko Miličičs (serbu: Дарко Миличић, Darko Miličić; dzimis 1985. gada 20. jūnijā) ir bijušais serbu basketbolists, spēlēja centra pozīcijā, Serbijas izlases dalībnieks. Tiek uzskatīts par vienu no lielākajām Nacionālās basketbola asociācijas drafta neveiksmēm pēc izvēlēšanas ar kopējo otro numuru 2003. gada NBA draftā. 2004. gada NBA čempions Detroitas "Pistons" sastāvā. Karjeru uzsācis Serbijas klubā Vršacas "Hemofarm", kuru pārstāvēja līdz 2003. gadam. 2003. gada NBA draftā viņu izraudzījās Detroitas "Pistons" ar kopējo otro kārtas numuru. Draftā ar pirmo numuru tika izraudzīts Lebrons Džeimss, savukārt ar zemāku izvēles numuru — tādas vēlākās NBA zvaigznes kā Karmelo Entonijs, Kriss Bošs un Dveins Veids. Tādējādi D. Miličičs tiek uzskatīts par vienu no lielākajām NBA drafta neveiskmēm visā līgas vēsturē. Kopā ar "Pistons" viņš izcīnīja uzvaru čampionātā jau savā pirmajā 2003.—2004. gada NBA sezonā, kļūdams par visu laiku jaunāko NBA čempionu. Debijas sezonā gan jaunā spēlētāja ieguldījums komandas sniegumā nebija nozīmīgs, spēlējot vidēji mazāk nekā 5 minūtes spēlē regulārajā čempionātā un mazāk nekā divas minūtes izslēgšanas spēlēs. Pēc tam D. Miličičs spēlēja dažādu citu klubu sastāvos — Orlando "Magic", Memfisas "Grizzlies", Ņujorkas "Knicks", Minesotas "Timberwolves". 2012. gada pievienojās Bostonas "Celtics", kas kļuva par viņa pēdējo komandu, beidzot karjeru pēc nospēlētām tikai 5 minūtēm "Celtics" formā. Kopā NBA piedalījies 468 regulārā čempionāta un 21 izslēgšanas spēlē. Tikai divās no aizvadītajām sezonām D. Miličičs bija komandas pirmā piecinieka centra spēlētājs, un nevienā sezona viņš neguva 10 vai vairāk punktus vidēji spēlē. Dienvidslāvijas izlases sastāvā izcīnījis 11. vietu 2006. gada Pasaules čempionātā. Serbijas izlases sastāvā — 9. vietu 2005. gada un 13. vietu 2007. gada Eiropas čempionātā. Pēc karjeras beigām nodarbojas ar dārzkopību dzimtajā Serbijā. Former 1st-rounder Milicic now living as a farmer thescore.com Vikikrātuvē par šo tēmu ir pieejami multivides faili. Skatīt: Darko Miličičs. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) FIBA ARCHIVE profils (angliski) RealGM Basketball profils (angliski)