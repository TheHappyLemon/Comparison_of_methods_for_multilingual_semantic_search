Rāni Mukerdži (bengāļu: রাণী মুখার্জী; dzimusi 1978. gada 21. martā) ir indiešu aktrise, kas filmējās hindi filmās. Atzīmēta par savu daudzpusību, viņa saņēmusi vairākas atzinības, tostarp septiņas Filmfare balvas. Mukerdži iekļauta 2000. gadu vislabāk apmaksāto aktrišu sarakstos. Lai gan Mukerdži dzimusi ģimenē, kurā viņas vecāki un radinieki bija Indijas filmu industrijas pārstāvji, viņa netiecās turpināt karjeru kino jomā. Pusaudža gados viņa aizrāvās ar aktiermākslu, piedaloties sava tēva Rāma Mukerdžī filmā bengāļu valodā Biyer Phool (1996) un sociālajā drāmā Raja Ki Aayegi Baraat (1996). Mukerdži savus pirmos komerciālos panākumus guva ar asa sižeta filmu Ghulam (1998) un romantikas filmu Kuch Kuch Hota Hai (1998). Pēc īsas neveiksmes 2002. gads viņai bija pagrieziena punkts, kad Yash Raj Films viņu izvēlējās par drāmas Saathiya galvenās lomas atveidotāju. Mukerdži apliecināja savu aktierspēles meistarību, piedaloties vairākās komerciāli veiksmīgās romantiskās filmās, tostarp Chalte Chalte (2003), Hum Tum (2004), Veer-Zaara (2004) un Kabhi Alvida Naa Kehna (2006) un kriminālkomēdijā Bunty Aur Babli (2005). Viņa arī guva atzinību par vardarbībā cietušas sievas lomu politiskajā trillerī Yuva (2004), kā arī kurlas un aklas sievietes lomu drāmā Black (2005). Mukerdži sadarbība ar studiju Yash Raj Films 2007. un 2010. gadā izdeva vairākas neveiksmīgas filmas, par lomām kurās viņa saņēma negatīvu kritiku. Tas mainījās, kad viņa atveidoja pārgalvīgu žurnālisti trillera filmā No One Killed Jessica (2011), un turpmākos panākumus guva ar galvenajām lomām trilleros Talaash (2012), Mardaani (2014), tā turpinājumā Mardaani 2 (2019) un komēdijdrāma Hichki (2018). Pēdējā kļuva par ienesīgāko filmu ar viņas piedalīšanos. Mukerdži piedalās humānās palīdzības sniegšanā un atklāti runā par problēmām, ar kurām saskaras sievietes un bērni. Piedalījusies koncertturnejās un skatuves šovos, kā arī bijusi talantu tiesnese 2009. gada realitātes šovā Dance Premier League. Mukerdži precējusies ar režisoru Aditju Čopru un viņiem ir meita. Namrata Joshi. «Queen of hearts». Outlook, 2005. gada 8. augusts. Arhivēts no oriģināla, laiks: 2013. gada 17. februāris. Skatīts: 2013. gada 26. marts. «Acting is a tough job!». Verve. 2007. gada 18. augusts. Arhivēts no oriģināla, laiks: 2019. gada 27. decembris. Skatīts: 2020. gada 24. aprīlis. Vikikrātuvē par šo tēmu ir pieejami multivides faili. Skatīt: Rāni Mukerdži. IMDb profils (angliski) AllMovie profils (angliski)