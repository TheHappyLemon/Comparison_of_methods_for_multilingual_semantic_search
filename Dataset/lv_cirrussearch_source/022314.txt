Bali jūra (indonēziešu: Laut Bali) ir Klusajam okeānam piederīga iekšējā jūra Indonēzijas dienvidu daļā. Izvietojusies Mazo Zunda salu arhipelāgā; ziemeļos to norobežo Kangeanas salas, austrumos — sastopas ar Floresas jūru, dienvidos — Lombokas un Bali salas, dienvidrietumos un rietumos — Javas sala, ziemeļrietumos — Maduras sala un Javas jūra. Bali jūra ir tropu jūra, vidējā ūdens temperatūra ir 27—28 °C. Plūdmaiņas neregulāras līdz 1,7 m. Lielākā osta ir Surabaja Javas salā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 88. lpp. Vikikrātuvē par šo tēmu ir pieejami multivides faili. Skatīt: Bali jūra. Krievijas Lielās enciklopēdijas raksts (krieviski)