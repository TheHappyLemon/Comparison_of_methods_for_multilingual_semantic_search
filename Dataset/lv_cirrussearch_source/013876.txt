JCSAT-4B (sākotnēji JCSAT-13) ir Japānas uzņēmuma JSAT Corporation sakaru pavadonis, kas palaists 2012. gada maijā. Tas apkalpo klientus Japānas teritorijā, kā arī Dienvidaustrumu Āzijā. Pavadoni izgatavojusi kompānija Lockheed Martin uz platformas A2100AXS bāzes. Kosmiskā aparāta masa startā bija 4528 kg, izmēri: 6,0 × 3,3 × 2,6 m. Tas ir apgādāts ar 44 Ku joslas raidītājiem. Līgums ar Lockheed Martin par JCSAT-13 izgatavošanu tika noslēgts 2009. gada aprīlī. Sākotnēji to bija paredzēts palaist 2013. gadā. JSAT tomēr vēlējās palaist pavadoni divus gadus agrāk, 2011. gadā, tāpēc darbi tika paātrināti. Sakarā ar nesējraķetes plānošanas problēmām JCSAT-13 palaišana tika pārcelta uz 2012. gadu. JCSAT-13 tika palaists 2012. gada 15. maijā 22:13 UTC ar nesējraķeti Ariane 5ECA (lidojums VA-206) no Gviānas kosmiskā centra kopā ar Vjetnamas pavadoni Vinasat-2. 26 minūtes pēc starta JCSAT-13 tika atdalīts no augšējās pakāpes un ievadīts ģeostacionārajā pārejas orbītā. Ģeostacionāro orbītu pavadonis sasniedza paša spēkiem. Tas tika pozicionēts punktā 124° austrumu garuma un nomainīja pavadoni JCSAT-4A. Pēc pārbaudēm jūlija vidū JCSAT-13 tika nodots pasūtītājam. Pavadonis pārdēvēts par JCSAT-4B. 2012 - Launches to Orbit and Beyond SKY Perfect JSAT Awards Lockheed Martin Contract to Build JCSAT-13 Communications Satellite Arhivēts 2016. gada 4. martā, Wayback Machine vietnē. PR Newswire, 2009-04-16 (angliski) Ariane 5 ECA launches JCSAT-13 and VINASAT-2 into orbit Chris Bergin, nasaspaceflight.com, 2012-05-15 (angliski) [Lockheed Martin-Built JCSAT-13 Satellite Begins Service for Sky Perfect JSAT of Japan] 2012-07-11, (angliski) Lockheed Martin Orbits 100th and 101st Commercial Geo Satellites With Successful Launch of JCSAT-13 and VINASAT-2 Lockheed Martin Corporation, 2012-05-15 (angliski) JCSAT-4B JSAT vietnē Arhivēts 2016. gada 18. augustā, Wayback Machine vietnē. (angliski) Starta nodrošinātāja informācija (angliski) JCSAT-13 Gunter Dirk Krebs vietnē (angliski)