Ivans Baso (itāļu: Ivan Basso; dzimis 1977. gada 26. novembrī Galaratē, Varēzes provincē) ir bijušais profesionālais Itālijas šosejas riteņbraucējs. Baso, kura iesauka bija Ivans Bargais, bija viens no labākajiem sava perioda profesionālajiem kalnu, kā arī daudzdienu sacensību braucējiem. Viņš divas reizes uzvarējis Giro d'Italia (2006. gadā ar Team CSC un 2010. gadā ar Liquigas-Doimo). Tomēr 2007. gadā Baso atzinās, ka plānojis lietot dopingu un tika diskvalificēts uz diviem gadiem. Viņa diskvalifikācija noslēdzās 2008. gada 24. oktobrī un divas dienas vēlāk viņš atgriezās sacensību apritē, piedaloties Japānas kausā, kur viņš ieņēma trešo vietu aiz Damiāno Kunego un Džovanni Viskonti. 2015. gada jūlijā Tour de France laikā Baso tika diagnosticēts sēklinieku vēzis, un viņš pārtrauca dalību sacensībās, lai dotos ārstēties Itālijā. Pēc sezonas viņš paziņoja par sportista karjeras beigšanu. John Wilcockson and Andrew Hood. «Ivan il Terrible: The Charmed Life of Italy's Hottest Star». VeloNews, 2005-10-27. Arhivēts no oriģināla, laiks: 2005-11-02. Skatīts: 2005-12-22. «Cunego wins Japan Cup». VeloNews. 2008-10-26. Skatīts: 2008-11-15. Barry Ryan. «Ivan Basso diagnosed with testicular cancer». Cyclingnews.com (Immediate Media Company), 2015. gada 13. jūlijs. Skatīts: 2015. gada 13. jūlijs. Basso retires from cycling, will take up new role with Tinkoff-Saxo team Vikikrātuvē par šo tēmu ir pieejami multivides faili. Skatīt: Ivans Baso. Oficiālā tīmekļa vietne Neoficiāla fanu lapa (arhivēta versija) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)