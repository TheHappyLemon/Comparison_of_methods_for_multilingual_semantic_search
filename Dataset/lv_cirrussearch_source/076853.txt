Katrina Siska (igauņu: Katrin Siska, dzimusi 1983. gada 10. decembrī Tallinā, Igaunijā) ir igauņu dziedātāja un pianiste, grupas Vanilla Ninja dalībniece. Viņas māte Lēna ir no Krievijas un tēvs Tomass ir no Igaunijas, ģimenē vēl ir jaunāka māsa Trīna-Ketlina. Savus skolas gadus pavadījusi kopā ar citu grupas dalībnieci Piretu Jervisu Tallinas 21. vidusskolā. Savas muzikālās gaitas sākusi skolas korī un klavieres sākusi spēlēt 7 gadu vecumā. Paralēli muzikālajai karjerai, Katrina studēja Igaunijā. Pēc atgriešanās Igaunijā kopā ar grupu Vanilla Ninja no Vācijas 2006. gadā Katrina sāka studēt Tallinas tehnoloģiju universitātē. Katrina prot daudzas valodas: igauņu, krievu, angļu, vācu, somu un franču, ko viņa apgūst universitātē. 2009. gada augustā Katrina Siska pievienojās Igaunijas Centra partijai. «"Ninjatüdruk" Katrin Siska liitus Keskerakonnaga». delfi.ee. Arhivēts no oriģināla, laiks: 2015. gada 13. janvārī. Vanilla Ninja oficiālā mājaslapa Arhivēts 2011. gada 16. jūlijā, Wayback Machine vietnē. (igauniski)/(angliski)