Oleksandrs Sidorenko (ukraiņu: Олександр Сидоренко; 1960—2022) bija padomju peldētājs, 1980. gada vasaras olimpisko spēļu čempions. Dzimis 1960. gada 27. maijā Ždanovā (tagad Mariupole). Absolvējis Kijivas Valsts fiziskās kultūras institūtu. 1976. gadā viņš kļuva par PSRS sporta meistaru, 1979. gadā tika atzīts par labāko peldētāju valstī, bet 1980. gadā viņam tika piešķirts PSRS Nopelniem bagātā sporta meistara tituls. 1980. gada vasaras olimpiskajās spēlēs viņš uzvarēja 400 metru distancē ar laiku 4:22,89, kas bija jauns olimpiskais rekords. Gadu vēlāk viņš uzvarēja Eiropas čempionātā 200 metru distancē (2:03,60), bet 1982. gada pasaules čempionātā viņš atkal bija pirmais šajā disciplīnā, sasniedzot čempionāta rekordu (2:03,30). 1982. gada 11. septembrī viņš apprecējās ar 1980. gada olimpisko spēļu bronzas medaļas ieguvēju peldēšanā Jeļenu Kruglovu, un 1989. gadā viņiem piedzima dēls Aleksandrs. Pēc sporta karjeras beigām 1987. gada septembrī viņš kļuva par ūdenspolo komandas "Iļjičivec" treneri, bet 10 gadus vēlāk — par tās vadītāju. Miris 2022. gada 20. februārī Mariupolē koronavīrusa infekcijas dēļ. Vikikrātuvē par šo tēmu ir pieejami multivides faili. Skatīt: Oleksandrs Sidorenko. Krievijas Lielās enciklopēdijas raksts (krieviski)