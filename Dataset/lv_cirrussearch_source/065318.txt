Maikls Bendžamins Bejs (angļu: Michael Benjamin Bay, dzimis 1965. gada 17. februārī) ir amerikāņu kinorežisors un producents. Viņš pazīstams ar savām lielbudžeta spraiga sižeta filmām, kurās izmantota stilizēta kinematogrāfija un vizuālie efekti, kā arī specefekti, tai skaitā sprādzienu atveidošana. Beja pirmā režisētā filma bija "Sliktie puiši" (1995). Viņa režisētās un producētās filmas, tai skaitā "Armagedons" (1998), "Pērlhārbora" (2001) un filmu sērija "Transformeri" (2007—pašlaik), kopumā ir nopelnījušas 7,8 miljardus ASV dolāru, tādējādi padarot viņu par vienu no komerciāli veiksmīgākajiem kinorežisoriem. Bejs ir viens no filmu producēšanas uzņēmuma The Institute dibinātājiem. Bijis producents tādām uzņēmuma šausmu filmām kā "Teksasas slaktiņš ar motorzāģi" (The Texas Chainsaw Massacre, 2003), "Šausmas Amitivilā" (2005), "Piektdiena, trīspadsmitais" (Friday the 13th, 2009) un "Šausmas Gobu ielā" (A Nightmare on Elm Street, 2010). Neskatoties uz Beja filmu kases ieņēmumu panākumiem, viņa filmas bieži izpelnās negatīvus vērtējumus no kritiķiem. Pozitīvas atsauksmes ieguvušas viņa filmas "Klints" (The Rock, 1996), "Transformeri" (2007), "13 stundas: Bengazi slepenie kareivji" (2016) un "Ātrā palīdzība" (2022), savukārt lielākā daļa citu viņa filmu, īpaši četri "Transformeru" turpinājumi, ir saņēmušas pārsvarā negatīvas atsauksmes. Bryan Curtis. «Michael Bay vs. his critics.». Slate Magazine (angļu), 2005-06-15. Skatīts: 2023-01-30. IMDb profils (angliski) AllMovie profils (angliski) Box Office Mojo profils (angliski)