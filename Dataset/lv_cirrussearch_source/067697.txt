Džesika Pegula (angļu: Jessica Pegula; dzimusi 1994. gada 24. februārī Bufalo) ir profesionāla amerikāņu tenisiste. Pirmo titulu WTA turnīros vienspēlēs izcīnīja 2019. gada augustā Vašingtonā, Citi Open turnīra finālā uzvarot Kamilu Džordži. 2022. gada oktobrī uzvarēja turnīrā Gvadalaharā, pirmo reizi izcīnot WTA 1000 titulu. Guvusi panākumus arī dubultspēlēs, 2022. gada Francijas atklātajā čempionātā kopā ar Koko Gofu iekļuva finālā, kur piekāpās Francijas tenisistēm Karolīnai Garsijai un Kristīnai Mladenovičai. Augstāko vietu WTA rangā vienspēlēs sasniegusi 2022. gada 24. oktobrī, ieņemot trešo pozīciju. Dubultspēļu rangā 2023. gada maijā sasniedza 2. vietu. 2023. gada 11. septembrī Pegula pirmo reizi kļuva par dubultspēļu ranga līderi, dalot 1. vietu ar Koko Gofu. Sākumā pabijusi ranga līderes godā vienu nedēļu, tā paša gada 23. oktobrī atgriezās dubultspēļu ranga 1. vietā vēl uz divām nedēļām. 2023. gada sezonas noslēguma turnīrā WTA Finals vienspēlēs iekļuva finālā, kur zaudēja polietei Igai Švjontekai. «'This is what you work for': Pegula romps to first WTA singles title at Citi Open». wtatennis.com (angļu). 2019. gada 4. augustā. Skatīts: 2023. gada 29. jūnijā. «Pegula wins Guadalajara for first WTA 1000 title of career». wtatennis.com (angļu). 2022. gada 24. oktobrī. Skatīts: 2023. gada 29. jūnijā. «Garcia, Mladenovic top Gauff, Pegula to win French Open doubles title». wtatennis.com (angļu). 2022. gada 5. jūnijā. Skatīts: 2023. gada 29. jūnijā. «Rankings Watch: Sabalenka, Gauff-Pegula duo headline historic shakeup». wtatennis.com (angļu). 2023. gada 11. septembrī. Skatīts: 2023. gada 11. septembrī. «Švjonteka grauj WTA sezonas finālā un atgriežas pasaules tronī». sportacentrs.com. Skatīts: 2023. gada 7. novembrī. Vikikrātuvē par šo tēmu ir pieejami multivides faili. Skatīt: Džesika Pegula. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)