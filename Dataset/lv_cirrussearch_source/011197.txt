Rosario (Rosario) ir pilsēta Argentīnas centrālajā daļā pie Parānas upes, Santafē provinces lielākā pilsēta un Argentīnas trešā lielākā pilsēta. Ostas pilsēta, jo okeāna kuģi var sasniegt pilsētu pa Parānas upi. Rosario ir Argentīnas nacionālā karoga rašanās vieta. Rosario vietā apmetne izveidojās XVII gadsimtā, tomēr precīzs pilsētas dibināšanas gads nav zināms. 1812. gada 27. februārī ģenerālis Manuels Belgrano tieši Rosario pirmoreiz pacēla jaunizveidoto Argentīnas nacionālo karogu. Ap 1850. gadu Rosario bija tikai 3000 iedzīvotāju, jo tās ostai bija aizliegts pieņemt ārzemju kravas. 1852. gada 5. augustā Argentīnas prezidents Husto Hosē de Urkisa (Justo José de Urquiza) pasludināja Rosario par pilsētu un atļāva ārzemju tirdzniecību. Osta un pilsēta sāka attīstīties ļoti strauji. 1926. gadā Rosario bija 407 000 iedzīvotāji, no kuriem 47% bija dzimuši ārpus Argentīnas. 1946. gadā Rosario bija spēcīgs atbalsts Huanam Peronam. 1969. gadā pilsētā notika pret diktatūru vērsti studentu un strādnieku nemieri (Rosariazo). Kad 1976. gadā Argentīnā nodibinājās diktatūra, daudzi pilsētas iedzīvotāji "pazuda". Rosario dzimuši: Gato Barbjēri (Gato Barbieri) (1934-) - mūziķis Ernesto Če Gevara (Ernesto Che Guevara) (1928-1967) - revolucionārs Cēzars Delgado (César Delgado) (1981-) - futbolists Lučo Fontana (Lucio Fontana) (1899-1968) - mākslinieks Kristians Gonsaless (Cristian González) (1974-) - futbolists Havjers Maskerano (Javier Mascherano) (1984-) - futbolists Lionels Mesi (Lionel Messi) (1987-) - futbolists Maksimiliano Rodrigess (Maximiliano Rodríguez) (1981-) - futbolists Anhels Di Marija (Ángel Di María) (1988) - futbolists Rosario sadraudzības pilsētas ir: Alesandrija, Itālija Almati, Kazahstāna Asunsjona, Paragvaja Bilbao, Spānija Karakasa, Venecuēla Kuenka (pilsēta), Ekvadora Dakara, Senegāla Haifa, Israēla Impērija, Itālija Kuveita (pilsēta), Kuveita Manizalesa, Kolumbija Medeljina, Kolumbija Monterreja, Meksika Montevideo, Urugvaja Pireja, Grieķija Pisko, Peru Portualegri, Brazīlija Šanhaja, Ķīna Santa Klāra, Kuba Santakrusa de la Sjerra, Bolīvija Santjago de Kuba, Kuba Santodomingo, Dominikāna Sentluisa, ASV Turīna, Itālija Valparaiso, Čīle «INDEC: estimaciones de población». Arhivēts no oriģināla, laiks: 2014. gada 9. aprīlī. Skatīts: 2010. gada 2. augustā. https://www.rosario.gob.ar/inicio/ Vikikrātuvē par šo tēmu ir pieejami multivides faili. Skatīt: Rosario. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)