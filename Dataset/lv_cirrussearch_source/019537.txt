Klusā nedēļa (latīņu: Hebdomada Sancta) kristietībā ir Lielā gavēņa pēdējā nedēļa un nedēļa tieši pirms Lieldienām. Klusā nedēļa sākas ar Pūpolsvētdienu. Tajā ietilpst arī Zaļā Ceturtdiena, Lielā Piektdiena un Klusā Sestdiena. Tajā neietilpst Pirmās Lieldienas, kas ir svētdienā uzreiz aiz šīm dienām. Pareizticībā Klusā nedēļa tradicionāli sākas vienu dienu agrāk kā citos kristietības novirzienos, tas ir, ar Lācara sestdienu, kas ir tieši pirms Pūpolsvētdienas. Pēc kristiešu tradīcijām Pūpolsvētdiena tradicionāli tiek uzskatīta par dienu, kad Jēzus Kristus ieradās Jeruzalemē, Zaļajā Ceturtdienā Jēzus Kristus iedibināja svēto vakarēdienu, Lielajā Piektdienā Jēzus Kristus tika piesists krustā, bet Klusā Sestdiena ir diena pirms Lieldienām, kad Jēzus Kristus augšāmcēlās. Vikikrātuvē par šo tēmu ir pieejami multivides faili. Skatīt: Klusā nedēļa. Encyclopædia Britannica raksts (angliski) Krievijas Lielās enciklopēdijas raksts (krieviski) Katoļu enciklopēdijas raksts (angliski) Enciklopēdijas Krugosvet raksts (krieviski)