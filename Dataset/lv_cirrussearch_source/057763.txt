Saša Kalajdžičs (Saša Kalajdžić; dzimis 1997. gada 7. jūlijā Vīnē) ir Austrijas futbolists, kas spēlē uzbrucēja pozīcijā, Austrijas futbola izlases dalībnieks. Kopš 2024. gada pārstāv Vācijas Bundeslīgas klubu Eintracht Frankfurt, kas viņu īrē no Anglijas kluba Wolverhampton Wanderers. Kalajdžičs ir Vīnes "Donaufeld" kluba audzēknis. 2016. gadā pievienojās FC Admira Wacker Mödling. Sākotnēji spēlēja pussarga pozīcijā, vēlāk kļuva par uzbrucēju. 2019. gada jūlijā pārgāja uz Vācijas klubu VfB Stuttgart. 2020.—2021. gada sezonā guva 16 vārtus Bundeslīgā, ieņemot sesto vietu līgas rezultatīvāko spēlētāju vidū. Austrijas izlasē debitēja 2020. gada 14. oktobrī UEFA Nāciju līgas spēlē pret Rumāniju, nākot uz maiņu spēles beigās. Pirmos vārtus izlases labā guva 2021. gada 25. martā 2022. gada FIFA Pasaules kausa kvalifikācijas spēlē pret Skotijas izlasi. Tika iekļauts izlases sastāvā dalībai 2020. gada Eiropas čempionāta finālturnīrā. Guva vārtus astotdaļfināla spēlē pret Itāliju. «Germany Bundesliga 2020/2021 -Top Scorer». worldfootball.net (angļu). Skatīts: 2021. gada 3. jūlijā. Vikikrātuvē par šo tēmu ir pieejami multivides faili. Skatīt: Saša Kalajdžičs. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)