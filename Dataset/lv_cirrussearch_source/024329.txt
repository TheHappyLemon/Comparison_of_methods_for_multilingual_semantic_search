Nacionālā Futbola Līga (NFL) ir lielākā un spēcīgākā profesionālā amerikāņu futbola līga pasaulē. NFL līgā ir spēlējuši trīs latviešu izcelsmes sportisti: Vilnis Ezeriņš, Pols Grasmanis un Markuss Zuševics. NFL piedalās 32 komandas no ASV. Atšķirībā no citām ASV profesionālā sporta līgām, kā NBA un NHL, tajā nepiedalās komandas no Kanādas. Kopš 2002. gada sezonas komandas divīzijās sadalītas šādi: Pirms sezonas katra komanda aizvada četras pārbaudes spēles. NFL regulārā sezona risinās 17 nedēļas - no septembra sākuma līdz decembra beigām. Katrai komandai jāaizvada 16 spēles (viena nedēļa atkarībā no spēļu kalendāra ir brīva): Sešas spēles ar savas divīzijas komandām (ar katru divas reizes - mājās un izbraukumā) Četras spēles ar citas divīzijas komandām no tās pašas konferences (trīs gadu laikā ar katru no divīzijām; divas spēles mājās, divas izbraukumā) Četras spēles ar citas divīzijas komandām no otras konferences (četru gadu laikā ar katru no divīzijām; divas spēles mājās, divas izbraukumā) Divas spēles ar komandām no tās pašas konferences, kas ieņēmušas to pašu vietu savās divīzijās, ko attiecīgā komanda (viena spēle mājās un viena izbraukumā) Līdz ar to precīzu spēļu kalendāru un pretiniekus komandām nav iespējams zināt līdz pat iepriekšējās sezonas noslēgumam. 12 labākās komandas pēc regulārās sezonas piedalās play-off turnīrā par tiesībām iekļūt Superkausa izcīņā un sacensties par Vinsa Lombardi balvu. Oficiālā NFL tīmekļa vietne NFL spēlētāju tīmekļa vietne Arhivēts 2007. gada 15. janvārī, Wayback Machine vietnē. Superkausa tīmekļa vietne NFL vēsture - čempioni un balvu ieguvēji NFL noteikumi