Vladimira (krievu: Владимир) ir pilsēta Krievijā, Vladimiras apgabala administratīvais centrs. Izvietojusies apgabala vidienē Kļazmas upes kreisajā krastā 180 km uz ziemeļaustrumiem no Maskavas. Uzskata, ka pilsēta nosaukta vai nu Kijevas lielkņaza Vladimira Svjatoslaviča vai arī Vladimira Monomaha vārdā, jo Ipatija hronikā minēts, ka pilsēta dibināta 1108. gadā. Kņazs Andrejs Bogoļubskis pārcēla savu rezidenci no Suzdaļas uz Vladimiru. 1238. gadā to nopostīja mongoļi Batuhana vadībā. 1299.–1317. gadā Vladimirā dzīvoja Krievijas metropolīti, bet 1328. gadā kņazs Ivans Kaļita savu rezidenci pārcēla uz Maskavu. Pētera I reformu laikā 1719. gadā tā kļuva par provinces galvaspilsētu, no 1796. līdz 1929. gadam tā bija Vladimiras guberņas galvaspilsēta. Kopš 1944. gada Vladimiras apgabala galvaspilsēta. https://www.citypopulation.de/en/russia/cities/central/; pārbaudes datums: 27 septembris 2022. Vikikrātuvē par šo tēmu ir pieejami multivides faili. Skatīt: Vladimira. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)