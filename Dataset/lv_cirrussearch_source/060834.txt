„Par krievu un ukraiņu vēsturisko vienotību” (krievu: «Об историческом единстве русских и украинцев»; ukraiņu: «Про історичну єдність росіян та українців») ir Vladimira Putina aptuveni 5000 vārdus gara eseja, ko 2021. gada 12. jūlijā krievu un ukraiņu valodā savā tīmekļa vietnē publicēja Kremlis. Tajā izklāstīti Putina uzskati par krievu un ukraiņu vēsturi no Kijevas Krievzemes laikiem līdz pat PSRS sabrukumam, apgalvojot, ka ukraiņi un krievi (tāpat kā baltkrievi) esot „viena tauta”, bet mūsdienu Ukraina esot bez „nekādas vēsturiskās bāzes” un „pilnīgi un absolūti” „padomju laiku izgudrojums”. Ukrainas prezidents Volodimirs Zelenskis nākamajā dienā teica, ka eseju analizēt viņam nav bijis laika, bet krievu un ukraiņu brālīgumu salīdzināja ar Kainu un Ābelu. Savukārt bijušais Igaunijas prezidents Tomass Hendriks Ilvess eseju pielīdzināja Ādolfa Hitlera 1938. gada retorikai par Sudetu apgabalu, ar ko Hitlers centās attaisnot Čehoslovākijas sadalīšanu. Lielkrievija Kas Krievijai jādara ar Ukrainu? «Putins publicē sacerējumu par "krievu un ukraiņu vēsturisko vienotību"». tvnet.lv. 2021. gada 13. jūlijs. Skatīts: 2022. gada 23. martā. «Vladimirs Putins publicē eseju par Krievijas un Ukrainas vēsturisko vienotību». jauns.lv. 2021. gada 13. jūlijs. Skatīts: 2022. gada 23. martā. «Zelenskis pajokojis par Putina sacerējumu». Apollo. 2021. gada 14. jūlijs. Skatīts: 2022. gada 23. martā. «Ilvess par «vēsturnieka» Putina apgalvojumiem: Putins izmanto līdzīgu retoriku kā Hitlers 1938. gadā». Latvijas Sabiedriskais medijs. 2021. gada 13. jūlijs. Skatīts: 2022. gada 23. martā.