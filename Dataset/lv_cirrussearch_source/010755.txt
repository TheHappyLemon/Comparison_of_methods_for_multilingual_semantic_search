Paksat-1R (PAKSAT-1Replacement) ir Pakistānas sakaru pavadonis. To apkalpo kompānija PAKSAT, kas ir Pakistānas kosmosa aģentūras SUPARCO komerciālais atzars. Palaists 2011. gadā un paredzēts pavadoņa Paksat-1 aizvietošanai ģeostacionārajā orbītā 38° austrumu garuma. 2001. gadā SUPARCO iegādājās daļēji bojāto pavadoni Palapa C1 un nosauca par PAKSAT-1. 2012. gadā tam beidzas resursi, tāpēc 2008. gada oktobrī Pakistāna noslēdza līgumu ar Ķīnas China Great Wall Industry Corporation (CGWIC) par jauna pavadoņa izgatavošanu un palaišanu orbītā. Paksat-1R nodrošina sakarus Pakistānas teritorijā, kā arī Āzijas centrālajā un dienvidu daļā, Austrumeiropā, Austrumāfrikā un Tālajos Austrumos: televīzijas retranslāciju, interneta un datu sakaru pakalpojumus, telefoniju, teleizglītības un telemedicīnas pakalpojumus. Kosmiskais aparāts apgādāts ar 12 C joslas un 18 Ku joslas raidītājiem. 5. novembrī Paksat-1R sāka komerciālo darbību. http://italk.pk/post/2011/08/12/Pakistan’s-first-Communications-Satellite-PAKSAT-1R-launched.aspx Arhivēts 2013. gada 3. aprīlī, Wayback Machine vietnē. (angliski) http://www.dawn.com/2011/08/11/pakistans-first-communications-satellite-paksat-1r-launched.html (angliski) Paksat-1R starts commercial operations on Saturday Arhivēts 2011. gada 8. novembrī, Wayback Machine vietnē. Associated Press of Pakistan, 2011-11-04 (angliski) PAKSAT-1R Arhivēts 2011. gada 16. jūlijā, Wayback Machine vietnē. PAKSAT-R Gunter Dirk Krebs China debuts partnership with Pakistan – Long March launches Paksat-1R Rui C. Barbosa, NASASpaceFlight.com, 2011-08-11