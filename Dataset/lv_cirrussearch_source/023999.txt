Šis raksts ir par upi Ziemeļamerikā. Par pilsētu Argentīnā skatīt rakstu Riogrande (Argentīna). Riogrande (angļu: Rio Grande), pazīstama arī kā Riobravo del Norte (spāņu: Río Bravo del Norte) ir upe ASV un Meksikā. Tā veido daļu no abu valstu robežas. Riogrande sākas Kolorādo štata dienvidrietumos, tā ietek Meksikas līcī. 1980. gadu beigās upes garums bija 3051 km, tomēr kursa maiņa dažkārt rada garuma izmaiņas. Atkarībā no mērīšanas veida Riogrande ir ceturtā vai piektā garākā upju sistēma Ziemeļamerikā. Dažas no garākajām Riograndes pietekām ir Pekosa, Riokončosa un Riosalado. Riograndes baseins ir gandrīz 472 tūkstošus km2 liels. Vikikrātuvē par šo tēmu ir pieejami multivides faili. Skatīt: Riogrande. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)