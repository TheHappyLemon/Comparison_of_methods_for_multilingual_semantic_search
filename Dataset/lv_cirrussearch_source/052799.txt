Grieķijas Olimpiskā komiteja (grieķu: Ελληνική Ολυμπιακή Επιτροπή; abreviatūra: HOC) ir Grieķijas vadošā olimpiskā institūcija. Grieķijas Olimpiskā komiteja ir viena no vecākajām nacionālajām olimpiskajām komitejām pasaulē, kas organizē valsts pārstāvjus olimpiskajām spēlēm un citiem starptautiskajiem sporta pasākumiem. Olimpiskā komiteja tika izveidota 1894. gada 3. februārī. Olimpiskās komitejas galvenā mītne atrodas Grieķijas galvaspilsētā Atēnās. Grieķijas izmantotais SOK kods ir GRE. Komitejas locekļi ir 27 sporta federācijas, kuras ievēl Izpildpadomi, kurā ir prezidents un seši locekļi. Grieķija ir startējusi pilnīgi visās 31. vasaras olimpiskajās spēlēs un gandrīz visās ziemas olimpiskajās spēlēs, izņemot 1960. gada Skvoveli spēles. Grieķijas Olimpiskās komitejas vēsture ir cieši saistīta ar Olimpisko spēļu atdzimšanas vēsturi. Olimpiskā komiteja Atēnās tika dibināta 1894. gada 3. februārī ar nosaukumu Olimpisko spēļu komiteja (grieķu valodā: Επιτροπής Ολυμπιακών Αγώνων, E.O.A.), par Starptautiskās Olimpiskās komitejas locekli tā kļuva 1895. gadā. E.O.A atjaunotajā Panatinaiko stadionā organizēja pirmās mūsdienu olimpiskās spēles 1896. gadā no 6. līdz 15. aprīlim. 1899. gadā Grieķijas valdība Olimpisko spēļu komitejai nodeva pilnu atbildību par sadarbību ar citām sporta federācijām, olimpiskā gara popularizēšanu un organizācijas vadīšanu tās 12 locekļiem. Atēnas tika izvēlētas par 2004. gada vasaras olimpisko spēļu rīkotājpilsētu Starptautiskās Olimpiskās komitejas 106. sesijas laikā, kas notika Lozannā 1997. gada 5. septembrī. 2000. gadā Olimpisko spēļu komiteja mainīja savu nosaukumu uz Grieķijas Olimpiskā komiteja. Kopš Pirmajām Vidusjūras spēlēm Aleksandrijā 1951. gadā Grieķijas Olimpiskā komiteja ir atbildīga par to rīkošanu ik pēc četriem gadiem, gatavojoties olimpiskajām spēlēm. Grieķijas Olimpiskā komiteja organizē olimpiskās lāpas un liesmas iedegšanas ceremoniju Senajā Olimpijā vasaras un ziemas olimpisko spēļu ceremonijām, kā arī olimpisko lāpu stafeti pa Grieķiju, pirms tā turpina savu ceļojumu citur pasaulē. Grieķijas Olimpiskā komiteja šobrīd sastāv no: Prezidents: Spirs Caprals Viceprezidents: Stelijs Ageludis Ģeberālsekretārs: Emmanuels Kolimpadis Kasieris: Antonijs Nikolopoulos Locekļi: Aristidis Adamopuls, Polikseni Argeitaki, Joannis Karrs Grieķijas nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Pašlaik Grieķijā darbojas 26 vasaras olimpiskās un 1 ziemas sporta federācija. Grieķijas Olimpiskā komiteja pārvalda vairākas sporta norises vietas: Panatinaiko stadionu, Karaiskaki stadionu, Atēnu Olimpisko ūdenssportu centru, Starptautiskās Olimpiskās akadēmijas izglītības iestādes, Mūsdienu olimpisko spēļu muzeju Senajā Olimpijā, kā arī tā piedalās Atēnu Olimpiskā sporta kompleksa pārvaldīšanā. Grieķija olimpiskajās spēlēs «History». Arhivēts no oriģināla, laiks: 2018. gada 22. aprīlī. Skatīts: 2020. gada 29. aprīlī. «Plenary session». Arhivēts no oriģināla, laiks: 2019. gada 27. septembrī. Skatīts: 2020. gada 29. aprīlī. «Member - Federations». Arhivēts no oriģināla, laiks: 2019. gada 27. septembrī. Skatīts: 2020. gada 29. aprīlī. «The premises of the HOC». Arhivēts no oriģināla, laiks: 2020. gada 18. septembrī. Skatīts: 2020. gada 29. aprīlī. Oficiālā mājaslapa Grieķijas profils SOK mājas lapā