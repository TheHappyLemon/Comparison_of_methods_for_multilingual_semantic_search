Denjels Libeskinds (angļu: Daniel Libeskind; dzimis 1946. gada 12. maijā) ir amerikāņu arhitekts, mākslinieks un scenogrāfs. 1989. gadā kopā ar sievu nodibināja arhitektūras biroju Studio Daniel Libeskind, kura darbi ieguvuši ievērību pasaulē. Tiek pieskaitīts dekonstruktīvisma stila arhitektiem. Dzimis Lodzā holokaustu pārdzīvojušu ebreju ģimenē. Bērnībā apguva akordeona spēli, kļūdams par virtuozu. 1953. uzstājās Polijas televīzijā. 1959. gadā ieguva ASV—Izraēlas stipendiju un uzstājās kopā ar vijolnieku Ichaku Perlmanu. Tajā pašā gadā emigrēja uz ASV. 1965. gadā kļuva par ASV pilsoni. 1970. gadā ieguva arhitektūras bakalaura grādu Cooper Union koledžā Ņujorkā, bet 1972. gadā grādu arhitektūras teorijā un vēsturē Eseksas Universitātē Anglijā. Vēlāk dzīvoja dažādās vietās pasaulē, pasniegdams universitātēs (citu starpā, Lineburgas, Jeila un Pensilvānijas universitātēs). Pirmā Libeskeinda projektētā māja tika uzcelta 1998. gadā, kad Libeskindam bija 52 gadi. Pirmā plaši pazīstamā celtne, kas ieguva starptautisku atzinību, bija 1999. gadā pabeigtais Ebreju muzejs Berlīnē. 2003. gadā Denjela Libeskinda projekts uzvarēja konkursā par Pasaules tirdzniecības centra Ņujorkā kvartāla atjaunošanu, kas tika iznīcināts 2001. gada 11. septembra uzbrukumā ASV. Ebreju muzejs Berlīnē (Jüdisches Museum Berlin,1989—1999); Berlīne, Vācija Impērijas kara muzeja Ziemeļu filiāle (Imperial War Museum North, 1997—2001); Mančestra, Apvienotā Karaliste Denveras Mākslas muzeja paplašināšana (Denver Art Museum, Frederic C. Hamilton building, 2000—2006); Denvera, ASV Vestsaidas iepirkšanās un izklaides centrs (Westside, 2000—2008); Berne, Čehija Londonas Metropolitēna universitātes paplašināšana (London Metropolitan University Graduate Centre, 2001—2004); Londona, Apvienotā Karaliste Karaliskā Ontario muzeja paplašināšana (Royal Ontario Museum, 2002—2007); Toronto, Kanāda Zlota 44 daudzdzīvokļu augsceltne (Złota 44, 2005—2010); Varšava, Polija MO muzejs (MO muziejus, 2017—2018); Viļņa, Lietuva Erbacher, Doris and Kubitz, Peter Paul. "'You appear to have something against right angles", The Guardian, October 11, 2007 Vikikrātuvē par šo tēmu ir pieejami multivides faili. Skatīt: Denjels Libeskinds. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Studio Daniel Libeskind mājaslapa (angliski)