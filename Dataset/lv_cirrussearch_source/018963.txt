Monreāla (franču: Montréal, angļu: Montreal) ir pilsēta Kanādas dienvidaustrumos pie Otavas ietekas Sentlorensā (Sv. Labrenča upē). Tā ir otra lielākā Kanādas pilsēta un lielākā Kvebekas provinces pilsēta. Pilsētas kodols ir Monreālas sala Sentlorensas un Otavas upes satekvietā, bet Monreālas osta atrodas vietā, kur jūras kuģi spēj iebraukt augšup pa Sentlorensas jūras ceļu. Pilsētas iedzīvotāju vairums runā franču valodā (2001. gadā 67,3% pilsētas iedzīvotāju par savu pirmo valodu atzina franču). Monreāla ir otra lielākā pilsēta pasaulē aiz Parīzes, kurā pamatā izmanto franču valodu. Pilsēta ir Pasaules antidopinga aģentūras (World Anti-Doping Agency), Starptautiskā civilās aviācijas organizācijas (International Civil Aviation Organization (ICAO)) un Starptautiskās gaisa satiksmes asociācijas (International Air Transport Association (IATA)) mītnes vieta. Pazīstamākie uzņēmumi, kuru galvenie biroji atrodas Monreālā, ir Air Canada (aviācija), Alcan (alumīnija ražošana), Canadian National Railway (dzelzceļš), Matrox (datorkomponenti), VIA Rail (dzelzceļš). Apmēram 8000 gadu Monreālas apkārtni apdzīvoja huronu, algonkinu un irokēzu tautas. Pirmais eiropietis, kurš 1535. gada 2. oktobrī ieradās Monreālas apkārtnē bija franču jūrasbraucējs Žaks Kartjē. Pirmo pastāvīgo apmetni eiropieši izveidoja 1639. gadā. Apmetne attīstījās kā kažokādu tirdzniecības centrs un bāze tālākai Kanādas apgūšanai. 1760. gadā Monreālu ieņēma briti un pēc 1763. gada Parīzes līguma, kurš izbeidza Septiņgadu karu, Monreāla nokļuva angļu valdījumā. 1775. gadā to uz īsu brīdi ieņēma amerikāņu neatkarības cīnītāji, tomēr tā palika Lielbritānijas sastāvā. 1832. gadā Monreālai tika piešķirtas pilsētas tiesības. Britu valdīšanas laikā Monreāla kļuva par lielāko Kanādas pilsētu. 20. gadsimta 50. gados Monreālas iedzīvotāju skaits pārsniedza 1 miljonu. 1967. gadā šeit notika EXPO, bet 1976. gadā - olimpiskās spēles. 1977. gadā Monreālā, tāpat kā visā Kvebekā, franču valodu atzina par vienīgo oficiālo valsts valodu. Monreālā dzimuši: Luīze Arbūra (Louise Arbour, 1947-) - politiķe Melisa Auf der Maura (Melissa Auf der Maur, 1972-) - mūziķe Sols Belovs (Saul Bellow, 1915-2005) - rakstnieks Eriks Berns (Eric Berne, 1910-1970) - psihiatrs Ženevjeva Bižo (Geneviève Bujold, 1942-) - aktrise Martins Brodērs (Martin Brodeur, 1972-) - hokejists Rejs Burks (Ray Bourque, 1960-) - hokejists Pjērs Buvjē (Pierre Bouvier, 1979-) - mūziķis Milēna Fārmere (Mylène Farmer, 1961-) - mūziķe Meinards Fergusons (Maynard Ferguson, 1928-2006) - mūziķis Dags Hārvijs (Doug Harvey, 1924-1989) - hokejists Naomi Kleina (Naomi Klein, 1970-) - žurnāliste Leonards Koens (Leonard Cohen, 1934-) - rakstnieks un mūziķis Gijs Leflērs (Guy Damien Lafleur, 1951–2022) – hokejists Mario Lemjē (Mario Lemieux, 1965-) - hokejists Roberto Luongo (Roberto Luongo, 1979-) - hokejists Sidnijs Oltmens (Sidney Altman, 1939-) - biologs Stīvens Pinkers (Steven Pinker, 1954-) - psihologs Oskars Pītersons (Oscar Peterson, 1925-2007) - mūziķis Mērija Pīrsa (Mary Pierce, 1975-) - tenisiste Mordekajs Rihlers (Mordecai Richler, 1931-2001) - rakstnieks Moriss Rišārs (Maurice Richard, 1921-2000) - hokejists Marks Robsons (Mark Robson, 1913-1978) - kinorežisors Jans Stīvensons (Ian Stevenson, 1918-) - psihiatrs Viljams Šetners (William Shatner, 1931-) - aktieris Norma Šīrere (Norma Shearer, 1902-1983) - aktrise Žans Klods Tirkots (Jean-Claude Turcotte, 1936-) - kardināls Mišels Treblejs (Michel Tremblay, 1942-) - rakstnieks Pjērs Trido (Pierre Trudeau, 1919-2000) - politiķis Rufuss Veinraits (Rufus Wainwright, 1973-) - mūziķis Džeikobs Vīners (Jacob Viner, 1892-1970) - ekonomists Brisele, Beļģija Bukareste, Rumānija Bostona, ASV — 1995 Tunisa, Tunisija — 1999 https://www150.statcan.gc.ca/t1/tbl1/en/tv.action?pid=9810000501 https://www150.statcan.gc.ca/t1/tbl1/fr/tv.action?pid=9810000201. Discovering Canada (official Canadian citizenship test study guide) «LIVING IN CANADA: MONTREAL, QUEBEC». Abrams & Krochak – Canadian Immigration Lawyers. Arhivēts no oriģināla, laiks: 2010. gada 30. martā. Skatīts: 2009. gada 4. novembris. Dimitrios Roussopoulos, C. George Benello (redaktori). Participatory Democracy: Prospects for Democratizing Democracy. Montreal; New York : Black Rose Books, 2005. 292. lpp. ISBN 1-55164-224-7. ISBN 1-55164-225-5 (paperback). Arhivēts no oriģināla, laiks: 2011. gada 21. jūlijā. Skatīts: 2009. gada 5. jūnijs. Citāts: Montreal "is second only to Paris as the largest primarily French-speaking city in the world". Vikikrātuvē par šo tēmu ir pieejami multivides faili. Skatīt: Monreāla. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne