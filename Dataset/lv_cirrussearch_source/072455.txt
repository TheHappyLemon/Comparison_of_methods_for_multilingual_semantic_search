Baku (azerbaidžāņu: Bakı, izrunā: [bɑˈcɯ]) ir Azerbaidžānas galvaspilsēta. Tā ir Kaspijas jūras piekrastes un Kaukāza lielākā pilsēta un osta. 2012. gadā pilsētā dzīvoja 2,12 miljoni iedzīvotāju, kas ir aptuveni ceturtā daļa no visiem Azerbaidžānas iedzīvotājiem. Kaspijas jūras piekrastē Baku atrodas 28 metrus zem jūras līmeņa. Tā ir lielākā pilsēta pasaulē, kas atrodas zem jūras līmeņa. Baku vēsturiskajos avotos pirmo reizi pieminēta 885. gadā, lai gan arheoloģiskajos izrakumos ir atrastas liecības, ka tur ir bijusi apmetne arī pirms mūsu ēras. 1578. gadā pilsētu iekaroja Osmaņu impērija, un noturēja to savā kontrolē līdz 1603. gadam, kad to iekaroja Safavīdu dinastija. 1723. gadā Krievijas cars Pēteris I iekaroja Baku, bet 1735. gadā tā atkārtoti bija daļa no Persijas. 1806. gadā atkal to iekaroja Krievijas Impērija. 1920. gadā Baku kļuva par Azerbaidžānas Republikas galvaspilsētu. 2012. gadā Baku notika Eirovīzijas dziesmu konkurss, 2015. gadā — pirmās Eiropas spēles. Baku atrodas Kaspijas jūras rietumu krastā, Abšeronas pussalas dienvidos. Pēc Kepena klasifikācijas Baku valda subtropu pustuksneša klimats (BSk). Baku ir iedalīta 12 administratīvajos rajonos: Binagadi rajons (Binəqədi rayonu), Hatai rajons (Xətai rayonu), Hazaru rajons (Xəzər rayonu), Jasamalas rajons (Yasamal rayonu), Karadagas rajons (Qaradağ rayonu), Narimanovas rajons (Nərimanov rayonu), Nasimi rajons (Nəsimi rayonu), Nizami rajons (Nizami rayonu'), Pirallahi rajons (Pirallahı rayonu), Sabailas rajons (Səbail rayonu), Sabunču rajons (Sabunçu rayonu), Surahani rajons (Suraxanı rayonu). Pilsētai arī ir pakļauti 48 ciemati. Pilsētā atrodas Baku Olimpiskais stadions. 2016. gadā pilsētā tika atklāta Baku pilsētas trase, kurā tika aizvadīta Pirmās formulas Eiropas Grand Prix izcīņa, bet 2017. gadā tās ieguva Azerbaidžānas Grand Prix nosaukumu. http://www.baku.azstat.org/section/demography/001.xls. «New Baku circuit on track for June debut». Formula1.com (F1 administrācija). 2016. gada 10. maijs. Skatīts: 2017. gada 11. februāris. Vikikrātuvē par šo tēmu ir pieejami multivides faili. Skatīt: Baku. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Baku ceļojumu padomi no Wikivoyage (angliski) «Baku Pages» (angliski). «Baku viesnīcas» (angliski). Arhivēts no oriģināla, laiks: 2017. gada 31. oktobrī. Skatīts: 2018. gada 3. septembrī. Arhivēts 2017. gada 31. oktobrī, Wayback Machine vietnē. «Baku viesnīcas» (angliski). Arhivēts no oriģināla, laiks: 2019. gada 7. martā. Skatīts: 2019. gada 27. oktobrī. Arhivēts 2019. gada 7. martā, Wayback Machine vietnē. Fotogrāfijas Baku