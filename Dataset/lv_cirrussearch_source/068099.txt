Santalu rinda (latīņu: Santalales) divdīgļlapju rinda. Tai ir kosmopolītisks izplatības areāls, taču vairums sugu ir atrodamas galvenokārt tropu un subtropu reģionos. Daudzi no rindas pārstāvjiem ir parazītiski augi, pārsvarā hemiparazīti, kas spēj fotosintezēt, bet no saimniekauga stumbra vai saknēm iegūst ūdeni un minerālvielas. Daži augi (piemēram, Arceuthobium ģints pārstāvji) ir obligātie hemiparazīti — to lapās ir zema hlorofila koncentrācija (no 1/5 līdz 1/10 no tā, kas atrodama saimniekauga lapotnē) un lielāko daļu uzturvielu iegūst no saimniekauga vadaudiem (ūdeni, mikroelementus, makroelementus un cukurus). Lielākajai daļai ir sēklas bez sēklapvalkiem, kas nav raksturīgi divdīglļapjiem. Saskaņā ar 2016. gada APG IV sistēmu (segsēkļu klasifikācijas taksonomiskā sistēma), santalu rindā ir iekļautas šādas augu dzimtas: Lorantu dzimta (Loranthaceae) Santalkoku dzimta (Santalaceae) Balanophoraceae Misodendraceae Olacaceae Opiliaceae Schoepfiaceae Balanophora fungosa Loranthus europaeus Misodendrum punctulatum Olax imbricata Opilia amentacea Santalum album Schoepfia brasiliensis The Angiosperm Phylogeny Group (2016-05). "An update of the Angiosperm Phylogeny Group classification for the orders and families of flowering plants: APG IV" (en). Botanical Journal of the Linnean Society 181 (1): 1–20. doi:10.1111/boj.12385. «Santalales R. Br. ex Bercht. & J. Presl». www.worldfloraonline.org. Skatīts: 2023-07-18.