Šis raksts ir par putniem. Par citām jēdziena Baloži nozīmēm skatīt nozīmju atdalīšanas lapu. Baložu ģints (Columba) ir viena no baložu dzimtas (Columbidae) ģintīm, kas pieder tipisko baložu apakšdzimtai (Columbinae). Šajā ģintī ir 35 baložu sugas, no kurām vairākas ir izmirušas. Baložu ģints sugu dabīgais izplatības areāls saistīts ar Veco Pasauli, bet vairākas sugas introducētas visā pasaulē, piemēram, klinšu balodis. Latvijā savvaļā sastopamas trīs sugas: mājas balodis (Columba livia domestica), meža balodis (Columba oenas) un lauku balodis (Columba palumbus). Pirms vairāk kā 5000 gadiem, pieradinot klinšu balodi (Columba livia), tika iegūts mājas balodis (Columba livia domestica). Mājas balodis jau sen vairs nedzīvo tikai nebrīvē kopā ar cilvēkiem. Šī pasuga ir atgriezusies atpakaļ savvaļā un tai ir liels izplatības areāls, tā kā balodis gadsimtiem ilgi ir ceļojis līdzi cilvēkam. Lai atšķirtu pieradinātos no savvaļā dzīvojošiem mājas baložiem, pēdējos informācijas avotos mēdz saukt arī par savvaļas baložiem (angļu: Feral Pigeon). Savvaļas mājas baloži un klinšu baloži savstarpēji brīvi pārojas, kas pēc ornitologu domām ar laiku varētu izraisīt ģenētiski tīru klinšu baložu izzušanu savvaļā. Arī Latvijā kā daudzviet citur pasaulē savvaļā sastopami nevis klinšu baloži, bet savvaļas mājas baloži. Ģints zinātniskais nosaukums — Columba cēlies no latīņu valodas sieviešu dzimtes vārda, kas latviski nozīmē 'dūja, balodis' (vīriešu dzimtē — columbus). Grieķu valodā κολυμβίς (kolumbis — 'nirējs') tiek izmantots, lai apzīmētu klinšu balodi, kas ir parasta baložu suga Grieķijā un kura spārnu kustības lidojumā atgādina peldētāja roku kustības. Baložu ģints (Columba) Andamanu balodis (Columba palumboides) Austrālijas baltgalvas balodis (Columba leucomela) Austrumu bronzkakla balodis (Columba delegorguei) Āfrikas meža balodis (Columba unicincta) Baltgredzena balodis (Columba albitorques) Baltpakauša balodis (Columba albinucha) Bolles balodis (Columba bollii) †Bonīnas balodis (Columba versicolor) Citronbalodis (Columba larvata) Dzeltenacu balodis (Columba eversmanni) Dzeltenkāju balodis (Columba pallidiceps) Džungļu balodis (Columba hodgsonii) Gaišgalvas balodis (Columba punicea) Japānas balodis (Columba janthina) Kalnu balodis (Columba rupestris) Kamerūnas balodis (Columba sjostedti) Klinšu balodis (Columba livia) Mājas balodis (Columba livia domestica) Komoras balodis (Columba pollenii) Lauku balodis (Columba palumbus) Lauru balodis (Columba junoniae) Madeiras balodis (Columba trocaz) Margotais balodis (Columba arquatrix) Metāliskais balodis (Columba vitiensis) Meža balodis (Columba oenas) Nilgiri balodis (Columba elphinstonii) Pērļbalodis (Columba guinea) Rietumu bronzkakla balodis (Columba iriditorques) †Rjūkjū balodis (Columba jouyi) Santome balodis (Columba thomensis) Santome bronzkakla balodis (Columba malherbii) Sniega balodis (Columba leuconota) Somālijas balodis (Columba oliviae) Sudrabbalodis (Columba argentina) Šrilankas balodis (Columba torringtoniae) Tīģerkakla balodis (Columba pulchricollis) World Bird List: Pigeons, 2018 Kārta: Baložveidīgie putni; Ordo: Columbiformes All About Birds: Rock Pigeon Columba livia (rock pigeon) Richard F. Johnson, Douglas Siegel-Causey. «European populations of the Rock Dove Columba livia and Genotypic Extinction». The American Midland Naturalist. The University of Notre Dame. Columba Columbus Akadēmiskā terminu datubāze: Columba livia Akadēmiskā terminu datubāze: Columba livia domestica Baložu dzimtas sugu noteicējs Gaļas baložu audzēšana Duer - Doves