Pols Žurnu (franču: Paul Journoud; 1821. gada 18. janvāris Liona — 1882. gada 26. februāris Parīze) bija Francijas šahists. 1850. un 1860. gados bijis viens no vadošajiem Parīzes šaha meistariem, kafejnīcas Café de la Régence šaha kluba biedrs. 1858. gadā zaudējis visas spēlētās partijas pret Polu Morfiju viņa Parīzes apmeklējuma laikā, taču pārī ar Žilu Arnu de Rivjēru uzvarējis Morfiju konsultācijas partijā. Parīzē nospēlējis vairākus mačus, no kuriem 1859. gadā zaudējis Žilam Arnu de Rivjēram ar 5:10 (+4, –9, =2), bet 1860. gadā piekāpies arī Ādolfam Andersenam ar 1½:3½ (+1, –3, =1). 1863. gadā nospēlējis neizšķirti maču ar Krievijas šaha meistaru Aleksandru Petrovu. Bijis pazīstams arī kā dažādu Francijas šaha periodisko izdevumu redaktors: La Régence (1860), La Nouvelle Régence (1861–1864), Le Palamède Français (1864) un Le Sphinx (1865–1867). Journoud Šahista profils chessgames.com mājaslapā (angliski) Šahista profils 365chess.com mājaslapā (angliski)