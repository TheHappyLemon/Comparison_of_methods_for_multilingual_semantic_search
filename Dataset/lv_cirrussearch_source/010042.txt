Staņislavs Olijars (dzimis 1979. gada 22. martā Čeļabinskā, Krievijā) ir bijušais Latvijas vieglatlēts, kas pārsvarā startēja 110 metru barjerskrējienā. Viņš ir 2006. gada Eiropas čempions un 2002. gada Eiropas čempionāta sudraba medaļnieks šajā distancē. Kopš 2003. gada S. Olijaram pieder pasaules klases Latvijas rekords 110 m barjerskrējienā — 13,08 sekundes. Kopš 2015. gada decembra sāka strādāt kā FK Liepāja fiziskās sagatavotības treneris. Pēc tam darbojies līdzīgā lomā citās futbola komandās, ieskaitot arī Latvijas futbola izlasi (kopš 2017. gada vasaras). S. Olijara māte un trenere Ludmila Olijare savulaik arī ir bijusi vieglatlēte, Latvijas rekordiste. Pirmie lielie starptautiskie panākumi S. Olijara karjerā bija sudraba medaļa 1997. gada Eiropas junioru čempionātā Ļubļanā un uzvara 1998. gada Pasaules junioru čempionātā Ansī ar rezultātu 13,51 sekundes. 2001. gadā S. Olijaram bija pozitīva dopinga pārbaude, kurā tika konstatēts aizliegtais preparāts nandrolons, tomēr sportistam diskvalifikācija netika piespriesta, jo veicot pārbaudes nebija ievērota formālā kārtība. 2002. gada Eiropas čempionātā Minhenē S. Olijars izcīnīja sudraba medaļu, piekāpjoties vien Kolinam Džeksonam, savukārt pēc četriem gadiem Gēteborgā pārliecinoši kļuva par čempionu ar rezultātu 13,24 sekundes, kas ir augstākais sasniegums sportista karjerā. Lielisko Latvijas rekordu 13,08 sekundes viņš uzrādīja 2003. gada 1. jūlijā Lozannā un šis rezultāts ierindo viņu dalītā 25. vietā starp visu laiku ātrākajiem barjersprinteriem (piektajā vietā starp Eiropas sportistiem). Piedalījies trijās Olimpiskajās spēlēs. 2004. gada Atēnu Olimpiādē viņš izcīnīja 5. vietu, kas ir S. Olijara lielākais sasniegums pasaules mēroga sacensībās, jo Pasaules čempionātos viņam nav izdevies sasniegt finālu. 2010. gada Eiropas čempionātā S. Olijars tika diskvalificēts pēc pāragra starta veikšanas sacensību pirmajā kārtā. Pēc neveiksmīgā starta Eiropas čempionātā viņš pieļāva iespēju par profesionāļa karjeras beigšanu. S. Olijars tika pieteikts startam 2013. gada Eiropas čempionātā vieglatlētikā telpās, taču neilgi pirms tā sākuma paziņoja par karjeras beigšanu. «IAAF profils». Arhivēts no oriģināla, laiks: 2010. gada 25. martā. Skatīts: 2010. gada 5. martā. «Olijars pievienojies FK «Liepāja» treneru korpusam». tvnet.lv. Skatīts: 2016. gada 7. martā. Atklāto dopinga lietošanas gadījumu pēdējā gada hronoloģija Latvijā Delfi.lv 110 Metres Hurdles - men - senior - outdoor IAAF.org Olijaram čempionāts beidzies ar diskvalifikāciju Olijars nemeklē attaisnojumus, apsver iespēju beigt karjeru «Barjersprinteris Olijars izlēmis profesionāļa karjerai likt punktu». Diena.lv. 2013. gada 27. februārī. Skatīts: 2013. gada 27. februārī. Vikikrātuvē par šo tēmu ir pieejami multivides faili. Skatīt: Staņislavs Olijars. Olympedia profils (angliski) LOK profils Transfermarkt spēlētāja profils (angliski) IAAF profils (angliski) Trach and Field vieglatlēta profils (angliski) Latvijas vieglatlēta(-es) profils LVS profils Pekina 2008 profils[novecojusi saite]