Pepe Femlings (zviedru: Peppe Femling; dzimis 1992. gada 24. martā) ir zviedru bijušais biatlonists, 2018. gada ziemas olimpisko spēļu čempions stafetē. Pasaules kausā debitēja 2014. gada 3. janvārī Oberhofā. Pirmos punktus Pasaules kausa ieskaitē izcīnīja 2015. gada februārī Holmenkollenē, 20 km individuālajā distancē ieņemot 21. vietu. Pirmo reizi Pasaules čempionātā piedalījās 2015. gadā Kontiolahti. Savās pirmajās ziemas olimpiskajās spēlēs 2018. gadā Phjončhanā Zviedrijas komandas sastāvā kopā ar Jesperu Nelinu, Sebastianu Sāmuelsonu un Frēdriku Lindstremu kļuva par čempionu stafetē. Vairākas reizes bijis uz goda pjedestāla arī Pasaules kausa posmos stafetē. Labākais rezultāts individuāli ir 9. vieta, ko izdevies sasniegt divreiz. Pirmo reizi to paveica 2019. gada 7. februārī Kenmorā, Kanādā, 15 km individuālajā distancē. Karjeras labāko sasniegumu atkārtoja 2022. gada 5. martā Kontiolahti sprintā. 2021. gada Pasaules čempionātā Pokļukā Zviedrijas stafetes komadas sastāvā izcīnīja sudraba medaļu, bet 2023. gadā Oberhofā — bronzu. Pēc 2023.—2024. gada sezonas noslēdza biatlonista karjeru. «Zviedrijas biatlonisti izcīna vēsturē pirmās olimpiskās zelta medaļas stafetē». delfi.lv. 2018. gada 23. februāris. Skatīts: 2021. gada 13. janvārī. «Femling med topplopp i Canmore». sverigesradio.se (zviedru). 2019. gada 8. februāris. Skatīts: 2021. gada 13. janvārī. «Peppe Femling avslutar karriären – tackades av i kungakrona». svt.se (zviedru). 2024. gada 17. marts. Skatīts: 2024. gada 18. martā. Vikikrātuvē par šo tēmu ir pieejami multivides faili. Skatīt: Pepe Femlings. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)