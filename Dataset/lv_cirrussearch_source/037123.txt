Tiger I (pilnais nosaukums: vācu: Panzerkampfwagen Tiger Ausf. E, arī Panzerkampfwagen VI Tiger jeb vienkārši Tiger), latviešu valodā dēvēts vienkārši par "Tīģeri", bija nacistiskās Vācijas Otrā pasaules kara smagā tipa tanks, kas no 1942. līdz 1945. gadam samērā aktīvi tika izmantots Eiropas un Ziemeļāfrikas karadarbības frontēs, kur tas salīdzinoši ātri ieguva postošu reputāciju kaujas laukā. Tiger I kļuva par pirmo vācu tanku, kas Otrā pasaules kara laikā tika aprīkots ar 8,8 cm KwK 36 L/56 lielgabalu, tādējādi kļūstot par nopietnu draudu ikvienam padomju un Sabiedroto tankam. Turpretim romiešu iniciālis "I" vārdam Tiger tika pievienots pēc tam, kad 1944. gada vasarā Vērmahta rīcībā sāka parādīties daudz smagāk apbruņotie Tiger II tanki, kas ražošanas ziņā līdz pat kara beigām jau pilnībā bija aizvietojuši mazāk apbruņotos Tiger I tankus. Otrā pasaules kara laikā Tiger I tika ražoti divus gadus (no 1942. gada augusta līdz 1944. gada augustam), kopumā izdevās saražot ap 1350 tankus. Par spīti tam vācu "Tīģeris" vēl joprojām mūsdienās tiek uzskatīts par vienu no populārākajiem Otrā pasaules kara tankiem. Panther — vācu vidējā tipa tanks. T-34 — padomju vidējā tipa tanks. Michael Peck. «Nazi Germany's King Tiger Tank : Super Weapon or Super Myth?». nationalinterest.org. The National Interest, 2016. gada 12. augusts. Skatīts: 2017. gada 15. jūlijs. Michael Green. Tiger tanks. MBI Publishing Company, 1995. 12. lpp. ISBN 0-87938-954-0. Vikikrātuvē par šo tēmu ir pieejami multivides faili. Skatīt: Tiger I.