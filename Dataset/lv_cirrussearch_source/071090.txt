Žans Marks Valē (franču: Jean-Marc Vallée; dzimis 1963. gada 9. martā, miris 2021. gada 25. decembrī) bija Kanādas kinorežisors, producents, scenārists un montāžists. Savu karjeru iesācis, režisējot vairākas veiksmīgas īsfilmas. Valē debijas pilnmetrāžas filmu Liste noire (1995) nominēja Kanādas Genie balvai deviņās kategorijās. Lielu kritiķu atzinību un finansiālus panākumus starptautiski guva Valē ceturtā filma C.R.A.Z.Y. (2005), ko 2015. gadā Toronto Starptautiskā kinofestivāla žūrija iekļāva 10 visu laiku labāko Kanādas filmu sarakstā. Viņa nākamo filmu, vēsturisko drāmu "Jaunā Viktorija" (2009), nominēja Amerikas Kinoakadēmijas balvai trīs kategorijās. Valē režisēto drāmu Café de Flore (2011) nominēja Genie balvai 13 kategorijās. Par filmu "Dalasas pircēju klubs" (2013) Valē nominēts Kinoakadēmijas balvai kategorijā "Labākā montāža". Filmu kopumā nominēja Kinoakadēmijas balvai sešās kategorijās. Vēlāk režisējis filmas "Mežone" (2014) un "Sabrukums" (Demolition, 2015). Bijis HBO seriāla "Lielie mazie meli" (2017—2019) pirmās sezonas režisors, par ko saņēmis Emmy balvu. 2018. gadā režisējis arī astoņas seriāla "Asi priekšmeti" (Sharp Objects) sērijas. Miris 58 gadu vecumā no smagas ateroskleroze izraisītas sirds aritmija. Patrick Hipes. «Jean-Marc Vallée Cause Of Death Revealed». Deadline (en-US), 2022-04-13. Skatīts: 2024-01-29. Vikikrātuvē par šo tēmu ir pieejami multivides faili. Skatīt: Žans Marks Valē. IMDb profils (angliski) AllMovie profils (angliski) Box Office Mojo profils (angliski)