Džāmnagara (gudžaratu: જામનગર, Jāmnagar) ir pilsēta Indijā, Gudžarātas štatā, Džāmnagaras apriņķa centrs. Izvietojusies štata dienvidrietumos Kāthiāvāras pussalā Kačhas līča krastā 340 km no štata galvaspilsētas Gāndhīnagaras. Pilsētu 1540. gadā dibināja Džams Ravals kā Navānagaras vasaļvalsts galvaspilsētu ar tādu pašu nosaukumu. 1920. gados pārdēvēta tagadējā vārdā. Mūsdienās ievērojams industriālais centrs, speciāla ekonomiskā zona ar atšķirīgu nodokļu režīmu. Pilsētas galvenais uzņēmums ir Reliance Industries naftas pārstrādes rūpnīca. «Džamnagara». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 186. lpp. Vikikrātuvē par šo tēmu ir pieejami multivides faili. Skatīt: Džāmnagara. Encyclopædia Britannica raksts (angliski) Krievijas Lielās enciklopēdijas raksts (krieviski)