Putivļa (ukraiņu: Путивль) ir pilsēta Ukrainas ziemeļos, Sumu apgabala Konotopas rajonā. Izvietojusies apgabala vidusdaļā Sejmas upes krastā 98 km no apgabala centra Sumiem. Līdz 2020. gadam rajona centrs. Sena apdzīvota vieta. Vēstures avotos pirmoreiz minēta Ipatija hronikā 1146. gadā, bet dibināta 11. gadsimtā. 12.—13. gadsimtā Putivļas kņazistes centrs. Nodedzināta 1239. gadā mongoļu iebrukuma laikā, bet ātri atjaunota. No 14. gadsimta otrās puses Lietuvas Lielkņazistes sastāvā, bet kopš 1503. gada — Maskavijas sastāvā. Kopš 1708. gada apriņķa centrs. 1930. gados Putivļas rajons bija krievu autonomais rajons Ukrainas PSR sastāvā. 1986. gadā Putivļai piešķirts kultūrvēsturiska rezervāta statuss. Mūsdienās pilsētā attīstīta aparātbūve un pārtikas rūpniecība. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 588. lpp. Vikikrātuvē par šo tēmu ir pieejami multivides faili. Skatīt: Putivļa. Ukrainas Interneta enciklopēdijas raksts (angliski) Krievijas Lielās enciklopēdijas raksts (krieviski)