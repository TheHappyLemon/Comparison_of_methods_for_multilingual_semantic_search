Mazā degunradžvabole (latīņu: Sinodendron cylindricum) ir briežvaboļu dzimtas vabole, kas ir sastopama arī Latvijā. Salīdzinoši neliela vabole, kuras garums ir no 9 līdz 16 mm. Tā ir melna, retāk brūngani melna, ar mirdzumu. Ķermenis pagarināts un stipri izliekts. Dzimumu dimorfisms izpaužas ar galvas "ragu" uzbūvi: tēviņam rags ir liels, bet mātītei neliels, novietots uz pieres vīles. Šo vaboli var sastapt jauktos, platlapju un palieņu mežos. Dzīvo grupās sapuvušā vītolu (Salix), bērzu (Betula) vai liepu (Tilia) koksnē. Ziemu pavada imago vai kāpuru stadijā. Dzīves cikls ilgst divus gadus. Dmitrijs Teļnovs (2004). Latvijas Entomoloģijas biedrība. Latvijas vaboļu (Insecta: Coleoptera) sugu saraksts. ISBN 9984-9768-0-7 Г.В. Николаев. Пластинчатоусые жуки (Scarabaeoidea) Казахстана и Средней Азии. — Алма-Ата: Наука, 1987. — 232 с. — 1000 экз. Эдуард Берлов, Олег Кабаков — Sinodendron cylindricum (Linnaeus, 1758)