Zemes degunragputni (Bucorvus) ir vienīgā zemes degunragputnu dzimtas (Bucorvidae) ģints, kas apvieno 2 mūsdienās dzīvojošas sugas. Tās mājo Subsahāras Āfrikā: Abesīnijas degunragputns sastopams joslā no Senegālas līdz Etiopijai, bet Kāpzemes degunragputns Dienvidu un Austrumāfrikā. To tuvākie radinieki ir degunragputnu dzimtas putni, ar kuriem nesenā pagātnē zemes degunragputni tika klasificēti vienā dzimtā. Zemes degunragputni ir liela auguma putni ar lieliem, liektiem knābjiem, košu, neapspalvotu sejas ādu un tādas pašas krāsas paseksti. Lielākais no abiem ir Kāpzemes degunragputns (Bucorvus leadbeateri), kurš sver līdz 6,2 kg, bet tā ķermenis ir 1,2 metrus garš. Abas sugas atšķirībā no tuvu radniecīgajiem degunragputniem uzturas un ligzdo uz zemes. Barojas ar kukaiņiem, čūskām, mazākiem putniem, abiniekiem un bruņurupučiem. Zemes degunragputni ir vieni no visilgāk dzīvojošiem putniem pasaulē, bet Kāpzemes degunragputns pieaug vislēnāk no visiem putniem un, iespējams, ir visilgāk dzīvojošais putns pasaulē. Zemes degunragputnu dzimta (Bucerotidae) Zemes degunragputnu ģints (Bucorvus) Abesīnijas degunragputns (Bucorvus abyssinicus) Kāpzemes degunragputns (Bucorvus leadbeateri) Abesīnijas degunragputns Kāpzemes degunragputns World Bird List: Todies, motmots, bee-eaters, hoopoes, wood hoopoes & hornbills Kemp, A C (2001). "Family Bucocerotidae (Hornbills)". In Josep, del Hoyo; Andrew, Elliott; Sargatal, Jordi. Handbook of the Birds of the World. Volume 6, Mousebirds to Hornbills. Barcelona: Lynx Edicions. pp. 436–487. ISBN 84-87334-30-X. Kinnaird Margaret F. and O‘Brien< Timothy G.; The Ecology and Conservation of Asian Hornbills: Farmers of the Forest; pp. 20-23. ISBN 0226437124 Wasser, D. E. and Sherman, P.W.; “Avian longevities and their interpretation under evolutionary theories of senescence” in Journal of Zoology 2 November 2009 Skutch; Alexander Frank (author) and Gardner, Dana (illustrator) Helpers at birds' nests : a worldwide survey of cooperative breeding and related behavior pp. 69-71. Published 1987 by University of Iowa Press. ISBN 0877451508 9 Things About Hornbills ARKive: Ground Hornbills (family bucorvidae) Biodiversityexplorer: Family: Bucorvidae (ground-hornbills) Arhivēts 2016. gada 9. aprīlī, Wayback Machine vietnē.