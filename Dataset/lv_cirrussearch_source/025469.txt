Jons Stellans Skašgords (zviedru: John Stellan Skarsgård, izrunā: [ˈstɛlː.ˈan ˈskɑːrsɡoːrd]; dzimis 1951. gada 13. jūnijā) ir zviedru aktieris. Pazīstams ar lomām tādās filmās kā "Šķeļot viļņus" (Breaking the Waves) (1996), "Krietnais Vils Hantings" (1997), "Glāsu māja" (The Glass House, 2001), "Karību jūras pirāti: Miroņa lāde" (2006), "Karību jūras pirāti: Pasaules malā" (2007), "Mamma Mia!" (2008), "Meitene ar pūķa tetovējumu" (The Girl With the Dragon Tattoo; 2011), "Melanholija" (2011), "Tors" (2011), "Atriebēji" (2012), "Tors: Tumsas karaļvalsts" (2013), The Railway Man (2013), "Nimfomāne" (Nymphomaniac, 2013), "Mediķis" (The Physician, 2013), "Atriebēji: Ultrona laikmets" (2015), "Mamma Mia! Mēs atkal esam klāt" (2018), Hope (2019), "Kāpa" (2021). Attēlojis nozīmīgu lomu TV miniseriālā "Černobiļa" (2019). Par šo lomu saņēmis Zelta globusa balvu, kā labākais aktieris otrā plāna lomā seriālā vai TV filmā. Aktiera karjeru uzsācis agri. Sākotnēji uzņēmies dažādās Zviedrijas filmās un seriālos. Pēc tam izveidojusies sadarbība ar Larsu fon Trīru, ir uzņēmies sešās dāņu režisora filmās. Viņam ticis piedāvāts attēlot Oskaru Šindleru filmā "Šindlera saraksts" (tomēr šo lomu tēloja Liams Nīsons). Ticis nominēts dažādām balvām, tai skaitā bijušas divas nominācijas Eiropas Kino balvai kā labākajam aktierim par lomām filmās Aberdeen (2000) un Taking Sides (2001). 1998. gadā ieguvis Eiropas Kino balvu "Sasniegums pasaules kinomākslā" (Outstanding European Achievement in World Cinema) par lomām filmās "Krietnais Vils Hantings" un "Amistada" (1997). Stellana Skašgorda dēli Aleksandrs, Gustavs, Bills un Valters arī ir aktieri. Vikikrātuvē par šo tēmu ir pieejami multivides faili. Skatīt: Stellans Skašgords. IMDb profils (angliski) AllMovie profils (angliski) Box Office Mojo profils (angliski)