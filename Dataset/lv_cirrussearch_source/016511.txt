Stīvens Frederiks Sigāls (angļu: Steven Frederic Seagal; dzimis 1952. gada 10. aprīlī) ir amerikāņu aktieris, producents, cīkstonis, mūziķis, rakstnieks, šerifs. Viņam ir Amerikas Savienoto Valstu, Krievijas un Serbijas pilsonība. Dzimis 1952. gadā Mičiganas štatā jauktā ebreju/īru izcelsmes ģimenē, bērnībā dzīvoja Kalifornijas štatā. 1974. gadā iepazinās ar savu nākamo sievu Mijako Fudzitani un pārcēlās uz dzīvi Osakā, kur mācīja angļu valodu viņa sievastēva privātskolā un apguva dažādas cīņas mākslas. Ieguva 7. dana melno jostu aikido un kļuva par pirmo ārzemnieku, kam Japānā piederēja aikido treniņu vieta (dōjō).[nepieciešama atsauce] Vēlāk pārcēlās uz Losandželosu, kur 1988. gadā debitēja kino ar galveno lomu filmā "Ārpus likuma" (Above the Law). Filmējies tādās filmās kā "Ielenkumā" (Under Siege) un "Mačete". Deviņas reizes nominēts Zelta avenes balvai, no kurām vienu reizi balvu ieguvis par filmu "Nāves briesmās" (On Deadly Ground, 1994) kā sliktākais režisors. Pēc Krievijas—Ukrainas kara sākuma 2014. gadā Sigāls pauda atbalstu Krimas aneksijai un 2016. gadā viņam piešķīra Krievijas pasi. 2018. gada augustā Krievija viņu iecēla par īpašo pārstāvi ASV—Krievijas sadarbības stiprināšanai humanitārajā jomā. Pēc Krievijas 2022. gada iebrukuma Ukrainā Sigāls ieradās Maskavā, lai kopā ar Vladimiram Putinam pietuvinātām personām nosvinētu savu 70. dzimšanas dienu. «Putins piešķir Krievijas pilsonību aktierim Stīvenam Sīgalam». tvnet.lv. 2016. gada 3. novembris. Arhivēts no oriģināla, laiks: 2019. gada 31. Augustsss. Skatīts: 2017. gada 1. aprīlī. Putins Sīgalam piešķir Krievijas pilsonību. 2016. gada 3. novembris. Atjaunināts: 2017. gada 1. aprīlī. «Stīvens Sīgals kļuvis par Serbijas pilsoni». Delfi. 2016. gada 11. janvāris. Arhivēts no oriģināla, laiks: 2017. gada 17. Maijs. Skatīts: 2017. gada 1. aprīlī. «Grāvējfilmu zvaigzne Stīvens Sīgals kļuvis par Kremļa diplomātu». Diena. 2018. gada 5. augusts. Skatīts: 2019. gada 13. aprīlī. Holivudas aktieris kopā ar Putinam pietuvinātām personām Krievijā svinējis dzimšanas dienu tautaruna.nra.lv 2022. gada 15. aprīlī Oficiālā tīmekļa vietne IMDb profils (angliski) AllMovie profils (angliski) Box Office Mojo profils (angliski)