Kamjanka-Buzka (ukraiņu: Кам'янка-Бузька) ir rajona nozīmes pilsēta un rajona centrs Ukrainas rietumos, Ļvivas apgabalā pie Rietumu Bugas. Rakstos pirmoreiz minēta 1441. gadā. Ietilpa Žečpospolitā. Pēc Polijas pirmās dalīšanas 1772. gadā pilsēta iekļāvās Austrijas impērijā. Pēc Pirmā pasaules kara Kamjanka-Buzka tika iekļauta jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, Kamjanku-Buzku ieņēma PSRS karaspēks. Pēc Vācijas uzbrukuma PSRS Kamjanku-Buzku ieņēma vācu karaspēks un iekļāva Ģenerālgubernatūras sastāvā. Pēc Otrā pasaules kara lielākā daļa atlikušie poļu iedzīvotāji pārcēlās vai tika padzīti uz dzīvi Polijā, sevišķi uz tās rietumu apgabaliem, no kuriem savukārt tika padzīti vācieši. Līdz 1991. gadam Kamjanka-Buzka atradās Ukrainas PSR sastāvā. Vikikrātuvē par šo tēmu ir pieejami multivides faili. Skatīt: Kamjanka-Buzka. Austrumeiropas enciklopēdijas raksts (vāciski)