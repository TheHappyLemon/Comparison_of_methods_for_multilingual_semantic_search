Glioksāls (etāndiāls, diformils, skābeņskābes aldehīds, CHO−CHO) ir zaļa gāze ar asu smaku, taču parasti eksistē polimēra veidā (dzeltens šķidrums vai kristāliska viela). Glioksāls ir vienkāršākais no dialdehīdiem. Iegūst, oksidējot etilēnglikolu, etanolu vai acetaldehīdu ar slāpekļskābi. Veidojas arī, oksidējot acetilēnu vai pārziepojot tetrahloretānu. Ļoti viegli polimerizējas. Parasti veido ciklisku acetālu, kas sastāv no trim glioksālhidrāta atlikumiem. Kondensējas ar amonjaku un formaldehīdu, veidojot heterociklisku savienojumu - imidazolu. Audumi, kas piesūcināti ar glioksālu un uzkarsēti, neburzās.