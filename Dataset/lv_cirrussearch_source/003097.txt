1928. gada vasaras olimpiskās spēles bija devītās vasaras olimpiskās spēles. Tās no 1928. gada 28. jūlija līdz 12. augustam notika Nīderlandes galvaspilsētā Amsterdamā. Oficiāli spēles atklāja Nīderlandes princis Hendriks. Šīs bija pirmās olimpiskās spēles, kurās atklāšanas ceremonijā pirmā iesoļoja olimpisko spēļu izveidotājvalsts Grieķijas delegācija un pēdējie iesoļoja mājinieki. Šī tradīcija pastāv arī mūsdienās. Amsterdamas olimpiskajās spēlēs piedalījās 46 valstis, kuras pārstāvēja 2883 sportisti. Kopumā tika sadalīti 109 medaļu komplekti 15 sporta veidos. Amsterdama par olimpisko spēļu rīkošanu apsteidza vienīgo konkurenti Losandželosu. Pamatraksts: 1928. gada vasaras olimpisko spēļu medaļu tabula Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi Latvija 1928. gada vasaras olimpiskajās spēlēs SOK jumtalapa par Amsterdamas olimpiskajām spēlēm (angliski) Sports-Reference profils (angliski)