1978. gada FIFA Pasaules kauss notika Argentīnā no 1. līdz 25. jūnijam. Tas bija pēc skaita 11. Pasaules kausa finālturnīrs. Par uzvarētājiem kļuva laukuma saimnieki Argentīnas izlase, kas finālspēlē papildlaikā ar 3-1 uzvarēja Nīderlandi. Šis bija viens no retajiem finālturnīriem, kas rīkotājvalstij nenesa peļņu, Argentīna cieta zaudējumus $750 miljonu apmērā. Estadio Antonio Vespucio Liberti, Buenosairesa - 76 000 Estadio José Amalfitani, Buenosairesa - 49 540 Estadio Olímpico de Córdoba, Kordova - 46 083 Estadio Dr. Lisandro de la Torre, Rosario - 41 654 Estadio José María Minella, Mara del Plata - 35 354 Estadio Malvinas Argentinas, Mendosa - 32 268 Tālāk minētās 16 izlases piedalījās 1978. gada FIFA Pasaules kausa izcīņā. Turnīram automātiski kvalificējās laukuma saimnieki Argentīnas izlase un 1974. gada Pasaules čempioni VFR izlase. Turnīra formāts bija tieši tāds pats kā 1974. gada čempionātā. Finālturnīrā piedalījās 16 izlases, kas tika sadalītas četrās grupās katrā pa četrām komandām. No katras grupas 2. kārtā iekļuva 2 spēcīgākās izlases. Otrajā kārtā 8 komandas tika sadalītas 2 grupās. Abu grupu spēcīgākās komandas tikās finālā, bet 2. vietu ieguvējas cīnījās par 3. vietu čempionātā. Lielākais pārsteigums grupu turnīrā bija Peru izlases lieliskais sniegums, kā rezultātā Peru izcīnīja uzvaru savā apakšgrupā. Turnīra otrajā posmā iekļuva visas favorītkomandas. Par uzvarētāju 2. kārtas A grupā kļuva Nīderlande, kas cīnījās neizšķirti ar VFR, bet uzvarēja itāļus un austriešus. Otro vietu A grupā ieņēma Itālija. Savukārt B grupā, kurā spēkiem mērojās 3 Dienvidamerikas komandas Argentīna, Brazīlija un Peru, kā arī poļi, uzvarēja Argentīna, kas apsteidza 2. vietas ieguvējus brazīļus labākas vārtu starpības dēļ, kas tika iegūta sagraujot peruāņus ar 6-0. Spēlē par trešo vietu tikās Brazīlija pret Itāliju; brazīļi uzvarēja ar 3-0. Finālspēlē tikās laukuma saimnieki Argentīnas izlase pret iepriekšējā čempionāta finālistiem Nīderlandi. Spēles pamatlaiks beidzās neizšķirti 1-1, bet pagarinājumā Argentīna guva 2 bezatbildes vārtus, uzvarot spēlē ar 3-1 un pirmo reizi kļūstot par Pasaules čempioniem. Finālspēlē 2 vārtus mājinieku labā guva čempionāta rezultatīvākais futbolists Mario Kempess. 24. jūnijs - Buenosairesa Brazīlija 2-1 Itālija 25. jūnijs - Buenosairesa Argentīna 3-1 (pag) Nīderlande Godīgākā komanda: Argentīna Labākie vārtu guvēji Mario Kempess - 6 Robs Rensenbrinks - 5 Teofilo Kubiljass - 5 Leopoldo Luke - 4 Hanss Krankls - 4 1978. gada FIFA Pasaules kauss FIFA mājaslapā Arhivēts 2006. gada 12. augustā, Wayback Machine vietnē.