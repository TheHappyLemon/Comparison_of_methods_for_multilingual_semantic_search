Maķedonijas Republika piedalījās 2004. gada vasaras olimpiskajās spēlēs, kas notika Grieķijas galvaspilsētā Atēnās no 2004. gada 13. līdz 29. augustam. Šī bija trešā reize, kad Maķedonija piedalījās vasaras olimpiskajās spēlēs, kopš Dienvidslāvijas sabrukuma. Maķedonija olimpiskajās spēlēs piedalījās ar nosaukumu — Bijusī Dienvidslāvijas Republika Maķedonija. Maķedonija olimpisko komandu 2004. gada vasaras olimpiskajās spēlēs veidoja 10 sportisti (7 vīrieši un 3 sievietes), kuri startēja 5 olimpiskajos sporta veidos. Visvairāk sportisti no Maķedonijas bija pārstāvēti peldēšanā. No 10 sportistiem 7 sportisti bija ar iepriekšējo vasaras olimpisko spēļi pieredzi Sidnejā, tajā skaitā kanoe airētājs Lazārs Popovskis, kuram šīs bija ceturtās vasaras olimpiskās spēles (pirmajās 1992. gada Barselonas spēlēs viņš pārstāvēja neatkarīgos olimpisko dalībnieku komandu). Kā arī olimpiskās komandas sastāvā bija pirmās Maķedonijas olimpiskās medaļas ieguvējs, cīņas sporta pārstāvis Magomeds Ibragimovs, kurš šo medaļu ieguva, iepriekšējās, 2000. gada vasaras olimpiskajās spēlēs. 2004. gada vasaras olimpiskajās spēlēs Maķedonijas sportisti nespēja izcīnīt olimpiskās medaļas. Maķedonijas karognesējs olimpisko spēļu atklāšanas ceremonijā bija bijušais basketbolists, 1976. gada olimpisko spēļu sudraba medaļas ieguvējs, trenera asistents Blagoja Georgijevskis. Savukārt šo olimpisko spēļu noslēguma ceremonijā Maķedonijas karogu nesa peldētājs Aleksandars Miladinovskis. Magomeds Ibragimovs ( Cīņas sports) Zorans Lazarevskis ( Peldēšana) Aleksandars Malenko ( Peldēšana) Aleksandrs Miladinovskis ( Peldēšana) Sihamirs Osmanovs ( Cīņas sports) Lazārs Popovskis ( Smaiļošana un kanoe airēšana) Vančo Stojanovs ( Vieglatlētika) Divna Pešiča ( Šaušana) Vesna Stojanovska ( Peldēšana) Aleksandra Vojnevska ( Vieglatlētika) Macedonia at the 2004 Athens Summer Games «Буштур на отворањето ќе го виори македонското знаме» [Bushtur native will carry the Macedonian flag in the opening] (Macedonian). Dnevnik. 2006. gada 18. marts. Arhivēts no oriģināla, laiks: 2016. gada 18. augustā. Skatīts: 2014. gada 5. maijs. «2004 Athens: Flag Bearers for the Opening Ceremony». Olympics. 2004. gada 13. augusts. Skatīts: 2013. gada 11. septembris.