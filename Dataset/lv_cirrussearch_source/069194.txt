Bakoloda (filipīniešu un angļu: Bacolod) ir neatkarīga pilsēta Filipīnu centrālajā daļā, Negrosas salas rietumu krastā pie Gimarasas šauruma. Kopā ar apkārtējām pilsētām un municipalitātēm veido aglomerāciju ar vairāk kā 1,4 miljoniem iedzīvotāju un ir otra lielākā pilsēta Visaju salās pēc Sebu. Neietilpst Rietumnegrosas provincē, bet ir tās administratīvais centrs. Vairums pilsētas iedzīvotāju runā ilongu valodā. Nozīmīgs reģiona ekonomikas, transporta, kutūras un izglītības centrs. 16. gadsimtā Lupitas upes krastā pastāvēja Magsungajas (Magsungay) ciems, kuru pēc katoļu misijas izveides sāka dēvēt par Sansebastjanu de Magsungaju (San Sebastián de Magsung̃ay). 18. gadsimta vidū ciemam uzbruka Sulu moro karotāji un ciemu pārcēla tālāk iekšzemē uz kalnaināku apvidu, ko dēvēja par Bakolodu (Bacólod) tagadējās Granadas barangajas vietā. 1788. gadā Bakoloda tika pārveidota par pastāvīgu draudzi, ko apkalpoja mācītājs no netālās Bago. 1849. gadā uz Bakolodu no Himamailanas pārcēla Negrosas provinces centru, bet 1889. gadā Bakoloda kļuva par jaunizveidotās Rietumnegrosas provinces centru. 1938. gadā Bakolodai piešķirts pilsētas statuss, bet 1984. gadā — neatkarīgās pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Bakoloda. Encyclopædia Britannica raksts (angliski) Krievijas Lielās enciklopēdijas raksts (krieviski)