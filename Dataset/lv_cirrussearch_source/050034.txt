"Mākslīgais intelekts" (angļu: A.I. Artificial Intelligence) ir 2001. gada ASV zinātniskās fantastikas drāma, kas balstīta uz Braiena Eldisa 1969. gada īsstāstu Supertoys Last All Summer Long. Filmas režisors, scenārija autors un viens no producentiem ir Stīvens Spīlbergs. Galvenās lomas filmā atveido Heilijs Džoels Osments, Džūds Lo, Frānsisa O'Konora, Brendans Glīsons un Viljams Hērts. Filmas pirmizrāde notika 2001. gada 29. jūnijā. Deivids ir cilvēkam līdzīgs robotu puika, kurš vairāk par visu vēlas kļūt "īsts", lai atgūtu savas adoptīvās mātes mīlestību. Sākotnēji filmu gatavojās uzņemt Stenlijs Kubriks, kas 1970. gados bija ieguvis tiesības izmantot Braiena Eldisa īsstāstu filmā. Tomēr filmas veidošana ilgstoši kavējās, daļēji arī tādēļ, ka Kubriks uzskatīja, ka datorgrafika vēl nebija pietiekoši attīstīta, lai izveidotu ticamu robota tēlu filmā. 1995. gadā Kubriks filmas veidošanas tiesības nodeva Stīvenam Spīlbergam. Tikai pēc Kubrika nāves 1999. gadā Spīlbergs uzsāka filmas veidošanu, balstoties uz Kubrika ieceri. Filma veltīta Kubrika piemiņai. «A.I. Artificial Intelligence». Britu filmu klasifikācijas padome. Arhivēts no oriģināla, laiks: 2019. gada 16. augustā. Skatīts: 2019. gada 16. augusts. «A.I. Artificial Intelligence (2001)». Box Office Mojo (Amazon.com). Skatīts: 2019. gada 16. augusts. Encyclopædia Britannica raksts (angliski) Zinātniskās fantastikas enciklopēdijas raksts (angliski) IMDb profils (angliski) AllMovie profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)