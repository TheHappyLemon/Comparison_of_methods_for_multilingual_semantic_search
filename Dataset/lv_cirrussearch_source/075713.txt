Barbakāns — fortifikācijas būve, paredzēta ilglaicīgai cietokšņa ieejas aizsardzībai. Vārds cēlies no viduslaiku latīņu vārda barbecana — cietokšņa ārējais nocietinājums. Barbakāns visbiežāk bija izveidots kā atsevišķs tornis ārpus cietokšņa perimetra. Tā uzdevums bija aizsargāt pieeju cietokšņa vārtiem vai tiltam. Barbakānu ar pārējo cietoksni savienoja mūru ieskauta eja vai arī tilts, ja barbakāns atradās aiz aizsarggrāvja. Barbakānus sāka būvēt 13. gadsimtā Francijā. 15. gs., attīstoties aplenkumu taktikai un artilērijai, barbakāni zaudēja savu nozīmi. To vietā sāka izmantot ravelīnus. Vikikrātuvē par šo tēmu ir pieejami multivides faili. Skatīt: Barbakāns. Encyclopædia Britannica raksts (angliski)