Lejasģermānijas limes (latīņu: Limes Germanicus inferior, nīderlandiešu: Neder-Germaanse limes, vācu: Niedergermanischer Limes) ir Senās Romas izbūvēts militāro būvju komplekss mūsdienu Nīderlandes un Vācijas teritorijā, kas pa Reinas kreiso krastu atdalīja romiešu Lejasģermānijas provinci no Ģermānijas. Militāro celtņu komplekss tika attīstīts kopš mūsu ēras sākuma un darbojās līdz apmēram 5. gadsimtam. Atšķirībā no Adriāna vaļņa un tamlīdzīgām būvēm, Lejasģermānijas limes par robežu izmantoja Reinas upi. Limes stiepās apmēram 400 kilometru garumā no Reinas senās ietekas Ziemeļjūrā līdz mūsdienu Bādbreizingas pilsētai Reinzemē-Pfalcā. Šajā punktā limes šķērsoja Reinu un tālāk pazīstamas kā Augšģermānijas-Rētijas limes. Mūsdienās no šīm robežbūvēm saglabājusies vairāk nekā 100 arheoloģiskie pieminekļi - leģiona apmetnes, cietokšņi, nometnes, kapsētas, svētnīcas, amfiteātris un citas vietas. 2021. gadā Lejasģermānijas limes kā objekts tika iekļauts UNESCO Pasaules mantojuma sarakstā. Leģiona castellum rekonstrukcija Leidenē Aizsardzības torņa rekonstrukcija Castellum vieta Binnikas pašvaldībā Romiešu ceļa rekonstrukcija romeinen.nl Vikikrātuvē par šo tēmu ir pieejami multivides faili. Skatīt: Lejasģermānijas limes.