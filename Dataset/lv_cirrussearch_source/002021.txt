Dzidra Uztupe-Karamiševa (dzimusi Dzidra Uztupe 1930. gada 2. maijā Smiltenē, mirusi 2014. gada 27. decembrī) bija latviešu basketboliste un trenere. Trīskārtēja Eiropas čempionvienību kausa ieguvēja, četrkārtēja PSRS čempione Rīgas TTT sastāvā, Pasaules čempionāta sudraba un četru Eiropas čempionātu zelta medaļas ieguvēja PSRS izlases sastāvā. Basketbolu sākusi spēlēt Rīgas 5. vidusskolā, 1946. gadā viņa iestājās republikāniskajā bērnu un jaunatnes sporta skolā. Skolas laikā trenējās volejbolā, vieglatlētikā, bijusi Latvijas rekordiste augstlēkšanā starp meitenēm, kā arī Latvijas čempione augstlēkšanā un volejbolā. Spēlēja republikas un Rīgas jaunatnes izlasē volejbolā. Basketbolistes karjeras laikā spēlējusi Rīgas "Daugava" (1947—1958) un Rīgas TTT komandā (1958—1963). Visu karjeras laiku TTT bijusi arī komandas kapteine. "Daugava" sastāvā izcīnījusi piecus Latvijas čempiones titulus. TTT sastāvā Uztupe-Karamiševa ir izcīnījusi četrus PSRS čempiones titulus (vēl 1956. gadā tika izcīnīta 2. vieta un 1958. gadā — 3. vieta), trīs Eiropas čempionvienību kausus. Aizvadījusi 84 spēles Latvijas PSR izlasē, veiksmīgi izlases sastāvā startējusi PSRS Tautu spartakiādē — 1963. gadā izcīnīta 1. vieta, 1956. gadā — 2. vieta (vēl 7. vieta 1959. gadā). Spēlējusi PSRS izlases sastāvā, bijusi pirmā no Latvijas, kas spēlē PSRS izlasē. 1957. gadā izcīnījusi otro vietu Pasaules čempionātā, vēl četras reizes uzvarējusi Eiropas čempionātā. Pēc karjeras beigām no 1965. līdz 1979. gadam bija TTT galvenā trenera Raimonda Karnīša palīdze. Trenējusi TTP komandu, kas trīs reizes viņas vadībā izcīnīja uzvaru Latvijas čempionātā (1965, 1967, 1968). Bijusi TTP sporta skolas direktore, RRR sporta skolas mācību daļas vadītāja. 1956. gadā kļuvusi par PSRS Nopelniem bagāto sporta meistari. 1973. gadā saņēmusi Latvijas PSR Nopelniem bagātās treneres goda nosaukumu, 1979. gadā — PSRS Nopelniem bagātās treneres goda nosaukumu. 1998. gada oktobrī tikusi apbalvota ar Triju Zvaigžņu ordeņa 1. pakāpes goda zīmi. Dzidra Uztupe-Karamiševa dzimusi 1930. gada 2. maijā Smiltenē. Bērnību pavadījusi Pārdaugavā. Izglītību ieguvusi Rīgas 5. vidusskolā, kur mācības beigusi 1949. gadā, un Latvijas Valsts fiziskās kultūras institūtā, ko absolvējusi 1955. gadā. Viņas brālis Ēriks Uztups bijis viens no basketbola iedibinātājiem Lielbritānijā. Autosportista Aleksandra Karamiševa dzīvesbiedre. Rīgas "Daugava" un Rīgas TTT sastāvā 3× Eiropas čempionvienību kausa ieguvēja (1960—1962) 4× PSRS čempione (1960—1963) vicečempione (1956) bronzas medaļa (1958) 2× PSRS ziemas sacensību čempione (1959, 1963) 5× Latvijas čempione (1950, 1951, 1956, 1959, 1965) Latvijas PSR sastāvā PSRS Tautu spartakiādes čempione (1963) vicečempione (1956) PSRS sastāvā Pasaules vicečempione (1957) 4× Eiropas čempione (1952, 1954, 1956, 1962) 3× Pasaules studentu un jaunatnes festivālu sacensību čempione (1953, 1955, 1957) Citi sporta veidi 2× Latvijas PSR čempione volejbolā (1948, 1949) Zigurds Mežavilks, Egons Slēde. TTT. Rīga : Liesma, 1977. 33.—35. lpp. «Dzidra Uztupe-Karamiševa». Latvijas basketbola Goda zāle. Arhivēts no oriģināla, laiks: 2014. gada 20. septembrī. Skatīts: 2013. gada 23. februārī. «Aizsaules gaitās devusies Latvijas basketbola leģenda Dzidra Karamiševa». lsm.lv. Latvijas Sabiedriskais medijs. Skatīts: 2014. gada 29. decembrī. Guntis Keisels. Latvijas basketbola vēsture. Jumava, 1998. 312.—313. lpp. ISBN 9984-05-187-0. Ošiņš, Ivars (2010. gada 18. maijā). "Tolai, kad Cālis bija jauns...". Sporta Avīze (Rīga: SIA "Mediju nams") 20 (745): 32.—35. lpp. ISSN 1691-0451. Guntis Keisels. Zelta meitenes TTT. Jumava, 2008. 56. lpp. ISBN 978-9984-38-625-6. «Sveicam dzimšanas dienā Dzidru Karamiševu». Basket.lv. Arhivēts no oriģināla, laiks: 2011. gada 4. maijā. Skatīts: 2013. gada 16. septembrī. Latvijas sporta vēsture. Latvijas izglītības fonds. 1994. 110. lpp. «"TTT" leģendai Dzidrai Karamiševai šodien 80 gadu jubileja». Sportacentrs.com. Skatīts: 2013. gada 23. februārī. «Ar Triju Zvaigžņu ordeni apbalvoto personu reģistrs apbalvošanas secībā, sākot no 1994.gada - 2004.gadam.». Arhivēts no oriģināla, laiks: 2017. gada 27. februārī. Skatīts: 2016. gada 1. novembrī. «DZIDRA UZTUPE - KARAMIŠEVA». Gramata21.vip.lv. Skatīts: 2013. gada 23. februārī.[novecojusi saite] «Dzidrai Karamiševai 80». Laikraksts.com. Skatīts: 2013. gada 23. februārī. FIBA ARCHIVE profils (angliski) Latvijas basketbola Goda zāles profils "Latvijas ļaudis" informācija