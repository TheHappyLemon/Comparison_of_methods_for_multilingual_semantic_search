Eiropas komandu šaha čempionāts ir Starptautiskās šaha federācijas (FIDE) organizētas Eiropas valstu komandu sacensības, kas notiek kopš 1957. gada. Sākotnēji Eiropas komandu šaha čempionātu bija paredzēts organizēt ik pēc četriem gadiem, taču atšķirībā no šaha olimpiādēm turnīrs ne vienmēr notika paredzētajos laikos. Tikai kopš 1997. gada čempionāts regulāri notiek ik pēc diviem gadiem. Pirmie astoņi čempionāti tika aizvadīti divos posmos. Sākumā komandas sacentās priekšsacīkstēs, labākajām komandām iekļūstot finālā. Kopš 1989. gada čempionāti notiek pēc Šveices sistēmas. Dalībnieku skaits komandā kopš pirmajiem turnīriem ir pastāvīgi samazinājies. Ja pirmajos četros čempionātos komandā bija 10 dalībnieki, tad no 1973. gada to skaits tika samazināts līdz 8, no 1989. gada - līdz 6, bet no 1992. gada - līdz 4. Lielais dalībnieku skaits pirmajos Eiropas komandu šaha čempionātos ļāva dominēt PSRS izlasei, kuras lielmeistaru sastāvam praktiski nebija nopietnu konkurentu. Pēc PSRS sabrukuma situācija ar čempionāta favorītiem kļuva neprognozējama un kopš 1992. gada nevienai izlasei nav izdevies uzvarēt divos čempionātos pēc kārtas. Kopš 1992. gada paralēli ar vīriešu turnīru notiek arī Eiropas komandu šaha čempionāts sievietēm. Visi sieviešu turnīri ir notikuši pēc Šveices sistēmas. Pirmajos piecos sacensības notika pie diviem galdiņiem, bet kopš 2005. gada to skaitu divkāršoja. Latvijas šahisti pēc neatkarības atgūšanas piedalījās četros Eiropas komandu čempionātos (1992, 1997, 1999, 2001), taču pēc tam finansiālu apstākļu dēļ iestājās pārtraukums, un tikai 2011. un 2015. gados vīriešu un sieviešu izlasēm izdevās atkal piedalīties sacensībās. 2019. gada komandu čempionātā piedalījās tikai Latvijas sieviešu izlase. Komandu vērtējumā Latvijas rezultāti bija pieticīgi, taču ir izdevies izcīnīt 3 individuālās sudraba medaļas: Tatjana Voronova - 1997. gadā, Normunds Miezis - 1999. gadā, Māris Krakops - 2001. gadā. PSRS izlases sastāvā Mihails Tāls ir 6 reizes kļuvis par Eiropas komandu šaha čempionāta uzvarētāju komandu vērtējumā (1957-1961, 1970-1980), kā arī izcīnījis 3 zelta, sudraba un bronzas individuālās medaļas, bet Aivars Gipslis 1970. gadā izcīnīja zeltu komandu vērtējumā un sudrabu individuālajā vērtējumā. Tāpat PSRS izlases sastāvā Eiropas komandu šaha čempionātā ir piedalījušies šahisti, kas vēlāk pārstāvēja Latviju: Vladimirs Bagirovs (Latvijas sastāvā 1992. gadā) 1961. gadā izcīnīja zeltu komandu vērtējumā un sudrabu individuālajā vērtējumā, bet Jevgeņijs Svešņikovs (Latvijas sastāvā 2011. gadā) 1977. gadā kļuva par uzvarētāju gan komandu, gan individuālajā vērtējumā. Daniels Fridmans pārstāvēja Latviju 1997. gadā, bet 2011. gadā uzvarēja čempionātā Vācijas izlases sastāvā. Eiropas individuālais šaha čempionāts Eiropas jauniešu šaha čempionāts 22th European Team Chess Championship 2019 Women Section Dāmu komanda Batumi uzsākusi Eiropas komandu čempionātu «Eiropas komandu čempionātu Latvija noslēdz 23.vietā». Arhivēts no oriģināla, laiks: 2019. gada 4. novembrī. Skatīts: 2019. gada 4. novembrī. Tabulas, statistika vietnē olimpbase.org 2019. gada Eiropas vīriešu komandu šaha čempionāts vietnē chess-results.com 2019. gada Eiropas sieviešu komandu šaha čempionāts vietnē chess-results.com 2021. gada Eiropas vīriešu komandu šaha čempionāts vietnē chess-results.com 2021. gada Eiropas sieviešu komandu šaha čempionāts vietnē chess-results.com 2023. gada Eiropas vīriešu komandu šaha čempionāts vietnē chess-results.com 2023. gada Eiropas sieviešu komandu šaha čempionāts vietnē chess-results.com