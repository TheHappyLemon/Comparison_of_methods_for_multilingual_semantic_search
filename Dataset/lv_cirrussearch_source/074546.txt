Zemais bērzs (Betula humilis Schrank) ir bērzu dzimtas krūms. Latvijā diezgan reti sastopams. Ierakstīts Baltijas jūras reģiona Sarkanajā grāmatā. 2024. gadā zemais bērzs atzīts par gada koku Latvijā. Tas ir līdz 3 m garš, vasarzaļš krūms. Miza brūna. Lapas veselas, olveidīgas ar nevienādi zobainu malu. Pamats ķīļveidīgs. Vienmājas augi ar viendzimuma ziediem spurdzēs. Zied, lapām plaukstot, aprīlī, maijā. Augļu spurdzes stāvas, līdz 15 mm īsas. Auglis - spārnains riekstiņš. Aug mitrās un krūmainās pļavās, zāļu purvos, mežos kūdras augsnēs. Zemais bērzs aug dažviet Eiropā un Āzijā, īpaši Rietumeiropā, kā arī Alpu malā. Artūrs Mauriņš, Andris Zvirgzds. Dendroloģija. Rīga 2006. ISBN 9984-802-21-3 Izplatība Vikikrātuvē par šo tēmu ir pieejami multivides faili. Skatīt: Zemais bērzs. Encyclopædia of Life raksts (angliski) latvijasdaba.lv