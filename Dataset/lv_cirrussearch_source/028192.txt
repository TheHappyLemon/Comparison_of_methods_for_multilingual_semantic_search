Šis raksts ir par mērvienību. Par citām jēdziena Hercs nozīmēm skatīt nozīmju atdalīšanas lapu. Hercs (Hz) ir periodisku procesu frekvences mērvienība. 1 Hz nozīmē regulāras parādības atkārtošanos reizi sekundē (jeb vienu svārstību periodu sekundē). Frekvences dimensija ir s−1. Tāda pati dimensija ir arī neperiodisku notikumu atkārtošanās frekvencei (sk. bekerels). Mērvienība nosaukta XIX gadsimta vācu fiziķa Heinriha Rudolfa Herca vārdā un ir viena no atvasinātajām SI mērvienībām. Hercus visbiežāk lieto elektromagnētisko viļņu un maiņstrāvas frekvences mērīšanai radiotehnikā un elektronikā, kā arī skaņas frekvences mērīšanai akustikā. Pulkstenis tikšķ ar frekvenci 1 Hz, cilvēka sirds - apmēram 1,2 Hz. Cilvēks spēj sadzirdēt skaņas ar frekvenci no 16 Hz līdz 20 000 Hz (20 kHz). Gigahercs (GHz) ir ekvivalents 1 000 000 000 Hz (miljardam hercu). Gigahercu diapazonā darbojas jaunākās paaudzes mobilie telefoni, radari un citas iekārtas. Datortehnikā gigahercos mēra procesoru taktsfrekvenci. Vikikrātuvē par šo tēmu ir pieejami multivides faili. Skatīt: Hercs. Encyclopædia Britannica raksts (angliski) Krievijas Lielās enciklopēdijas raksts (krieviski)