Salome Melia (gruzīnu: სალომე მელია; dzimusi 1987. gada 14. aprīlī Batumi) ir Gruzijas starptautiskā lielmeistare šahā (2005). Vairākārt pārstāvējusi Gruziju Eiropas un Pasaules junioru šaha čempionātos. 2001. gadā uzvarējusi Pasaules junioru šaha čempionātā U14 vecuma grupā, bet 2004. un 2005. gadā uzvarējusi Eiropas jauniešu šaha čempionātos U18 vecuma grupā. Pasaules junioru šaha čempionātos izcīnījusi arī trīs bronzas medaļas: 2003. gadā U16 vecuma grupā, bet 2007. un 2008. gadā U20 vecuma grupā. 2006. gadā Atēnās uzvarējusi starptautiskajā šaha turnīrā Acropolis. 2008. gadā Gruzijas sieviešu šaha čempionāta papildu mačā par 1. vietu zaudējusi Nanai Dzagnidzei, bet 2010. gadā uzvarējusi Gruzijas sieviešu šaha čempionātā. 2013. gadā Belgradā izcīnījusi sudraba medaļu Eiropas individuālajā sieviešu šaha čempionātā, bet 2014. gadā Plovdivā šajā turnīrā izcīnījusi bronzas medaļu. 2014. gadā Bilbao uzvarējusi Eiropas šaha klubu kausa izcīņā sievietēm Batumi komandas Nona sastāvā. 2019. gadā izcīnījusi bronzas medaļu Gruzijas sieviešu šaha čempionātā. 2020. gada augustā ierindojusies 6. vietā Gruzijas sieviešu šaha čempionātā. 2021. gada novembrī Rīgā ierindojusies 32. vietā 2021. gada "FIDE Chess.com Grand Swiss" turnīrā sievietēm. 2022. gadā izcīnījusi sudraba medaļu Gruzijas sieviešu šaha čempionātā. 2015. gadā Sočos Pasaules šaha čempionātā sievietēm pēc izslēgšanas sistēmas iekļuvusi 2. kārtā, kurā zaudējusi Džao Sjue. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Jekaterinu Ataliku, bet 2. kārtā zaudējusi Antoanetai Stefanovai. Pārstāvējusi Gruzijas komandu lielākajos komandu šaha turnīros: Pasaules šaha olimpiādēs piedalījusies 4 reizes (2010, 2014-2016, 2022). Komandu vērtējumā izcīnījusi sudraba (2022) un bronzas (2010) medaļas. Individuālajā vērtējumā izcīnījusi sudraba (2010) medaļu; Eiropas komandu šaha čempionātos piedalījusies 3 reizes (2011, 2017-2019). Komandu vērtējumā izcīnījusi 2 sudraba (2017, 2019) un bronzas (2011) medaļas. Individuālajā vērtējumā izcīnījusi bronzas (2011) medaļu; Pasaules komandu šaha čempionātos piedalījusies 7 reizes (2011-2023). Komandu vērtējumā izcīnījusi 2 zelta (2015, 2023) un 4 bronzas (2011, 2017, 2019, 2021) medaļas. Individuālajā vērtējumā izcīnījusi zelta (2011), sudraba (2013) un bronzas (2015) medaļas. Par panākumiem turnīros FIDE 2004. gadā Melia piešķīra starptautiskās meistares (WIM), bet 2005. gadā - starptautiskās lielmeistares (WGM) nosaukumu. 2008. gadā saņēmusi starptautiskā meistara vīriešiem (IM) nosaukumu. Valentina Gunina is the European Champion OlimpBase :: 19th European Chess Club Cup (women), Bilbao 2014, Nona Batumi GEO Women 76th Ch GEO Women 77th Ch 2021 FIDE Chess.com Women's Grand Swiss GEO Women 79th Ch 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 16. februārī. 44th Olympiad Chennai 2022 Open OlimpBase :: Women's Chess Olympiads :: Salome Melia OlimpBase :: European Women's Team Chess Championship :: Salome Melia OlimpBase :: World Women's Team Chess Championship :: Salome Melia FIDE IM norm certificate Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)