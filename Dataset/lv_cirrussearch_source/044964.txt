Marks Andrē Granjāni (franču: Marc-André Gragnani, dzimis 1987. gada 11. martā) ir Kanādas hokejists, spēlē aizsarga pozīcijā. Pašlaik (2018) Granjāni pārstāv KHL komandu Kunlun Red Star. Granjāni 2005. gada NHL draftā 3. kārtā ar 87. numuru izvēlējās Bufalo "Sabres". Karjeru sāka AHL komandā Ročesteras "Americans". Četras sezonas spēlējis Bufalo "Sabres". Spēlējis arī Vankūveras "Canucks" un Karolīnas "Hurricanes". 2013. gadā pievienojās Prāgas "Lev", bet sezonu vēlāk pievienojās Šveices hokeja līgas klubam SC Bern. Nākamo sezonu pavadīja NHL komandā Ņūdžersijas "Devils" un AHL komandā Olbani "Devils". 2016. gadā Granjāni pievienojās Minskas "Dinamo". Kopš 2018. gada spēlē KHL komandā Red Star Kunlun. Kanādas hokeja izlases sastāvā spēlējis 2011. gada Pasaules čempionātā un 2018. gada ziemas olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)