Istras pagasts ir viena no Ludzas novada administratīvajām teritorijām. Robežojas ar sava novada Rundēnu, Lauderu, Zaļesjes un Pasienes pagastiem un Krāslavas novada Šķaunes un Ezernieku pagastiem. Upes: Cegeļņa. Ezeri: Aglonkas ezers (Pricimovas ezers), Audzeļu ezers, Dolgojes ezers, Dziļais ezers, Ilza ezers, Istras ezers, Kovšezers, Maroksnas ezers, Plisūns, Škaunas ezers, Ubuļu ezers. Istras pagasts dibināts 1863. gadā, apvienojot Istras, Annapoles, Konecpoles un Soboļinas muižu pagastus. 1920. gada zemes reformas gaitā Istras muižas un Pļaviņu folvarka zemes sadalīja 47 vienībās 682 ha kopplatībā, Annopoli sadalīja 166 vienībās 1786 ha kopplatībā, Ļauderu muižu sadalīja 107 vienībās 501 ha kopplatībā, Koncepoli sadalīja 124 vienībās 1105 ha kopplatībā. 1935. gadā Ludzas apriņķa Istras pagasta platība bija 210,5 km² un tajā dzīvoja 8044 iedzīvotāji. 1945. gadā pagastā izveidoja Annapoles, Cukuru, Istras, Koņecpoles, Lauderu, Plepļu un Soboļinas ciema padomes, bet pagastu 1949. gadā likvidēja. Istras ciems ietilpis Zilupes (1949-1959) un Ludzas (1959-2009) rajonos. 1954. gadā Istras ciemam pievienoja likvidētos Soboļinas un Annapoles ciemus, 1960. gadā - likvidēto Koņecpoles ciemu, 1975. gadā - daļu likvidētā Šuškovas ciema. 1990. gadā ciemu reorganizēja par pagastu. 2009. gadā Istras pagastu kā administratīvo teritoriju iekļāva Ludzas novadā. Esošajās robežās, pēc CSP datiem. Lielākās apdzīvotās vietas ir Vecslabada (pagasta centrs), Istra, Anapole, Konecpole. Anatolijs Ņikitins (1928–2022), ķirurgs «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. VII. sējums. Rīga : Anša Gulbja izdevniecība. 13 169. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP