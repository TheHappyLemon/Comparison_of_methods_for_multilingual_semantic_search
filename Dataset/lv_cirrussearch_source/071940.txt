Rīcības partija ir politiska organizācija Latvijā. Tā dibināta ar nosaukumu "Eiroskeptiķi" pirms 2003. gada referenduma par Latvijas iestāšanos Eiropas Savienībā, apvienojoties partijai "Esi cilvēks" (dibināta 1998. gadā) un sabiedriskajai organizācijai "Kustība par neatkarību". Organizācijas redzamākie pārstāvji bija Normunds Grostiņš (bijušais valdes priekšsēdētājs), mākslinieks Juris Dimiters, publicists Jānis Kučinskis un Viktors Dinēvičs. Sākotnēji partija ir sadarbojusies ar populistisko politisko apvienību "Dzimtene" un kreisi radikālo Latvijas Sociālistisko partiju, kopš 2011. gada darbojas labējo eirokritisko partiju "Eiropas Brīvības Aliansē" (European Alliance for Freedom) kopā ar Austrijas Brīvības partiju un Francijas Nacionālo Fronti. 2004. gada Eiroparlamenta vēlēšanās partija ieguva 0,95% balsu. 2005. gada Rīgas domes vēlēšanās "Eiroskeptiķi", paliekot organizatoriski patstāvīgi, piedalījās "Dzimtenes" un LSP apvienotajā sarakstā, neiegūstot nevienu mandātu. Apvienotais saraksts ieguva 11,5% balsu. 2006. gada 9. Saeimas vēlēšanās partija saņēma 0,37% balsu. 2008. gadā partija pārdēvēta par Rīcības partiju. 2009. gada Eiroparlamenta vēlēšanās partija ieguva 0,43% balsu (3415 derīgas vēlēšanu zīmes), bet 2013. gada Rīgas domes vēlēšanās — 0,24% balsu. 2017. gada pašvaldību vēlēšanās piedalījās ar nosaukumu "Eiroskeptiķu Rīcības partija", 2020. gadā atkal kā Rīcības partija. Jauns.lv: Rīcības partijas priekšsēdētājs Pankratovs Baltkrievijas televīzijā murgo par baltkrievu tautas iznīcināšanu «Rīcības Partija». www.facebook.com (latviešu). Skatīts: 2018-09-19. Mednis I. Partiju laiki Latvijā (1988-2002). — R.: Drukātava, 2007. ISBN 978-9984-798-20-2 — 438. lpp. «Arhivēta kopija». Arhivēts no oriģināla, laiks: 2018. gada 15. martā. Skatīts: 2018. gada 3. septembrī.