Aleksandrs Albons (taju: อเล็กซานเดอร์ อัลบอน, angļu: Alexander Albon; dzimis 1996. gada 23. martā Londonā) ir britu un taizemiešu autosportists, kurš 2022. gada sezonā piedalās Formula 1 čempionātā Williams komandas sastāvā. Albonam ir Lielbritānijas un Taizemes dubultpilsonība, tomēr sacīkstēs viņš pārstāv Taizemi. Ar kartingu sācis nodarboties 8 gadu vecumā. 2012. gadā Albons pievienojās Red Bull junioru programmai. 2016. gada GP3 sērijas kopvērtējumā izcīnījis 2. vietu, piekāpjoties vien komandas biedram Šarlam Leklēram. Nākamās divas sezonas Albons pavadīja Formula 2 sērijā, 2018. gadā izcīnot 3. vietu kopvērtējumā. Pēc šīs sezonas Albons parakstīja līgumu ar Nissan e.dams dalībai Formula E sērijā, tomēr no šī līguma viņš tika atbrīvots, pievienojoties Formula 1 komandai Toro Rosso. Albons kļuva par otro taizemiešu pilotu Formula 1 pēc prinča Biras. Savā otrajā karjeras sacīkstē, Bahreinas Grand Prix, Albons finišēja 9. vietā, izcīnot pirmos punktus karjerā. Pirms Beļģijas Grand Prix tika paziņots, ka Albons aizvietos Pjēru Gaslī Red Bull komandā pēc Gaslī neapmierinošā snieguma sezonas sākumā. Albons finišēja 8. vietā kopvērtējumā ar 92 punktiem. Viņš turpināja pārstāvēt Red Bull komandu arī nākamajā sezonā. Toskānas Grand Prix Albons finišēja 3. vietā, gūstot pirmo pjedestālu karjerā. Otro sezonas pjedestālu Albons izcīnīja Bahreinas Grand Prix, finišējot 3. vietā pēc tam, kad 3. vietā braucošais Serhio Peress izstājās dzinēja problēmu dēļ. Pēc šīs sezonas neapmierinošā snieguma un lielā atstatuma līdz komandas biedram Maksam Verstapenam dēļ Albons tika pazemināts par Red Bull rezerves pilotu, viņa vietā par pilotu kļūstot Peresam. 2021. gada sezonā piedalījās Deutsche Tourenwagen Masters sērijā, kā arī bija Red Bull rezerves pilots. Pirms 2022. gada sezonas Albons atgriezās pirmajā formulā, pievienojoties Williams komandai. Viņš aizstāja Džordžu Raselu un kļuva par Nikolasa Latifi komandas biedru, ar ko kopā savulaik startēja Formula 2 sacensībās. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. † Nefinišēja, bet tika klasificēts, jo veica vairāk kā 90% no sacīkstes. «Alex Albon hoping to earn new Red Bull deal and move out of parents' house». The Independent (angļu). 2019-10-23. Skatīts: 2020-07-30. «Nissan signs Albon as Buemi's Formula E teammate». Motorsport.com (angļu). Skatīts: 2018. gada 24. septembris. «Albon to partner Kvyat at Toro Rosso in 2019». formula1.com (angļu). 2018. gada 26. novembris. Skatīts: 2019. gada 11. marts. «Alex Joins the Team». redbullracing.redbull.com (angļu). Skatīts: 2019-08-12. Alex Kalinauckas. «F1 Bahrain GP: Hamilton wins following Grosjean's fireball crash». Autosport (angļu), 2020. gada 29. novembris. Skatīts: 2020. gada 29. novembris. «Perez to partner Verstappen at Red Bull in 2021, as Albon becomes reserve driver». www.formula1.com (angļu). 2020. gada 18. decembris. Skatīts: 2020-12-18. «Williams Racing confirms Latifi & Albon as 2022 driver line-up». williamsf1.com (angļu). 2020. gada 18. decembris. Skatīts: 2022. gada 9. aprīlī. Vikikrātuvē par šo tēmu ir pieejami multivides faili. Skatīt: Aleksandrs Albons. Oficiālā mājaslapa (angliski) Aleksandrs Albons F1 mājaslapā (angliski)