Ježijs Kostro (poļu: Jerzy Kostro; dzimis 1937. gada 25. janvārī) ir Polijas starptautiskais meistars šahā (1969). 1957. gadā pirmo reizi debitējis Polijas šaha čempionāta finālā un izcīnījis bronzas medaļu. No 1957. līdz 1974. gadam Ježijs Kostro vēl divpadsmit reizes piedalījies Polijas šaha čempionāta finālos un izcīnījis vēl četras medaļas: divas zelta (1966, 1970), sudraba (1971) un bronzas (1959). Vairākkārt pārstāvējis Polijas komandu lielākajos komandu šaha turnīros: Pasaules šaha olimpiādēs piedalījies 6 reizes (1958-1960, 1966-1970, 1974); Eiropas komandu šaha čempionātā piedalījies 1973. gadā un individuālā vērtējumā izcīnījis bronzas medaļu; Pasaules studentu šaha čempionātos piedalījies 2 reizes (1959, 1963). Par panākumiem turnīros FIDE 1969. gadā Kostro piešķīrusi starptautiskā meistara (IM) nosaukumu. Beidzis Krakovas Kalnrūpniecības un metalurģijas akadēmijas Metalurģijas fakultāti. «OlimpBase :: Men's Chess Olympiads :: Jerzy Kostro». Arhivēts no oriģināla, laiks: 2020. gada 22. oktobrī. Skatīts: 2020. gada 9. martā. OlimpBase :: European Men's Team Chess Championship :: Jerzy Kostro OlimpBase :: World Student Team Chess Championship :: Jerzy Kostro Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)