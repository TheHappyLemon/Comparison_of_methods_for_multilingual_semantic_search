Korijs Džeimss Kisperts (angļu: Corey James Kispert; dzimis 1999. gada 3. martā Vašingtonas štatā) ir amerikāņu basketbolists, spēlē vieglā uzbrucēja pozīcijā. 2023. gadā pārstāv Nacionālās basketbola asociācijas (NBA) klubu Vašingtonas "Wizards". Augstskolu basketbolā pārstāvēja NCAA komandu Gonzaga Universitātes "Bulldogs". Aizvadīja visas četras sezonas augstskolu basketbolā, kas ir rets gadījums augsta līmeņa spēlētājiem, karjeras noslēgumā būdams viens no ievērojamākajiem NCAA spēlētājiem. 2021. gada NBA draftā viņu Vašingtonas "Wizards" izraudzījās ar kopējo 15. numuru pirmajā kārtā. Jau sezonas sākumā ieņēma rezamu labi spēlējošās "Wizards" komandas sastāvā kā trīspunktu metienu speciālists, bet sezonas gaitā spēles laiks un loma komandā pieauga. 2022. gada 27. martā viņš guva 25 punktus uzvarētā spēlē pret Goldensteitas "Warriors" (123—115), kas kļuva par viņa karjeras rekordu. Šajā pašā spēlē viņš sasniedza "Wizards" debitantu rekordu sezonā iemesto trīspunktu metienu skaita ziņā, apsteidzot Bredlija Bīla debijas 2012.—2013. gada sezonā iespēto 91 trīspunktu metienu. 2023. gada aprīlī K. Kisperts uzstādīja karjeras rezultativitātes rekordu divās spēlēs pēc kārtas, vispirms gūstot 27 punktus un iemetot 9 trīspunktu metienus, kas ir atkārtots kluba rekords, spēlē pret Orlando "Magic" (zaudējums (109—116), bet pēc tam gūstot 29 punktus zaudētā spēlē pret Ņujorkas "Knicks" (109—118). Savā otrajā sezonā K. Kisperts piedalījās 74 "Wizards" spēlēs, no tām 45 spēlēs dodoties laukumā starta pieciniekā. nba.com. «Wizards hand Warriors 5th loss in 6 games, 123-115». Vikikrātuvē par šo tēmu ir pieejami multivides faili. Skatīt: Korijs Kisperts. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) RealGM Basketball profils (angliski)