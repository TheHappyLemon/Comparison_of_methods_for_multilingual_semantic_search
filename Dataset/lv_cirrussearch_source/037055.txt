Apakšmutes, apakšmutu ģints (Chondrostoma) ir sapalu dzimtas (Leuciscidae) ģints, kas apvieno 20 saldūdens zivju sugas. Tās sastopamas Eiropā un Āzijā. Dažām sugām ir ļoti ierobežota izplatība, dažas endēmās sugas mūsdienās ir ļoti retas un vismaz viena no šīm sugām (Škodras apakšmute) ir izmirusi. Ķermenis apakšmutēm ir slaids, šķērsgriezumā ieapaļš. Mute vērsta uz leju. Saskaņā ar jaunākajiem ģeņētiskajiem pētījumiem 2007. gadā ģints tika sadalīta 6 atsevišķās daļās, izveidojot 5 jaunas ģintis: Ibērijas apakšmutes (Achondrostoma), Ibērijas bogas (Iberochondrostoma), viltus apakšmutes (Pseudochondrostoma), Dienvideiropas apakšmutes (Protochondrostoma) un Spānijas apakšmutes (Parachondrostoma). Iespējams, pēc papildu pētījumu veikšanas Ibērijas apakšmutes un Ibērijas bogas nākotnē var izrādīties tomēr viena ģints. Balstoties uz ģenētiskajiem atklājumiem, 2016. gadā tika izdalīta sapalu dzimta. Pirms tam šī zivju grupa tika sistematizēta kā karpu dzimtas apakšdzimta. Latvijā līdz šim nav konstatēta neviena apakšmutu ģints suga, bet, iespējams, viena suga — apakšmute (Chondrostoma nasus) — arī mājo mūsu upēs, tā kā šī suga sastopama Lietuvā un Baltkrievijā, ar kurām Latvijai ir kopēji vairāki lielo upju baseini. Baltkrievijā tā ir parasta suga, bet Lietuvā reta. Apakšmutu ģints (Aspius) Ankaras apakšmute (Chondrostoma angorense) Apakšmute (Chondrostoma nasus) Balkānu apakšmute (Chondrostoma phoxinus) Bejšehira apakšmute (Chondrostoma beysehirense) Dalmācijas apakšmute (Chondrostoma knerii) Irānas apakšmute (Chondrostoma orientale) Itālijas apakšmute (Chondrostoma soetta) Izmiras apakšmute (Chondrostoma holmwoodii) Kolhīdas apakšmute (Chondrostoma colchicum) Kubaņas apakšmute (Chondrostoma kubanicum) Kuras apakšmute (Chondrostoma cyri) Menderesas apakšmute (Chondrostoma meandrense) Orontes apakšmute (Chondrostoma kinzelbachi) Prespas apakšmute (Chondrostoma prespense) †Škodras apakšmute (Chondrostoma scodrense) Tefenni apakšmute (Chondrostoma fahirae) Terekas apakšmute (Chondrostoma oxyrhynchum) Tuvo Austrumu apakšmute (Chondrostoma regium) Vidusjūras apakšmute (Chondrostoma vardarense) Volgas apakšmute (Chondrostoma variabile) FishBase: Genus: Chondrostoma IUCN: Chondrostoma scodrense Latvijas Daba: Apakšmute Gante, Hugo F.; Santos, Carlos D. & Alves, Maria Judite (2007): [ http://www.mapress.com/zootaxa/2007f/z01616p035f.pdf A new species of Chondrostoma Agassiz, 1832 (Cypriniformes: Cyprinidae) with sexual dimorphism from the lower Rio Tejo Basin]. Zootaxa 1616: 23–35. Robalo, J.I; Doadrio, I.; Valente, A. & Almada, V.C. (2008): Insights on speciation patterns in the genus Iberochondrostoma (Cyprinidae): Evidence from mitochondrial and nuclear data «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 19. februārī.