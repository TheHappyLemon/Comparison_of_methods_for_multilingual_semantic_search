Šis raksts ir par filmu festivālu. Par citām jēdziena Lielais Kristaps nozīmēm skatīt nozīmju atdalīšanas lapu. Lielais Kristaps ir Latvijas kinofestivāls. Iedibināts 1977. gadā kā ikgadēja labākās filmas apbalvošana, 1989. gadā tas kļuva par kinofestivālu. Kopš 2001. gada festivāls tika rīkots ik pēc diviem gadiem, taču no 2014. gada tas notiek katru gadu un to rīko Latvijas Kinematogrāfistu savienība. Par Lielo Kristapu sauc arī festivālā piešķirto augstāko Latvijas kino apbalvojumu — Lielā Kristapa statueti. Sākotnēji festivāla galvenā balva — Lielā Kristapa statuete bija darināta no koka un paredzēta kā ceļojošā balva, bet vēlāk balvas palika laureātu īpašumā. Pavisam kopā izgatavotās 3 koka statuetes kopš 1998. gada glabājas kino muzejā, bet laureāti tiek apbalvoti ar bronzas figūriņām. 2012. gadā par godu festivāla 25 gadu jubilejai tika pasniegtas balvas ar stilizētu Lielā Kristapa siluetu. Nomināciju nosaukumi laika gaitā ir mainījušies, šeit uzskaitītas 2012. gada nominācijas. Balva par mūža ieguldījumu kinomākslā ir balva, kas tiek piešķirta Latvijas Nacionālajā filmu festivālā "Lielais Kristaps". Balva tiek pasniegta kopš 1998. gada, kad to saņēma aktieris Eduards Pāvuls. Filmu festivāls “Lielais Kristaps” — ir.lv Dzīvie šķirkļi[novecojusi saite] Oficiālā tīmekļa vietne IMDb profils (angliski) Festivāla arhīvs Filmu festivāls “Lielais Kristaps” — ir.lv Dzīvie šķirkļi[novecojusi saite]