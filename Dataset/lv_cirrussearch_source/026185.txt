Žans Klods Karjērs (franču: Jean-Claude Carrière, dzimis 1931. gada 17. septembrī, miris 2021. gada 8. februārī) bija franču rakstnieks, kinoscenārists, kinoaktieris un kinorežisors. Saņēmis Amerikas Kinoakadēmijas balvu par labāko īsfilmu, kā arī Kinoakadēmijas goda balvu. Daudz darbojies kopā ar Luisu Bunjuelu. Bijis La Fémis, Francijas valsts kino skolas, prezidents. Karjērs savu pirmo romānu Lézard sarakstīja 1957. gadā. Viņš iepazinās ar Žaku Tatī, pēc kura filmu motīviem viņš rakstīja īsus romānus. Caur Tatī, viņš iepazinās ar Pjēru Etē, kura dažām filmām viņš sarakstīja scenārijus, tajā skaitā Heureux Anniversaire (1962). Par šo filmu abi tās autori, Karjērs un Etē, ieguva Kinoakadēmijas balvu "Labākā īsfilma". Karjēra deviņpadsmit gadus ilgā sadarbība ar kinorežisoru Bunjuelu sākās ar filmu Diary of a Chambermaid (1964), viņš kopā ar Bunjuelu uzrakstīja scenāriju, kā arī atveidoja ciemata mācītāja lomu. Karjērs ir sarakstījis scenāriju gandrīz visām pēdējām Bunjuela filmām, tajā skaitā Belle de Jour (1967), The Milky Way (1969), "Buržuāzijas diskrētais šarms" (1972), "Brīvības rēgs" (1974) un "Šis slepenais iekāres objekts" (1977). Vēl viņš ir sarakstījis scenārijus filmām The Tin Drum (1979), Danton (1983), The Return of Martin Guerre (1982), La dernière image (1986), The Unbearable Lightness of Being (1988), Valmont (1989), Cyrano de Bergerac (1990), Birth (2004) un "Gojas rēgi" (2006), kā arī kopā ar kinorežisoru Nagisu Osimu ir scenārija līdzautors filmai Max, Mon Amour (1986). Tāpat Karjērs ir sadarbojies ar Pīteru Bruku pie senā sanskrita eposa The Mahabharata deviņu stundu ilgajā skatuves versijas un piecu stundu kino versijas. Par filmas "Buržuāzijas diskrētais šarms" scenāriju kopā ar Luisu Bunjuelu saņēmis BAFTA kino balvu. Vēl vienu BAFTA kino balvu ieguvis par filmas "Nepanesamais esības vieglums" (The Unbearable Lightness of Being, 1988) scenāriju (kopā ar Filipu Kaufmanu). Kā viens no filmas Le retour de Martin Guerre (1982) scenāristiem ieguvis Cēzara balvu. 2016. gadā apbalvots ar Eiropas Kino balvu par mūža ieguldījumu. Piya Sinha-Roy. «Belafonte, Miyazaki to receive Academy's Governors Awards». Reuters, 2014. gada 28. augusts. Arhivēts no oriģināla, laiks: 2014. gada 7. Septembris. Skatīts: 2014. gada 28. augusts. Vikikrātuvē par šo tēmu ir pieejami multivides faili. Skatīt: Žans Klods Karjērs. IMDb profils (angliski) Internet Broadway Database profils (angliski) AllMovie profils (angliski)