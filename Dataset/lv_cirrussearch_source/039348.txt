Šis raksts ir par pilsētu Anglijā. Par Monsterratas galvaspilsētu skatīt rakstu Plimuta (Montserrata). Plimuta (angļu: Plymouth, korniešu: Aberplymm) ir pilsēta Anglijas dienvidrietumos, Devonā pie Plimas (Plym) upes ietekas Lamanšā. Gadsimtiem bijusi viena no lielākajām britu kara bāzēm. Otrā pasaules kara laikā smagi cietusi vācu armijas uzlidojumos. Osta jau pazīstama kā tirdzniecības ar feniķiešiem vieta. 1439. gadā ar parlamenta lēmumu tā ieguva pilsētas tiesības. 1403. gadā to nodedzināja franči. Osta īpaši uzplauka XVI gadsimta laikā. 1620. gadā no Plimutas uz Ameriku devās kuģis "Mayflower". Anglijas pilsoņu kara laikā Plimuta bija parlamenta piekritēju pusē. Otrā pasaules kara laikā Plimutu kā kara flotes bāzi no 1940. gada 6. jūlija līdz 1944. gada 30. aprīlim daudzkārt bombardēja vācu aviācija. Gāja bojā 1 172 civilo iedzīvotāju, bet pašas pilsētas iedzīvotāju skaits samazinājās gandrīz uz pusi, jo daudzi to pameta. Plimuta bija viena no galvenajām bāzēm Sabiedroto uzbrukumam Normandijā 1944. gadā. Pilsētā bāzējas futbola klubs Plymouth Argyle. Plimutā dzimuši: Viljams Baijs (William Bligh, 1754 – 1817) – jūrnieks Rovena Brūsa (Rowena Bruce; 1915–1999) – starptautiskā meistare šahā Toms Deilijs (Tom Daley; 1994) – daiļlēcējs Henrijs Everijs (Henry Every, 1653 – ?) – pirāts Trevors Frānsiss (Trevor Francis; 1954 – ) – futbolists un futbola treneris Maikls Fūts (Michael Foot, 1913 – ) – politiķis un rakstnieks Džons Hokinss (John Hawkins, 1532 – 1595) – kuģu būvētājs Rozija Hantingtona-Vitlija (Rosie Huntington-Whiteley; 1987 – ) – modele un aktrise Viljams Elfords Līčs (William Elford Leach, 1790 – 1836) – biologs Andžela Mortimere (Angela Mortimer, 1932 – ) – tenisiste Meja Satona (May Sutton, 1886 – 1975) – tenisiste Denijs Teilors (Danny Taylor, 1986 – ) – hokejists Donalds Vinnikots (Donald Winnicott, 1896 – 1971) – psihoanalītiķis http://www.citypopulation.de/UK-UA.html?cityid=7241. Vikikrātuvē par šo tēmu ir pieejami multivides faili. Skatīt: Plimuta. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)