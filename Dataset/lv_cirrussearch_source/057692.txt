Ragnvalds (Ragnvaldr, senkrievu: Рогъволодъ, Роговолодъ, baltkrievu: Рагвалод; krievu: Рогволод; dzimis ap 920. gadu — miris 978. gadā) bija pirmais hronikās minētais Polockas kņazs, kurš valdīja no 945. līdz 978. gadam. Pēc krievu hronikas ziņām viņš bija cēlies no aizjūras varjagiem. Vairums vēsturnieku viņu uzskata par norvēģu Inglingu ķēniņu dzimtai (norvēģu: Ynglingeætten) piederīgu, kas 9.—10. gadsimtā pakļāva sev Daugavas ūdensceļu tagadējās Latvijas un Baltkrievijas teritorijā un apmetās nocietinātos pilskalnos Daugmalē, Koknesē, Jersikā, Polockā un citviet. Rurika dinastijas Novgorodas rusu ķēniņš (krievu avotos — kņazs) Valdemārs (vikingu: Valdemarr, slāvu: Volodimir, mūsdienu transkripcijā — Vladimirs Svjatoslavičs) bildinājis Ragnvalda meitu Rognedu, bet viņa to atraidījusi, jo bijusi jau saderināta ar Kijevas ķēniņu Jaropolku. Vladimirs paņēmis Rognedu ar varu un nogalinājis viņas tēvu un divus brāļus. Vēlāk Vladimirs kļuvis par Kijevas kņazu un 988. gadā pārgājis kristietībā. Janet Martin. Medieval Russia 980-1584 Cambridge University Press, 1995 Oleg Łatyszonek, Ales’ Bely. On the Scandinavian origin of Rahvalod // Annus Albaruthenicus/Год беларускі №6. 2005. Vikikrātuvē par šo tēmu ir pieejami multivides faili. Skatīt: Ragnvalds. Polockas kņazi Polockas Rurikoviču dinastija Iekavās senākais vikingu vārda variants Pēc Vseslava nāves viņa dēli sadalīja valsti dalienās