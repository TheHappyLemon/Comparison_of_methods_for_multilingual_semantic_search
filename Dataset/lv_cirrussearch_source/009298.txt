Matīass Ēlunds (zviedru: Mattias Öhlund; dzimis 1976. gada 9. septembrī Piteā, Zviedrijā) ir bijušais zviedru hokejists, aizsargs, Zviedrijas hokeja izlases dalībnieks. Karjeras laikā aizvadījis 909 spēles Nacionālās hokeja līgas klubos Vankūveras "Canucks" un Tampabejas "Lightning". Zviedrijas izlases sastāvā kļuvis par 2006. gada olimpisko un 1998. gada pasaules čempionu hokejā. Karjeru uzsācis Zviedrijā — Piteå un Luleå klubu sastāvā. 1994. gada NHL draftā viņu Vankūveras "Canucks" izraudzījās ar kopējo 13. kārtas numuru. "Canucks" sastāvā arī ir aizvadījis lielāko daļu karjeras (kluba sastāvā spēlēja līdz 2008.—2009. gada sezonas beigām). 1999. gadā piedalījās NHL Visu zvaigžņu spēlē, četras reizes ieguvis Mazuļa Preta balvu (1998, 2000, 2004, 2006). 1998. gadā zviedru hokejists tika iekļauts simboliskajā debitantu izlasē. 2009. gada vasarā Ēlunds noslēdza līgumu ar Tampabejas "Lightning" vienību. Tās rindās hokejists aizvadīja divas sezonas. Īsi pirms 2011.—12. gada sezonas Ēlunds saskārās ar labā ceļa iekaisumu. Tieši ceļgalu problēmu dēļ Ēlunds profesionāļa karjeru turpināt vairs nevarēja. Līgums ar "Lightning" aizsargam noslēdzās 2016. gadā. Zviedrijas izlases sastāvā uzvarējis 2006. gada ziemas olimpiskajās spēlēs. Pasaules čempionātos ir izcīnījis visu trīs kalumu medaļas — zeltu 1998. gadā, sudrabu 1997. gadā un bronzu 2001. gadā. NHL. «NHL Profile». NHL.com, 2009. Skatīts: 2009-03-20. Vikikrātuvē par šo tēmu ir pieejami multivides faili. Skatīt: Matīass Ēlunds. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)