"Kruella" (angļu: Cruella) ir 2021. gada ASV kriminālā kinokomēdija par Kruellu Devilu — Dodijas Smitas izdomāto tēlu no 1956. gada romāna "101 dalmācietis" (The Hundred and One Dalmatians). Filmas režisors ir Kreigs Gilespi, scenārija autori — Deina Foksa un Tonijs Makneimara. Šī ir trešā spēlfilma "101 dalmācietis" filmu franšīzē un attiecībā pret iepriekšējām filmām šis ir pirmssākums. Emma Stouna atveido galveno lomu, bet pārējās lomas atveido Emma Tompsone, Džoels Frajs, Pols Volters Hauzers, Emilija Bīčēma, Kirbija Houela-Baptista un Marks Strongs. Filmas darbība norisinās 1970. gados Londonā panku kustības laikā, stāsts ir par topošo modes dizaineri Estellu Milleri, kura pētot savu pagātni kļūst par slavenu modes dizaineri, kas pazīstama kā Kruella Devila. 2013. gadā Walt Disney Pictures paziņoja par filmas izstrādi ar Endrū Ganu producenta amatā. 2016. gadā Stouna tika izvēlēta Kruellas lomai un papildu viņa ir arī filmas izpildproducente. Iepriekšējās spēlfilmās Kruellu atveidoja Glenna Klouza ("101 dalmācietis" (101 Dalmatians, 1996) un "102 dalmācieši" (102 Dalmatians, 2000). Filmēšana norisinājās Anglijā no 2019. gada augusta līdz novembrim. Filmas "Kruella" pirmizrāde norisinājās 2021. gada 18. maijā Losandželosā, kas bija pirmā lielā pirmizrāde pēc COVID-19 pandēmijas ierobežojumu samazināšanas. No 28. maija filma vienlaicīgi ar seansiem ASV kinoteātros bija pieejama arī straumēšanas servisā Disney+ ar Premier Access piekļuvi. Filma saņēma pozitīvas kritiķu atsauksmes par režiju, aktierspēli (Stounas, Tompsones un Hauzera), kostīmu dizainu un skaņu celiņu, bet kritizēts tika scenārijs. Filmas pasaules kases ieņēmumi ir vairāk nekā 233 miljonu ASV dolāru. Filmas turpinājums ir izstrādes procesā un tajā Stouna atgriezīsies Kruellas lomā. Lovia Gyarkye. «Emma Stone in 'Cruella': Film Review». The Hollywood Reporter, 2021. gada 29. maijs. Skatīts: 2021. gada 29. maijs. Borys Kit. «Disney's Live-Action 'Cruella' Finds Director». The Hollywood Reporter, 2016. gada 14. decembris. Skatīts: 2016. gada 15. decembris. Samantha Highfill. «Disney is making a live-action Cruella de Vil movie». Entertainment Weekly, 2013. gada 1. oktobris. Arhivēts no oriģināla, laiks: 2013. gada 1. oktobrī. Skatīts: 2013. gada 1. oktobris. Peter Debruge. «'Cruella' Review: Emma Stone Reimagines the '101 Dalmatians' de-Villainess as an Iconic Underdog». Variety, 2021. gada 26. maijs. Skatīts: 2021. gada 26. maijs. Scott Mendelson. «Box Office: 'Cruella' Nabs Non-Fabulous $7.7 Million Friday». Forbes, 2021. gada 29. maijs. Skatīts: 2021. gada 29. maijs. Lindsey Bahr. «In a Punk 'Cruella,' Dogs Play Second Fiddle to the Designs». NBC News, 2021. gada 28. maijs. Skatīts: 2021. gada 30. maijs. «Cruella (2021)». Box Office Mojo. Skatīts: 2022. gada 11. aprīlī. Radish, Christina. «'Cruella' Costume Designer Jenny Beavan Explains How She Made Pre-Dalmatian Fashion for the Disney Prequel». Collider, 2021. gada 3. maijs. Skatīts: 2021. gada 25. maijs. «Cruella». Writers Guild of America West. 2021. gada 25. janvāris. Skatīts: 2021. gada 9. februāris. General News. «'Cruella' sequel is in the making at Disney». Skatīts: 2021-07-29. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)