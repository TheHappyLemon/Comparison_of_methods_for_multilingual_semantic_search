Karlīne Pilābere (dzimusi Nīmane 1990. gada 16. novembrī Cēsīs) ir latviešu basketboliste, spēlē spēka uzbrucējas pozīcijā, Latvijas sieviešu basketbola izlases dalībniece. Pašlaik pārstāv klubu Rīgas TTT. Karjeru uzsākusi Cēsīs, pārstāvēja arī SK Cēsis. 2008.—2009. gada sezonā kopā ar klubu SK Cēsis K. Nīmane izcīnīja zelta medaļas Latvijas Sieviešu basketbola līgā (finālā uzvara pār TTT Rīga), kvalificējās Final Four turnīram Cēsīs Baltijas Sieviešu Basketbola līgā (2. vieta), FIBA Eiropas kausā tika līdz sešpadsmitdaļfināliem. 2009.—2010. gada sezonā kopā ar klubu SK Cēsis izcīnīja otro vietu Latvijas Sieviešu basketbola līgā un piedalījās Lietuvas Sieviešu basketbola līgā. Sakarā ar kluba ierobežotajām finansiālajām iespējām, nestartēja kādā no Eiropas klubu turnīriem. 2010.—2011. gada sezonā kopā ar klubu TTT Rīga izcīnīja Latvijas čempiones titulu (finālā uzvara pār basketbola komandu Rīgas Tehniskā Universitāte), neveiksmīgi startēja Eirolīgas grupu turnīrā. 2012. gadā muguras traumas dēļ aizgāja no profesionālā basketbola. Laida pasaulē divus dēlus. 2017. gadā atgriezās basketbolā TTT Rīga sastāvā.Divas reizes ir izcīnījusi trešo vietu Eiropas U-20 čempionātā: 2009. un 2010. gadā. Kopā ar Latvijas sieviešu izlasi ir izcīnījusi 8. vietu 2011. gada Eiropas čempionātā Polijā. 2011: 8. vieta Eiropas čempionātā Polijā. „TTT Rīga" pievienojas uzbrucēja Karlīne Nīmane[novecojusi saite], easyget.lv Jānis Gabrāns. «Zelta atgriešanās». edruva.lv (latviešu), 2018-05-21. Arhivēts no oriģināla, laiks: 2020-08-12. Skatīts: 2019-03-10. Latvijas izlasei bronzas medaļas Sieviešu basketbola profils Latvijas Sieviešu basketbola Jumtalapas profils LBS profils FIBA Europe profils (angliski) Karlīne Nīmane: "Basketbolā nekas nav neiespējams!" Eurobasket spēlētāja(-s) profils (angliski) FIBA ARCHIVE profils (angliski)