Vasilijs Kandinskis (krievu: Васи́лий Васи́льевич Канди́нский, vācu: Wassily Kandinsky, franču: Vassily Kandinsky; dzimis 1866. gada 16. decembrī, miris 1944. gada 13. decembrī) bija krievu izcelsmes krievu/vācu/franču gleznotājs un mākslas teorētiķis. Kandinskis bija viens no pirmajiem māksliniekiem, kas gleznoja darbus tīrā abstrakcionisma stilā. Dzimis 1866. gadā Maskavā, bērnību pavadīja Odesā. Maskavas Universitātē studēja tiesības un ekonomiku. Pēc universitātes beigšanas Kandinskim piedāvāja pasniedzēja darbu Tērbatas Universitātē, no kura viņš atteicās. 30 gadu vecumā sāka nodarboties ar glezniecību. 1896. gadā pārcēlās uz Minheni. 1911. gadā Minhenē nodibināja mākslinieku grupu "Zilais jātnieks". 1914. gadā, sākoties Pirmajam pasaules karam, atgriezās Maskavā. Nepieņemot iekārtas maiņu, 1921. gadā atgriezās Vācijā. No 1922. līdz 1933. gadam pasniedza "Bauhaus" skolā. Pēc nacistu nākšanas pie varas emigrēja uz Franciju. 1939. gadā ieguva Francijas pilsonību, un nodzīvoja Francijā līdz mūža galam 1944. gadā. Dzīves laikā uzrakstīja nozīmīgus traktātus Garīgais mākslā (1911) un Punkts, līnija un plakne (1922). Zilais jātnieks (1903) Kompozīcija Nr.6 (1913) Kompozīcija Nr.9 (1936) Vikikrātuvē par šo tēmu ir pieejami multivides faili. Skatīt: Vasilijs Kandinskis. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) [1] Arhīvs (franciski)