Unión Deportiva Las Palmas, S.A.D., biežāk zināms vienkārši kā "Las Palmas", ir Spānijas futbola klubs no Laspalmasas de Grankanārijas Kanāriju salās. Klubs tika dibināts 1949. gadā, pašlaik spēlē Spānijas futbola čempionāta Otrajā divīzijā jeb LaLiga 2. Mājas spēles komanda aizvada Gran Canaria stadionā, kur ir 32 150 skatītāju vietas. Klubs tika dibināts 1949. gada 22. augustā, apvienojoties piecām vietējām komandām. Jau pēc divām sezonām 1951. gadā pirmo reizi kvalificējās Spānijas futbola čempionāta Pirmajai divīzijai, taču ierindojās tikai 15. vietā un vietu saglabāt nespēja. Vēlāk komanda vairākas reizes gan iekļuva, gan atstāja augstāko līgu. Labākos panākumus komanda guva 20. gadsimta 60. gadu beigās, kad Spānijas čempionātā divas reizes ierindojās labāko trijniekā: 1967.—1968. gada sezonā tika izcīnīta 3. vieta un 1968.—1969. gada sezonā 2. vieta. 2015. gadā pēc 13 gadu pārtraukuma klubs atkal atgriezās Pirmajā divīzijā. Spānijas čempionāta Pirmā divīzija (La Liga) Vicečempioni: 1968—69 Otrā divīzija (Segunda División) Čempioni: 1953—54, 1963—64, 1984—85, 1999—00 Spānijas Karaļa kauss Finālisti: 1977—78 Pusfinālisti: 1973—74, 1983—84, 1996—97 Historia - Unión Deportiva Las Palmas Arhivēts 2015. gada 29. augustā, Wayback Machine vietnē. (spāņu) udlaspalmas.es Oficiālā kluba vietne (spāņu) Oficiālais kluba radio (spāņu) Kluba fanu mājaslapa (spāņu)