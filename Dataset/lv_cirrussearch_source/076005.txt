Melnais metāls jeb blekmetāls (angļu: black metal), ir smagā metāla apakšžanrs, kuram parasti ir raksturīgi mizantropiski un pret kristietību vērsti dziesmu teksti un mūziķu tēls. Melnā metāla aizsākumi meklējami 1980. gadu pirmajā pusē, kad radās tā pirmais vilnis ar grupām Venom, Bathory, Hellhammer un Celtic Frost. 1990. gadu sākumā radās otrais vilnis, kuru pamatos veidoja Norvēģijas grupas Mayhem, Burzum, Darkthrone, Immortal un Emperor. Tieši otrā viļņa laikā melnais metāls izkristalizējās kā atsevišķs patstāvīgs mūzikas žanrs. Melnais metāls kļuva plašāk pazīstams pēc notikumiem 1990. gadu gadu sākumā Norvēģijā, kur vairāki šī žanra mūziķi bija iesaistīti baznīcu dedzināšanā un slepkavībās, kā arī izdarīja pašnāvības. Zināmākās Latvijas melnā metāla grupas ir Urskumug un Dark Domination. Vikikrātuvē par šo tēmu ir pieejami multivides faili. Skatīt: Melnais metāls.