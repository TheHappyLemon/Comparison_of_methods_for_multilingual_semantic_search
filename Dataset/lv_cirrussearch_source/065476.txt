Rafaels Hāzers (vācu: Raphael Haaser; dzimis 1997. gada 17. septembrī Insbrukā) ir Austrijas kalnu slēpotājs, 2023. gada Pasaules čempionāta bronzas medaļnieks kombinācijā. Viņa vecākā māsa Rikarda Hāzere arī ir kalnu slēpotāja. 2017. gada Pasaules čempionātā junioriem Orē izcīnīja sudraba medaļu supergigantā un bronzu nobraucienā. 2018. gada Pasaules čempionātā junioriem Davosā ieguva brozu kombinācijā. Pasaules kausa sacensībās debitēja 2020. gada 29. februārī Hinterštoderē ar 23. vietu supergigantā. Pirmo rezi vietu uz goda pjedestāla Pasaules kausa posmos izcīnīja 2021. gada 29. decembrī Bormio, ieņemot 2. vietu supergigantā. Piedalījās 2022. gada ziemas olimpiskajās spēlēs Pekinā. Kombinācijā ieņēma 7. vietu, milzu slalomā bija 11. vietā, bet supergigantā nefinišēja. Savā pirmajā Pasaules čempionātā 2023. gadā izcīnīja bronzas medaļu kombinācijā. «Raphael Haaser verdoppelt das Familienglück». krone.at (vācu). 2023. gada 7. februāris. Skatīts: 2023. gada 9. februārī. «Kilde dominates the first Super-G in Bormio». bormioskiworldcup.com (angļu). 2021. gada 29. decembris. Skatīts: 2023. gada 9. februārī. «'Courchevel Kid' Pinturault claims Alpine combined gold on home snow». fis-ski.com (angļu). 2023. gada 7. februāris. Skatīts: 2023. gada 9. februārī. Vikikrātuvē par šo tēmu ir pieejami multivides faili. Skatīt: Rafaels Hāzers. Olympedia profils (angliski) FIS profils (kalnu slēpošana) (angliski)