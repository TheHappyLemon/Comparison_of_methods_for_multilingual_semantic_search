Karels Skalička (čehu: Karel Skalička; spāņu: Carlos Skalicka; 1896. gada 1. novembris Prāga — 1979. gada 10. decembris Buenosairesa) bija Čehoslovākijas un Argentīnas šahists. Pirms Otrā pasaules kara bijis viens no spēcīgākajiem Čehoslovākijas šahistiem. Daudzu starptautisko šaha turnīru laureāts, tostarp 1925. gadā bijis otrais Kentas grāfistes 20. šaha kongresā Bromlejā (Anglija), kurā uzvarēja Hermanis Matisons. Pārstāvējis Čehoslovākijas (arī kā Bohēmijas un Morāvijas protektorātu 1939. gadā) komandu lielākajos komandu šaha turnīros: Pasaules šaha olimpiādēs piedalījies 3 reizes (1931-1933, 1939). Komandu vērtējumā izcīnījis sudraba (1933) un bronzas (1931) medaļas. Individuālajā vērtējumā izcīnījis zelta (1931) medaļu; neoficiālajā Pasaules šaha olimpiādē piedalījies 1924. gadā un komandu vērtējumā izcīnījis zelta medaļu. 1939. gada septembrī pēc Pasaules šaha olimpiādes Buenosairesā nolēmis neatgriezties Otrā pasaules kara pārņemtajā Eiropā un mūža atlikušo daļu nodzīvojis Argentīnā. Mainījis savu vārdu no "Karels" uz "Karloss". 1940. gadu otrajā pusē piedalījies dažos turnīros Argentīnā, bet vēlāk vairāk bijis pazīstams ar savām publikācijām par dažādiem šaha turnīriem. Aizrāvies arī ar šaha kompozīciju. Bromley 1925 OlimpBase :: Men's Chess Olympiads :: Karel Skalička OlimpBase :: unofficial Chess Olympiads :: Karel Skalička Skalicka, Karel (WorldCat Identities) Carlos (Karel) Skalicka Unión Argentina de Problemistas de Ajedrez Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)