Nikolā Kamills Flammarions (franču: Nicolas Camille Flammarion; dzimis 1842. gada 26. februārī, miris 1925. gada 3. jūnijā) bija franču astronoms, Francijas astronomiskās biedrības dibinātājs. Nodarbojās ar dubultzvaigžņu un Marsa pētījumiem. Zinātnes popularizētājs un zinātniskās fantastikas autors. Nodarbojās arī ar parapsiholoģisko parādību pētniecību. Flammarions neieguva augstako izglītību. No 1858. līdz 1862. gadam strādāja Parīzes observatorijā Leverjē vadībā. No 1862. līdz 1866. gadam strādāja Garumu birojā (Bureau des Longitudes). No 1876. līdz 1882. gadam - atkal Parīzes observatorijā. Darbojās žurnālos Cosmos, Siecle, Magasin pittoresque. 1862. gadā izdeva pirmo grāmatu La pluralité des mondes habités ("Apdzīvojamo pasauļu daudzskaitlība"), bet 1880. gadā - savu populārāko darbu Astronomie populaire ("Populārā astronomija"), kura izdota lielās tirāžās daudzās pasaules valodās. Vikikrātuvē par šo tēmu ir pieejami multivides faili. Skatīt: Kamills Flammarions.