Mioma (latīņu: Myoma) ir labdabīgs muskuļaudu audzējs, parasti labi norobežots, apaļš, ar pacietu konsistenci. Cēlonis var būt traucējumi embrionālās attīstības gaitā, dzemdes miomas gadījumos — iekšējās sekrēcijas dziedzeru darbības traucējumi. Mioma attīstās gan no gludās muskulatūras (leiomioma), gan no šķērssvītru muskulatūras (rabdomioma). Leiomioma var rasties izvadorgānos, dzimumorgānos (īpaši dzemdē), kuņģa un zarnu sienās. Rabdomioma ir ļoti reta, reizēm sastopama sirds muskulatūrā. Ja miomai daudz saistaudu elementu, to sauc par fibromiomu. «Mioma». neslimo.lv. Arhivēts no oriģināla, laiks: 2015. gada 11. aprīlī. Skatīts: 2015. gada 7. jūlijā. (latviski)