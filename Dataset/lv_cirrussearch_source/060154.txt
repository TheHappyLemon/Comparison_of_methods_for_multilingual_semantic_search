Divnieki bija viena no 4 disciplīnām kamaniņu braukšanā 2022. gada ziemas olimpiskajās spēlēs. Sacensības notika Jandziņas bobsleja un kamaniņu trasē, Pekinā 2022. gada 9. februārī. Sacensībās startēja 17 kamaniņu braucēju komandas (34 sportisti) no 14 valstīm. Olimpisko zelta medaļu izcīnīja Vācijas komanda Tobiass Vendls un Tobiass Arlts (finiša rezultāts — 1:56.554), sudraba medaļu ieguva arī Vācijas sportisti Toni Egerts un Saša Benekens (finiša rezultāts — 1:56.653), bet bronzas medaļu ieguva Austrijas sportisti Tomass Šteijs un Lorencs Kollers (finiša rezultāts — 1:57.065). Vācijas sportistiem šī bija trešā reize pēc kārtas, kad viņi izcīnīja olimpisko zelta medaļu, savukārt austriešiem šī bija pirmā olimpiskā medaļa. Sacensībās startēja arī divas Latvijas komandas — Mārtiņš Bots/Roberts Plūme un Andris Šics/Juris Šics. Labāko rezultātu ieguva Bots un Plūme — 4. vietu (finiša rezultāts — 1:57.419), bet brāļi Šici ieguva 5. vietu (finiša rezultāts — 1:57.437). Pamatraksts: Kamaniņu braukšana 2022. gada ziemas olimpiskajās spēlēs — kvalifikācija Kvalifikācijas pamatā ir olimpiskās sezonas uzkrātie punkti no 2021. gada 1. jūlija līdz 2022. gada 10. janvārim. Šīm sacensībām varēja maksimāli kvalificēties 36 sportisti (18 pāri). No vienas valsts ne vairāk kā trīs sportistu pāri. Primāri sacensībām varēja startēt katras valsts pārstāvji, ja viņš bija TOP 25 labāko sarakstā kamaniņu braukšanas sacensībās. Pārējās vietas tika sadalītas atbilstoši noteikto kvotu daudzumam. 2021. gada 17. decembrī Starptautiskā kamaniņu sporta federācija paziņoja, ka tiek mainīta kvalifikācijas sistēma. Kvalifikācijas sistēma tika mainīta, jo pirmajā Pasaules kausa izcīņā tika atcelti treniņbraucieni un uz nākamajiem pasaules čempionātiem netika piegādāts aprīkojums. Jaunā sistēma ļāva sportistiem kvalificēties, pamatojoties uz viņu četriem labākajiem rezultātiem Pasaules kausa sezonas laikā. 2022. gada 19. janvārī Starptautiskā kamaniņu sporta federācija paziņoja kvalificēto sportistu sarakstu. Sportistiem bija jāveic divi braucieni. Finiša laiks sportistiem tika aprēķināts, saskaitot abu braucienu laikus kopā. Datums — 2022. gada 9. februāris (1. un 2. brauciens) Sacensību sākuma laiks — 20:20 (1 brauciens), 21:35 (2. brauciens) (pēc Ķīnas laika UTC+8) Atsauce (1. brauciens) — «Kamaniņu braukšana 2022. gada ziemas olimpiskajās spēlēs — divnieki (1. brauciens)». Arhivēts no oriģināla, laiks: 2022. gada 10. februārī. Skatīts: 2022. gada 10. februārī. Atsauce (2. brauciens) — «Kamaniņu braukšana 2022. gada ziemas olimpiskajās spēlēs — divnieki (2. brauciens)». Arhivēts no oriģināla, laiks: 2022. gada 10. februārī. Skatīts: 2022. gada 10. februārī.  TR   — trases rekords. Pamatraksts: Kamaniņu braucēji 2022. gada ziemas olimpiskajās spēlēs Sacensībās startēja 34 sportisti no 14 valstīm. Iekavās norādīts sportistu skaits no attiecīgās valsts.  ASV (2)  Austrija (2)  Čehija (2)  Dienvidkoreja (2)  Itālija (2)  Kanāda (2)  Ķīna (2)  Latvija (4)  Polija (2)  Krievijas Olimpiskā komiteja (4)  Rumānija (2)  Slovākija (2)  Ukraina (2)  Vācija (4) Kamaniņu braukšana 2022. gada ziemas olimpiskajās spēlēs «Pekinas olimpisko spēļu rezultāti kamaniņu sportā divnieku ekipāžām (09.02.2022.)». Delfi.lv. Skatīts: 2022. gada 10. febrāris. «'Pekina 2022': Abi Latvijas kamaniņu sporta divnieki paliek aiz goda pjedestāla». Delfi.lv. Skatīts: 2022. gada 10. febrāris. «Qualification Systems for XXIV Olympic Winter Games, Beijing 2022». International Luge Federation. 2021. gada 16. decembris. Arhivēts no oriģināla, laiks: 2021. gada 18. decembrī. Skatīts: 2021. gada 18. decembris. «XXIV Olympic Winter Games 2022 in Beijing - Quota places luge». www.fil-luge.org/. International Luge Federation. 2022. gada 19. janvāris. Arhivēts no oriģināla, laiks: 2022. gada 22. janvārī. Skatīts: 2022. gada 21. janvāris.