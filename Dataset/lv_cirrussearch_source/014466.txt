Maiks Dīns Bosī (angļu: Michael Dean Bossy; dzimis 1957. gada 21. janvārī, miris 2022. gada 14. aprīlī) bija kanādiešu hokejists, malējais uzbrucējs. Visu savu profesionālo karjeru pavadījis NHL klubā Ņujorkas "Islanders", Bosī 1991. gadā tika uzņemts Hokeja slavas zālē, izcīnījis četrus Stenlija kausa titulus, 1982. gadā ieguvis arī Kona Smita balvu. Spēlētāja karjeru Bosijs uzsāka QMJHL, kad 1972.—73. gada sezonā debitēja Lavalas "Titan" rindās. Kluba sastāvā Bosī aizvadīja nākamās četras sezonas, taču tad tika izvēlēts 1977. gada NHL draftā. Jau uzreiz pēc drafta Bosī pievienojās Ņujorkas "Islanders". 1980.—81. gada sezonā viņš kļuva par otro spēlētāju aiz Morisa Rišāra, kuram izdevies 50 spēlēs gūt 50 vārtus. Līdz tam brīdim tika uzskatīts, ka šo sasniegumu atkārtot ir neiespējami. No 1980. līdz 1983. gadam, četrus gadus pēc kārtas, Bosī kopā ar "Islanders" izcīnīja Stenlija kausu. 1982. gadā hokejists kā izslēgšanas vērtīgākais spēlētājs saņēma arī Kona Smita balvu, 1982. un 1983. gadā gūstot arī finālsērijas izšķirošos vārtu guvumus. Karjeras turpinājumā Bosī nomocījas dažādi savainojumi, kuru dēļ viņš izlēma pilnībā izlaist 1987.—88. gada sezonu, taču pēc šīs sezonas noslēguma paziņoja par savas profesionālās karjeras beigšanu. Munzüger Sport profils (vāciski) Eliteprospects profils (angliski) Internet Hockey Database profils (angliski) Hockey-Reference profils (angliski) https://bronx.news12.com/islanders-legend-mike-bossy-dies-of-cancer-at-65