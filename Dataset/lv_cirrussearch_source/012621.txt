Mārtiņš Freimanis (dzimis 1977. gada 7. februārī Liepājā, miris 2011. gada 27. janvārī Rīgā) bija latviešu mūziķis, grupas "Tumsa" vokālists, arī komponists, aktieris, dzejnieks un televīzijas raidījumu vadītājs. Sadarbojies ar vairākiem Latvijā pazīstamiem māksliniekiem, tai skaitā Lauri Reiniku, "Putnu balle", PeR, Kristīnu Zaharovu. Viņa dziesmas vairākkārt ir kvalificējušās Eirovīzijas nacionālajai atlasei. Bērnību pavadījis Aizputē, kur beidzis vidusskolu. Pēc tam studēja angļu filoloģiju Liepājas Pedagoģijas akadēmijā, tomēr to nepabeidza. 1994. gada nogalē Mārtiņš Freimanis kļuva par grupas "Tumsa" solistu, aizvietojot Fēliksu Ķiģeli. Kopā ar grupu ir iznākuši 6 albumi. 21. gadsimta sākumā, kad grupa jau bija nostabilizējusies Latvijas mūzikā, Mārtiņš Freimanis sāka komponēt dziesmas un rakstīt dziesmu tekstus arī citiem izpildītājiem. 2002. gadā viņš uzsāka sadarbību ar Lauri Reiniku, kad Mārtiņš Freimanis sarakstīja vārdus viņa komponētajām un izpildītajām dziesmām latviešu valodā. 2003. gadā Mārtiņš Freimanis kopā ar Lauri Reiniku un Yanu Kay izveidoja grupu F.L.Y., kas ar dziesmu Hello From Mars uzvarēja Latvijas Eirovīzijas nacionālajā atlasē. Lielajā finālkoncertā, kas norisinājās Rīgā, grupa ieguva 24. vietu. 2004. gadā viņš iesāka sadarbību ar grupu "Putnu Balle", komponējot viņu dziesmas. 2005. gada Eirovīzijā ar Mārtiņa Freimaņa dziesmu The War Is Not Over piedalījās "Putnu Balles" dalībnieki Valters & Kaža, kas konkursā ieguva 5. vietu. Šo dziesmu Dānijas grupa "Michael Learns to Rock" iekļāva septītajā studijas albumā Eternity. Kā aktieris M. Freimanis uzmanību izpelnījās titullomā Liepājas teātra izrādē "Kaupēn, mans mīļais". 2005. gadā M. Freimanis piedalījās Arvīda Krieva kinofilmā "Man patīk, ka meitene skumst". 2007. gada 15. novembrī debitēja Latvijas Televīzijas seriālā "Neprāta cena", piedalījies arī seriāla turpinājumā TV3 "UgunsGrēks". Piedalījies 2011. gadā iznākušajā dokumentālajā filmā "Kaupēns". M. Freimaņa nozīmīgāko kinolomu skatītāji ieraudzīja jau pēc viņa nāves 2011. gada iznākušajā A. Krieva filmā "Dancis pa trim", kur M. Freimanis spēlēja divas galvenās lomas — Otrā pasaules kara vācu virsnieku Ginteru Hartvigu un mūsdienu jaunieti Ati. 2004. gadā klajā nāca Mārtiņa Freimaņa dzejas krājums "Zālīte truša dvēselei", kurā līdzās dzejoļiem atradās arī viņa dziesmu teksti. 2007. gadā kopā ar ierakstu kompānijas "Mikrofona Ieraksti" vadītāju Elitu Mīlgrāvi piedalījās šovā "Dziedi ar zvaigzni". 2010. gada rudenī bija TV3 šova "Dziedi ar zvaigzni. Milžu cīņas" žūrijas loceklis. Laikam jau tā jānotiek — kad cilvēka vairs nav, visi ierauga, cik vērtīgs un svarīgs viņš bijis. Aleksandra Kurusova 2011. gada 18. janvārī Freimanis smagas elpceļu saslimšanas dēļ tika ievietots Latvijas Infektoloģijas centrā, kur 2011. gada 27. janvārī plkst. 1.20 mira. Kā sākotnējie nāves iemesli tika minēta elpceļu saslimšana, bet vēlāk atklājās, ka Freimanis miris no vispārējas organisma intoksikācijas, kuras galvenais cēlonis bija akūts toksiskais hepatīts. Kā papildu cēloņi minēti arī taukainā hepatoze trešajā stadijā un vāja sirdsdarbība, kas izraisījusi nieru mazspēju, kā arī slapjais pleirīts pēc kārtīgi neārstētas saaukstēšanās. Nedēļā pēc viņa nāves notika vairāki viņa piemiņai veltīti pasākumi. Atvadīšanās no Mārtiņa Freimaņa notika 3. februārī Rīgas krematorijā, pēc tam viņa pelni tika nogādāti Liepājā, kur notika vēl viens atvadu pasākums. «...un vēl viens eiroveterāns». NRA.lv. 2010. gada 18. februāris. Arhivēts no oriģināla, laiks: 2010. gada 19. jūnijā. Skatīts: 2011. gada 27. janvāris. «Atvadīšanās no Mārtiņa Freimaņa notiks 3. februārī Rīgas krematorijā». NRA.lv. 2011. gada 27. janvāris. Arhivēts no oriģināla, laiks: 2011. gada 30. janvārī. Skatīts: 2011. gada 27. janvāris. «Miris Mārtiņš Freimanis (11:04)». Delfi. 2011. gada 27. janvāris. Skatīts: 2011. gada 27. janvāris. «Dāņu supergrupas albumā iekļauta Mārtiņa Freimaņa dziesma!». Mikrofona Ieraksti. 2011. gada 27. janvāris. Skatīts: 2008. gada 27. oktobris.[novecojusi saite] «Šovu „Dziedi ar zvaigzni” pamet Freimanis un Mīlgrāve». frut.lv. Arhivēts no oriģināla, laiks: 2016. gada 4. martā. Skatīts: 2011. gada 27. janvāris. «Andris Bērziņš aizlīmē Mārtiņam Freimanim muti». Apollo. 2010. gada 11. oktobris. Arhivēts no oriģināla, laiks: 2010. gada 15. oktobrī. Skatīts: 2011. gada 27. janvāris. Anda Burve-Burvīte (2011. gada 3. februārī). "Lielais bērns". Ir 5 (44): 46.—49. lpp. ISSN 9771691616009. «Negaidīti miris mūziķis Mārtiņš Freimanis». TvNet. 2011. gada 27. janvāris. Skatīts: 2011. gada 27. janvāris. «Atklāj Mārtiņa Freimaņa nāves cēloņus». Diena. 2011. gada 7. februārī. Arhivēts no oriģināla, laiks: 2011. gada 8. Februāris. Skatīts: 2011. gada 7. februārī. «Pieminot Freimani, Liepājā noliek ziedus un sveces». TvNet. 2011. gada 27. janvāris. Skatīts: 2011. gada 27. janvāris. «Aicina uz klusuma brīdi sociālajos tīklos». Apollo. 2011. gada 27. janvāris. Skatīts: 2011. gada 27. janvāris.[novecojusi saite] «Račs atklājis Freimaņa nāves apstākļus». Mango. 2011. gada 27. janvāris. Arhivēts no oriģināla, laiks: 2011. gada 29. janvārī. Skatīts: 2011. gada 27. janvāris. Intervija: Zane Ernštreite. «Mārtiņš Freimanis: Varbūt, kad nomiršu, man plāksnīti pie mājas pieliks». TvNet, 2005. gada 13. decembris. Skatīts: 2011. gada 27. janvāris. Intervija: Juris Vaidakovs. «Mārtiņa Freimaņa dzīves traģēdija». Kasjauns.lv. Arhivēts no oriģināla, laiks: 2011. gada 31. janvārī.