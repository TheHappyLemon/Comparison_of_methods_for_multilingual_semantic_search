Dižona (franču: Dijon, izrunā: [di.ʒɔ̃]) ir komūna un prefektūra Francijas austrumos, Kotdoras departamenta un Burgundijas-Franškontē reģiona administratīvais centrs, vēsturiskā Burgundijas reģiona centrs. Pilsētā 2017. gadā dzīvoja 157 tūkstoši iedzīvotāju, bet tās aglomerācijā (Dižonas metropolē) iedzīvotāju skaits pārsniedz 251 tūkstoti. Dižona atrodas Ušas upes krastos. Dižona ir ievērojama kā Dižonas sinepju un vīna izcelsmes vieta, kā arī ar to, ka šeit ir dzimis Eifeļa torņa arhitekts Gistavs Eifelis. 2015. gadā Burgundijas vīna darītavas (objektā ietilpst arī Dižonas vēsturiskais centrs) tika iekļauts UNESCO Pasaules mantojuma sarakstā. Cauri pilsētai iet nozīmīgs autoceļš, kas savieno Parīzi ar Lionu. Dižonai ir sena vēsture, tā sākās Senās Romas laikos (pilsētas nosaukums toreiz bija Divio), kad tā bija izvietojusies starp Lionu un Parīzi. Dižona bija Burgundijas hercogistes galvaspilsēta, tā bija Burgundijas hercogu mājvieta laika posmā no 11. gadsimta sākuma līdz 15. gadsimta beigām. Tolaik Dižona bija viens no Eiropas lielākajiem mākslas, mācību un zinātnes centriem. Dižonā atrodas Burgundijas Universitāte (agrāk zināma kā Dižonas Universitāte), kā arī Burgundijas Biznesa skola. Dižonā ir bāzēti vairāki dažādu sporta veidu Francijas zemāko līgu klubi. Viens no ievērojamākajiem ir futbola klubs Dijon FCO, kas mājas spēles aizvada Gastona Žerāra stadionā. Dižonas sadraudzības pilsētas ir: Bjalistoka, Polija, kopš 1996. gada Kluža-Napoka, Rumānija Čefhauena, Maroka Dakāra, Senegāla Dalasa, ASV, kopš 1957. gada Gimarainša, Portugāle Mainca, Vācija, kopš 1958. gada Prāga, Čehija Redžio Emīlija, Itālija, kopš 1963. gada Skopje, Ziemeļmaķedonija, kopš 1961. gada Volgograda, Krievija, kopš 1960. gada Jorka, Lielbritānija, kopš 1953. gada «Dijon nombre d'habitants, population et superficie» (franču). Villes de France. Arhivēts no oriģināla, laiks: 2020. gada 2. jūlijā. Skatīts: 2020. gada 2. jūlijā. Q124036546. «Villes partenaires». dijon.fr (franču). Dijon. Arhivēts no oriģināla, laiks: 2017-09-16. Skatīts: 2019-11-12. Vikikrātuvē par šo tēmu ir pieejami multivides faili. Skatīt: Dižona. «Ville de Dijon» (franču). Oficiālā mājas lapa. «Dijon» (angļu). Encyclopedia Britannica. «Дижон» (krievu). Большая российская энциклопедия. Arhivēts no oriģināla, laiks: 2020. gada 2. jūlijā. Skatīts: 2020. gada 2. jūlijā.