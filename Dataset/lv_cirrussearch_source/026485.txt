Jonijas jūra (albāņu: Deti Jon — ‘mūsu jūra’, grieķu: Ιόνιο Πέλαγος, itāļu: Mare Ionio) ir Vidusjūras daļa starp Balkānu pussalu un Apenīnu pussalu. Ziemeļos Otranto šaurums to savieno ar Adrijas jūru. Jonijas jūras nosaukuma izcelsmi saista ar leģendāriem tēliem. Jonijs esot bijis Ilīrijas karaļa Adrija dēls. Cita leģenda vēsta, ka Jonijs bijis Epidamnas (mūsdienu Durresa) valdnieka dēls. Viņam uzbruka paša brāļi, tuvumā gadījās Hērakls, kurš Jonijam devās palīdzēt. Cīņā viņš nejauši nogalināja pašu Joniju. Mirušo valdnieka dēlu apbedīja jūrā, kuru kopš tā laika sauc par Jonijas jūru. Ūdens virsējā slāņa sāļums 38,5—38,9 ‰, ūdens temperatūra no 13 °C ziemā līdz 26 °C vasarā. Plūdmaiņas līdz 0,4 m augstas. Jonijas jūras lielākie līči: Korintas līcis (Grieķija) Mesinijas līcis (Grieķija) Lakonijas līcis (Grieķija) Skvillačes līcis (Itālija) Taranto līcis (Itālija) Jonijas salas — atrodas Grieķijas piekrastē: Itaka Kefalinija Kerkīra Levkada Strofadu salas Zakinta Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 310. lpp. Vikikrātuvē par šo tēmu ir pieejami multivides faili. Skatīt: Jonijas jūra. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)