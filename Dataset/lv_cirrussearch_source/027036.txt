Brasaī (franču: Brassaï), īstajā vārdā Ģula Halāss (ungāru: Gyula Halász; dzimis 1899. gada 9. septembrī Brašovā Austroungārijā, miris 1984. gada 8. jūlijā Boljēsirmērā (Beaulieu-sur-Mer) Francijā) ir ungāru izcelsmes franču fotogrāfs. Viņš pazīstams ar tādu 20. gadsimta slavenību kā Salvadora Dalī, Pablo Pikaso, Anrī Matisa, Alberto Džakometi, Žana Ženē fotoportretiem. Strādājis kā modes fotogrāfs. Brasaī bija arī tēlnieks, gleznotājs, žurnālists un rakstnieks. Bija aktīvs sirreālisma avangarda aprindās. Draudzējās ar Žaku Prevēru un Henriju Milleru. 1976. gadā tika apbalvots ar Goda Leģiona ordeni. Pirmais saņēma Francijas Kultūras ministrijas 1978. gadā nodibināto Valsts lielo fotogrāfijas balvu (Grand Prix national de la photographie). Apglabāts Monparnasas kapsētā. Parīzes 13. apgabalā viņa vārdā ir nosaukts skvērs (Jardin Brassaï). «Brassai.». Centre Pompidou. Skatīts: 2015. gada 1. janvārī.[novecojusi saite] «Brassaï, un artiste complet avec un amour violent pour Paris.». rfi.fr. Skatīts: 2015. gada 1. janvārī. Mairie de Paris. «Jardin Brassai». Arhivēts no oriģināla, laiks: 2014. gada 19. aprīlī. Skatīts: 2015. gada 1. janvārī. Fotogalerija Brasaī intervija France inter[novecojusi saite]