Aleksejs Murigins (krievu: Алексей Геннадьевич Мурыгин; dzimis 1986. gada 16. novembrī) ir krievu hokejists, vārtsargs. Pašlaik (2016) Murigins pārstāv Kontinentālās hokeja līgas klubu Jaroslavļas "Lokomotiv". Profesionālā spēlētāja karjeru Murigins uzsāka 2006. gadā, kad debitēja Krievijas Superlīgas kluba Habarovskas "Amur" rindās. 2008.—09. sezonu Murigins aizvadīja Krievijas Augstākās līgas kluba Angarskas "Jermak" sastāvā. 2009.—10. sezonā Aleksejs ieguva puslīdz regulāru spēles laiku "Amur" rindās, 2011.—12. sezonu noslēdzot kā viens no trim līgas sekmīgākajiem vārtsargiem atvairīto metienu īpatsvara ziņā. "Amur" spēlēja līdz 2014.—15. gada sezonas otrajai pusei, kad pārgāja uz Magņitogorskas "Metallurg". 2015.—16. gada sezonā bija Jaroslavļas "Lokomotiv" pamatvārtsargs, sezonu noslēdzot ar labāko atvairīto metienu procentu KHL, kā arī visvairāk aizvadītajām sausajām spēlēm. Eliteprospects profils (angliski) Internet Hockey Database profils (angliski) KHL profils (angliski)