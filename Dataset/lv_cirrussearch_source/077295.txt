Armavira (krievu: Армавир) ir pilsēta Krievijas Federācijas Krasnodaras novadā. Pilsētā dzīvo 189 118 iedzīvotāji. Armavira atrodas Kubaņas upes kreisajā krastā, vietā, kur tajā ietek Urupa, 202 km uz dienvidaustrumiem no Krasnodaras. Svarīgs dzelzceļa mezgls. No 18. gadsimta beigām Kubaņas vietējie iedzīvotāji, adigi jeb čerkesi, sāka pāriet islāmā. Vietējie armēņi jeb čerkesogai, kuri nevēlējās pāriet islāmā, šajā teritorijā 1839. gadā nodibināja atsevišķu apmetni Armēņu auls (Армя́нский ау́л). 1848. gadā to pārdēvēja senās Armēnijas galvaspilsētas Armaviras vārdā. Kaukāza kara (1829-1864) laikā un īsi pēc tā lielāko daļu adigu un viņiem radniecīgos abazīnus Krievijas impērijas karaspēks piespieda izceļot uz Osmaņu impērijas zemēm. 1914. gadā Armavirai tika piešķirts pilsētas statuss. Pēc 2021. gada tautas skaitīšanas datiem, pilsētā dzīvo 187 177 cilvēku, 86,10 % no kuriem ir krievi, 8,40 % armēņi un 1,26 % ukraiņi. Vikikrātuvē par šo tēmu ir pieejami multivides faili. Skatīt: Armavira. Krievijas Lielās enciklopēdijas raksts (krieviski)