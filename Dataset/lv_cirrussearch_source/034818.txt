Vlastimils Jansa (čehu: Vlastimil Jansa; dzimis 1942. gada 27. novembrī Prāgā) ir Čehijas starptautiskais lielmeistars šahā (1974). Šahu iemācījies spēlēt astoņu gadu vecumā, kad ārstējies slimnīcā. Četrpadsmit gadu vecumā kļuvis par Prāgas pilsētas jaunāko šaha čempionu. 1959. gadā kļuvis par Čehoslovākijas junioru šaha čempionāta vicečempionu. Mācījies Kārļa Universitātē Prāgā, taču vēlāk kļuvis par profesionālu karavīru un Čehoslovākijas armijā sasniedzis kapteiņa dienesta pakāpi. Daudzkārtējais Čehoslovākijas šaha čempionātu laureāts, kuros 3 reizes (1964, 1974, 1984) izcīnījis uzvaras, bet kopumā guvis 14 medaļas (tajā skaitā arī 4 sudraba un 7 bronzas). Uzvarējis starptautiskajos šaha turnīros Primorskā (1973), Amsterdamā (1974), Hamburgā (1992), Luksemburgā (2001). Par panākumiem turnīros FIDE Jansam 1965. gadā piešķīra starptautiskā meistara (IM) nosaukumu, bet 1974. gadā - starptautiskā lielmeistara (GM) nosaukumu. 1985. gadā sekmīgi piedalījies Pasaules šaha čempiona nosaukuma izcīņas zonas turnīrā Prāgā, kurā dalījis 1.-3. vietu un ieguvis tiesības piedalīties starpzonu turnīrā Šveicē, kurā dalījis 12.-13. vietu. Pārstāvējis Čehoslovākijas un Čehijas komandas lielākajos komandu šaha turnīros: Pasaules šaha olimpiādēs piedalījies 10 reizes (1964-1974, 1980-1986). Komandu vērtējumā izcīnījis sudraba (1982) medaļu; Eiropas komandu šaha čempionātos piedalījies 5 reizes (1961, 1970, 1977-1980, 1997); Pasaules studentu šaha čempionātā piedalījies 7 reizes (1961-1967). Komandu vērtējumā izcīnījis zelta (1963), 2 sudraba (1964, 1966) un bronzas (1962) medaļas. Lielākajos senioru šaha turnīros nodemonstrējis savu sportisko ilggadību. Pasaules senioru šaha čempionātos trīs reizes izcīnījis sudraba medaļas: 2005., 2006. un 2010. gadā. 2007. gadā šajā turnīrā ieguvis bronzas medaļu. Eiropas senioru šaha čempionātos izcīnījis divas medaļas: sudrabu (2004) un bronzu (2006). Pazīstams arī kā jauno šahistu treneris. 2010. gadā kļuvis par FIDE vecāko šaha treneri. «Historie MČR mužů». Arhivēts no oriģināla, laiks: 2012. gada 16. februārī. Skatīts: 2012. gada 16. februārī. 1985 Biel Interzonal Tournament OlimpBase :: Men's Chess Olympiads :: Vlastimil Jansa OlimpBase :: European Men's Team Chess Championship :: Vlastimil Jansa OlimpBase :: World Student Team Chess Championship :: Vlastimil Jansa «15th World Seniors 2005». Arhivēts no oriģināla, laiks: 2016. gada 1. jūnijā. Skatīts: 2016. gada 2. augustā. «World Senior Championship 2010». Arhivēts no oriģināla, laiks: 2016. gada 20. aprīlī. Skatīts: 2016. gada 2. augustā. 17th World Senior Chess Championship 2007[novecojusi saite] 6th European Championship for seniors, 2006 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)