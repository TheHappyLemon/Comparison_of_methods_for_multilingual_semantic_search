Micron Technology, Inc. ir ASV elektronikas komponenšu ražošanas uzņēmums. Tā galvenais birojs ir Boisisitijā, Aidaho. Uzņēmums ir dibināts 1978. gadā. Micron ražo dažāda veida pusvadītāju komponentes, ieskaitot DRAM, zibatmiņu un pusvadītāju diskus. Tā produkti patērētājiem tiek pārdoti ar Crucial un Ballistix zīmola. Uzņēmums ir arī viens no pieciem lielākajiem pusvadītāju ražotājiem pēc tirdzniecības statistikas pasaulē. Uzņēmuma akcijas tiek kotētas Nasdaq biržā. 1978. gada vasarā ASV pusvadītāju uzņēmuma Mostek trīs izstrādes inženieri Vords Pārkinsons, Dennis Vilsons un Dags Pitmans pārgāja darbā uz Inmos. Mostek bija neapmierināts, ka tiek pārvilināti tā darbinieki, un uzsāka juridisku cīņu pret Inmos. Oktobrī Vorda Pārkinsona vadībā šie inženieri pameta Inmos un nolēma dibināt paši savu izstrādes un konsultāciju uzņēmumu. Micron Technology, Inc. tika dibināts 1978. gada 5. oktobrī Boisisitijā, Aidaho. Visi trīs Mostek bija strādājuši 64 kilobitu brīvpiekļuves atmiņas (RAM) projektā, un tagad, pēc strīda starp Inmos un Mostek, viņi noslēdza ekskluzīvu līgumu ar Mostek, lai tam izstrādātu 64K mikroshēmu. Nākamajā gadā Mostek tika pārdots United Technologies, un tas atcēla Micron līgumu ar Mostek. Nu bija jāmeklē jauni klienti. Trīs izstrādes inženieri, kuriem vēlāk pievienojās Vorda Pārkinsona dvīņubrālis Džozefs (Džo), Volstrītas jurists un iespējamais Micron vadītājs, nolēma turpināt 64K mikroshēmas izstrādi, un sāka meklēt investorus. Potenciālie investori ASV bija ļoti skeptiski noskaņoti par maza uzņēmuma iespējām konkurēt ar Japānas mikroshēmu ražotājiem. Finansiālu atbalstu tomēr izdevās atrast no vietējiem Aidaho biznesmeņiem Toma Nikolsona, Allena Nobla, Rūdolfa Nelsona un Rona Jenkī. Vēlāk uzņēmums saņēma finansējumu arī no Aidaho miljardiera Džona Ričarda Simplota, kurš līdzekļus bija ieguvis kartupeļu biznesā un apgādāja McDonalds. Arī McDonalds ieguldīja Micron. 1981. gadā tika pabeigta pirmā ražotne (Fab 1) ar 50 000m² platību, un uzņēmums sāka ražot 64K DRAM atmiņas mikroshēmas. Micron mikroshēmas bija mazākas par konkurentu mikroshēmām. 1983. gada sākumā Micron vēl vairāk samazināja savu mikroshēmu lielumu, tādējādi pievēršot pusvadītāju inženieru un klientu uzmanību visā pasaulē. Samazinot mikroshēmu lielumu samazinājās arī uzņēmuma ražošanas izmaksas. 1984. gadā uzņēmuma akcijas sāka kotēt NASDAQ biržā. Šajā gadā Micron nopelnīja 29 miljonus ASV dolāru pēc nodokļu nomaksas no ieņēmumiem 84 miljonu dolāru apmērā, un tā peļņas un ieņēmumu attiecība bija viena no augstākajām, ko uzrādīja elektronikas uzņēmumi visā pasaulē. Otrā ražotne tika pabeigta 1984. gada beigās, un sāka izlaist 256K DRAM mikroshēmas. 1985. gada sākumā pieprasījums pasaules pēc atmiņas mikroshēmām pārsniedza piedāvājumu. Septembrī Micron krasi samazināja 64K mikroshēmu cenu, pārdodot katru par 1,95 dolāriem, krietni zem starptautiskās vidējās cenas 3,40 USD. Šis pasākums bija īslaicīgs, jo cenu samazināšana apdraudēja peļņu, atstājot Micron bez naudas, kas tam bija ļoti vajadzīga. Japānas uzņēmumi jau bija samazinājuši mikroshēmu cenu, bet tiem cenu samazinājums varētu tikt pieņemts kā ilgtermiņa stratēģija, jo to lielās naudas rezerves varētu izturēt ievērojamus peļņas samazinājumus. ASV konkurenti bija spiesti iziet no atmiņas mikroshēmu tirgus. Šīs agresīvās cenu noteikšanas stratēģijas sekas Micron bija postošas. Micron ienākumi kritās no 28,9 miljoniem dolāru 1984. gadā līdz 154 tūkstošiem 1985. gadā. 1985. gada pavasarī tika atlaista puse darbinieku un slēgta viena no divām ražošanas līnijām. 1986. gadā uzņēmuma zaudējumi bija 33,9 miljoni ar 48,8 miljoniem ieņēmumu. Micron 1985. gadā oficiāli apsūdzēja Japānas pusvadītāju rūpniecību par to, ka tā radījusi ASV nozares sabrukumu, nelegāli appludinot ASV tirgu ar produktiem, kas pārdoti par cenām, kas zemākas par ražošanas izmaksām, ko parasti dēvē par dempingu. Rudenī tas iesniedza 300 miljonu dolāru pretmonopola prasību pret sešiem Japānas elektronikas uzņēmumiem. Pēc šī un citu līdzīgu sūdzību pret Japānas uzņēmumiem izskatīšanas 1986. gadā starp ASV un Japānu tika parakstīts Pusvadītāju tirdzniecības līgums (Semiconductor Trade Agreement), kas noteica taisnīgas cenas Japānas atmiņas mikroshēmām. Tas ļāva Micron īstenot atveseļošanos. 1985. gadā tika izlaista 1 megabitu DRAM mikroshēma. 1991. gadā Micron ienāca personālo datoru tirgū, nodibinot uzņēmumu Edge Technology, Inc. Tika cerēts, ka pastāvīgie ieņēmumi no datoru nodaļas palīdzēs mazināt svārstību ietekmi atmiņas mikroshēmu tirgū. Gadu vēlāk Edge Technology mainīja nosaukumu uz Micron Computer, Inc. 1991. gadā Micron atcēla savus plānus attīstīt mikroprocesorus, un decentralizēja savu darbību, sadalot uzņēmumu piecās meitas sabiedrībās ar mātes uzņēmumu Micron Technology, Inc. un pamatdarbības vienību Micron Semiconductor, Inc. 1993. gadā ieņēmumi pieauga par 63 % (gadā 828,3 miljoni dolāru), bet peļņa pieauga par 1470 procentiem (104,1 miljons USD), gandrīz sasniedzot kopējo apjomu pirms recesijas 1989. gadā. Pusvadītāju nodaļa sāka 60 miljonu dolāru vērtu paplašināšanos. Arī Micron Computer arī plānoja paplašināt ražošanas platību Aidaho un pieņemt 1200 jaunus darbiniekus. Uzņēmuma akcijas strauji pieauga, 1993. gadā sasniedzot 200 procentu pieaugumu. Reaģējot uz strauji pieaugošo pieprasījumu pēc atmiņas mikroshēmām, 1994. gadā Micron paziņoja par plāniem būvēt jaunu 1,3 miljardu vērtu ražošanas kompleksu Jūtā. 1994. gadā dibinātājs Džo Pārkinsons atstāja izpilddirektora amatu, un Stīvs Epltons pārņēma uzņēmumu kā padomes priekšsēdētājs, prezidents un izpilddirektors. 1996. gadā personālo datoru ražotājs ZEOS International iegādājās Micron Technology meitas uzņēmumus Micron Computer un Micron Custom Manufacturing Services. Atgriezeniskās apvienošanās rezultātā Micron Technology ieguva ZEOS kontrolpaketi. Uzņēmums ZEOS International tika pārdēvēts par Micron Electronics, ZEOS zīmols tika nomainīts ar Micron, vēlāk MicronPC. Divu gadu laikā Micron Electronics Aidaho bija divkāršojis produkcijas izlaidi un pievienojis divas jaunas ražotnes Ziemeļkarolīnā un Malaizijā. 1996. gada septembrī tika izveidots zīmols Crucial Technology, lai pārdotu atmiņas jauninājumus galalietotājiem, tādējādi dodot iespēju uzlabot savus datorus. 1997. gadā, Micron Technology iegādājās vidējās klases serveru ražotāju NetFrame Systems Inc.. 1995. gada beigās sākās atmiņas mikroshēmu cenu lejupslīde, kas smagi ietekmēja Micron peļņu. Uzņēmuma fiskālajā 1996. gadā mikroshēmu cenas kritās par 75 %, tādējādi "noēdot" iepriekšējā gada rekordlielo 250 miljonu dolāru peļņu. Micron apturēja Jūtas ražotnes būvniecību. 1998. gadā zaudējumi sasniedza 233,7 miljonus dolāru. Neskatoties uz finanšu grūtībām un uzskatot, ka atmiņas mikroshēmu cenas pieaugs, uzņēmums paplašināja savu darbību, 1998. gada beigās par 800 miljoniem USD iegādājoties Texas Instruments atmiņas nodaļu. 1998. gadā Micron 46 % no saviem ieņēmumiem attiecināja uz atmiņas mikroshēmu pārdošanu un 48 procentus uz Micron Electronics nodaļas datoru pārdošanu. 1999. gada vidū datorsistēmu pārdošanas apjomi bija samazinājušies, sasniedzot tikai 36 % no kopējā pārdošanas apjoma, bet atmiņas mikroshēmu pārdošana veidoja vairāk nekā 60 procentus. Lai zināmā mērā kompensētu atkarību no svārstīgā atmiņas mikroshēmu tirgus, uzņēmums plānoja tālākus diversifikācijas pasākumus. 2001. gada jūnijā Micron Electronics tika pārdots investīciju uzņēmumam Gores Technology Group. 2002. gadā, ASV Tieslietu departaments uzsāka pārbaudi DRAM ražotāju aktivitātēs. ASV datoru ražotāji, ieskaitot Dell un Gateway, apgalvoja, ka paaugstinātās DRAM cenas radīja zaudētus ieņēmumus un kavēja efektivitāti tirgū. Līdz šim, pieci ražotāji ir atzinuši savu iesaisti internacionālā cenu sarunāšanas skandālā. Šie ražotāji ir, Hynix, Infineon, Micron Technology, Samsung Electronics un Elpida. Micron Technology netika sodīts tā iesaistē, jo uzņēmums sadarbojās ar izmeklētājiem. 2005. gadā, Micron un Intel paziņoja to vienošanos par jauna kopuzņēmuma dibināšanu, IM Flash Technologies Lehi, Jūtas štatā. Kopuzņēmums ražotu NAND zibatmiņu abiem uzņēmumiem. 2006. gadā, Micron tika piešķirta imunitāte apmaiņā pret sadarbību ar varas iestādēm cenu sarunāšanas lietā pret četriem citiem ražotājiem. 2007. gada jūnijā, Stīvs Epltons nodeva vadītāja amatu Markam Durkanam. Micron, 2008. gada martā, izveidoja Aptina Imaging, kas bija Micron CMOS attēlu sensoru divīzija (pašlaik daļa no ON Semiconductor). Aptina Imaging tika daļēji pārdota grupai, kurā atrodas arī TPG un Riverwood Capital, un 2009. gada jūlijā kļuva par neatkarīgu, privātu uzņēmumu. Micron kļuva par daļēju uzņēmuma īpašnieku. 2008. gada 9. oktobrī, Micron paziņoja par tā atmiņas darbību restrukturizāciju ar plāniem samazināt tā darbaspēku par aptuveni 15 procentiem. Lielākā daļa darbinieku tika atlaisti uzņēmuma galvenajā mītnē Boisisitijā. 12. oktobrī, uzņēmums paziņoja par Qimonda akciju iegādi uzņēmumā Inotera technologies par 400 miljoniem dolāru. Micron, 2009. gadā 23. februārī, paziņoja par tā 200 mm mikroshēmu ražošanas izbeigšanu tā Boisisitijas ražotnē, kam sekotu vēl 2000 atlaistu darbinieku. 2009. gada maijā, uzņēmums iegādājās FLCOS mikro displeju uzņēmumu Displaytech. Micron, 2010. gadā 10. februārī, piekrita iegādāties zibatmiņas-čipu ražotāju Numonyx par aptuveni 1,27 miljardiem dolāru. Micron izsniegs 140 miljonus akciju Numonyx investoriem: Intel Corporation, STMicroelectronics un Francisco Partners. 2011. gada aprīlī, Micron un Intel atvēra otro kopuzņēmumu, NAND zibatmiņas ražotni, IM Flash Singapore, Singapūrā. 2012. gada 3. februārī, izpilddirektors, Stīvs Epltons, nomira mazā Lancair lidmašīnas avārijā, Boisisitijā, Aidaho. Tā laika Micron vadītājs, Marks Durkans, nomainīja Epltonu kā izpilddirektoru īsi pēc avārijas. 2012. gada 23. februārī, Micron Technology kļuva par lielāko Inotera Memories akciju turētāju, kas ir nozīmīgs DRAM (dinamiskā brīvpiekļuves atmiņa) ražotājs Taivānā. Micron un Intel paziņoja 2012. gada 28. februārī, ka viņi paplašinās savu NAND zibatmiņas kopuzņēmuma vienošanos, lai palielinātu kopuzņēmuma stabilitāti un efektivitāti. Intel pārdotu savu daļu akciju iekš IM Flash Singapore, kopā ar savu daļu IM Flash Technologies inventāra, kas atrodās Micron ražotnē Virdžīnijā. Tā rezultātā, IM Flash Singapore pilnībā piederēja Micron un kļuva par ceturto ražotni Singapūrā. 2012. gada 2. jūlijā, Micron paziņoja, ka viņi iegādāsies par 2.5 miljardiem dolāru bankrotējušo Elpida Memory, kā arī 24% akciju (papildus 65% iegūtiem caur Elpida) Rexchip Electronics no Powerchip. Šī rīcība ir dubultojusi Micron atmiņas tirgus daļu līdz 24%. Kips Bedards no Micron ir teicis, ka šāda rīcība atstāj tikai viņa uzņēmumu un divas Dienvidkorejas firmas kā nopietnus DRAM ražotājus un bez papildus produktiem tirgū, vairs nebūtu nekāda pārprodukcija, kamēr izaugsme mobilajā, tīkla un serveru tirgos turpinātu izaugsmi nākotnē. Micron tika nosaukts par vienu no Thomson Reuters 2012. un 2013. gada inovatoriem. Micron publiski izziņoja, ka tas līdz 2014. gada augustam samazinās savu pasaules darbaspēku par 5%, kas skartu aptuveni 1500 darbiniekus. 2014. gada 7. janvārī, Micron paziņoja "ieņēmumi fiskālā 2014. gada pirmajā ceturksnī bija 4,04 miljardi dolāru un bija 42 procentus augstāki salīdzinot ar fiskālā 2013. gada ceturto ceturksni un 120 procentus augstāki salīdzinot ar fiskālā 2013. gada pirmo ceturksni". 2014. gada 20. janvārī, (mazāk nekā 4 gadus pēc Numonyx iegādes, 1000 darbinieki Itālijā), Micron paziņoja par 40% tā Itālijas darbinieku atlaišanu (419 darbinieki, gandrīz viena trešdaļa no kopējā paziņotā skaita). 2015. gada 28. jūlijā, Micron un Intel paziņoja 3D XPoint. 2015. gada 2. oktobrī, Micron iegādājās Tidal Systems, pusvadītāju disku kontrolieru ražotāju un izstrādātāju. Micron 2016. gada februārī paziņoja 3D NAND ražošanas paātrināšanu un 3D NAND tehnoloģijas pieejamību gan 2 bitu uz šūnu zibatmiņas (MLC), gan arī trīs bitu uz šūnu (TLC) 3D zibatmiņu. Micron ražo DRAM atmiņas komponentes un moduļus, ieskaitot SDRAM, DDR SDRAM, DDR2 SDRAM, DDR3 SDRAM, DDR4 SDRAM, LPDRAM, RLDRAM, PSRAM, un multi-čipu pakas. Micron ražo arī NAND, pārvaldīto NAND un NOR zibatmiņu, kā arī pusvadītāju diskus. Lexar un Crucial ir vieni no populārākajiem zīmoliem, kurus Micron izmanto, lai izplatītu preces. 2009. gada beigās, uzņēmums pirmais paziņoja pusvadītāju disku (SSD), kas izmanto 6 Gbit/s SATA interfeisu. "Micron Technology: Form 10-K : ANNUAL REPORT PURSUANT TO SECTION 13 OR 15(d) OF THE SECURITIES EXCHANGE ACT OF 1934 For the fiscal year ended August 28, 2014", Securities and Exchange Commission The Global Semiconductor Industry Reached $115.8 Billion in Q1 2018, IHS Markit Says IHS Markit, June 26, 2018 Roy A. Allan. A history of the personal computer: the people and the technology. Allan Publishing, 2001. 16. lpp. ISBN 0-9689108-0-7. Skatīts: 2011-06-20. «Micron Company Milestones». Micron. Arhivēts no oriģināla, laiks: 2014-12-02. Skatīts: 2012-06-07. Micron Technology, Inc. History fundinguniverse.com> Samsung Agrees to Plead Guilty «Intel, Micron to form flash-chip venture». Arhivēts no oriģināla, laiks: 2013-02-24. Skatīts: 2018-07-15. «Arhivēta kopija». Arhivēts no oriģināla, laiks: 2016. gada 24. jūnijā. Skatīts: 2016. gada 27. oktobrī. Aptina boosts image; embraces foundries Arhivēts 2013. gada 18. maijā, Wayback Machine vietnē. // EETimes, 4/12/2011 Intel, Micron Open Singapore NAND Flash Plant Micron says CEO Steve Appleton has died in a Boise plane crash Arhivēts 2012. gada 16. februārī, Wayback Machine vietnē., The Washington Post, February 3, 2012. Statement by Micron Technology Board of Directors Arhivēts 2012. gada 6. februārī, Wayback Machine vietnē., Micron Technology, February 3, 2012. Micron Tech CEO Dies in Plane Accident, Shara Tibken, Don Clark, The Wall Street Journal, February 3, 2012. «Arhivēta kopija». Arhivēts no oriģināla, laiks: 2013. gada 2. decembrī. Skatīts: 2013. gada 2. decembrī. «Intel, Micron Update NAND Flash Memory Joint Venture». Arhivēts no oriģināla, laiks: 2016. gada 13. septembrī. Skatīts: 2016. gada 27. oktobrī. IM Flash Singapore is now Micron[novecojusi saite] «Micron and Elpida Announce Sponsor Agreement». Arhivēts no oriģināla, laiks: 2016. gada 4. novembrī. Skatīts: 2016. gada 27. oktobrī. Micron to buy major Apple supplier Elpida, takes on Samsung "Then there were 3: Micron slowly 'wipes out' NAND flash rivals." «Top 100 Global innovators 2012». Thompson Reuters. 2012-12-04. Skatīts: 2012-04-16. «Top 100 Global innovators 2013». Thompson Reuters. 2013-11-01. Skatīts: 2013-11-01. http://files.shareholder.com/downloads/ABEA-45YXOQ/2919313139x0x716922/919eb165-613c-492a-8acb-f578ef2a0c67/MU_News_2014_1_7_Corporate_News.pdf Joel Hruska. «Intel, Micron reveal Xpoint, a new memory architecture that could outclass DDR4 and NAND». ExtremeTech, 2015. gada 29. jūlijs. Chris Ramseyer. «Micron Gains SSD Controller Technology Through Tidal Systems Aquisition[sic]». Tom's Hardware, 2015. gada 2. oktobris. Skatīts: 2015. gada 10. oktobris. By Tom Coughlin, Forbes. “Micron Will Ship 3D Flash Memory.” February 12, 2016. February 19, 2016. Jansen Ng. «Micron Announces World's First Native 6Gbps SATA Solid State Drive». DailyTech, 2009-12-02. Arhivēts no oriģināla, laiks: 2009-12-05. Skatīts: 2009-12-02. Vikikrātuvē par šo tēmu ir pieejami multivides faili. Skatīt: Micron Technology. Oficiālā tīmekļa vietne .:: Micron CPG Partner Portal ::. © Lexar | A world leader in reliable, award-winning memory solutions. RAM Memory Upgrade: Dell, Mac, Apple, HP, Compaq. USB drives, SSD at Crucial.com IM Flash Arhivēts 2013. gada 10. septembrī, Wayback Machine vietnē. Elpida Memory, Inc. Rexchip Electronics Corporation ; DRAM; Dynamic Random Access Memory