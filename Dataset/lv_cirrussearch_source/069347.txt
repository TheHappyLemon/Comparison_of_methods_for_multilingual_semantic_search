Austrummindoro (filipīniešu: Silangang Mindoro, spāņu: Oriental Mindoro) ir viena no Filipīnu provincēm valsts vidusdaļā, Mimaropas reģionā. Aizņem Mindoro salas austrumu daļu, kā arī vairākas nelielas salas piekrastē. Rietumos robežojas ar Rietummindoro provinci; ziemeļos krastus apskalo Verdes salas šaurums, ziemeļaustrumos — Sibujanas jūra, bet austrumos — Tablasas šaurums. Administratīvi dalās 1 pilsētā un 14 municipalitātēs un sīkāk 426 barangajās. Provinces centrs un lielākā pilsēta ir Kalapana. Apdzīvo galvenokārt tagali un mangiani. Mindoro sala kā atsevišķa administratīva vienība izveidota 1902. gada jūnijā kā Marindukes apakšprovince, bet jau tā paša gada novembrī — kā patstāvīga province ar centru Kalapanā. 1950. gada 13. jūnijā sadalīta mūsdienu Austrummindoro un Rietummindoro provincēs. Vikikrātuvē par šo tēmu ir pieejami multivides faili. Skatīt: Austrummindoro.