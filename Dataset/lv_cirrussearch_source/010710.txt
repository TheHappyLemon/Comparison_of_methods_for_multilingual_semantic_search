Bāzele (vācu: Basel, franču: Bâle, itāļu: Basilea) ir pilsēta Šveices ziemeļos, valsts vācvalodigajā daļā, pie Reinas upes. Atrodas tiešā Francijas un Vācijas tuvumā. Šveices trešā lielākā pilsēta, veido atsevišķu Bāzeles pilsētas (Basel-Stadt) kantonu. Bāzeles universitātē (dib. 1459.) dažādos laikos darbojušies Roterdamas Erasms, Hanss Holbeins Jaunākais, Paracelzs, Daniels Bernulli, Leonards Eilers un Frīdrihs Nīče. Ķīmiskās un farmaceitiskās rūpniecības centrs. Pazīstama kā farmaceitisko kompāniju Novartis un Hoffmann-La Roche, ķīmiskās rūpniecības kompānijas Ciba Specialty Chemicals un finanšu kompānijas UBS AG mītnes vieta. Bāzeles lidosta (EuroAirport Basel-Mulhouse-Freiburg) atrodas Francijas teritorijā un to kopīgi apsaimnieko abas valstis. Bāzeles vietā aizvēsturiskos laikos bija ķeltu apmetne. 13./12. gadā p.m.ē. šo teritoriju Romas imperatora Augusta valdīšanas laikā iekaroja romieši un iekļāva to provincē "Germania superior". Netālu no mūsdienu Bāzeles atrašanās vietas tika nodibināta apmetne Augusta Raurica un uzcēla tiltu pār Reinas upi. 374. gadā m.ē. pirmo reizi rakstītos avotos parādījās vietvārds Basilia. Ap 450. gadu apkārtnē ieradās ģermāņu cilts alemaņi. V gadsimta beigās Bāzele iekļāvās Franku impērijā, 912. gadā - Burgundijā, vēlāk - Svētās Romas impērijā. Kopš 999. gada pilsētu pārvaldīja bīskaps. 1225 — 1226. gadā tika atjaunots tilts pār Reinu, un būtiski palielinājās Bāzeles nozīmība, jo tas bija vienīgais tilts pār Reinu posmā no Konstancas ezera. 1356. gadā pilsētu izpostīja zemestrīce. No 1431. līdz 1449. gadam pilsētā notika Bāzeles koncils. 1459. gadā ar pāvesta svētību tika atklāta Bāzeles universitāte - vecākā Šveicē. 1501. gadā Bāzele de facto izstājās no Svētās Romas impērijas un iestājās Šveices Konfederācijā kā 11 kantons. 1536. gadā Bāzelē pirmoreiz publicēja vienu no Kalvina svarīgākajiem darbiem - Christianae religionis institutio, bet 1543. gadā - Vezālija anatomijas grāmatu De humani corporis fabrica.' Kopš 1833. gada Bāzeles pilsēta un apkārtne ir atsevišķi puskantoni. 1912. gadā Bāzelē notika Otrās Internacionāles kongress. 1874. gada 3. jūlijā Bāzelē atvērās Bāzeles zooloģiskais dārzs — pirmais zooloģiskais dārzs Šveicē. Bāzelē dzimuši: Johans Jakobs Bahofens (Johann Jakob Bachofen) (1815-1887) - jurists, vēsturnieks Karls Barts (Karl Barth) (1886-1968) - teologs Gaspars Baugins (Gaspard Bauhin) (1560-1624) - botāniķis Arnolds Bēklins (Arnold Böcklin) (1827-1901) - mākslinieks Jākobs Bernulli (Jakob Bernoulli) (1654-1705) - zinātnieks Johans (I) Bernulli (Johann Bernoulli) (1667-1748) - matemātiķis Jakobs Burkhards (Jacob Burckhardt) (1818-1897) - mākslas zinātnieks Peters Cumtors (Peter Zumthor) (1943-) - arhitekts Filips Degens (Philipp Degen) (1983-) - futbolists Leonards Eilers (Leonhard Euler) (1707-1783) - matemātiķis Rodžers Federers (Roger Federer) (1981-) - tenisists Edvīns Fišers (Edwin Fischer) (1886-1960) - pianists Aleksandrs Frejs (Alexander Frei) (1979-) - futbolists Hakans Jakins (Hakan Yakin) (1977-) - futbolists Haness Meijers (Hannes Meyer) (1889-1954) - arhitekts Mateuss Meriāns (Matthäus Merian) (1593-1650) - mākslinieks Karls Aleksandrs Millers (Karl Alexander Müller) (1927-) - fiziķis Frīdrihs Mīšers (Friedrich Miescher) (1844-1895) - biologs Ogists Pikārs (Auguste Piccard) (1884-1962) - fiziķis un izgudrotājs Patija Šnaidere (Patty Schnyder) (1978-) - tenisiste Marko Štrellers (Marco Streller) (1981-) - futbolists Fritjofs Šuons (Frithjof Schuon) (1907-1998) - filozofs Lugvigs Zenfls (Ludwig Senfl) (1486-1543) - komponists Vikikrātuvē par šo tēmu ir pieejami multivides faili. Skatīt: Bāzele. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas raksts (angliski) https://www.pxweb.bfs.admin.ch/pxweb/fr/px-x-0102020000_201/-/px-x-0102020000_201.px/?rxid=c5985c8d-66cd-446c-9a07-d8cc07276160; izdevējs: Q285453.