2024. gada Eiropas čempionāta futbolā kvalifikācija ir spēļu kopums, kas noteiks tās 23 vīriešu futbola izlases, kas kopā ar turnīra mājinieci Vācijas izlasi, kas ir kvalificējusies automātiski, piedalīsies 2024. gada Eiropas čempionāta finālturnīrā. Kvalifikācijas turnīrs sākās 2023. gada martā un noslēgsies 2024. gada martā. Kvalifikācijas turnīrs ir sasaistīts arī ar 2022.—2023. gada UEFA Nāciju līgas rezultātiem. Kopumā kvalifikācijā piedalās 53 izlases. Krievijas izlase sakarā ar tās valsts īstenoto iebrukumu Ukrainā netika pielaista turnīram. Treknrakstā izcelti tā gada čempioni. Slīprakstā izcelti tā gada mājinieki. Šī ir pirmā reize, kad Serbija kvalificējās Eiropas čempionātam. Tomēr FIFA un UEFA uzskata Serbiju par Dienvidslāvijas un Dienvidslāvijas FR (vēlāk — Serbija un Melnkalne) mantinieci. FIFA un UEFA uzskata Čehiju par Čehoslovākijas mantinieci. Kvalifikācijas pamatsacensībās visas komandas no 2023. gada marta līdz tā paša gada novembrim aizvadīs grupu turnīru. Tajā tiks noskaidrotas 20 no 23 izlasēm, kas kvalificēsies finālturnīram. Kvalifikācijas turnīrs tiks aizvadīts 10 grupās: septiņās grupās pa piecām komandām un trīs grupās pa sešām komandām. Finālturnīram kvalificēsies katras grupas divas labākās komandas. Ja divām vai vairākām komandām grupu turnīrā būs vienāds punktu skaits, vietu sadalījumu noteiks šādi kritēriji. Lielāks punktu skaits savstarpējās spēlēs. Labāka vārtu starpība savstarpējās spēlēs. Vairāk gūto vārtu savstarpējās spēlēs. Ja pēc kritēriju 1.—3. pielietošanas joprojām ir komandas ar vienādiem rādītājiem, šos kritērijus atkārto tikai attiecībā uz šo komandu savstarpējām spēlēm. Ja tas joprojām nenoskaidro komandu sadalījumu, tiek pielietoti kritēriji 5.—11. Labāka vārtu starpība visās grupas spēlēs. Vairāk gūto vārtu visās grupas spēlēs. Vairāk gūto vārtu izbraukumā visās grupas spēlēs. Vairāk uzvaru visās grupas spēles. Vairāk uzvaru izbraukumā visās grupas spēlēs. Fair play rādītāji visās grupas spēles (1 punkts par vienu dzelteno kartīti, 3 punkti par sarkano kartīti, kas parādīta par divām dzeltenajām kartītēm, 3 punkti par tiešu sarkano kartīti, 4 punkti par dzelteno un tiešu sarkano kartīti). Vieta 2022.—2023. gada UEFA Nāciju līgas kopējā rangā. Izslēgšanas spēlēs (play-off), kas risināsies 2024. gada martā, tiks noskaidrotas atlikušās 3 komandas, kas kvalificēsies finālturnīram. Tajās piedalījās 12 komandas, balstoties uz 2022.—2023. gada UEFA Nāciju līgas rezultātiem. Komandas tiks sadalītas trīs zaros — katrā pa 4 komandām. Nāciju līgas A, B un C līgu grupu uzvarētājas automātiski kvalificēsies savas līgas izslēgšanas spēļu zaram, ja vien tās nebūs jau kvalificējušās finālturnīram caur kvalifikācijas grupu turnīru. Ja grupas uzvarētāja jau kvalificējusies finālturnīram, to nomainīs nākamā labākā komanda pēc Nāciju līgas rezultātiem tajā pašā līgā. Taču, ja kādā līgā nebūs pietiekami daudz komandu, kas vēl nav kvalificējušās, tad vietu šajā zarā ieņems D līgas grupas uzvarētāja ar labākajiem rādītājiem (neskaitot rezultātus pret grupas 4. vietu), ja vien šī komanda nav kvalificējusies finālturnīram. Atlikušās vietas tiks piešķirtas nākamajām labākajām komandām Nāciju līgas kopvērtējumā, taču B un C līgu grupu uzvarētāji nevar tikties ar augstākas līgas komandām. Katrā izslēgšanas spēļu zarā tiks aizvadīti pusfināli un fināls. Katrā no šīm kārtām būs tikai viena spēle. Pusfināli tiks aizvadīti rangā augstāk esošās komandas laukumā (1. vieta rangā attiecīgajā zarā tiksies ar 4. vietu un 2. ar 3.). Fināla norises vieta tiks izlozēta starp pusfinālu uzvarētājiem. Katra zara fināla uzvarētāji kvalificēsies finālturnīram. Kvalifikācijas grupu turnīra izloze notika 2023. gada 9. oktobrī Frankfurtē pie Mainas, Vācijā. 53 izlases tika salozētas 10 grupās: septiņās grupās pa piecām komandām un trīs grupās pa šešām komandām. Komandas tika izsētas pēc vietām 2022.—2023. gada UEFA Nāciju līgas kopējā rangā. A līgas grupu uzvarētāji bija izdalīti atsevišķā grozā, jo tiks ielozēti kādā no grupām (A—D) ar 5 komandām. Sestā groza komandas tiks ielozētas grupās H—J. Avots: UEFA Avots: UEFA Avots: UEFA Avots: UEFA Avots: UEFA Avots: UEFA Piezīmes: Spēle starp Beļģiju pret Zviedriju tika pārtraukta puslaikā ar rezultātu 1:1 drošības apsvērumu dēļ pēc tam, kad terorists Briselē nošāva divus zviedru līdzjutējus. 2023. gada 19. oktobrī UEFA nolēma, ka puslaika rezultāts tiks uzskatīts par galīgu un spēle netiks atsākta. Avots: UEFA Avots: UEFA Avots: UEFA Avots: UEFA Kvalifikācijas izslēgšanas spēļu (play-off) izloze notiks 2023. gada 23. novembrī UEFA galvenajā mītnē Nionā, Šveicē. Ja vairāk nekā četras komandas no B līgas iekļūs izslēgšanas spēlēs, tiks veikta izloze, lai noskaidrotu, kuras komandas, kas nav grupas uzvarētāji, piedalīsies B zarā, bet kuras tiks ievietotas A zarā. Tiks veiktas arī trīs atsevišķas izlozes, kas noteiks katra zara izslēgšanas spēļu fināla mājiniekus, izlozējot kura pusfināla uzvarētāji finālu varēs aizvadīt savā laukumā. Izslēgšanas spēļu zaru sastāvs ir šāds: «UEFA izslēdz Krieviju arī no "Euro 2024" kvalifikācijas». sportacentrs.com. 2022. gada 20. septembrī. Skatīts: 2022. gada 1. oktobrī. «Regulations of the UEFA European Football Championship 2022–24» (PDF). UEFA.com (angļu). UEFA. Skatīts: 2022. gada 1. oktobrī. «UEFA EURO 2024 qualifying group stage draw to be staged in Frankfurt in 2022» (angļu). UEFA. 2021. gada 7. oktobris. Skatīts: 2022. gada 1. oktobrī. «UEFA EURO 2024 qualifying draw». UEFA.com (angļu). UEFA. Skatīts: 2022. gada 1. oktobrī. «Terorisma dēļ nepabeidz Beļģijas un Zviedrijas spēli». sportacentrs.com. 2023. gada 16. oktobris. Skatīts: 2023. gada 19. oktobrī. «European Qualifier match between Belgium and Sweden declared abandoned with half-time result confirmed as final». uefa.com (angļu). UEFA. 2023. gada 19. oktobris. Skatīts: 2023. gada 19. oktobrī. «UEFA EURO 2024 play-off draw». UEFA.com (angļu). Skatīts: 2023. gada 18. novembrī. Oficiālā mājaslapa (angliski)