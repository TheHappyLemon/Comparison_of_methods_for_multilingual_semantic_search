Peresa Džepčirčira (angļu: Peres Jepchirchir; dzimusi 1993. gada 27. septembrī) ir Kenijas vieglatlēte, garo distanču skrējēja. Viņa ir 2020. gada vasaras olimpisko spēļu čempione maratonā. Tokijas olimpisko spēļu maratona sacensības tika rīkotas Saporo, Džepčirčira distanci veica divās stundās, 27 minūtēs un 20 sekundēs, pārspējot savu tautieti un tā brīža pasaules rekordisti Bridžidu Kosgei. Guvusi panākumus arī World Marathon Majors sacensībās. 2021. gadā uzvarēja Ņujorkas maratonā ar laiku 2.22:39, kļūstot par pirmo sieviešu skrējēju, kas uzvarējusi maratonā gan olimpiskajās spēlēs, gan Ņujorkā. 2022. gadā uzvarēja Bostonas maratonā. 2023. gada Londonas maratonā izcīnīja trešo vietu. Sekmīgi startējusi arī pusmaratona sacensībās. 2016. gada Pasaules čempionātā pusmaratonā Kārdifā izcīnīja zelta medaļas gan individuāli, gan komandu sacensībās. 2020. gadā Gdiņā otro reizi kļuva par pasaules čempioni pusmaratonā, labojot arī pasaules rekordu, startējot tikai sievietēm (1.05:16). Viņas personiskais rekords pusmaratonā ir 1.05:06, kas uzstādīts 2017. gada 10. februārī Rāselhaimā, kādu laiku bija arī absolūtais pasaules rekords pusmaratonā sievietēm. «Peres Jepchirchir leads Kenya one-two to win Olympic women's marathon gold». olympics.com (angļu). 2021. gada 7. augusts. Skatīts: 2023. gada 30. septembrī. «Pirmo reizi sievietēm kāda uzvar Olimpisko spēļu un arī Ņujorkas maratonā». sportacentrs.com. 2021. gada 7. novembris. Skatīts: 2023. gada 30. septembrī. «Peres Jepchirchir Storms Down Boylston to Win 2022 Boston Marathon». runnersworld.com (angļu). 2022. gada 18. aprīlis. Skatīts: 2023. gada 30. septembrī. «After second global title and third world record, Jepchirchir cements place in history as a half marathon all-time great». worldathletics.org (angļu). 2020. gada 17. oktobris. Skatīts: 2023. gada 30. septembrī. «Jepchirchir breaks world half marathon record in Ras al-Khaimah». worldathletics.org (angļu). 2017. gada 10. februāris. Skatīts: 2023. gada 30. septembrī. Vikikrātuvē par šo tēmu ir pieejami multivides faili. Skatīt: Peresa Džepčirčira. Olympedia profils (angliski) Munzüger Sport profils (vāciski) IAAF profils (angliski)