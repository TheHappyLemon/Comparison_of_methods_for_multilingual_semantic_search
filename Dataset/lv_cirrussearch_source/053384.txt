Gustavs Fēlikss Flatovs (vācu: Gustav Felix Flatow; dzimis 1875. gada 7. janvārī, miris 1945. gada 29. janvārī) bija vācu sporta vingrotājs, divu olimpisko zelta medaļu ieguvējs 1896. gada vasaras olimpiskajās spēlēs. Gustavs Flatovs pēc tautības bija ebrejs. Viņš ir dzimis Berentē, Rietumprūsijā, bet 1892. gadā pārvācās uz Berlīni. 1896. gada vasaras olimpiskajās spēlēs Atēnās Flatovs startēja septiņās sporta vingrošanas disciplīnās. Olimpiskās zelta medaļas viņš izcīnīja kā Vācijas vingrotāju komandas pārstāvis komandu sacensībās uz līdztekām un komandu vingrošanā uz stieņiem. Savukārt pārējās piecās disciplīnās — atbalsta lēcienā, līdztekās, vingrošanas riņķos, vingrošanā uz stieņa un vingrošanā uz zirga viņš neizcīnīja godalgotās vietas. Flatovs startēja arī nākamajās, 1900. gada vasaras olimpiskajās spēlēs, Parīzē. Šajās olimpiskajās spēlēs viņš startēja vingrošanas daudzcīņā, kur izcīnīja dalīto 102./104. vietu, iegūstot 204 punktus. Pēc olimpiskajām spēlēm Gustavs Flatovs atteicās no vingrošanas, lai vadītu savu tekstilrūpniecības uzņēmumu, kuru bija dibinājв 1899. gadā. Pēc nacistu veiktās varas pārņemšanas Vācijā 1933. gadā Flatovs bēga uz Nīderlandi. 1943. gada jaungada vakarā viņš tika ieslodzīts un 1944. gada februārī nosūtīts uz Terezīnštātes koncentrācijas nometi, kur viņa brālēns Alfrēds Flatovs jau bija miris 1942. gadā. Nepilnu gadu vēlāk Gustavs Flatovs tur mira 70 gadu vecumā. Nometnē viņš zaudēja līdz 20 kg. 1986. gadā žurnālisti atklāja viņa urnu, kas tika paslēpta Terezinā netālu no koncentrācijas nometnes vietas. 1997. gadā Berlīnē, godinot Alfrēdu un Gustavu Flatovus, Reichssportfeldstraße (iela) netālu no Berlīnes Olimpiskā stadiona tika pārdēvēta par Flatowallee (Flatovu avēnija). Berlīnes priekšpilsētā Kroicbergā pie Flatow-Sporthalle (sporta zāles) tika novietota piemiņas plāksne abiem sportistiem. Vācijas Pasts izdeva četru pastmarku komplektu, lai atzīmētu mūsdienu olimpisko spēļu 100. gadadienu. Uz vienas no šīm pastmarkām bija attēloti arī Flatovi. Gustav Flatow Arhivēts 2020. gada 6. jūnijā, Wayback Machine vietnē. Olympedia.org Taylor, Paul. Jews and the Olympic Games: The Clash Between Sport and Politics – With a Complete Review of Jewish Olympic Medalists. Sussex Academic Press, 2004. ISBN 9781903900888. «Athens 1896 Team Parallel Bars Men». Starptautiskā Olimpiskā komiteja. «Athens 1896 Team Horizontal Bar Men». Starptautiskā Olimpiskā komiteja. «Gymnastics at the 1900 Paris Summer Games». Sports Reference. Arhivēts no oriģināla, laiks: 2020. gada 9. jūnijs. Skatīts: 2020. gada 9. jūnijs. Arhivēts 2020. gada 17. aprīlī, Wayback Machine vietnē. Kay Schaffer, Sidonie Smith. The Olympics at the Millennium: Power, Politics, and the Games. Rutgers University Press, 2000. 60–62. lpp. ISBN 978-0-8135-2820-5. «Olympians Who Were Killed or Missing in Action or Died as a Result of War». Sports Reference. Arhivēts no oriģināla, laiks: 2020. gada 17. aprīlis. Skatīts: 2018. gada 24. jūlijs. Gustavs Flatovs (SOK profils) (angliski) Gustavs Flatovs (Olympedia profils) (angliski) Gustavs Flatovs (Sports Reference profils) (angliski) Gustavs Flatovs - Jad Vašem (angliski)