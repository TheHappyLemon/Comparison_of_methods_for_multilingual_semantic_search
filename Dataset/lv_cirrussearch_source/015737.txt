Ielu māksla ir jebkura mākslas forma, kas attīstās un tiek eksponēta publiskajā telpā, t.i. uz ielas. Pie ielu mākslas izmantotajām tehnikām ir pieskaitāmi stensili, uzlīmes, plakāti, grafiti, videoinstalācijas un trīsdimensionāli mākslas objekti (skulptūras, instalācijas u.c.). Ielu māksla ir pieskaitāma pie t.s. subversīvās mākslas (guerilla art) žanra, kas ir cieši saistīta ar vidi, kas ir mākslas darba fons un pamats. Tie nav pārvietojami un ir apskatāmi tikai to radīšanas vietā, jo tā ir daļa no darba, tāpēc ielu mākslinieki bieži ceļo, lai izplatītu savus darbus arī citur pasaulē. Žanrs izveidojās Francijā 20. gadsimta 60./70. gadu mijā, t.s. studentu maija notikumu laikā, kā sociālā protesta formas izpausme mākslinieciskiem līdzekļiem, un drīz pēc tam izplatījās arī Vācijā ASV u.c. Neskatoties uz to, ka tā ļoti bieži ir nelegāla mākslas forma (vai nu pēc satura, vai izvietojuma — "bojā svešu īpašumu"), tā ir populāra daļā mākslinieku, kuriem cenšas sekot arī autodidakti. Mūsdienās daudzi ielu mākslas žanri ir jau sen kļuvusi ne tikai par ielu kultūras sastāvdaļu, bet ir veiksmīgi iekļauti legālajā komerckultūrā — tiek izmantota arī kā interjera un dizaina elementi, reklāmas utt. Vide — Latvijas vides un ielu mākslas resurss Arhivēts 2021. gada 16. janvārī, Wayback Machine vietnē. Urbānā māksla — tribine.lv