Tropical Rainfall Measuring Mission jeb TRMM (no angļu: "Tropisko lietusgāžu mērīšanas misija") bija kopējs ASV kosmosa aģentūras NASA un Japānas Aerokosmisko pētījumu aģentūras (JAXA) pavadonis tropisko lietusgāžu pētniecībai. Tas tika palaists 1997. gada novembrī. Sākotnēji TRMM darbības ilgums bija paredzēts 3 gadi, bet tas nokalpoja līdz 2015. gada aprīlim. Kosmisko aparātu izgatavoja Godarda Kosmosa lidojumu centrs. Pavadonis tika palaists 1997. gada 27. novembrī 21:27 UTC ar nesējraķeti H-II no Tanegasimas kosmosa centra. Kā sekundārā krava tam bija divi eksperimentāli kosmiskie aparāti KIKU-7. 2014. gada jūlijā TRMM izbeidzās degvielas krājumi, un tās orbītas augstums pamazām samazinājās. 2015. gada 9. aprīlī NASA izslēdza zinātniskos instrumentus. 15. jūnijā 03:55 UTC TRMM nekontrolēti iegāja atmosfēras blīvajos slāņos virs Indijas okeāna un sadega. Rain research satellite ends science mission, heads for re-entry Spaceflight Now, Stephen Clark, 2015-04-09 Rainfall Spacecraft Re-enters Over Tropics NASA, 2015-06-16 Vikikrātuvē par šo tēmu ir pieejami multivides faili. Skatīt: Tropical Rainfall Measuring Mission. TRMM JAXA mājaslapā Arhivēts 2015. gada 15. jūnijā, Wayback Machine vietnē. (angliski) TRMM NASA mājaslapā Arhivēts 2015. gada 30. martā, Wayback Machine vietnē. (angliski)