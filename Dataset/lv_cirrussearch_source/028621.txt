Kārļa tilts (čehu: Karlův most) ir Vltavas upi šķērsojošs tilts Prāgā, Čehijā. Tilta celtniecība tika sākta 1357. gadā karaļa Kārļa IV valdīšanas laikā un pabeigta 15. gadsimta sākumā. Kārļa tilts aizvietoja veco Judītes tiltu, kas tika uzbūvēts no 1158. līdz 1172. gadam un kuru nopostīja plūdi 1342. gadā. Sākotnēji tika saukts par Akmens tiltu (Kamenný most) vai Prāgas tiltu (Pražský most), pašreizējais nosaukums kopš 1870. gada. Līdz pat 1841. gadam šis bija vienīgais tilts, pār ko šķērsot Vltavu. Kārļa tilts bija svarīgākais Prāgas pils savienojums ar Prāgas vecpilsētu un blakusesošajām teritorijām. Šis savienojums padarīja Prāgu par nozīmīgu tirdzniecības ceļu starp Rietumu un Austrumu Eiropu. Tilts ir 515 metru garš un 10 m plats. Uz tilta atrodas 30 dažādas statujas un skulptūras, visas ir tikušas aizvietotas ar to kopijām mākslas darbiem radušos bojājumu dēļ. Lielākā daļa statuju tikušas izveidotas laikā no 1683. līdz 1714. gadam. Ievērojamākie ir Kārļa tilta Vecpilsētas tornis, Svētās Luitgardes un Svētā Jana Nepomuka skulptūra. «Charles' Bridge (Karluv most)». Prague Spot. Arhivēts no oriģināla, laiks: 2014-01-29. Skatīts: 2013-11-19. Arhivēts 2014-01-29 Wayback Machine vietnē. Dana Shanberg. «Charles Bridge (Karlův most)». myCzechRepublic. Skatīts: 2014. gada 23. oktobris.; «Charles Bridge». A View On Cities. Arhivēts no oriģināla, laiks: 2015. gada 22. martā. Skatīts: 2014. gada 23. oktobris. Vikikrātuvē par šo tēmu ir pieejami multivides faili. Skatīt: Kārļa tilts. Encyclopædia Britannica raksts (angliski) Kārļa tilta muzejs