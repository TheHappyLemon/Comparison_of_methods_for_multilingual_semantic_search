Simbols ir tēls (priekšmets, parādība, dzīva būtne), ar ko tiek pausta vai atzīmēta kāda ideja vai tēls mākslas darbā. Simbols var būt gan, piemēram, kāda grafiska zīme, gan priekšmets, dzīvnieks, krāsa, skaņdarbs vai apzīmējums kādam noteiktam jēdzienam. Simbola nozīmi nosaka daudzi faktori, kā lietojuma popularitāte, vēsture un konteksts. Piemēram, sadzīvē plaši lietotas piktogrāfiskas norādes, kā ceļa zīmes, arī marķējums uz apģērba, kas norāda, kā tas jāmazgā, emotikoni komunikācijā internetā, kas apzīmē emocijas, zīmoli ir simboli. Arī burti un cipari ir simboli. Bieži vien simboli tiek izmantoti zinātnē, piemēram, elektronikā, ķīmijā, matemātikā, kā arī astroloģijā. Vizuāli simboli arī bieži tiek izmantoti, lai brīdinātu par briesmām. Tāpat arī karogs, ģerbonis un himna ir simboli, kas simbolizē valsti. Simbols literatūrā ir tēli, kas nosacīti pārstāv kādu ideju. Latviešu literatūrā arī ir sastopami simboli, piemēram, Auseklītis, Gaismas pils un citi. Attēls Simbolisms Mandala Daina Štokmane, Iveta Vīduša. Literatūra 7. klasei. 1. daļa. Zvaigzne ABC, 2014. 20. lpp. M. Milzere, L. Silova, D. Štokmane, A. Vanaga, A. Vēvers, I. Vīduša. Literatūra 7. klasei. Zvaigzne ABC, 2008. 165. lpp. Vikikrātuvē par šo tēmu ir pieejami multivides faili. Skatīt: Simbols. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)