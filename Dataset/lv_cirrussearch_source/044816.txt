Aleksandrs Barabanovs (krievu: Александр Дмитриевич Барабанов, dzimis 1994. gada 17. jūnijā) ir krievu hokejists, spēlē uzbrucēja pozīcijā. Pašlaik (2024) Barabanovs pārstāv NHL vienību Sanhosē "Sharks". Junoru vecumā spēlēdams Sanktpēterburgā, profesionāļa karjeru Barabanovs uzsāka 2013.—14. gada sezonā, kad aizvadīja piecas spēles Kontinentālās hokeja līgas kluba Sanktpēterburgas SKA sastāvā. Tās rindās viņam izdevās nostiprināties divas sezonas vēlāk, 2015.—16. gada sezonā. 2015. un 2017. gadā uzbrucējs kopā ar SKA izcīnīja Gagarina kausu. 2018.—19. gada sezonā bija otrs rezultatīvākais SKA spēlētājs aiz Ņikitas Guseva. 2020. gada aprīlī noslēdza viena gada līgumu ar NHL klubu Toronto "Maple Leafs". 2021. gada 12. aprīlī, pēdējā dienā, kad drīkstēja veikt maiņas darījumus, tika aizmainīts uz citu NHL klubu Sanhosē "Sharks". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)