Project Gotham Racing 3, saīsināti PGR3, ir sacīkšu žanra datorspēle, kas pieejama tikai uz Xbox 360 konsoles. Sacīkstes vienspēlētāja un daudzspēlētāju režīmos notiek piecās pasaules vietās. Katra no tām atšķiras ar savu dizainu un nepieciešamajām braukšanas iemaņu prasībām. Katrā pilsētā pieejamas vairākas trases, kuras atšķiras pēc sarežģītības pakāpes un to garuma. Spēlē ir realizēts dienas un nakts braukšanas režīms. Dienā ielas piepilda saules gaisma un ēku ēnas, bet naktī visā krāšņumā atklājas nakts apgaismojums. PGR3 pieejamas piecas automašīnu klases: A, B, C, D un E. A klasē ir spēcīgākās un ātrākās automašīnas, E - vājākās un lēnākās. A klase Ariel Atom 275S; Ford Indigo (konceptauto); Koenigsegg CCR; Lotus Elise GT1; Mercedes CLK-GTR SuperSport; Palmer-Jaguar JP1; Radical SR3 Turbo; RUF Supercar (konceptauto); Lamborghini Murciélago R-GT; Panoz GTR-1 Coupe; Ferrari F50 GT; McLaren F1 LM; Toyota GT-One; TVR Cerbera Speed Twelve B klase Enzo Ferrari; Ford GT90; Koenigsegg CC8S; Pagani Zonda C12 S 7.3; RUF RTurbo; TVR Typhon; Ultima GTR; Maserati MC12; Saleen S7; VW W12 Nardo; Callaway Sledgehammer; Dodge Viper SRT10 Carbon C klase Ferrari F40; Ferrari F430; Ferrari F50; Ford GT; Lamborghini Murciélago 6.2; RUF CTR Yellow Bird; * Shelby GR-1 (konceptauto); Dodge Viper GTS ACR; Cadillac 16 (konceptauto) D klase Callaway C12; Chevrolet Corvette C6; Ferrari 575 Maranello; Ferrari Challenge Stradale; RUF RGT RS; Saleen S281E; Shelby Cobra (konceptauto); Spyker C8 Double 12S; TV Sagaris; Dodge Viper SRT-10; Ford Mustang GTR; Elfin MS8 E klase Aston Marin DB9; Chevrolet ZR1; Ferrari Testarossa; Lamborghini Countach; Maserati GranSport; Panoz GTLM; Shelby GT500; Shelby Cobra GT500; Wiesmann GT; Bentley Continental GT; Ferrari 355F1 GTS; Jaguar XKR; Lamborghini Miura P400 SV; Lotus Esprit; Nissan GTR (konceptauto); Nissan Skyline R34 Nür PGR3 karjeru veido 23 čempionātu sērija. Katrā čempionātā ir vairākas sacīkstes, kuras notiek dažādās pasaules vietās. Uzvarot vienu čempionātu, kļūst pieejams nākamais čempionāts. Katru sacīksti un čempionātu var iziet uz četriem dažādiem grūtības pakāpes līmeņiem: bronzas, sudraba, zelta un platīna. Bronzas sacīkstes ir vieglākās, bet platīna - smagākās. Par godalgoto vietu ieņemšanu piešķir medaļas (zelta, sudraba un bronzas attiecīgi). Katrs grūtības līmenis pieprasa minimālo kritēriju izpildi, lai spēlētājs sacīkstēs kļūtu par uzvarētāju. Pie vieglākā līmeņa pietiek ar 3.vietu, bet smagākā līmenī 1.vieta ir obligāta, lai uzvarētu sacīksti. Visas sacīkstes nosacīti tiek iedalītas trīs grupās: Sacīkstes ar laika elementu (Timed Events); Sacīkstes ar oponentiem (Racing Events); Manevru sacīkstes (Style Events). Sacīkstēs ar laika elementu spēlētājs sacenšas ar laiku. Izpildot kritērijus, tiek iegūta godalgota vieta: Sacīkstēs ar oponentiem ir trīs klasiskie braukšanas režīmi, kur cīņa notiek pret datora vadītiem braucējiem. Manevru sacīkstēs uzsvars tiek likts uz Kudos punktu iegūšanu, parādot braukšanas stilu un prasmes pareizi automašīnu vadīt trasē. Par Kudos spēlē sauc stila, ātruma, prasmju un uzdrīkstēšanās demonstrēšanu sacensību laikā. Par šādu meistarību tiek piešķirti punkti atkarībā no manevru sarežģītības un atkārtojuma biežuma. Saduroties ar trases bortiem, šķēršļiem un citām automašīnām, par meistarību piešķirtie punkti, ja nu tādi tika nopelnīti, tiek anulēti. Daudzspēlētāju režīmā, ko nodrošina Xbox Live pakalpojums, ir iespējams sacensties karjeras režīmā pret citiem tīkla spēlētājiem. Čempionāta režīmā dalībnieki sākumā cīnās par iekļūšanu sacīkstēs, parādot labāko braukšanas laiku uz noteiktas trases. Tālāk, noteiktos datumos un laikos, notiek braukšana uz noteiktām trasēm. Finālā uzvar tas spēlētājs, kurš visos iepriekšējos posmos ieguvis maksimālo punktu skaitu. Gotham TV iespēja piedāvā spēlētājiem vērot citu dalībnieku braukšanas sniegumu. Project Gotham Racing 3 mājas lapa[novecojusi saite] (angliski)