Plimuta (angļu: Plymouth) ir pilsēta Amerikas Savienoto Valstu ziemeļaustrumos, Masačūsetsas štatā. 2020. gadā pilsētā dzīvoja 61 217 iedzīvotāji. Pilsēta atrodas aptuveni 64 km uz dienvidiem no Bostonas. Plimuta ir nozīmīga vieta ASV vēsturei un kultūrai un tā ir pazīstama ar nosaukumu "Amerikas dzimtā pilsēta" (America's Hometown). Plimutā atradās kolonija, ko 1620. gadā dibināja kuģa Mayflower angļu svētceļnieki, izveidojot Jaunangliju. Plimutas apgabals ir vecākais Jaunanglijā un viens no visvecākajiem ASV. Pilsētā notika arī pirmās Pateicības dienas svinības. Vietai nosaukumu "Plimuta" 1614. gadā deva angļu atklājējs Džons Smits, nosaucot to Anglijas pilsētas Plimutas vārdā. Tā bija sakritība, ka pēc neveiksmīgā mēģinājuma 1620. gadā šķērsot Atlantijas okeānu no Sauthemptonas, Mayflower devās uz Ameriku no Plimutas, Anglijā. Pilsētā esošais Pilgrim Hall Museum muzejs ir vecākais joprojām strādājošais muzejs ASV. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «What are the oldest cities in America?». Arhivēts no oriģināla, laiks: 2007-09-28. Skatīts: 2023-12-15. Vikikrātuvē par šo tēmu ir pieejami multivides faili. Skatīt: Plimuta. Plymouth, Massachusetts ceļojumu padomi no Wikivoyage (angliski) Mājaslapa