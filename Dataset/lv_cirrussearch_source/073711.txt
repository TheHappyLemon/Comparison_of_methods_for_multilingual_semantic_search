Nikolajs Loskis (krievu: Николай Онуфриевич Лосский, angļu: Nikolai Lossky; 1870. gada 6. decembrī [v.s. 24. novembrī], miris 1965. gada 24. janvārī) bija Latvijas krievu izcelsmes filosofs, kurš lielu daļu no savas radošās darbības pavadījis ārzemēs. Vēstures un filosofijas fakultātes profesors Sanktpēterburgas Universitātē. Lasījis lekcijas filosofijā Eiropas un ASV universitātēs. Grāmatas "Krievu filozofijas vēsture" autors. Pats Loskis savu mācību sauca par "konkrēto organisko ideālismu". 1870. gada 24. novembrī dzimis mežsarga Onufrija un viņa sievas Adelaidas 15 bērnu ģimenē Krāslavā, bērnību pavadījis Dagdā. No 1881. gada mācījies Vitebskas ģimnāzijā, dzīvojis pansionātā, iestājies nelegālā skolēnu pulciņā, bet 1887. gadā izslēgts no ģimnāzijas par "sociālisma un anisma propagandu" bez tiesībām iestāties citās mācību iestādēs. 1887. gadā dzīvojis Cīrihē, 1888. gadā iestājies filosofijas fakultātē Berlīnes Universitātē. 1889. gada sākumā aizbraucis uz Alžīriju ar nolūku turpināt mācības, bet naudas trūkuma dēļ pusgadu dienējis Francijas ārzemnieku leģionā, atbrīvots pirms termiņa veselības problēmu dēļ. 1889. gada decembrī aizbraucis uz Pēterburgu, kur iestājies pusgadu ilgos grāmatvežu kursos, bet 1890. gadā viņam izdevies iestāties ģimnāzijas 8. klasē un to pabeigt. No 1891. gada ar Literatūras biedrības stipendiju, vēlāk ar Imperatora stipendiju studējis dabaszinātnes Pēterburgas Universitātes fizikas un matemātikas fakultātē, no 1894. gada vēstures un filoloģijas fakultātē. 1896.-1898. gadā bija brīvklausītājs šīs fakultātes filosofijas katedrā, kur nodibinājis filosofijas pulciņu. 1898. gadā beidzis universitāti un filosofijas katedrā sācis gatavoties mācībspēka darbam. 1900. gadā nolasījis parauglekciju un kļuvis par privātdocentu. Lasījis lekciju kursu "Gribas un sajūtu psiholoģija" un gatavojis maģistra disertāciju. 1901. un 1902. gadā bijis zinātniskā komandējumā Strasbūras, Leipcigas un Ženēvas universitātēs. 1902. gadā salaulājies ar Ludmilu Stojuņinu. 1902.-1903. gadā lasījis lekcijas par "Filosofijas psiholoģiju" Pēterburgas Universitātē, 1903. gadā bijis komandējumā Getingenes Universitātē un aizstāvējis maģistra disertāciju Pēterburgā. Eiropā N. Loskis kļuva pazīstams ar savu grāmatu "Intuitīvisma pamatojums", kas tulkota vācu un angļu valodā. 1907. gadā aizstāvēja doktora disertāciju Maskavas Universitātē. No 1909. līdz 1921. gadam Vēstures un filosofijas fakultātes lektors, vēlāk profesors Pēterburgas Universitātē. Vadījis seminārus par zināšanu teoriju Pēterburgas Universitātē un Augstākajos sieviešu kursos. 1912. gadā lasījis lekcijas arī Psihoneiroloģijas institūtā. 1916. gadā ieguvis ordinētā profesora nosaukumu. 1920. gadā Tautas universitātē lasījis kursu "Ievads filosofijā". 1921. gadā atlaists no darba universitātē sakarā ar "Dieva trīsvienības dogmas aizstāvēšanu" 1922. gada augustā apcietināts sakarā ar "nepiekrišanu KPFSR varas ideoloģijai" un novembrī pēc padomju valdības pavēles izsūtīts no Krievijas. Pēc Čehoslovākijas prezidenta Tomāša Masarika personīga uzaicinājuma pārcēlies uz dzīvi Prāgā. No 1922. līdz 1929. gadam lasījis lekcijas filosofijā Prāgas Krievu universitātē un Krievu pedagoģiskajā institūtā. 1925.-1933. gadā lasījis lekcijas Neapolē, Varšavā, Parīzē, Belgradā, Šveices universitātēs, Oksfordā, Sofijā, Čikāgā, Stenforda Universitātē. 1936. gadā lasīja lekcijas Brno Universitātē un Kārļa Universitātē Prāgā un Berlīnē. 1942.-1945. gadā profesors Jana Amosa Komenska Universitātē Bratislavā. 1945. gadā pārcēlās uz Parīzi,lasīja lekcijas reliģiski folosofiskajā akadēmijā. 1946. gadā pārcēlās uz dzīvi pie dēla Andreja ASV, kur lasīja lekcijas Svētā Vladimira garīgajā akadēmijā Ņujorkā. 1951. gadā Ņujorkā tika izdota N. Loska grāmata "Krievu filozofijas vēsture", kas padarīja viņu plašāk pazīstamu. 1951. gadā ieguvis ASV pilsonību. 1961. gadā pēc dēla nāves pārcēlies uz Franciju, pēdējos dzīves gadus pavadījis aprūpes centrā. 1965. gada 24. janvārī mira un tika apglabāts Senženevjēvas de Buā kapsētā netālu no Parīzes. 1903. "Psiholoģijas fundamentālās doktrīnas no voluntārisma viedokļa" («Фундаментальные Доктрины Психологии с Точки зрения Волюнтаризма») 1906. "Intuitīvisma pamatojums" («Обоснование интуитивизма») 1917. "Pasaule kā organisks veselums" («Мир как органическое целое») 1919. "Gnozeoloģijas galvenie jautājumi" («Основные вопросы гносеологии») 1927. "Gribas brīvība" («Свобода воли») 1931. "Vērtība un eksistence" («Ценность и существование») 1934. "Dialektiskais materiālisms PSRS" («Диалектический Материализм в СССР») 1938. "Jutekliskā, intelektuālā un mistiskā intuīcija" («Чувственная, интеллектуальная и мистическая интуиция») 1941. "Intelektuālā intuīcija un intelektuālā esība, radošā aktivitāte" («Интеллектуальная интуиция и идеальное бытие, творческая активность») 1941. "Mistiskā intuīcija" («Мистическая интуиция») 1941. "Evolūcija un ideālā esība" («Эволюция и идеальное бытие») 1941. "Dievs un vispasaules ļaunums" («Бог и всемирное зло») 1944. "Absolūtās labestības nosacījumi" («Условия абсолютного добра») 1945. "Pasaule kā skaistuma īstenošanās" («Мир как осуществление красоты») 1951. "Krievu filosofijas vēsture" («История российской Философии ») 1953. "Dostojevskis un viņa kristietiskais pasaules uzskats" («Достоевский и его христианское мировоззрение») Н.О. Лосский. Характер русского народа. В 2-х книгах. М., Ключ, 1990. Лосский Н.О. Сочинения. М., 1990. Лосский Н. О. Избранное. М., 1991. Н. О. Лосский, История русской философии / М.: Сварог и К, 2000. Н. О. Лосский, Ценность и Бытие / М.: АСТ, 2000. Shein, Louis J. (1966). N. O. Lossky, 1870-1965: A Russian Philosopher. Russian Review, 25:2, pp. 214–216 «История российской Философии »(1951) by N. O. Lossky Publisher: Allen & Unwin, London ASIN: B000H45QTY International Universities Press Inc NY, NY ISBN 978-0823680740 sponsored by Saint Vladimir's Orthodox Theological Seminary Chris Matthew Sciabarra. (1995) Ayn Rand: The Russian Radical. Pennsylvania State University Press, ISBN 0-271-01441-5 1887. gadā izslēgts no ģimnāzijas sakarā ar dalību nelegālā Vitebskas ģimnāzistu pulciņā. 1896.-1898. gadā nodibinājis filosofijas pulciņu Pēterburgas Universitātē. 1905.-1906. gadā darbojies Pēterburgas privātdocentu, laborantu un asistentu savienībā. 1905.-1908. gadā žurnāla "Boпpocы жизни" ("Dzīvības jautājumi") redaktors. No 1905. līdz 1917. gadam bija Tautas brīvības partijas biedrs. Brīvmūrnieku lielložas "Krievijas Tautu Lielā Austruma Savienība" (darbojās 1910.-1917. gadā) Pēterburgas ložas brālis Sv.Pēterburgā. 1914. gadā kļuvis par Pēterburgas reliģiski-filosofiskās biedrības locekli. 1920.-1922. gadā žurnāla "Mыcль" ("Doma") redaktors. 1925. gadā iestājies Krievu filosofijas biedrībā Prāgā, bijis arī Čehoslovākijas Filosofiskās biedrības biedrs un Čehoslovākijas krievu rakstnieku un žurnālistu savienības biedrs. 1928. gadā (Belgradā) un 1932. gadā (Sofijā) piedalījies Krievu ārzemju zinātnieku kongresos. 1930. gadā Oksfordā piedalījies Starptautiskajā filosofijas kongresā. 1939. gadā Sv.Nikolaja draudzes padomes loceklis Prāgā. Серков А. И. Русское масонство, 1731—2000. Энциклопедический словарь. — Москва, 2001. Vikikrātuvē par šo tēmu ir pieejami multivides faili. Skatīt: Nikolajs Loskis. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski) Krāslavas pilsētas mājas lapa Biogrāfija (krieviski) FILOZOFISKĀ BIOGRĀFIJA (krieviski) Loskis par Berdjajevu (angliski) Profesora Sciabarra's pētījums (angliski) N.O. Loskis par krievu tautas raksturu (krieviski)