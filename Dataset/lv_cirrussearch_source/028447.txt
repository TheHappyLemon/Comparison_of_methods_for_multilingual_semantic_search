Oksforda (angļu: Oxford, velsiešu: Rhydychen) ir pilsēta un nemetropoles rajons Anglijas centrālajā daļā pie Temzas, kas Oksfordas rajonā saucas The Isis Senā Ēģiptes dievietes Izīdas vārdā. Oksfordas Universitāte ir vecākā universitāte Anglijā, kas nepārtraukti pastāv jau vairāk kā deviņus gadsimtus. Mūsdienās Oksfordas Universitāte tiek uzskatīta par vienu no izcilākajām universitātēm pasaulē līdz ar otru seno Anglijas universitāti Kembridžas Universitāti. Abas šīs universitātes jau gadsimtiem tieši un netieši konkurē savā starpā dažādās jomās. Gadsimtu gaitā Oksfordā ir studējuši un pasnieguši daudzi izcili domātāji, zinātnieki, rakstnieki un politiķi. Plaši pazīstama ir universitātes izdevniecība Oxford University Press. Pilsēta pirmoreiz pieminēta rakstos 912. gadā Anglosakšu hronikā (Anglo-Saxon Chronicle). Oksfordas Universitāte pirmoreiz minēta rakstos 12. gadsimtā, un pirmā koledžas bija Universitātes koledža (1249), Baliolas koledža (1263) un Mertonas koledža (1264). 1355. gada 10. februārī krogus strīdiņš izvērtās par masu kautiņiem starp pilsētas iedzīvotājiem un studentiem. Tika nogalināti 63 studenti. Par sodu līdz 1825. gadam katra gada 10. februārī pilsēta maksāja universitātei sodanaudu 1 penija apmērā par katru nosisto. 1517. gadā epidēmijas laikā bojā gāja vairāk kā puse Oksfordas un Kembridžas iedzīvotāji, to starp arī studenti. Anglijas pilsoņu kara laikā 1642. gadā pilsētā uzturējās karaļa Čārlza I galms. 1646. gadā pilsētu ieņēma parlamenta piekritēji Tomasa Feirfaksa vadībā. No 1665. līdz 1666. gadam, Londonas Lielā mēra laikā, Oksfordā uzturējās karaļa Čārlza II galms. 1790. gadā Oksfordas kanāls savienoja pilsētu ar Koventri, bet 19. gadsimta četrdesmitajos gados atklāja dzelzceļa līniju uz Londonu. 19. gadsimtā universitāte bija teoloģiskās Oksfordas kustības centrs. 1897. gada 12. maijā tika atklāts Oksfordas rātsnams. Līdz 20. gadsimtam pilsēta piedzīvoja strauju rūpniecības uzplaukumu un iedzīvotāju skaita pieaugumu. 1910. gadā Oksforda kļuva par autobūves centru ar Morris Motor Company, vēlāk sāka ražot BMW mini jeb Mini cooper. Pilsētas centrālais laukums 1774. gadā celtais pilsētas tirgus Ashmolean muzejs - Lielbritānijas vecākais muzejs un pirmais universitātes muzejs pasaulē Pitt Rivers muzejs - arheoloģijas un antropoloģijas kolekcijas Oksfordas dabas un vēstures muzejs Bodleian bibliotēka - sena bibliotēka, otra lielākā Lielbritānijā Radcliffe Camera - 18. gadsimtā celta baroka celtne, tagad bibliotēkas lasītava Sheldonian teātris - Kristofera Rena celts teātris Oksfordā dzimuši: Lenokss Bērklijs (Lennox Berkeley, 1903—1989) - komponists Viljams Davenants (William Davenant, 1606—1668) - dzejnieks Žaklīna di Prē (Jacqueline du Pré, 1945—1987) - čelliste P. D. Džeimsa (P. D. James, 1920—2014) - rakstniece Pīrss Entonijs (Piers Anthony, 1934) - rakstnieks Džonijs Grīnvuds (Jonny Greenwood, 1971) - mūziķis Tims Henmans (Tim Henman, 1974) - tenisists Stīvens Hokings (Stephen Hawking, 1942-2018) - fiziķis Džons Kendrjū (John Kendrew, 1917—1997) - bioķimiķis Hjū Lorijs (Hugh Laurie, 1959) - aktieris Rodžers Noringtons (Roger Norrington, 1934) - diriģents Ričards I Lauvassirds (Richard I, 1157—1199) - karalis Florensa Pjū (Florence Pugh, 1996) - aktrise Dorotija Seijersa (Dorothy L. Sayers, 1893—1957) - rakstniece Sofija (Sophie, The Countess of Wessex, 1965) - augstmane E. P. Tomsons (E. P. Thompson, 1924—1993) - vēsturnieks Vikikrātuvē par šo tēmu ir pieejami multivides faili. Skatīt: Oksforda. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Pareizticīgo enciklopēdijas raksts (krieviski)