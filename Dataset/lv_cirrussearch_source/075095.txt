Kazimirs Maļevičs (ukraiņu: Казимир Северинович Малевич, poļu: Kazimierz Malewicz; dzimis 1879. gada 23. februārī, miris 1935. gada 15. maijā) bija Kijivā dzimis ukraiņu/poļu izcelsmes Krievijas impērijas un padomju mākslinieks, scenogrāfs un mākslas teorētiķis. Viņš bija ģeometriskās abstraktās mākslas un ukraiņu avangarda supremātisma virziena pamatlicējs. Pazīstamākais darbs — 1913. gadā radītais "Melnais kvadrāts" (atrodas Tretjakova galerijā Maskavā). Dzimis Kijivā cukurfabrikas pārvaldnieka ģimenē. Tēva darba dēļ bērnībā dzīvoja ar cukurrūpniecību saistītās vietās Ukrainā. Pēc tēva nāves 1904. gadā pārcēlās uz Maskavu. No 1904. līdz 1910. gadam mācījās Maskavas mākslas skolā (Московское училище живописи, ваяния и зодчества) un Fjodora Rerberga mākslas skolā. 1911. gadā kopā ar Vladimiru Tatļinu un citiem piedalījās otrajā grupas "Sojuz molodjoži" (Союз Молодежи) izstādē Sanktpēterburgā. Piedalījās arī grupas "Ēzeļa aste" (Ослиный хвост) aktivitātēs. Veidojis scenogrāfiju 1907. gadā Sanktpēterburgā izrādītajai futūristiskajai operai "Uzvara pār Sauli" (Победа над Солнцем). 1914. gadā Parīzē kopā ar Aleksandru Arhipenko, Soņu Delonē, Aleksandru Eksteri un Vadimu Melleru piedalījās izstādē Neatkarīgo salonā. 1916.—1917. gadā darbojās grupas "Kārava kalps" (Бубновый валет) darbībā. Veidojis scenogrāfiju 1918. gadā Maskavā iestudētajai un Vsevoloda Mejerholda režisētajai Vladimira Majakovska izrādei "Mistērija-bufs", kura veltīta Oktobra revolūcijas pirmajai gadadienai. Pēc Oktobra revolūcijas pasniedza mākslas skolās Vitebskā, Ļeņingradā un Kijivā. Miris 1935. gadā, izpildot viņa gribu, kremēts, apglabāts netālu no savas mājas un uz viņa kapa uzstādīts balts kubs ar melnu kvadrātu. Kazimira Meļeviča darbi atrodas šādos muzejos: Krievu muzejs (Государственный Русский музей), Sanktpēterburga,  Krievija Pilsētas muzejs (Stedelijk Museum), Amsterdama,  Nīderlande Tretjakova galerija (Государственная Третьяковская галерея), Maskava,  Krievija Teātra un mākslas muzejs (Санкт-Петербургский государственный музей театрального и музыкального искусства), Sanktpēterburga,  Krievija Žorža Pompidū centrs (Centre national d'art et de culture Georges-Pompidou), Parīze,  Francija MoMA, Ņujorka,  ASV Vikikrātuvē par šo tēmu ir pieejami multivides faili. Skatīt: Kazimirs Maļevičs. Maļevičam veltīta lapa (krieviski), (angliski), (franciski) Maļevičam veltīta lapa (krieviski)