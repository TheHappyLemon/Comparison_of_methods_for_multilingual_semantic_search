Horodņa (ukraiņu: Городня) ir pilsēta Ukrainas ziemeļaustrumu daļā, Čerņihivas apgabala ziemeļos, Horodņas rajona centrs. Rakstos zināma no 17. gadsimta vidus kā Žečpospolitas pilsēta. 1654. gadā iekļāvās Hetmanščinā, kas bija Krievijas autonoms apgabals. 1874. gadā pie pilsētas sāka ekspluatēt dzelzceļa līnijas Liepāja—Romni staciju. Pēc Oktobra revolūcijas ietilpa Ukrainas PSR. Otrā pasaules kara laikā no 1941. gada 28. augusta līdz 1943. gada 24. septembrim atradās vācu okupācijā. 1957. gadā Horodņai tika piešķirtas pilsētas tiesības. No 1991. gada — neatkarīgās Ukrainas sastāvā. Vikikrātuvē par šo tēmu ir pieejami multivides faili. Skatīt: Horodņa. Mūsdienu Ukrainas enciklopēdijas raksts (ukrainiski)