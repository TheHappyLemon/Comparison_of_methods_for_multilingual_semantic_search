Indra Devi, īstajā vārdā Eiženija Pētersone (1899—2002), bija Rīgā dzimusi jogas skolotāja. Dzimusi 1899. gada 12. maijā Rīgā bankas ierēdņa Vasīlija Pētersona un operetes dziedātājas Aleksandras Labunskas ģimenē. Pirmā pasaules kara laikā 1915. gadā kopā ar vecākiem devās bēgļu gaitās uz Krieviju, 1918. gadā atgriezās dzimtenē, bet 1920. gada decembrī viņa kopā ar māti pārcēlās uz dzīvi Vācijā, kur kļuva par aktrisi un dejotāju. 1926. gadā viņa piedalījās teozofijas biedrības kongresā Nīderlandē, bet 1927. gadā pirmo reizi apceļoja Britu Indiju. 1930. gadā Pētersone apprecējās ar Čehoslovākijas konsulāta Bombejā darbinieku Janu Strakatiju. 1937. gadā viņa sāka mācīties Maisoras jogas skolā pie ievērojamā jogas skolotāja un dziednieka Krišnamačarjas (Tirumalai Krishnamacharya). 1939. gadā viņa kopā ar vīru pārcēlās uz Japānas okupēto Šanhaju, kur atklāja savu jogas skolu. Pēc Otrā pasaules kara viņa 1947. gadā pārcēlās uz dzīvi ASV un pēc otreizējām laulībām 1957. gadā mainīja savu uzvārdu uz Indra Devi. Holivudā Indra Devi izveidoja savu jogas studiju ar īpašu atveseļošanās programmu, kas ietvēra asanas, meditāciju, elpošanas vingrinājumus un diētu. Viņas jogas studiju apmeklēja Grēta Garbo, Glorija Svansone, Dženifere Džonsa un citi amerikāņu aktieri. Kopš 1985. gada dzīvoja Argentīnā, 1990. gada maijā ciemojās Rīgā. Mirusi 2002. gada 25. aprīlī Buenosairesā 102 gadu vecumā. The Adversary (1971) The Technique of Health and Happiness (1946) Yoga for Americans: A Complete 6 Weeks’ Course for Home Practice (1959) Forever Young, Forever Healthy (1962) Renew Your Life through Yoga (1969) Yoga for You (2002) Michelle Goldberg. The Goddess Pose: The Audacious Life of Indra Devi, the Woman Who Helped Bring Yoga to the West. (2016) http://www.wildyogi.info/en/issue/one-who-put-world-head Arhivēts 2019. gada 29. jūnijā, Wayback Machine vietnē. Indra Devi - the one who put the world on head raksta tulkojums no VokrugSveta.ru (angliski) Indra Devi, 102, Dies; Taught Yoga to Stars and Leaders By DOUGLAS MARTIN APRIL 30, 2002 First Lady of Yoga Arhivēts 2019. gada 29. jūnijā, Wayback Machine vietnē. Ulrica Norberg March 26, 2016 svenskfilmdatabas.se