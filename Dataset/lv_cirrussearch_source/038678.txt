Red Bull Racing ir austriešu Formula 1 autosacīkšu komanda, kura pieder enerģisko dzērienu ražotājam Red Bull. Tā tika izveidota 2005. gadā uz Jaguar Racing bāzes, 2010., 2011., 2012. un 2013 gadā komanda četrus gadus pēc kārtas ieguva F1 konstruktoru kausu, un tās sastāvā Sebastiāns Fetels četras reizes pēc kārtas ieguvis pasaules čempiona titulu. Komandas bāze atrodas Lielbritānijā, bet komanda sacīkstēs piedalās ar austriešu licenci. 2012. gada novembrī tika paziņots, ka 2013. gada sezonas galvenais sponsors būs kompānija Infiniti, bet komanda sauksies Infiniti Red Bull Racing. 2002. gadā Red Bull īpašnieks Dītrihs Matešics kopā ar saviem sabiedrotajiem klāstīja par saviem plāniem izveidot amerikāņu F1 komandu. Lai tas notiktu, viņiem vajadzēja arī amerikāņu pilotus, tādēļ viņi paziņoja par jauno talantu meklēšanas programmas izveidi. Starp tiem, kas pieteicās, bija arī Skots Spīds. 2004. gada sezonas beigās tika paziņots par to, ka Ford koncerns nolēmis pārdot sev piederošo Jaguar komandu. Pēc mēneša to nopirka Red Bull un pārsauca par Red Bull Racing. Daudzi vadošie darbinieki tika nomainīti. Red Bull RB1, komandas pirmais modelis, bija jaunajiem noteikumiem pielāgots Jaguar R5. Komanda lietoja Cosworth dzinējus, nolemjot, ka būtu vieglāk dzinēju piegādātāju pirmajā sezonā nemainīt. McLaren ekspilots Deivids Kulthārds kļuva par komandas pirmo pilotu. Otrā pilota vietu dalīja jau iepriekš braukušais Kristians Klīns un debitants Vitantonio Liuci. Komandas pirmā sezona bija veiksmīgāka nekā cerēts. RBR lielāko daļu sezonas bija sestajā vietā konstruktoru kausā, tikai sezonas beigās zaudējot to ātri progresējušajiem BAR. Vienā no gada pēdējām sacīkstēm tika paziņots par to, ka Red Bull nopērk arī finansiāli maznodrošināto Minardi komandu un no nākamās sezonas to pārsauc par Scuderia Toro Rosso. 2006. gadā komanda lietoja Ferrari dzinējus. Tās sniegums vēl uzlabojās — Kulthārdam Monako Grand Prix pat izdevās izcīnīt 3. vietu. Komanda otro gadu pēc kārtas konstruktoru kausā ieguva 7. vietu. Komandai togad pievienojās aerodinamikas speciālists Adrians Ņūvijs. Pēdējās sacīkstēs tika atlaists Kristians Klīns un viņa vietu ieņēma Roberts Dornboss. Kopš 2007. gada Kulthārda komandas biedrs ir Marks Vebers. Eiropas Grand Prix viņam izdevās finišēt trešajā vietā. Abi piloti saglabāja savas vietas arī 2008. gadā. Pēc daudzām avārijām pirmajās sezonas sacīkstēs, Kulthārds spēja finišēt trešajā vietā (aiz abiem BMW Sauber pilotiem) Kanādas Grand Prix. Vebers, lai gan nav kāpis uz pjedestāla, bieži gūst punktus. Neilgi pēc tam Kulthārds paziņoja par savu aiziešanu no Formula 1 sacīkstēm, kas nozīmē, ka 2009. gadā Red Bull pirmo reizi nebrauks šis skotu pilots. Viņu aizvieto Sebastiāns Fetels. Fetels Ķīnas Grand Prix izcīnīja Red Bull pirmo uzvaru, savukārt Vebers finišēja otrais. Sezonas vidū, Vācijas Grand Prix, Vebers izcīnīja savu pirmo uzvaru. Līdz pat Brazīlijas Grand Prix, sezonas priekšpēdējai sacīkstei, RBR cīnījās par konstruktoru kausu un Fetels par čempiona titulu. 2010. gadā komandā turpina braukt Fetels un Vebers. Bahreinas GP Fetels ieguva pole position, bet Vebers finišēja sestais. Austrālijas GP Vebers finišēja otrajā vietā. Malaizijas GP Vebers ieguva pole position, bet Fetels finišēja trešais. 2011. gadā komandā turpina braukt tie paši piloti kas 2010. gadā. Sebastiāns Fetels izcīnīja savu otro čempiona titulu pēc kārtas, bet komanda izcīnīja otro konstruktoru kausu. 2012. gada sezonā komandā turpina braukt Sebastiāns Fetels un Marks Vebers. Bahreinā Fetels uzvarēja un bija tuvu uzvarai arī Valensijā taču tehnisku iemeslu dēļ izstājās. Uz sezonas beigām bija redzams Red Bull pārākums. Sebastiāns Fetels izcīnīja trešo čempiona titulu pēc kārtas un Red Bull izcīnija trešo konstruktoru kausu. 2013. gada sezonā komandā jau piekto sezonu pēc kārtas brauc tie paši piloti Sebastiāns Fetels un Marks Vebers. Austrālijā Sebastiāns Fetels bija trešajā vietā, bet Malaizijā Red Bull Racing svinēja dubultuzvaru. Sezona Fetelam turpinājās ļoti veksmīgi, un viņš izcīnot 13 uzvaras sezonā, kļuva par jaunāko četrkārtējo čempionu, nodrošinot komandai uzvaru konstruktoru kausā. Marks Vebers pēc šīs sezonas pamet Formulu 1 un pievienosies WEC (Pasaules izturības čempionāts). 2014. gadā Red Bull komandā bija Sebastiāns Fetels un Daniels Rikardo, kurš nomainīja Marku Veberu, kurš 2013. gadā paziņoja, ka viņš aiziet no F1. 2014. gada Austrālijas Grand Prix, Ričardo iespaidīgi kvalificējās 2. vietā, kamēr Fetels kvalificējās 13. vietā. Sacīkstēs Ričardo finišēja 2. vietā. Fetels jau pēc 3 apļiem izstājās dzinēja kļūmes dēļ. Pēc sacīkstēm tika atklāts, ka Ričardo tika diskvalificēts, jo viņa formula pārkāpa jaunos FIA noteikumumus — 100 kg degvielas stundā katrā sacīkstē. Malaizijas Grand Prix Fetels kvalificējās 2. vietā kamēr Ričardo kvalificējās 5. vietā. 49. aplī Ričardo izstājās tehniskas kļūmes dēļ, bet Fetels turpināja braukt un finišēja 3. vietā. Fets ieguva pole position. 2014. gada Bahreinas Grand Prix kvalifikācijā Ričardo saņēma sodu un nokļuva desmitajā vietā, jo viņš nedroši izbrauca no pit-stopa. Bahreinas Grand Prix Ričardo kvalificējās 3. vietā, bet soda dēļ noslīdēja uz 13. vietu. Fetels kvalificējās 11. vietā. Ričardo izdevās pabeigt sacensības ceturtajā vietā un ieguva savus pirmos punktus. Fetels pabeidza sacensības 6. vietā. Ķīnas Grand Prix, sliktos laika apstākļos, Ričardo kvalificējās 2. vietā un Fetels kvalifikācijās 3. vietā. Ričardo atkal finišēja 4. vietā, gandrīz par 25 sekundēm apsteidzot savu komandas biedru Fetelu, kurš finišēja 5. Ričardo Spānijas Grand Prix ieguva savu pirmo pole position savā F1 karjerā un kvalifikācijās 3. vietā. Fetels nepiedalījās viņa pārnesumkārbas problēmu dēļ, ko galu galā vajadzēja nomainīt. Neskatoties uz to, ka viņš sāka braukt no 15. pozīcijas, Fetelam izdevās finišēt 4., uzstātot atrāko apli. Kanādā, Ričardo uzvarēja sacensībās, iegūstot pirmo uzvaru savā Formula 1 karjerā. Austrijas Grand Prix slikto rezultātu un Fetela aiziešanas dēļ, Red Bull direktors Kristians Horners aprakstīja Renault dzinēju sniegumu kā "nepieņemamu". 2015. gadā Daniels Rikardo paliks Red Bull komandā. Pagājušā gada Japānas Grand Prix, komanda paziņoja, ka Fetels varētu pametīs komandu. Viņš tiks aizstāts ar Daniilu Kvjatu 2015. gada sezonā. «2022 FIA Formula One World Championship – Entry List». fia.com. 2022. gada 9. februāris. Skatīts: 2022. gada 8. aprīlī. Komandas intereses Starptautiskajā Automobiļu federācijā pārstāv Österreichischer Automobil Motorrad und Touring Club (ÖAMTC) [1] Arhivēts 2009. gada 29. aprīlī, Wayback Machine vietnē. «Team profile». Red Bull Racing. Arhivēts no oriģināla, laiks: 2012-02-22. Skatīts: 2009-04-19. Formula 1™ — The Official F1™ Website «Marks Vēbers paziņo par karjeras beigšanu». F1LV. 2013-06-27. Noble, Jonathan. «Red Bull: Renault form is unacceptable». Autosport.com. Haymarket Publications, 2014. gada 22. jūnijs. Skatīts: 2014. gada 24. jūnijs. Vikikrātuvē par šo tēmu ir pieejami multivides faili. Skatīt: Red Bull Racing. Oficiālā mājaslapa (angliski) Red Bull — komandas profils portālā ESPN F1 (angliski)