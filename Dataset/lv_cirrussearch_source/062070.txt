Sabīne Brauna (vācu: Sabine Braun; dzimusi 1965. gada 19. jūnijā) ir bijusī Vācijas vieglatlēte, kas specializējusies septiņcīņā. Tā kā viņai bija talanti vairākās disciplīnās, Sabīne Brauna startēja septiņcīņā un tur guva arī savus lielākos panākumus. Viņas starptautiskā karjera sākās 1983. gada augustā ar Eiropas junioru čempionātu, kurā viņa izcīnīja otro vietu. 1984. gadā viņa ieņēma sesto vietu XXIII vasaras olimpiskajās spēlēs Losandželosā. XXV vasaras olimpiskajās spēlēs Barselonā, viņa izcīnīja bronzas medaļu aiz ASV sportistes Džekijas Džoineres-Kērsijas, kura izcīnīja zeltu, un Apvienotās komandas pārstāves krievietes Irinas Belovas, kas izcīnīja sudrabu. Viņa ieguva 6649 punktus; viņas rezultāti disciplīnās bija 13,25 s — 1,94 m — 24,27 s — 6,02 m — 51,12 m — 2:14,35 min. Pasaules čempionātos viņa izcīnīja zeltu 1991. un 1997. gadā un sudrabu 1993. gadā. Eiropas čempionātos viņa divas reizes izcīnīja zeltu, 1990. un pēc tam vēlreiz 1994. gadā, kā arī sudraba medaļu 2002. gadā. Hypo-Meeting sacīkstēs 1992. gadā Gecisā viņa uzstādīja Vācijas rekordu 6985 punkti. 2002. gada rudenī viņa beidza savu sportistes karjeru. "Sabīne Brauna: Nevien man neticēja!". Sports (Nr. 78 (02.04.1993)): 4. lpp. Narogs, Gints. "Brauna turpina Vācijas daudzcīņas tradīcijas". Sports (Nr. 189 (06.08.1997)): 3. lpp. «"Ewige" Bestenliste der deutschen Leichtathletik» ["Eternal" list of the best in German athletics]. leichtathletik.de (vācu). Arhivēts no oriģināla, laiks: 2007-07-04. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski)