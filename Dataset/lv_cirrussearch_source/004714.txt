Zvaigžņu Vārti: Visums (bieži saīsināts kā SGU) ir Kanādas un ASV militārās zinātniskās fantastikas televīzijas seriāls un daļa no Metro-Goldwyn-Mayer Zvaigžņu Vārtu franšīzes. Zvaigžņu Vārti: Visums ir trešais seriāls Zvaigžņu Vārtu franšīzē. Seriāls seko multinacionālas pētnieku un ASV bruņoto spēku grupas piedzīvojumiem, kas nokļuvusi uz Seno kosmosa kuģa „Liktenis” (Destiny) attālā visuma nostūrī. Breda Vraita (Brad Wright) un Roberta Kūpera (Robert C. Cooper) veidotais seriāls piedzīvoja savu pirmizrādi telekanālā SyFy 2009. gada 2. oktobrī. Televīzijas seriāls tiek filmēts Vankūveras pilsētas apkaimē, Kanādā. 2009. gada decembrī telekanāls SyFy paziņoja par otrās sezonas iznākšanu un sāka tās translāciju 2010. gada 28. septembrī. «Syfy renews 'Stargate: Universe' and 'Sanctuary'». The Live Feed. 2009-12-13. Skatīts: 2009-12-14. «Official Stargate Website: Extras - Wallpaper, Icons, RSS Toolbar, Dr McKay's Messaging». Stargate.mgm.com. Arhivēts no oriģināla, laiks: 2010-11-10. Skatīts: 2010-09-15.