Frēdriks Petešons (zviedru: Fredrik Pettersson; dzimis 1987. gada 10. jūnijā) ir zviedru hokejists, labās malas uzbrucējs, Zviedrijas hokeja izlases dalībnieks. Pašlaik (2020) Petešons spēlē Šveices hokeja līgas klubā Cīrihes "Lions". Pēc divām Rietumu hokeja līgā aizvadītām sezonām, profesionāļa karjeru Petešons sāka 2007.—08. gada sezonā, kurā spēlēja Zviedrijas Elitsērijas kluba Frölunda BK rindās. Frölunda BK rindās Petešons spēlēja līdz 2010. gadam. 2010.—11. gada sezonu hokejists aizvadīja AHL kluba Čikāgas "Wolves" rindās, taču tad vēl uz sezonu atgriezās Frölunda BK sastāvā. 2012. gada vasarā pievienojās KHL klubam Doneckas "Donbass", savukārt 2013.—14. gada sezonas ievadā no "Donbass" rindām tika atlaists un pārcēlās uz Šveices hokeja līgas vienību HC Lugano. Nākamo sezonu Petešons noslēdza kā visas līgas rezultatīvākais spēlētājs. 2016.—17. gada sezonu aizvadīja KHL, taču tad atgriezās Šveicē, kur Cīrihes "Lions" sastāvā izcīnīja 2018. gada līgas čempiones titulu. Zviedrijas hokeja izlases rindās izcīnījis zelta medaļas 2013. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)