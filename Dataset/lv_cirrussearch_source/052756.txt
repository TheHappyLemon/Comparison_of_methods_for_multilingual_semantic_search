Jurjuzaņa (krievu: Юрюзань, baškīru: Йүрүҙән) ir upe Krievijā, Ufas kreisā krasta pieteka. Upe savu tecējumu sāk Dienvidurālos, Baškortostānā. Tālāk tā nelielā posmā plūst caur Čeļabinskas apgabalu un atkal atgriežas Baškortostānā. Visbeidzot tā ietek Pavlovskas ūdenskrātuvē, kas atrodas uz Ufas upes. Upes garums ir 404 km. Jurjuzaņas baseina platība ir 7240 km². Lielākās apdzīvotās vietas upes krastos ir Trjohgornija, Jurjuzaņa un Ustjkatava (visas pilsētas atrodas Čeļabinskas apgabalā). Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 313. lpp. Vikikrātuvē par šo tēmu ir pieejami multivides faili. Skatīt: Jurjuzaņa.