Smiltenes pagasts ir viena no Smiltenes novada administratīvajām teritorijām tā vidienē. Robežojas ar sava novada Smiltenes pilsētu un Bilskas, Launkalnes, Brantu un Blomes pagastiem, kā arī Valmieras novada Trikātas un Plāņu pagastiem. Abuls Nigra Pelnanču upīte Nārvelis Kamalda Slīpju ezers Pēc 1920. gada zemes reformas Smiltenes muiža (Smilten) sadalīta 264 vienībās 2840 ha kopplatībā, Cērtenes muiža (Zehrten) sadalīta 27 vienībā 565 ha kopplatībā, Smiltenes mācītājmuiža 19 vienībās 487 ha kopplatībā, Ikšeles muiža (Uexküllshof) 18 vienībās 317 ha kopplatībā, sadalītas arī Grotūža, Jāņa, Ķeņģu, Lembja, Mezā un Vēskas pusmuižas, Cērtenes ciems sadalīts 44 vienībās 42 ha kopplatībā. 1935. gadā Valkas apriņķa Smiltenes pagasta platība bija 244,6 km² un tajā dzīvoja 3380 iedzīvotāji. 1945. gadā pagastā izveidoja Cērtenes, Niedrāju un Smiltenes ciema padomes, bet pagastu 1949. gadā likvidēja. Smiltenes ciems ietilpis Smiltenes (1949-1957) un Valkas (pēc 1975. gada) rajonos. 1957. gadā Smiltenes ciemu likvidēja, tā teritoriju pievienoja Smiltenes pilsētai, izveidojot Smiltenes lauku teritoriju. 1975. gadā Smiltenes ciemu izveidoja no jauna, tajā iekļaujot Smiltenes pilsētas lauku teritoriju un daļu Plāņu ciema teritorijas. 1990. gadā ciemu reorganizēja par pagastu. 2009. gadā Smiltenes pagastu kā administratīvo teritoriju iekļāva Smiltenes novadā. Esošajās robežās, pēc CSP datiem. Lielākās apdzīvotās vietas ir Kalnamuiža (pagasta centrs), Brutuļi, Grotūzis, Ilgas, Jaunbilska, Kamaldiņa, Lūkalni, Lūķi, Mācītājmuiža, Varicēni. Pauls Kundziņš (1888-1983), latviešu arhitekts, etnogrāfs un Latvijas Universitātes profesors. Latvijas Etnogrāfiskā brīvdabas muzeja dibinātājs un pirmais vadītājs (1924—1933). Kārlis Vanags (1883—1942), latviešu banku darbinieks. Latviešu zemnieku savienības biedrs, Tautas padomes deputāts (1918). Valsts kases pārvaldnieks, Valsts kases departamenta direktors (1919—1922). Latvijas Bankas galvenais direktors (1927—1940). Kārlis Puriņš (1883–1947), latviešu jurists un politiķis, pirmais Latvijas Republikas finanšu ministrs. Kristīne Bakmane (1897—1925), latviešu uzņēmēja, kompānijas "Kr. Bakmans" jeb Christine Backman Company īpašniece, Latvijas pirmā ārlietu ministra Zigfrīda Annas Meierovica sieva. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. http://www.pmlp.gov.lv/lv/assets/documents/statistika/IRD2016/ISPV_Pasvaldibas_iedzivotaju_skaits_pagasti.pdf Latviešu konversācijas vārdnīca. XX. sējums. Rīga : Anša Gulbja izdevniecība. 39 545. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP