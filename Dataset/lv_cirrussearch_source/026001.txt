Ripplewood Holdings ir ASV privātā kapitāla uzņēmums. To 1995. gadā dibinājis finansists Tims Kolinss (angļu: Tim Collins). Kapitālsabiedrība iegulda līdzekļus liela izmēra nelikvīdos uzņēmumos ar ilgtermiņa atdevi. 2014. gadā Ripplewood Holdings izteica gatavību iegādāties 25 % Latvijas valstij un Eiropas rekonstrukcijas un attīstības bankai piederošās bankas "Citadele". Šis darījums atšķīrās no firmas iepriekšējās pieejas, ieguldot savā pārvaldībā nodotus investīciju fondus. Ripplewood Holdings iespējamās investīcijas Latvijas finanšu tirgū atzinīgi novērtēja Latvijas Bankas prezidents Ilmārs Rimšēvičs, norādot ka "Latvijas banku vide, kur tradicionāli darbojušies skandināvu finanšu uzņēmumi, ar ASV investora «Ripplewood Holdings» kapitāla ienākšanu kļūšot spēcīgāka". 2014. gada 5. novembrī Privatizācijas aģentūra Latvijas valsts vārdā parakstīja līgumu par bankas pārdošanu. Tims Kolinss parakstīja līgumu kā investoru pārstāvis. Pirms pārdošanas līgums var stāties spēkā, to jāapstiprina Latvijas Finanšu un kapitāla tirgus komisijai, Lietuvas regulatoram, Šveices regulatoram, un Eiropas komisijai. «Ripplewood Holdings L.L.C. Company Profile». Yahoo Finance. 2014. Skatīts: 2014.11.03..(angliski) «Ripplewood Drops Private Equity Model». The Wallstreet Journal. 2014.10.29. Skatīts: 2014.11.03..(angliski) «Rimšēvičs: ASV kapitāla ienākšana stiprinās Latvijas banku sistēmu». financenet.lv. 2014.10.23. Skatīts: 2014.11.03..(angliski) «Paraksta bankas «Citadele» pārdošanas līgumu». Latvijas Sabiedriskais medijs. 2014.11.05. Skatīts: 2014.11.06.. «Par investoru piesaisti Citadelei». www.citadele.lv. Arhivēts no oriģināla, laiks: 2014. gada 3. oktobrī. Skatīts: 2014.11.06..