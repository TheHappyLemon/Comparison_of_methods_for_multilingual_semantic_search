Seinfeld ir amerikāņu situāciju komēdijseriāls, kura autori ir Lerijs Deivids un Džerijs Seinfelds. Seriāls tika pārraidīts NBC televīzijas kanālā ASV laikā no 1989. gada 5. jūlija līdz 1998. gada 14. maijam. Seriālam kopumā iznāca 9 sezonas ar 180 sērijām. Seriāls ir par izdomātu Džerija Sainfelda versiju un viņa draugu piedzīvojumiem. Lielākā daļa seriāla darbības notiek Ņujorkas Manhatanā. Seriālā galvenās lomas attēlo Džerijs Sainfelds, Džūlija Luisa-Dreifusa, Maikls Ričardss un Džeisons Aleksanders. Seriāls guva labus panākumus, tā pārraides laikā tas bija viens no skatītākajiem seriāliem. Tāpat Seinfeld saņēma labas kritiķu atsauksmes. 2002. gadā TV Guide atzina šo par visu laiku labāko TV programmu. 2009. gadā ceturtās sezonas sērija The Contest ierindojās TV Guide visu laiku labāko sēriju saraksta pirmajā vietā. 2013. gadā ASV scenāristu ģilde to atzina par 2. labāko sarakstīto seriālu pēc "Soprano ģimenes", tajā pašā gadā tas ierindojās 3. vietā Entertainment Weekly visu laiku labāko TV seriālu sarakstā.[nepieciešama atsauce] Tāpat seriāls ir saņēmis un ticis nominēts vairākām balvām, tai skaitā saņēmis desmit Primetime Emmy balvas. Seriāla pēdējā sērija The Finale ir visu laiku trešā skatītākā sērija ASV starp seriālu noslēguma sērijām, to vēroja 76,3 miljoni cilvēku. Pašlaik Latvijā to rāda Duo 6. «May Sweeps: Season Finales and TV Specials». Arhivēts no oriģināla, laiks: 2009-03-07. Skatīts: 2009-12-22. Oficiālā tīmekļa vietne IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)