Kepervēma (krievu: Кепервеем, čukču: Ӄэпэрвээм — ‘āmriju upe’) ir nacionālais ciems Krievijas ziemeļaustrumos, Čukotkas autonomā apvidus Biļibinas rajonā, administratīvi pakļauts Biļibinas pilsētas municipalitātei. Izvietojies Malijaņujas upes labajā krastā pie Lielās Kepervēmas upes ietekas, kas devusi ciemam vārdu. Ciema pirmsākumi ir Austrumsibīrijas jūras krastā, kur Raučuas upes deltā 1932. gadā nodibināja Raučuas ciemu kā kolhoza Vperjod centru. 1947. gadā ciemu pārcēla uz tagadējo vietu Malijaņujas krastā. 1972. gadā līdzās ciemam uzbūvēja Kepervēmas reģionālo lidostu (nodrošina regulāro satiksmi ar Anadiru, Peveku, Magadanu). Mūsdienās ciemā dzīvo ap 300 iedzīvotāju, no tiem 40 % čukči un 20 % eveni. Iedzīvotāju galvenā nodarbošanās ir briežkopība, zveja un medības; lidlauka apkalpošana. Ciemā ir internātvidusskola, feldšeru punkts, pasts, kultūras nams, bibliotēka, veikali. Darbojas lauksaimniecības uzņēmums. Ciems savienots ar 35 km attālo Biļibinas pilsētu ar grantētu vissezonas autoceļu. «Меновщиков Г. А. Местные названия на карте Чукотки. Краткий топонимический словарь». Arhivēts no oriģināla, laiks: 2016. gada 4. augustā. Skatīts: 2021. gada 25. martā. БИЛИБИНСКИЙ РАЙОН. ГОРОДСКИЕ И СЕЛЬСКИЕ ПОСЕЛЕНИЯ