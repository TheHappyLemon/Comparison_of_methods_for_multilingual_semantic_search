Hola salas (angļu: Hall Islands) vai Pāfana (Pááfang, Pafeng) ir divu koraļļu atolu grupa Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Čūkas pavalstī. Salu grupu veido divi atoli — Nomvina un Murilo, bet dažkārt tām pieskaita arī neapdzīvoto Faju salu 37 km uz rietumiem no Nomvinas. Hola salas ir viena no Čūkas pavalsts ziemeļrietumu reģiona Oksiritodas daļām, tās iedzīvotāji ir mikronēzieši, runā pāfanu valodā, kas tuva čūkiešu valodai. Administratīvi dalās četrās municipalitātēs — Nomvina un Fananu Nomvinas atolā un Ruo un Murilo Murilo atolā. Pirmais no eiropiešiem salas 1824. gadā atklāja skotu jūrasbraucējs Bezils Hols (Basil Hall); nosauktas viņa vārdā. Vikikrātuvē par šo tēmu ir pieejami multivides faili. Skatīt: Hola salas.