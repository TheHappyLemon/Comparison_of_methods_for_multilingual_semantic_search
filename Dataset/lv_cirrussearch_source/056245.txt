Bižē atomelektrostacija (franču: Centrale nucléaire du Bugey) ir uzņēmumam Électricité de France piederoša atomelektrostacija Francijas austrumdaļā, uz austrumiem no Lionas, Ronas upes labajā krastā. Atomstacija celta 1964. gadā un izmanto Ronas upes ūdeni. Mūsdienās darbojas četri ūdens-ūdens tipa kodolreaktori, divi no kuriem iedarbināti 1978. gadā, bet divi - 1979. gadā. Elektrostacijas jauda ir 3724 MW. Tiek demontēts viens grafīta-gāzes tipa kodolreaktors. Atomelektrostacijā strādā apmēram 1200 cilvēku. Vikikrātuvē par šo tēmu ir pieejami multivides faili. Skatīt: Bižē atomelektrostacija. Oficiālā tīmekļa vietne