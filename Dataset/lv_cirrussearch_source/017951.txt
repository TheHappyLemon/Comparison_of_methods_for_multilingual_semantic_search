Horodoka (ukraiņu: Городок) ir pilsēta Ukrainas rietumos, Ļvivas apgabala Ļvivas rajonā, līdz 2020. gadam bija Horodokas rajona centrs. Rakstos pirmoreiz minēta 1213. gadā un ietilpa Kijivas Krievzemē. 1389. gadā tai tika piešķirtas Magdeburgas tiesības. No 14. gadsimta otrās puses ietilpa Polijā, vēlāk - Žečpospolitā. 1655. gada 29. septembrī pie pilsētas notika Horodokas kauja, kurā kazaki un krievi sakāva poļu karaspēku. Pēc Polijas pirmās dalīšanas 1772. gadā pilsēta iekļāvās Austrijas impērijā. Pēc Pirmā pasaules kara Horodoka tika iekļauta jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, Horodoku ieņēma PSRS karaspēks. Pēc Vācijas uzbrukuma PSRS Horodoku ieņēma vācieši. Pēc Otrā pasaules kara lielākā daļa atlikušie poļu iedzīvotāji pārcēlās vai tika padzīti uz dzīvi Polijā, sevišķi uz tās rietumu apgabaliem, no kuriem savukārt tika padzīti vācieši. Līdz 1991. gadam Horodoka atradās Ukrainas PSR sastāvā. 1434. gada 1. jūnijā pilsētā mira Polijas karalis Jagailis. Q115154676. http://pop-stat.mashke.org/ukraine-cities.htm. Vikikrātuvē par šo tēmu ir pieejami multivides faili. Skatīt: Horodoka. Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski)