Palembana (indonēziešu: Palembang, ڤلامبڠ) ir pilsēta Sumatrā, Indonēzijā. Atrodas Musi upes abos krastos. Otra lielākā Sumatras pilsēta un septītā lielākā Indonēzijā. Viena no vecākajām pilsētām Malajas arhipelāgā un Dienvidaustrumāzijā. Bija Srividžajas karalistes (varena malajiešu karaliste) galvaspilsēta no 7. līdz 12. gadsimtam. Nīderlandes Austrumindijas kompānija 1617. gadā Palembanā izveidoja tirdzniecības punktu. Otrā pasaules kara laikā no 1942. līdz 1945. gadam pilsētu okupēja Japāna. Ievērojams ir Amperas tilts (viens no garākajiem valstī), lielā mošeja, Srividžajas Universitāte, sultāna Mahmuda Badarudina II muzejs. Encyclopædia Britannica ieraksts (angliski)