Fernando Kasado Arambiljets (spāņu: Fernando Casado Arambillet, dzimis 1917. gada 20. septembrī, miris 1994. gada 9. martā), pazīstams kā Fernando Rejs (Fernando Rey), bija spāņu kino, televīzijas un skatuves aktieris, kurš strādāja gan Eiropā, gan ASV. Rejs ir starptautiski vislabāk pazīstams ar savām lomām sirreālisma režisora Luisa Bunjuela filmās "Viridiāna" (Viridiana, 1961), "Tristana" (Tristana, 1970), "Buržuāzijas diskrētais šarms" (1972) un "Šis slepenais iekāres objekts" (1977). Attēlojis arī narkotiku kontrabandistu piecas Amerikas Kinoakadēmijas balvas ieguvušajā Viljama Frīdkina trillerī "Franču sakarnieks" (1971) un tā turpinājumā "Franču sakarnieks 2" (1975). Par spāņu filmu Elisa, vida mía (1977), Rejs saņēma Kannu kinofestivāla balvu kā labākais aktieris. Vairāk nekā pusgadsimtu ilgajā aktiera karjerā piedalījies vairāk nekā 150 filmās. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) IMDb profils (angliski) AllMovie profils (angliski)