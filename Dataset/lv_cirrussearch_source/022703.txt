"Ceļā" (angļu: On the Road) ir 2012. gada Brazīlijas, Francijas, Kanādas kopražojuma filma, piedzīvojumu drāmas žanrā. Filmas režisors ir Volters Seless. Filmas scenārijs balstās uz Džeka Keruaka grāmatu "Ceļā" (On the Road, 1957). Filmas galvenie varoņi Sals Paradaizs (Sems Railijs) un Dīns Moriartijs (Garets Hedlunds) ir tipiski bītu paaudzes pārstāvji. Pēc tēva nāves Sals Paradaizs meklē savu turpmāko dzīves ceļu. Viņš būtu ieinteresēts kļūt par rakstnieku, taču, nespējot atrast tematu, viņš lielāko tiesu laika pavada ar draugiem bāros, klausīdamies džezu. Drīz viņš iepazīstas ar Dīnu Moriartiju un tā 16 gadus veco sievu Mērilovu (Kristena Stjuarta). Sals un Dīns smēķē marihuānu, apmeklē džeza nakstklubus, izmanto ikvienu iespēju. Dīns ar kādu draugu Karlo (Toms Stēridžs) sarunā doties uz Denveru. Vēlāk Sals arī izlemj viņiem pievienoties un dodas ceļojumā pa ASV ar gadījuma transportu. Tālākie viņu kopējie ceļojumi saistās ar uzdzīvi, alkoholu un narkotikām, centienos izdzīvot dzīves jēgu, kā arī tās bezjēdzību. Ceļojumu papildina arī sievietes, kuru lomas tēlo Kristena Stjuarta, Kirstena Dansta, Eimija Adamsa, Elizabete Mosa un Alisi Braga. «Sur la route - released». AlloCiné.fr. Skatīts: 2012. gada 5. augusts. «ON THE ROAD (15)». Britu filmu klasifikācijas padome. Arhivēts no oriģināla, laiks: 2014-10-30. Skatīts: 2013-04-04. «On the Road (2012)». Box Office Mojo. Skatīts: 2012-11-05. Stuart Kemp. «Kristen Stewart goes On the Road». The Hollywood Reporter, 2010. gada 6. maijs. Skatīts: 2010-05-07. IMDb profils (angliski) AllMovie profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)