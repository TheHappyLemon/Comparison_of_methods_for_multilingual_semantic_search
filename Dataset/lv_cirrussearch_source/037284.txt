Sorbīnskābe (trans-trans-,2,4-heksadiēnskābe, pīlādžskābe, СН3−СН=СН−СН=CH−СООН) pieder pie nepiesātinātajām karbonskābēm ar divām divkāršajām saitēm molekulā. Sorbīnskābe ir bezkrāsaina kristāliska viela (adatveida kristāli). Sorbīnskābes sāļus sauc par sorbātiem. Sorbīnskābi izdalījis vācu ķīmiķis Hofmans no pīlādžogu sulas. No tā cēlies vielas nosaukums (latīņu: sorbus — 'pīlādzis'). Pīlādžogas nemēdz sapelēt sorbīnskābes konservējošo īpašību dēļ. Atrodama pīlādžu ogās un citur kā dabīgs konservants. Pārtikas rūpniecībā plaši lieto kā konservantu (E200). Sorbīnskābei nav indīgas vai kancerogēnas iedarbības uz cilvēka organismu, tai ir labvēlīga iedarbība uz imūnsistēmu (tomēr dažiem cilvēkiem var izraisīt alerģiju). Kā konservantus lieto arī nātrija sorbātu (E201), kālija sorbātu (E202) un kalcija sorbātu (E203).