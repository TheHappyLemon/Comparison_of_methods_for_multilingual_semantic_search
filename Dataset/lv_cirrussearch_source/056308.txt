Hohostervicas pils (vācu: Burg Hochosterwitz) ir viena no iespaidīgākajām viduslaiku pilīm Austrijā, atrodas Karintijas zemē, uz austrumiem no Sanktfeitas pie Glānas pilsētas. Pils ir populārs tūrisma objekts. Pils atrodas 160 metrus augstas klints virsotnē un skaidrā laikā redzama no 30 kilometru attāluma. Rakstos Hohostervicas pils pirmoreiz minēta 860. gadā. 1209. gadā par pils īpašniekiem kļuva Ostervicu dzimta, kas izbeidzās 15. gadsimtā. 16. gadsimtā imperators Ferdinands I to piešķīra Khevenhilleru dzimtai, kas to nocietināja. Kopš 16. gadsimta līdz mūsdienām pils nav būtiski pārbūvēta un arī mūsdienās ir Khevenhilleru dzimtas īpašums. Vikikrātuvē par šo tēmu ir pieejami multivides faili. Skatīt: Hohostervicas pils. Oficiālā tīmekļa vietne