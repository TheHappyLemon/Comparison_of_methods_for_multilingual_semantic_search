Austrumkāpa (afrikandu: Oos-Kaap, angļu: Eastern Cape, ķhosu: EMpuma Koloni, cvanu: Kapa Bokone) ir province Dienvidāfrikā. Province robežojas ar Rietumkāpas provinci rietumos, ar Ziemeļkāpas provinci ziemeļrietumos, ar Frīsteitas provinci ziemeļos un ar Kvazulu-Natālas provinci ziemeļaustrumos, kā arī ar Lesoto ziemeļaustrumos. Dienvidos provinci apskalo Indijas okeāns. Tās administratīvais centrs ir Bišo, savukārt lielākā pilsēta ir Portelizabeta. Austrumkāpas kopējā teritorija ir apmēram 168,9 tūkstoši km2, 2011. gadā iedzīvotāju skaits sasniedza 6,562 miljonus. Pēc 2018. gada provizoriskajiem datiem provincē dzīvo 6 522 700 iedzīvoāji. Tā ir otrā lielākā province Dienvidāfrikā pēc platības un ceturtā lielākā pēc iedzīvotāju skaita. Province ir dibināta 1994. gada 27. aprīlī,sadaloties Kāpas provincei. Provinces centrālā un austrumu daļa ir kosu vēsturiskā dzīvesvieta. Tā ir viens no ekonomiski nabadzīgākajām Dienvidāfrikas provincēm. No šī reģiona ir nākuši vairāki ievērojami Dienvidāfrikas politiķi, tai skaitā Nelsons Mandela, Tabo Mbeki. Vikikrātuvē par šo tēmu ir pieejami multivides faili. Skatīt: Austrumkāpa. Encyclopædia Britannica raksts (angliski) Oficiālā tīmekļa vietne