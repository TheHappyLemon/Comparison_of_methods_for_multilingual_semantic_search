Andrejs Piontkovskis (krievu: Андрей Андреевич Пионтковский; dzimis 1940. gada 30. jūnijā Maskavā, PSRS) ir padomju un Krievijas matemātiķis, žurnālists un politiskais darbinieks. Bijušais kustības "Solidaritāte" Federālās politiskās padomes biroja loceklis. Bijušais Krievijas opozīcijas Koordinācijas padomes loceklis. 1962. gadā absolvējis Maskavas Lomonosova Valsts universitātes Mehānikas un matemātikas fakultāti. Doktora grāds fizikā un matemātikā. Viņš ir vairāk nekā 100 rakstu un vairāku monogrāfiju autors par vadības teoriju, globālo modelēšanu un kodolkara stratēģiju. Ar politisko žurnālistiku nodarbojas kopš 1998. gada un ir publicējis vairākus simtus rakstu Krievijas un ārvalstu medijos. 2004. gadā viņš iestājās Krievijas Apienotajā demokrātiskajā partijā "Jabloko" (izstājās 2010. gadā). Ir radikālā opozīcijā Vladimira Putina politikai. 2016. gada februārī viņš pameta Krieviju, baidoties no kriminālvajāšanas pēc tam, kad Ģenerālprokuratūra rakstā "Bumba, kas gatava uzsprāgt" atrada ekstrēmisma pazīmes. Dzīvo ASV. Gandrīz mēnesi pirms Krimas okupācijas, 2014. gada 21. februārī intervijā Lietuvas valsts radio un televīzijas tiešsaistes portālam Piontkovskis sacīja, ka "Kremlis cenšas sadalīt Ukrainu un anektēt Krimu, un Rietumi nevar savaldīt Krieviju, jo ASV prezidenta Baraka Obamas politika ir tikpat bez mugurkaula kā Eiropas Savienības politika...". 2014. gada septembrī viņš parakstīja iesniegumu, kurā pieprasīja "izbeigt agresīvo avantūru: izvest Krievijas karaspēku no Ukrainas un izbeigt propagandas, materiālā un militārā atbalsta sniegšanu separātistiem Ukrainas dienvidaustrumos". Asi kritizē Krievijas iebrukumu Ukrainā. «Пионтковский покинул РФ, опасаясь преследования – DW – 19.02.2016». dw.com (krievu). Skatīts: 2023-05-16. Владимирас Лаучюс. «Пионтковский: после Грузии – Украина, после Украины – страны Балтии». DELFI. Skatīts: 2023-05-16. «Путин впервые попросил пощады: Пионтковский заявил о подготовке капитуляции РФ (видео)». www.unian.net (krievu). Skatīts: 2023-05-16. Vikikrātuvē par šo tēmu ir pieejami multivides faili. Skatīt: Andrejs Piontkovskis.