Nanoracks Bishop Airlock jeb Bishop ir ASV uzņēmuma Nanoracks slūžu kameras modulis. Tas Starptautiskajā kosmosa stacijā (SKS) tika nogādāts 2020. gada decembrī ar karavas kuģi SpaceX CRS-21. Moduli izgatavoja Nanoracks, Thales Alenia Space, Boeing. To izmanto, lai brīvā lidojumā palaisti CubeSats veida nanopavadoņus, mazos pavadoņus un citas kravas NASA un citiem komerciāliem un valdības klientiem. NASA plāno izmantot slūžu kameru kā jaunu veidu, lai atbrīvotos no lieliem atkritumu gabaliem. Moduļa nosaukums aizgūts no šaha figūras laidņa (angļu: bishop, tiešā tulkojumā "bīskaps"). Nanoracks bija noslēdzis līgumu ar NASA, lai nosūtītu akadēmisku un privātu klientu kravas uzstādīšanai uz SKS eksperimentu statīvos vai izmešanai no slūžu kameras Japānas Kibō modulī. NASA ierobežojumi izmantot JAXA iekārtu radīja vājo vietu, mudinot Nanoracks izstrādāt savu slūžu kameru, lai palielinātu pavadoņu izvēršanas iespējas. NASA plānoja arī izmantot Bishop, lai atbrīvotos no atkritumiem. Kosmonauti vienkārši ievietotu savus atkritumus slūžu kamerā, un atkritumi tiktu izmesti ārā un sadegtu Zemes atmosfērā. Tas palīdzētu risināt hronisko problēmu, proti, turēt atkritumus visos moduļos mēnešiem ilgi, gaidot, kad kravas kosmosa kuģis aizvedīs atkritumus. 2016. gada maijā tika parakstīts Kosmosa līgums starp NASA un Nanoracks, lai izstrādātu privātu slūžu kameru. 2017. gada februārī tika apstiprināts Nanoracks un Boeing plāns izgatavot un palaist moduli līdz 2019. gadam. Sākotnēji bija plānots Bishop palaista SpaceX CRS-19 lidojumā 2019. gada beigās, vēlāk moduli pārcēla uz SpaceX CRS-21. Slūžu kameras primārais ražotājs bija Nanoracks. Titāna un alumīnija hermētisko korpusou izgatavoja uzņēmums Thales Alenia Space rūpnīcā Turīnā, Itālijā. Boeing ražoja nerūsošā tērauda ārējos paneļus un saslēgšanās mehānismu Common Berthing Mechanism (CBM). Daļēji izgatavoās daļas tika nosūtītas uz Kenedija Kosmosa stacijas apstrādes ēku, lai moduli pabeigtu, montētu un testētu. Bishop orbītā tika palaists 2020. gada 6. decembrī 16:17:08 UTC. Tas atradās kravas kuģa SpaceX CRS-21 Cargo Dragon nehermētiskā kravas sekcijā. Dragon SKS sasniedza 7. decembrī. 19. decembrī 23:44 UTC ar manipulatoru Canadarm-2 no Dragon nehermētiskās kravas sekcijas tika izņemts Bishop Airlock, un 20. decembrī 03:30 UTC tas tika pievienots Tranquility moduļa kreisās puses pieslēgvietai. 2022. gada 2. jūlijā pirmo reizi tika izmantota Nanoracks Airlock Trash Deployer sistēma, ko stacijā nogādāja Cygnus NG-17. Ap 22:30 UTC manipulators Canadarm-2 no SKS atvienoja Bishop Airlock un pacēla to pretēji stacijas ātruma vektoram. Pēc tam 3. jūlijā 0005 UTC Bishop izgrūda lielu atkritumu maisu. Ap 0130 UTC Bishop tika atkārtoti pievienots Tranquility modulim. Atkritumu maisa masa varēja būt aptuveni 250 kg, izmērs aptuveni 1,5 m diametrā. Slūžu kamera ir zvana veida cilindrs, kas piestiprināts Tranquility modulim. Tā izmēri ir 1,80 m × 2,014 m ar 3,99 kubikmetru tilpumu. Modulim nav ārējas lūkas, tā vietā Canadarm2 pievienojas pie kādas no abām satvērēja vietām, lai noņemtu vai pievienotu stacijas pieslēgvietai. Kamēr Bishop ir pievienots stacijai, tas ir hermētiskai noslēgts un ļauj kosmonautiem iekšā ievietot kravu. Pēc tam lūku aizver, iesūc gaisu un ar manipulatoru kosmosa stacijas ārpusē veic moduļa satveršanu un atvienošanu no pieslēgvietas. Pēc kravas izmešanas vai zinātnisko eksperimentu pabeigšanas vakuumā slūžu kameru novieto atpakaļ iepriekšējā vietā. Modulim ir arī otra satvērēja vieta, kas ļauj to pievienot pie mobilās transportsistēmas Mobile Base System un pārvietot pa stacijas galveno kopni. SpaceX launches first in new line of upgraded space station cargo ships spaceflightnow, Stephen Clark, 2020-12-06 Vikikrātuvē par šo tēmu ir pieejami multivides faili. Skatīt: Bishop Airlock. BISHOP AIRLOCK Nanoracks A New Doorway to Space NASA Bishop Gunter Dirk Krebs