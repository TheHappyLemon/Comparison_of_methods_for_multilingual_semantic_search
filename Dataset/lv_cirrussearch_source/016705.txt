Ēriks Ešenvalds (dzimis 1977. gada 26. janvārī Priekulē) ir latviešu klasiskās mūzikas komponists. Triju Zvaigžņu ordeņa virsnieks. Dzimis 1977. gada 26. janvārī Priekulē, viņa māte ir dziedāšanas un dabaszinību skolotāja. Mācījās Priekules 1. vidusskolā un Priekules mūzikas skolas klavieru klasē (1983–1991), pēc tam Liepājas 1. vidusskolā (1992–1995). Studēja Latvijas Baptistu draudžu savienības Teoloģijas seminārā (1995-1997) un Latvijas Mūzikas akadēmijā pie Selgas Mences (1997–2004), saņēma J. Vītola (1999, 2002) un Latvijas Jaunrades fonda stipendijas (2000). Līdztekus strādāja par mūzikas skolotāju Rīgas 31. vidusskolā (1998–2002) un no 1999. gada Rīgas baptistu Vīlandes draudzes mūzikas daļas vadītājs. Kopš 2002. gada bija Valsts akadēmiskā kora "Latvija" mākslinieks. Studiju laikā piedalījās De Villecroze vasaras akadēmijā Francijā (2001), kompozīcijas meistarkursos Čehijā (2001), starptautiskajā Gaudeamus mūzikas nedēļā Amsterdamā (2003). 2006. gadā ieguva pirmo vietu konkursā International Rostrum for Composers jauno komponistu kategorijā. 2007. gadā Latvijas Nacionālā opera iestudēja Ešenvalda operu "Augļu koks ir Jāzeps". 2012. gadā Ērika Ešenvalda kora dziesmu kompaktdisks „O salutaris” jauniešu kora „Kamēr...” izpildījumā tika atzīts par 2011. gada labāko akadēmiskās mūzikas albumu. Lielā mūzikas balva (2005, 2007, 2015) Autortiesību bezgalības balva (2006) Laikraksta "Diena" Gada balva kultūrā (2007) Latvijas Mūzikas Ierakstu Gada balva (2012) IV šķiras Triju Zvaigžņu ordenis "Par nopelniem kultūrā, daudzveidīgu radošo ieguldījumu Latvijas mūzikā un tās popularizēšanā pasaulē" (2018) 1999.: "Iespaidi Sāremā" klarnetei un čellam 2005.: "Laika robežas" stīgu orķestrim 2006.: "Leģenda par iemūrēto sievu" (Légende de la femme emmurée) jauktajam korim 2007.: opera "Augļu koks ir Jāzeps" 2009.: dziesma Amazing Grace jauktajam korim 2009.: tautasdziesmas apdare jauktajam korim "Seši Mazi Bundzinieki" 2011.: oratorija Passion and Resurrection soprānam, jauktajam korim un stīgu orķestrim 2011.: koradziesma O Salutaris jauktajam korim 2013.: dziesma jauktajam korim "Northern Lights" (Ziemeļblāzma) 2016.: opera "Iemūrētie" Passion And Resurrection (2011) O salutaris (2012) Northern Lights (2015) «Valsts prezidents Rīgas pilī pasniedz augstākos valsts apbalvojumus» (PDF). Latvijas Valsts prezidenta kanceleja. 2018. gada 3. maijā. Arhivēts no oriģināla, laiks: 2020. gada 3. decembrī. Skatīts: 2018. gada 7. maijā. «Eriks Esenvalds composer». Arhivēts no oriģināla, laiks: 2013. gada 20. decembrī. Skatīts: 2012. gada 7. decembrī. Musica Baltica[novecojusi saite]