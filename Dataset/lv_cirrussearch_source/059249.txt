Serves bāka (igauņu: Sõrve tuletorn) atrodas Igaunijā uz Sāmsalas, salas dienviddaļā, uz Serves pussalas. Bāka iezīmē Irbes šauruma ziemeļpusi. Bāka šajā vietā atrodas jau no 1646. gada, kad šeit bija koka tornis. 1807. gadā to nomainīja konisks akmens mūra tornis. 1862. gadā atkal bija koka tornis, kuru pēc gada nomainīja mūra tornis no sarkaniem ķieģeļiem. 1944. gadā tas tika sagrauts. 1949. gadā tika uzcelts pagaidu koka tornis, kuru 1960. gadā nomainīja pašreizējais tornis. Bākas augstums ir 52 m. Bāku veido apaļš, konisks betona tornis ar galeriju un laternu. Torņa augšdaļa ir melna, apakšdaļa balta. Gaismas elements atrodas 53 m virs jūras līmeņa. Gaisma balta (0,5 s deg, 14,5 s pārtraukums). Gaismas signāls redzams 15 jūras jūdžu attālumā. Bāka darbojas visu gadu diennakts tumšajā laikā. Vikikrātuvē par šo tēmu ir pieejami multivides faili. Skatīt: Serves bāka. Estonian Maritime Navigation