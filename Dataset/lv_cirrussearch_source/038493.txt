Vidējie dzeņi (Dendrocoptes) ir dzilnu dzimtas (Picidae) ģints, kas apvieno 3 mūsdienās dzīvojošas sugas. Tās sastopamas Eiropā un Āzijā. Latvijā mājo viena suga no vidējo dzeņu ģints — vidējais dzenis (Dendrocoptes medius). Nesenā pagātnē visas vidējo dzeņu sugas tika sistematizētas raibo dzeņu ģintī (Dendrocopos), bet līdz ar jaunākajiem ģenētiskajiem atklājumiem dzilnu dzimtas sistemātikai ir veikta revīzija. Daudzos informācijas avotos šīs sugas joprojām atzīmētas raibo dzeņu ģintī. Vidējo dzeņu ģints sugas ir vidēji lieli dzilnu dzimtas putni. Lielākais ģintī ir vidējais dzenis, tā ķermeņa garums var sasniegt 22 cm, svars 85 g. Mazākais ģinttī ir Arābijas dzenis, kura ķermeņa garums ir 18 cm, svars 19—20 g. Visām trim sugām ir melnibalta, raiba mugura, pelēks vēders un vaigi, sārta zemaste, līdzīgi raibajiem dzeņiem. Galvas virsa koši sarkana (vidējam dzenim) vai dzeltena (dzeltengalvas dzenim), vai dzeltensarkana (Arābijas dzenim). Vidējo dzeņu ģints (Dendrocoptes) Arābijas dzenis (Dendrocoptes dorae) Dzeltengalvas dzenis (Dendrocoptes auriceps) Vidējais dzenis (Dendrocoptes medius) World Bird List: Woodpeckers, 2020 Latvijas Daba: Dzilnu dzimta Fuchs, J.; Pons, J.M. (2015). "A new classiﬁcation of the pied woodpeckers assemblage (Dendropicini, Picidae) based on a comprehensive multi-locus phylogeny". Molecular Phylogenetics and Evolution. 88: 28–37. doi:10.1016/j.ympev.2015.03.016. PMID 25818851. «Planet of Birds: Middle Spotted Woodpecker (Dendrocopos medius)». Arhivēts no oriģināla, laiks: 2016. gada 15. martā. Skatīts: 2017. gada 13. maijā. Winkler, Hans; Christie, David A. 2002. Family Picidae (Woodpeckers) in del Hoyo, J., Elliott, A., & Sargatal, J., eds. Volume 7: Jacamars to Woodpeckers // Handbook of the birds of the world. — Barcelona: Lynx Edicions, 2002. — С. 483. — ISBN 84-87334-37-7 Dendrocoptes dorae - Arabian Woodpecker A new classification of the Pied Woodpeckers assemblage (Dendropicini, Picidae) based on a comprehensive multi-locus phylogeny