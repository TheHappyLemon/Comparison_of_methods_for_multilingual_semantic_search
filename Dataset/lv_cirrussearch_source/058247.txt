2020. gada vasaras paraolimpiskās spēles bija 16. vasaras paraolimpiskās spēles. Tās no 2021. gada 24. augusta līdz 5. septembrim notika Japānas galvaspilsētā Tokijā. Paraolimpiskajās spēlēs startēja aptuveni 4500 sportisti, kas pārstāvēja 163 nacionālās paraolimpiskās komitejas. Paraolimpiskajās spēlēs startēja arī Latvijas komanda, kuras sportisti izcīnīja piecas medaļas — Diāna Dadzīte izcīnīja sudraba medaļu diska mešanā un bronzas medaļu šķēpa mešanā vieglatlētikā, Rihards Snikus izcīnīja divas sudraba medaļas jāšanā, ieņemot 2. vietu gan individuālajās iejādes sacensībās, gan brīvā stila disciplīnā, bet Aigars Apinis pēc konkurenta diskvalifikācijas saņēma bronzas medaļu diska mešanā. Tokija ir pirmā pilsēta pasaulē, kas divas reizes organizēja paraolimpiskās spēles. 2020. gada vasaras olimpiskās spēles «Atklātas Tokijas paralimpiskās spēles». Jauns.lv (latviešu). Skatīts: 2021. gada 29. augustā. Oficiālā tīmekļa vietne (angliski)