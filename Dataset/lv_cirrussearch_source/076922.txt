Mossad (ivritā: המוסד למודיעין ולתפקידים מיוחדים — "Izlūkošanas un īpašo uzdevumu iestāde") ir Izraēlas izlūkošanas dienests. Pēc savām funkcijām un uzdevumiem līdzinās ASV Centrālās izlūkošanas pārvaldei. Tiek uzskatīta par vienu no profesionālākajiem un spēcīgākajiem specdienestiem pasaulē. Tieši pakļauts Izraēlas premjerministram. Mossad tika nodibināts 1951. gada 1. aprīlī. Pirmais Izraēlas premjerministrs, Dāvids Ben Gurions, kurš bija Mossad izveides iniciators, izteicās, ka: "Mūsu valsts kopš pašas dibināšanas bijusi ienaidnieku ielenkumā. Izlūkošana ir mūsu pirmā aizsardzības līnija". Jau vēlāk Mossad sāka darboties arī aiz Izraēlas robežām. Tā centrālais ofiss atrodas Telavivas centrā, bet operatīvās nodaļas Telavivas piepilsētā. Mossadā strādā ap 1200 darbinieku un tā budžets tiek lēsts ap 350 miljoniem ASV dolāru. Darbības virzieni ir saistīti ar informācijas vākšanu, apstrādi un analīzi, ka arī slepeniem, speciāliem uzdevumiem Izraēlā un aiz tās robežām. Tāpat Mossad uzdevumos ietilpst arī pretdarbība teroristiskiem aktiem pret ebrejiem Izraēlā un aiz tās robežām, palīdzība izbraukt ebrejiem uz Izraēlu no valstīm, kurās to nav iespējams izdarīt, un daudzi citi. Mossad vadītājs no 1952. līdz 1963. gadam bija Isers Harels, kurš savus jaunības gadus bija pavadījis Latvijā. Спецслужбы Израиля (krieviski) Экс-глава «Моссад»: Мугния был одним из самых опасных и жестоких террористов. Остальным – приготовиться Arhivēts 2009. gada 6. aprīlī, Wayback Machine vietnē. (krieviski) Diena "Mossad mēģina palielināt efektivitāti" (13.01.05.) Mossad mājaslapa (angliski) Informācija par Mossad (angliski)