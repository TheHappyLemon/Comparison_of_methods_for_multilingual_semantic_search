Petra Krupkova (čehu: Petra Krupková; dzimusi 1976. gada 23. aprīlī Kolīnā, bijusi precējusies kā Petra Mazakova un Petra Movsisjana) ir Čehijas starptautiskā lielmeistare šahā (2000). 1990. gadā izcīnījusi bronzas medaļu Čehoslovākijas junioru šaha čempionātā U18 vecuma grupā. 1992. gadā dalījusi ceturto vietu Pasaules junioru šaha čempionātā U16 vecuma grupā. 1993. gadā uzvarējusi Čehijas sieviešu šaha čempionātā, bet gadu vēlāk šajā turnīrā bijusi trešā. 1995. gadā Polijā kopā ar Moniku Bobrovsku dalījusi pirmo vietu Pasaules čempionāta šahā sievietēm zonas turnīrā un izcīnījusi tiesības piedalīties starpzonu turnīrā. 1995. gadā Kišiņevā piedalījusies Pasaules čempionāta šahā sievietēm starpzonu turnīrā, kurā ieņēmusi 15. vietu. 1996. gadā Ungārijā izcīnījusi bronzas medaļu Eiropas junioru šaha čempionātā U20 vecuma grupā. Pārstāvējusi Čehiju Pasaules šaha olimpiādēs: 1996. gadā pie pirmā galdiņa 32. sieviešu šaha olimpiādē Erevānā (+2, =6, -3), 1998. gadā pie pirmā galdiņa 33. sieviešu šaha olimpiādē Elistē (+3, =6, -2), 2000. gadā pie pirmā galdiņa 34. sieviešu šaha olimpiādē Stambulā (+3, =5, -4), 2002. gadā pie otrā galdiņa 35. sieviešu šaha olimpiādē Bledā (+3, =6, -1). Pārstāvējusi Čehiju Eiropas komandu sieviešu šaha čempionātā: 1999. gadā pie pirmā galdiņa 3. Eiropas komandu sieviešu šaha čempionātā Batumi (+2, =3, -1). Par panākumiem turnīros FIDE 2000. gadā viņai piešķīrusi starptautiskās lielmeistares (WGM) nosaukumu. 2003. gadā beigusi aktīvās šahistes gaitas. Bijusi precējusies ar Armēnijas šaha lielmeistaru Sergeju Movsisjanu. «Historické výsledky MČR žen». Arhivēts no oriģināla, laiks: 2018. gada 24. februārī. Skatīts: 2018. gada 6. novembrī. 1995 Kishinev Interzonal Tournament OlimpBase :: Women's Chess Olympiads :: Petra Krupková OlimpBase :: European Women's Team Chess Championship :: Petra Krupková Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)