NSU Motorenwerke bija 1873. gadā dibināts autobūves uzņēmums. 1969. gadā to nopirka Volkswagen. NSU Motorenwerke tika apvienots ar uzņēmumu Auto Union, nodibinot mūsdienu Audi. Uzņēmums kā Mechanische Werkstätte zur Herstellung von Strickmaschinen dibināts 1873. gadā Rīdlingenē un iesākumā ražoja adāmmašīnas. 1880. gadā uzņēmums pārcēlās uz Nekārzulmu (Neckarsulm). Pilsētas nosaukuma saīsinājums (NSU) kļuva par uzņēmuma marku. 1886. gadā uzņēmums sāka ražot augstrata velosipēdus un 1892. gadā atteicās no adāmmašīnu ražošanas. 1901. gadā tika izlaists pirmais motocikls, bet 1905. gadā — automobilis. Otrā pasaules kara laikā NSU Motorenwerke armijas vajadzībām izlaida Sd.Kfz. 2 kāpurķēžu motociklus. Vikikrātuvē par šo tēmu ir pieejami multivides faili. Skatīt: NSU Motorenwerke.