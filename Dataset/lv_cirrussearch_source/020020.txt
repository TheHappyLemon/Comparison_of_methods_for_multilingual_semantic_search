Cikāžveidīgie (Cicadomorpha) ir blakšu kārtas (Hemiptera) infrakārta, kas aptver lielāko daļu cikāžu sugu, izņemot laterncikādes, kas izdalītas otrā laterncikāžveidīgo infrakārtā (Fulgoromorpha). Cikāžveidīgo infrakārtā ir apmēram 35 000 sugu, kas sastopamas visos pasaules kontinentos, izņemot Antarktīdu. Lielākā sugu dažādība mājo Eirāzijā. Visas Latvijā dzīvojošās cikāžu sugas (231) pieder pie cikāžveidīgo infrakārtas. Daudzu sugu cikāžu nimfas sevi ieskauj sekrētā, ko izdala īpaši tam piemērotie malpīgijvadi - kukaiņu izvadorgāni, kas atbrīvo hemolimfu no slāpekli saturošajām atkritumvielām un piedalās osmoregulācijā. Nimfas nekad neiekļauj hidrofobisks vasks, kāds iekļauj laterncikāžu nimfas. Visas infrakārtas sugas barojas ar augu sulu. Lielākajai daļai cikāžveidīgo sugu gremošanās sistēmā ir filtrācijas kambaris, kas atrodas kuņģī un kas augu sulu uzsūkšanas brīdī palīdz atbrīvoties no šķiedrvielās esošā liekā ūdens. Cikāžveidīgo infrakārta (Cicadomorpha) Cikāžu virsdzimta (Cicadoidea) Cikāžu dzimta (Cicadidae) Pūkcikāžu dzimta (Tettigarctidae) Dzeloņcikāžu virsdzimta (Membracoidea) Cikādiņu dzimta (Cicadellidae) Dienvidamerikas kokucikāžu dzimta (Melizoderidae) Dzeloņcikāžu dzimta (Membracidae) Kokucikāžu dzimta (Aetalionidae) Lapu cikādiņu dzimta (Myerslopiidae) Putcikāžu virsdzimta (Cercopoidea) Amerikas putcikāžu dzimta (Clastopteridae) Cauruļcikāžu dzimta (Machaerotidae) Lēcējcikāžu dzimta (Cercopidae) Putcikāžu dzimta (Aphrophoridae) Tropu lēcējcikāžu dzimta (Epipygidae) «Keys to the families of cicadomorpha and subfamilies and tribes». Arhivēts no oriģināla, laiks: 2013. gada 16. jūnijā. Skatīts: 2013. gada 27. jūnijā. Cikādes (Cicadina) Bioloģijas terminu vārdnīca C. H. Dietrich in Resh, V. H. & Carde, R. T. (Eds.) 2003 Encyclopedia of Insects. Academic Press. Latvijas Daba: Cikādes Latvijas cikāžu foto ASV uzbrūk cikādes