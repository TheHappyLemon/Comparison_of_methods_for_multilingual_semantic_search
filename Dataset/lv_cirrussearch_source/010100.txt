Beluorizonti, arī Belu Orizonti (Brazīlijas portugāļu: Belo Horizonte, izrunā: [bɛloɾiˈzõntʃi] — “Skaistais apvārsnis”) ir pilsēta Brazīlijas dienvidaustrumos, Minasžeraisas štata administratīvais centrs un lielākā pilsēta. 2018. gadā tajā dzīvoja aptuveni 2,5 miljoni iedzīvotāju, līdz ar to tā ir Brazīlijas sestā lielākā pilsēta, un trešā lielākā Brazīlijas Dienvidaustrumu reģionā (aiz Sanpaulu un Riodežaneiro). Beluorizonti platība ir 331 km², un ir gan līdzenas teritorijas, gan kalni. Atrodas 716 km attālumā no Brazīlijas galvaspilsētas Braziljas. Reģionā pirmās apmetnes tika veidotas 18. gadsimta sākumā, taču pilsēta tādā izskatā, kādā ir mūsdienās, tika plānota 1890. gados, lai aizvietotu Ourupretu kā štata administratīvo centru. Beluorizonti ir plānota pilsēta, to cēla laikā kad Brazīlijā valdīja pozitīvisms un spēcīga republikas ideoloģija. Pilsētas tiesības ieguva 1897. gada 12. decembrī. Pilsētā ir mūsdienu un klasisko ēku sajaukums, tāpat tajā atrodas vairāki modernās Brazīlijas arhitektūras mākslas darbi. Pilsēta tika būvēta uz vairākiem pakalniem un to pilnībā ieskauj Kurralas kalni, kas kalpo kā dabiska pilsētas robeža. Beluorizonti ir bāzēti trīs profesionāli futbola klubi — América, Atlético Mineiro un Cruzeiro. Tāpat pilsēta bija viena no 2014. gada FIFA Pasaules kausa norises vietām. Šī ir vietējo iedzīvotāju izruna. Citur Brazīlijā šo pilsētas nosaukumu izrunā kā [bɛlu oɾiˈzõtʃi], [bɛlu oɾiˈzõti] vai [bɛlu oɾiˈzõte] https://www.ibge.gov.br/estatisticas/sociais/populacao/22827-censo-demografico-2022.html?edicao=37225; pārbaudes datums: 24 oktobris 2023. Alla Placinska. Portugāļu īpašvārdu atveide latviešu valodā. Rīga : Latviešu valodas aģentūra, 2015. 100. lpp. ISBN 978-9984-829-20-3. «IBGE | Brasil em Síntese» (portugāļu). cidades.ibge.gov.br. Skatīts: 2019. gada 1. jūlijā. «A cidade planejada». FIEMG. Arhivēts no oriģināla, laiks: 2009. gada 6. janvārī. Skatīts: 2019. gada 1. jūlijā. Vikikrātuvē par šo tēmu ir pieejami multivides faili. Skatīt: Beluorizonti. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne