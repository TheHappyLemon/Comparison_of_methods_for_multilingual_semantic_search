Krepjēra (franču: Crespières) ir ciems Francijā, Ivelīna departamentā, Ildefransa reģionā. Krepjēra atrodas uz Versaļas līdzenuma, 17 km uz rietumiem no Senžermēnanlē. Gar ciema dienvidu robežu tek Ridegalī upe (Ru de Gally), kas ir Moldres (Mauldre) pieteka. No rietumiem uz dienvidiem cauri Krepjērai iet departamentālā šoseja RD 307, kas savieno Parīzi ar Mareisīrmoldri (Mareil-sur-Mauldre), bet no ziemeļiem uz dienvidiem departamentālā šoseja RD 198. Krepjēras sadraudzības pilsēta kopš 1998.gada ir Rosrāte (Rösrath) Vācijā. Neolīta un vēlāk Gallijas civilizācijas lietiskie avoti pierāda, ka vieta bija apdzīvota ļoti sen. 918. gadā tika izveidota kristīgā draudze un vieta saucās Crisparias. Nosaukums iespējams ir cēlies no latīņu vārda crisparia - 'zemes nelīdzenums'. 1143. gadā teritorija tika pievienota ar Pāvesta Inocenta II rīkojumu Saint-Martin-des-Champs abatijai. 1351. gadā tās nosaukums tika mainīts uz Cresperie. Galvenā iedzīvotāju nodarbošanās vienmēr bijusi zemkopība. Pirmās liecības par Krepjēras ciemu kā administratīvo vienību ir saglabājušās no 18. gadsimta. 12. gadsimta Svētā Mārtiņa baznīca (Église Saint-Martin) ir ierakstīta Francijas kultūras mantojuma sarakstā 1950. gadā. 1580. gadā celtā Vidviles pils (Château de Wideville), Luija XIII stila celtne. Pašlaik (2014) tur dzīvo itāļu modes dizaineris Valentino Garavani. Mairie de Crespières. «Site officiel de Crespières.». Arhivēts no oriģināla, laiks: 2014-12-16. Skatīts: 2014-12-4. TopicTopos: Le patrimoine, l'identité des territoires. «Histoire de la commune de Crespières.». Arhivēts no oriģināla, laiks: 2016-02-17. Skatīts: 2014-12-5.