Vaigeo (indonēziešu: Pulau Waigeo) ir Indonēzijai piederoša sala Klusajā okeānā, Radžaampatu arhipelāga lielākā sala. Administratīvi ietilpst Dienvidrietumu Papua provincē, daļa no Radžaampatas apriņķa. Lielākā apdzīvotā vieta ir apriņķa centrs Vaisai. Sala ir viena no arhipelāga piecām vēsturiskajām karalistēm. Sala izvietojusies Jaungvinejas ziemeļrietumu piekrastē, no kuras to šķir 45 km platais Dampjē šaurums, bet Bugenvila šaurums rietumos to šķir no Kaves salām. Sala faktiski sastāv no divām daļām, kuras atdala 47 km garais Majalibita līcis, dēvēts arī par iekšējo jūru, bet savieno 10 km garš un 2 km plats zemesšaurums salas ziemeļos. Krasta līnija ļoti izrobota, piekrastē daudz mazāku saliņu. Salas reljefs pārsvarā paugurains, augstākais punkts ir Danai kalns (982 m vjl). Valda tropiskais klimats. Ainavā dominē tropiskie lietusmeži, piekrastēs — mangrovju audzes. Lielāko daļu salas teritorijas aizņem no divām daļās sastāvošs Vaigeo salas dabas rezervāts. Salas mežos mežā ir reģistrēta 141 putnu suga, 24 zīdītāji un 30 herpetofaunas veidi. Daļu Majalibita līča un citus piekrastes apgabalus aizņem Radžaampatas jūras parks. Wisata Pulau Waigeo Kaya Keanekaragaman Hayati Mayalibit Bay MPA Vikikrātuvē par šo tēmu ir pieejami multivides faili. Skatīt: Vaigeo. Encyclopædia Britannica raksts (angliski)