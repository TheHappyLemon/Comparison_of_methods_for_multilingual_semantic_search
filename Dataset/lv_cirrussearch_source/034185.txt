Madrides metro (spāņu: Metro de Madrid) ir metro sistēma Spānijas galvaspilsētā un lielākajā pilsētā Madridē. Madrides metro savu darbību uzsāka 1919. gada 17. oktobrī un tās kopējais garums bija 3,5 kilometri ar astoņām stacijām. Mūsdienās Madrides metro sastāv no trīspadsmit līnijām un 301 stacijām. Kopējais līniju garums ir 293 kilometri no kuriem lielākā daļa atrodas zem zemes. Pēc 2015. gada datiem Madrides metro gada laikā pārvadāja 569,73 miljonus pasažieru un 1,56 miljonus pasažieru vienas dienas laikā. Madrides metro strādā katru dienu no pulksten 6:00 līdz 1:30. Viens brauciens Madrides metro atkarībā no līnijas izmaksā no 1,50 līdz 3 eiro, bet desmit braucieni no 11,20 līdz 12,20 eiro. Tas ir piektais noslogotākais metro Eiropā un divdesmit piektais noslogotākais metro pasaulē pēc pārvadāto pasažieru skaita viena gada laikā. Tas ir trešais garākais metro Eiropā aiz Londonas metro un Maskavas metro, kā arī astotais garākais metro pasaulē pēc visu līniju kopējā garuma. «Arhivēta kopija». Arhivēts no oriģināla, laiks: 2009. gada 14. decembrī. Skatīts: 2016. gada 13. jūnijā. «Tipos de tarjeta». Metro de Madrid.