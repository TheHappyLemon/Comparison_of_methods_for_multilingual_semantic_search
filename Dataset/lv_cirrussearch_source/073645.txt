Gūžas jeb iegurņa kauls (latīņu: os coxae) ir liels, plakans, neregulāras formas pāru kauls. Pilnībā tas izveidojas 20 gadu vecumā, saaugot trim kauliem — zarnkaulam, sēžas kaulam un kaunuma kaulam. Gūžas kauls veidojas, saaugot trim kauliem — zarnkaulam (os ilium), sēžas kaulam (os ischii) un kaunuma kaulam (os pubis). Kauliem saaugot, ārējā virsmā, kaulu saauguma vietā veidojas locītavas iedobums (acetabulum), kuram ir locītavas virsma gūžas locītavai — pusmēness virsma (facies lunata) un locītavas iedobuma bedre (facies acetabuli). Starp pusmēness virsmas galiem izveidojas locītavas iedobuma ierobs (incisura acetabuli). Saaugot kaunuma kaulam ar sēžas kaulu zariem, izveidojas slēdzējatvere (foramen obturatorium). Gūžas kauls savienojas ar krustu kaulu, izveidojot iegurņa joslas kaulu gredzenu. Labā gūžas kaula ārējā virsma. Labā gūžas kaula iekšējā virsma. Iegurņa joslas kauli.