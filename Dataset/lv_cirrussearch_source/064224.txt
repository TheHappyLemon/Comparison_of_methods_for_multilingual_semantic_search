Kīts Farels Kozarts (dzimis 1995. gada 15. augustā), pazīstams ar skatuves vārdu Chief Keef, ir amerikāņu reperis, dziedātājs, dziesmu autors un ierakstu producents. Viņa mūzika pirmo reizi kļuva populāra 2010. gadu sākumā Čikāgas Dienvidsaidas vidusskolēnu vidū. 2012. gadā viņa populāro singlu "I Don't Like" remiksēja amerikāņu reperis Kanje Vests, singls sasniedza Billboard Rap Top 20, tādējādi vēl vairāk popularizējot Kozarta mūziku. Starp lielākajiem ierakstu izdevējiem izveidojās izsoles karš, kura rezultātā Kozarts slēdza līgumu ar Interscope. 2012. gada decembrī tika izdots debijas albums Finally Rich, kurš saturēja singlus "I Don't Like" un "Love Sosa", kas popularizēja Čikāgas repa apakšžanra drillu. Chief Keef savas karjeras laikā ir saskāries ar vairākām juridiskām problēmām, tostarp apsūdzībām par ieroču glabāšanu, mājas arestu un Čikāgas varas iestāžu noteiktu uzstāšanās aizliegumu. Lai gan 2014. gada beigās Interscope ar viņu lauza līgumu un vēlāk Kozarts parakstīja līgumu ar ierakstu studiju 1017 Records, viņš turpināja veidot mūzikas projektus ar savu zīmolu Glo Gang. Šie albumi bija: Nobody (2014), Back from the Dead 2 (2014), Bang 3 (2015) un Thot Breaker (2017). Kopš 2010. gadu beigām kritiķi, ņemot vērā Chief Keef mūzikas stila ietekmi uz citiem māksliniekiem, ir viņu izcēluši kā drilla apakšžanra pamatlicēju. Dan Buyanovsky Buyanovsky. «From The Mag: Chief Keef At Home - XXL». XXL Mag (angļu). Skatīts: 2023-02-12. «Chief Keef Biography, Songs, & Albums». AllMusic (angļu). Skatīts: 2023-02-12. «Chief Keef - Albums, Songs, and News». Pitchfork (angļu). Skatīts: 2023-02-12. «Banned By Chicago Mayor, Chief Keef Says Hologram Show Will Go On In A Secret Location». Stereogum (angļu). 2015-07-23. Skatīts: 2023-02-12. David Drake. «How Chief Keef became the most influential hip-hop artist of his generation». The Outline (angļu). Skatīts: 2023-02-12. «How Has Chief Keef Been An Influence In Rap? - hypefresh. | Exploring Culture.». web.archive.org. 2018-05-10. Arhivēts no oriģināla, laiks: 2018-05-10. Skatīts: 2023-02-12.