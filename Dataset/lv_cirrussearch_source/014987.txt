Foursquare ir uz lietotāja atrašanos balstīta tiešsaistes sociālā tīkla tīmekļa vietne, kuru visērtāk izmantot ar mobilo ierīču palīdzību. Šobrīd pasaulē ir jau vairāk kā 20 miljoni[nepieciešama atsauce] platformas lietotāju un pēc aptuvenajām aplēsēm, Latvijā šīs tehnoloģiju platformas lietotāju skaits pārsniedz 10 tūkstošus.[nepieciešama atsauce] Foursquare ļauj sazināties ar draugiem, uzzināt par jaunām, apmeklēšanas vērtām[nepieciešama atsauce] vietām pilsētā (vai citā reālās dzīves telpā/vidē) un platformā var izcīnīt unikālas virtuālās nozīmītes (badge) par sasniegumiem, kā arī par biežāko apmeklējumu iegūt Foursquare mayor (mēra, jeb Foursquare vietas pārvaldnieka) statusu. Gan Latvijā gan pasaulē Foursquare lietotāji iegūst virkni speciālu priekšrocību,[nepieciešama atsauce] saņem atlaides un unikālus piedāvājumus par platformas izmantošanu. Foursquare pastāv vietu kategorijas , ļaujot lietotājiem viegli orientēties un izvēlēties izklaides, atpūtas vai lietišķa apmeklējuma galamērķus. Latvijā pirmās aktivitātes ar Foursquare veica telekomunikāciju uzņēmums Bite, kas 2010. gada 23. septembrī, atklājot mobilo tehnoloģiju centru (struktūrvienību Merķeļa ielā), aicināja tehnoloģiju fanus uz Foursquare ballīti. Šajā notikumā Latvijas teritorijā pirmoreiz tika iegūts viens no Foursquare platformas spēles elementu simboliem — unikālā swarm (spieta) nozīmīte - vienlaikus Foursquare sapulcināti 50 un vairāk platformas lietotāji. Par otru nozīmīgāko notikumu Foursquare Latvijā varam uzskatīt starptautiskās Foursquare fanu kustības aktivitāti Foursquare dienu, kad 2012. gada 16. aprīlī, tirdzniecības parka “Alfa” teritorijā tika iegūts otrs pulcēšanās simbols — super swarm (superspiets) Foursquare nozīmīte (250 un vairāk Foursquare lietotāju vienuviet). Rīgas Foursquare lietotāji bija pietiekami aktīvi, un Foursquare rīkotajā konkursā izcīnīja iespēju iegūt arī unikālu Rīgu simbolizējošu nozīmīti. Šobrīd, sekojot Foursquare vietu sarakstam, kas konkursam tika pieteikts ar nosaukumu Unveil Riga : Atklāj Rīgu : Открой Ригу, bet pēc uzvaras pārtapa par Baltijas pērles nozīmītes (Gem of the Baltics badge) sarakstu — Foursquare platformas lietotāji var iegūt Rīgas virtuālo nozīmīti, kuras skices autors Tomas Jundo[nepieciešama atsauce] veidojis to, domājot par Vecrīgas leģendāro Kaķu namu. «Foursquare Raises $35M More, Says It Has 45M Registered Users». techcrunch. 2013. Skatīts: 2013-12-19. resursa aboutfoursquare apkopotās foursquare kategorijas Arhivēts 2012. gada 14. augustā, Wayback Machine vietnē., Latvijas sociālo platformu lietojums - aģentūras Click pētījums (infografiks) 2012.gada foursquare dienas norisei veltītais pārrtaides "Atrasts Internetā" video-speciālizlaidums[novecojusi saite]