Kotra (baltkrievu: Ко́тра) jeb Katra (lietuviešu: Katra) ir 140 kilometrus gara Nemunas labā krasta pieteka Lietuvā un Baltkrievijā. Iztece Lietuvas teritorijā. Netālu no iztekas novērojama bifurkācija — daļa no upes ūdeņiem izveido Ūlu. Tek dienvidrietumu virzienā. Augštecē veido Lietuvas—Baltkrievijas robežu. Šeit upes labajā, Lietuvas krastā izveidots Čepkeļu dabas rezervāts, kas 1993. gadā iekļauts Rāmsaras konvencijas aizsargājamo vietu sarakstā. Kreisā, Baltkrievijas krasta upes paliene kļuva par Rāmsaras vietu 2002. gadā.