Treonīns (Thr, 2-amino-3-hidroksibutānskābe, α-amino-β-oksisviestskābe, C4H9NO3) ir dzīvo organismu aminoskābe. Treonīnam ir divi hirālie oglekļa atomi, tāpēc tam ir iespējami 4 optiskie izomēri. Treonīns pieder pie proteinogēnajām (olbaltumvielas veidojošajām) aminoskābēm. Cilvēkam treonīns obligāti jāuzņem ar pārtiku — tā ir neaizstājamā aminoskābe. Augi un baktērijas treonīnu sintezē no asparagīnskābes.