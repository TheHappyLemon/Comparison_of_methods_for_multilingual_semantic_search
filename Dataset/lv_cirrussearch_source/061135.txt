1965. gada Indijas un Pakistānas karš jeb Otrais Kašmīras karš bija otrais no Indijas—Pakistānas kariem, kas notika no 1965. gada 5. augusta līdz 23. septembrim. Karš sākās ar Pakistānas bruņoto spēku operāciju "Gibraltārs", kuras laikā Pakistānas karavīri iekļuva Indijas kontrolētajā Kašmīras daļā un piedalījās vietējo kaujinieku uzbrukumos Indijas armijai. Tas noveda pie karadarbības atsākšanās starp Pakistānu un Indiju, kas notika arī Gudžarātas sāls līdzenumā un Pendžābas provincē. Pēc sešu dienu tanku kaujas abas puses piekrita slēgt pamieru. Pēc Taškentas deklarācijas parakstīšanas 1966. gada 10. janvārī tika atjaunots pirmskara stāvoklis. Izveidojās Indijas-PSRS un Pakistānas-ĶTR militārās alianses.