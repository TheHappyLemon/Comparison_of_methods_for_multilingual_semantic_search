Nezināma vērtība "longitude"Nezināma vērtība "latitude" Lubumbaši (Lubumbashi) ir pilsēta Kongo Demokrātiskās Republikas galējos dienvidos pie Zambijas robežas, valsts otrā lielākā pilsēta. Atrodas ap 1000 m virs jūras līmeņa. Relatīvi pārticīgās Katangas provinces centrs. Liels vara ieguves centrs. Apkārtnē iegūst arī kobaltu, cinku un svinu. Pilsētu ar nosaukumu Elizabetvila 1910. gadā nodibināja beļģi, lai apgūtu apkārtnē esošās bagātīgās vara atradnes. 1941. gada decembrī vara raktuvēs notika streiki. 1954. gadā tika nodibināta universitāte. 1957. gadā Elizabetvilas iedzīvotāji nobalsoja par partiju, kura pieprasīja neatkarību no Beļģijas. 1960.-1963. gada Kongo Pilsoņu kara laikā Elizabetvila bija atšķēlušās neatkarīgās valsts - Katangas galvaspilsēta. Šeit 1960. gadā Moiss Čombe deklarēja Katangas neatkarību. Tomēr 1961. gada decembrī ANO karaspēks ieņēma Katangu un likvidēja valsts neatkarību. Mobutu Sese Seko valdīšanas laikā 1972. gadā pilsētu pārsauca afrikāņu vārdā par Lubumbaši. Pirmā Kongo kara laikā 1997. gada aprīlī Lubumbaši ieņēma Kongo Atbrīvošanas Demokrātisko Spēku alianses (Alliance des Forces Démocratiques pour la Libération du Congo-Zaïre) karaspēks un tā paša gada 17. maijā Lorāns Dezirē Kabila deklarēja sevi par Kongo DR prezidentu. No 1999. līdz 2003. gadam Lubumbaši atradās Kongo DR parlaments, kad tas atkal tika pārcelts uz Kinšasu. Lubumbaši sadraudzības pilsētas ir: Ljēža, Beļģija Historic map of the Belgian Congo including Lubumbashi GigaCatholic Lubumbashi population Market gardening in Lubumbashi Arhivēts 2016. gada 23. februārī, Wayback Machine vietnē. The Guardian:Human catastrophe in Katanga https://populationstat.com/democratic-republic-of-the-congo/lubumbashi