Īro Tarki (somu: Iiro Tarkki; dzimis 1985. gada 1. jūlijā) ir somu hokejists, vārtsargs. Pašlaik (2013) ir bez kluba. Viņa brālis Tuomass arī ir profesionāls vārtsargs. Pēc ilgstošas spēlēšanas SM līgas kluba Raumas "Lukko" sistēmā, profesionāļa karjeru Tarki uzsāka 2004.—05. gada sezonā, kad hokejists debitēja "Lukko" rindās. Tiesa, nākamajās divās sezonās SM līgā Tarki aizvadīja vien divas spēles. 2006. gada vasarā Tarki pievienojās SaiPa rindām, 2007.—08. gada sezonā kļūstot par komandas pamatvārtsargu. 2009.—10. gada sezonā Tarki spēlēja jau Espo "Blues" rindās, tās sastāvā aizvadot nākamās divas sezonas. 2011. gadā hokejists noslēdza viena gada līgumu ar NHL vienību Anahaimas "Ducks", tās sastāvā 2011.—12. gada sezonā aizvadot vienu spēli, pārējo sezonu spēlējot Amerikas hokeja līgas klubā Sirakūzas "Crunch". Somijas hokeja izlases sastāvā piedalījies 2010. gada Pasaules čempionātā, tajā gan uz laukuma nevienā no spēlēm tā arī neizejot. Eliteprospects profils (angliski) Internet Hockey Database profils (angliski) Eurohockey profils (angliski)