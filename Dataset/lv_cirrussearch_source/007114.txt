AT KB PrivatBank" (ukraiņu: ПриватБанк) ir Ukrainas lielākā banka pēc klientu, aktīvu, kredītu portfeļa skaita un nodokļiem, ko izmaksā valsts budžetā. PrivatBanka galvenais birojs atrodas Dņipro pilsētā. PrivatBank īpašnieks ir Ukrainas valsts Ukrainas Ministru Kabineta personā. Bankas sistēmā strādā vairāk nekā 30 tūkstoši darbinieku. Pēc banku pakalpojumu tirgus izpētes rezultātiem, kuru veica GFK Ukraine kompānija, PrivatBankas pakalpojumus izmanto katrs trešais (33,2%) no aptaujātiem banku klientiem, pie tā katrs ceturtais (24,9%) izmanto plašu pakalpojumu spektru un uzskata PrivatBanku par savu pamatbanku. 2011. gada 1. februāri PrivatBank apkalpoja 2,4 miljonus Ukrainas pensionāru, 3,4 miljoni cilvēku saņem algas pēc PrivatBankas kartēm, 1 miljons studentu saņem stipendijas caur PrivatBanku. Bankas infrastruktūra Ukrainā: 6 975 bankomāti, 2 228 pašapkalpošanās termināli, 35 486 POS-termināli, 3 202 filiāli un biroji valsts pilsētās un rajonos. Vidēji diennakts laikā PrivatBankā pēc pakalpojumu sniegšanas griežas 1,5 miljoni cilvēku. PrivatBankas starptautiskais banku tīkls ietver sevī tādas sadarbības bankas kā MoskomPrivatBank (Krievijas Federācija), AS PrivatBank (Latvija), AS PrivatBank (Portugāle) un TaoPrivatBank (Gruzija). Turklāt PrivatBankai ir savas filiāles un pārstāvniecības 12 pasaules pilsētās, ieskaitot Itāliju, Kipru, Lielbritāniju un Ķīnu. PrivatBanka – viena no pirmajām privātām komercbankām, kas izveidoti Ukrainā. Lēmums par PrivatBankas dibināšanu tika pieņemts 1992. gada 7. februārī dibinātāju sapulcē. Jau 1992. gada 19. martā Banka saņēma valsts reģistrāciju. PrivatBankas darbība sākās ar vienu biroju un dažiem datoriem. Pirmais valdes priekšsēdētājs – Serhijs Tihipko. Tieši šī Dņipro banka pirmā Ukrainā sāka ieviest plastikāta kartes un uzstādīt bankomātus. PrivatBanka arī ir pirmā finanšu iestāde Ukrainā, kas saņēma starptautisko reitingu. 1996. gadā kļūst par patiesu starptautiskas maksājumu sistēmas VISA international locekli un uzsāk plastikāta karšu emisiju. Jau nākamajā, 1997, gadā pirmā starp Ukrainas bankām saņem reitinga atzinumu no starptautiskās reitinga aģentūras “Тhomson BankWatch” un kļūst par patiesu maksājumu sistēmas Еuгорау locekli. 1998. gadā banka saņem reitinga atzinumu no starptautiskās reitinga aģentūras Fitch IBCA. 1998. gada novembrī, pēc tendera rezultātiem, banka tika izvēlēta par apkalpojošu banku, kas pilnvarota veikt Ukrainā izmaksājumus no Šveices holokausta upuru palīdzības fonda līdzekļiem. 1999. gadā PrivatBanka atver starptautisko banku nodaļu (International Banking Unit) Kiprā, PrivatBankas filiāle Nikosijas pilsētā kļūst par pirmo Ukrainas bankas filiāli ārzemēs. 2000. gadā Banka tika iekļauta banku skaitā, kas pilnvaroti veikt kompensāciju izmaksājumus Ukrainas pilsoņiem, kuri cieta no nacistu vajāšanas Otrā pasaules kara gados. Turklāt 2000. gadā PrivatBankai mainījās īpašuma forma – 6. jūlijā PrivatBankas dalībnieki pieņēma lēmumu par Bankas reorganizāciju no Sabiedrības ar ierobežotu atbildību uz Slēgto akciju sabiedrību. Rezultātā 2000. gada 4. septembrī tika reģistrēts pirmais Slēgtas akciju sabiedrības komercbankas “PrivatBank” Statūts. Par nozīmīgu notikumu Ukrainas banku sistēmai bija projekta “Privat24” ieviešana 2001. gadā, kas sniedza plašai klientu auditorijai iespēju rīkoties ar saviem rēķiniem reālā laika režīmā, veikt regulārus maksājumus, pārskaitīt līdzekļus u.c. 2002. gada februārī PrivatBanka emitēja miljono plastikāta karti. Aprīlī PrivatBankas pārstāvis tika ievēlēts VISA СЕМЕА Direktoru padomē. Nākamajā, 2003, gadā PrivatBanka tika atzīta par labāko banku pēc Western Union klientu apkalpošanas kvalitātes līmeņa. Tajā pašā gadā Banka saņēma “STP Excellence Award” no Deutsche Bank, kas apliecina augsto profesionalitāti veicot starptautiskus maksājumus. PrivatBanka kļuva par pirmo Ukrainas banku, kas izvietoja Eiropas tirgū eiroobligācijas 100 miljoni ASV dolāru apmērā. Bez tam PrivatBanka pirmā Ukrainā saņēma Standard & Poor's reitingu “B-”. Arī Fitch piešķīra PrivatBankas eiroobligācijām noslēguma ilgtermiņa reitingu “B-”. Ar akcionāru sapulces lēmumu no 2009. gada 30. aprīļa Bankas darbība tika saskaņota ar Ukrainas Likumu “Par akciju sabiedrībām”, tika veiktas noteiktas izmaiņas Bankas Statūtā, akciju sabiedrība tika mainīta no Slēgtas uz Publisko, bet Bankas nosaukums tika mainīts uz Publiskā akciju sabiedrība Komercbanka “PrivatBank”. Sekojošas izmaiņas stājās spēkā no 2009. gada 21. jūlija (Ukrainas Nacionālās Bankas licence Nr. 22 no 2009. gada 21. jūlija). 2010. gadā, salīdzinoši ar 2009. gadu, PrivatBanka palielināja tīro peļņu uz 30 % - līdz 1,370 miljardiem hrivnu. Bankas aktīvi par norādīto periodu palielinājušies par 32 %, un uz 2011. gada 1. janvāri bija 113,437 miljardi hrivnu, klientu kredīti un parādi palielinājušies par 36%, līdz 101,855 miljardiem hrivnu, saistības – uz 34%, līdz 101,557 miljardiem hrivnu, reģistrētais pamatkapitāls – uz 13%, līdz 8,860 miljardiem hrivnu, pašu kapitāls – uz 16% - līdz 11,880 miljardiem hrivnu. 2016. gada augustā paziņots, ka Itālijas centrālā banka pieņēmusi lēmumu slēgt Latvijā reģistrētās PrivatBank filiāli Itālijā, jo pārbaudēs «konstatēti būtiski noteikumu attiecībā uz naudas atmazgāšanu pārkāpumi, un ir risks, ka pārkāpumi var tikt atkārtoti». Itālijas filiāle 2016. gada 31. decembrī beidza darbību. 2016. gada septembrī PrivatBank neizturēja stresa testu, bet decembrī Ukrainas valdība pārņēma banku valsts īpašumā. Līdz tam brīdim banka bija publiska akciju sabiedrība, un tās kapitāldaļas piederēja 21 fiziskai personai (99,794 % no akciju kopskaita) un 5 juridiskām personām (0,20 6%). Turklāt vairāk nekā 98 % akciju bija divu akcionāru īpašumā: Ģenādija Bogoļubova (49,027 %) un Igora Kolomojskija (49,154 %). Viens no instrumentiem lai nostiprinātu līdera pozīciju Ukrainas finanšu tirgū ir jauno tehnoloģiju izmantošana bankas ikdienas darbā. Tam darbinieki izmanto kā vispārpieņemtās tehnoloģijas, tādas kā Skype, Google Docs un Google Wave, tā arī pašu ekskluzīvas izstrādnes – elektroniska dokumentu apgrozījuma sistēma PrivatDok. PrivatBanka kļuva par pirmo Ukrainas banku, kas piedāvāja saviem klientiem parastu interneta bankas izmantošanas veidu. Pēc datiem uz 2011. gada 20. janvārī interneta bankas “Privat24” reģistrēto lietotāju skaits ir 773 890 cilvēki. Pēc datiem uz 2011. gada 1. februāri starp tehnoloģijām, kuras lieto visvairāk, neskaitot Privat24, ir arī Mobilebanking sistēma (ar tas palīdzību patērētājs var rīkoties ar savām bankas karšu rēķiniem, veikt maksājumus, izmantojot mobilo telefonu, nosūtot kodu ar SMS īsziņas palīdzību uz bankas serveri), LiqPAY (online maksājumu platforma, kuru izstrādāja PrivatBankas speciālisti, tā apvienoja sevī Visa Money Transfer tehnoloģiju un Interneta un mobila kanāla priekšrocības), 3-D Secure Tehnoloģija (bankas iedarbināta 2010. gadā tehnoloģija ir aizsardzība pret krāpšanu). Turklāt bankas nodaļās ieviesta unikālā elektroniskā atlikuma tehnoloģija “Bez monētām”, kas ļauj pārskaitīt atlikumu klientam nevis monētu veidā, bet elektronisko naudu uz viņa mobilā telefona rēķinu vai elektroniskā kupona veidā. Bankas nodaļās rīko konkursus pensionāriem un bērniem. 2008. gadā tika izveidota “bērnu banka”, JuniorBank, kurā bērni un pusaudži mācās banku lietu. 2010. gadā, projekta “Radiet ar prieku!” ietvaros, bankas nodaļās tika organizēti pensionāru radošo darbu izstādes galerijas. Pateicoties projektam “Skype: Uzvaras Diena” veterāni no dažādam pilsētām un valstīm varēja atrast savus draugus un parunāt ar viņiem. Projekts tika nominēts starptautiskajā konkursā European Excellence Awards 2010. 2010. gadā, lai veiktu labdarības akciju, PrivatBankā izveidots atsevišķs projekts – “Palīdzēt ir vienkārši!”, kas ir vērsts uz ziedojumu vākšanu, lai palīdzētu bērnu namiem. Turklāt PrivatBanka ļauj izmantot savu bankomātu infrastruktūru, lai vāktu līdzekļus labdarības mērķiem bez komisijas nodevas. Tajā skaitā 2011. gada janvārī PrivatBanka 24 stundu laikā organizēja līdzekļu vākšanu bez komisijas, lai palīdzētu “Domodedova” lidostas sprādziena cietušiem (Maskava, KF; tikai Ukrainā savākti vairāk nekā 105 tūkst. hrivnu), 2010. gada oktobrī, lai palīdzētu ceļa satiksmes negadījumā Margancā (Dņepropetrovskas apg., Ukraina; savākti 101 tūkst. hrivnu) cietušo ģimenēm, 2010. gada martā, lai palīdzētu cietušiem sprādziena laikā Maskavas metro (11 tūkst. hrivnu) un 2008. gada jūnija-jūlija, lai palīdzētu cietušiem no plūdiem Rietumu Ukrainā (530 tūkst. hrivnu). 2011. gadā PrivatBanka plāno iedarbināt sociālo projektu “PrivatBanka pret narkotikām!”. 1999 – 2002 – pēc autoritatīvā žurnāla “Euromoney” novērtējuma, PrivatBanka tika atzīta par labāko banku Ukrainas tirgū (“Awards for excellence” reitings). 1999 – pēc žurnāla “Global Finance” novērtējuma, PrivatBanka atzīta par labāko Ukrainas banku tirgū, kas attīstās. 1999, 2003 – 2004 – World`s Bank Best Awards apbalvojums, “Labāka Ukrainas Banka”. 2000, 2002 un 2010 – PrivatBanka “Labāka Ukrainas Banka” pēc autoritatīvā angļu žurnāla “The Banker” versijas (“Bank of the year” reitings). 2001 – 2009 – Žurnāls “Global” astoņus gadus pēc kārtas atzina PrivatBanku par labāko banku “World’s Best Foreign Exchange” reitingā. 2003 – PrivatBanka atzīta par labāko banku pēc Western Union klientu apkalpošanas kvalitātes līmeņa 2003. gadā. 2003 – PrivatBanka ir labākā Ukrainā “World’s Best Bank 2003” (žurnāla “Global Finance” reitings). 2004 – PrivatBanka atzīta par “2004. gada Labāko banku” (FOREX tirgus žurnāla “Global Finance”operatoru globālais reitings). 2005 – Best Emerging Marker Banks reitings, nosaukums “Labāka Ukrainas Banka”. 2007 – kompānija MoneyGram Payment Systems, Inc. (ASV) apbalvoja PrivatBanku “Par apkalpojuma punktu tīklu intensīvāko attīstību” (Certificate Excellence Awarded to PrivatBank for the fastest network development). 2009 – “Best local bank in Ukraine”, Žurnāls “EMEA Finance” atzina PrivatBanku par labāko Ukrainas banku reitingā “Best local bank 2009”. 2010 – Spriežot pēc gada datiem žurnāls “The Banker” atzina PrivatBankas tehnoloģiju “Elektroniskais atlikums” par labāko nominācijā “Best Innovation in Cash and Treasury Technology” “Innovation in Banking Technology Awards” reitingā. 2010 – PrivatBanka apliecināja Ukrainas banku sistēmas absolūta līdera statusu pēc klientu uzticības līmeņa pasaules projekta “The World’s Most Reputable Companies” ietvaros. 1992. gadā Latvijā tika dibināta komercbanka akciju sabiedrība Paritāte. 2004. gadā to pārdēvēja par AS Paritate banka. 2007. gadā banka tika pārdota Ukrainas PrivatBank, un 16. augustā tās nosaukums tika mainīts uz AS PrivatBank. 2015. gada 11. decembrī Finanšu un kapitāla tirgus komisija (FKTK) lika PrivatBank padomei atsaukt valdi un piemēroja soda naudu 2 016 830 eiro apmērā. FKTK bija pārbaudījusi darījumus no 2012. līdz 2014. gadam, kas minēti Moldovas Nacionālās bankas pētījumā. Pārbaudē tika konstatēts, ka banka vairākus darījumus nebija identificējusi kā potenciāli aizdomīgus un par tiem nebija ziņojusi Noziedzīgi iegūtu līdzekļu legalizācijas novēršanas dienestam. Komisija atstādināja no pienākumu pildīšanas bankas valdes priekšsēdētāju Oleksandru Trubakovu un atbildīgo valdes locekli Ivetu Ķerpi, kā arī bankas padomei uzdeva nomainīt bankas valdi. 2015. gada 29. decembrī AS PrivatBank tika iecelti trīs jauni valdes locekļi — Inga Rumba, Vaira Filipsone un Sņežana Daļecka, nomainot priekšsēdētāju Oleksandru Trubakovu un valdes locekļus Ivetu Ķerpi, Oleksandru Mekekečko un Rolandu Pētersonu. 2020. gada oktobrī tika paziņots, ka no 2021. gada 1. februāra PrivatBank pārtrauks emitēto maksājumu karšu darbību un citus ikdienas pakalpojumus, bankai turpmāk koncentrējoties uz kreditēšanu un noguldījumu piesaisti. 2022. gada aprīlī kļuva zināms, ka 2021. gada septembrī kāds stratēģiskais investors no Eiropas ir noslēdzis līgumu par 52,59 % AS PrivatBank akciju iegādi, šim darījumam vēl bija jāsaņem Eiropas Centrālās bankas apstiprinājums. 46,54 % Latvijā reģistrētā AS PrivatBank kapitāldaļu turpināja piederēt Ukrainas PrivatBank. 2022. gada 8. jūlijā tika paziņots, ka PrivatBank un Industra Bank ir noslēgušas līgumu par PritvatBank klientu apkalpošanas un lielākās daļas aktīvu un pasīvu pāreju pie Industra Bank. Darījumu 9. augustā atļāva Latvijas Finanšu un kapitāla tirgus komisija. Pārņemšana tika pabeigta līdz 22. augustam. 2022. gada 30. septembrī akcionāri lēma izbeigt AS PrivatBank kā kredītiestādes darbību. 25. novembrī FKTK atļāva PrivatBank pārreģistrēt to par komercsabiedrību, kuras darbība nav saistīta ar kredītiestādes darbību. 2022. gada 9. decembrī AS PrivatBank tika pārdēvēts par AS Amber Assets. «JSC CB „Privatbank“ savininkai ir naudos gavėjai». opendatabot.ua (ukraiņu). Skatīts: 2023-02-27. (angliski)What is the largest bank in Ukraine? Arhivēts 2012. gada 2. jūnijā, Wayback Machine vietnē. 2. Par nodokļiem, kurus samaksāja PrivatBanka, var nopirkt Odnoklassniki.ru – IA “UNIAN” «PrivatBankas bankomātu saraksts». Arhivēts no oriģināla, laiks: 2012. gada 16. maijā. Skatīts: 2021. gada 25. aprīlī. «PrivatBankas pašapkalpošanās terminālu saraksts». Arhivēts no oriģināla, laiks: 2012. gada 13. maijā. Skatīts: 2021. gada 25. aprīlī. [5. Visu laiku atjaunināmie dati par bankomātu, terminālu nodaļu u.c. skaitu atrodas PrivatBankas mājas lapā] «Président du Conseil d’administration de PrivatBank interview à InvestGazeta (No 49, 13 décembre 2010)». Arhivēts no oriģināla, laiks: 2010. gada 22. decembrī. Skatīts: 2016. gada 5. februārī. «Site». Arhivēts no oriģināla, laiks: 2011. gada 15. martā. Skatīts: 2011. gada 24. martā. Itālijā noteikumu attiecībā uz naudas atmazgāšanu pārkāpumu dēļ slēdz Latvijas «PrivatBank» filiāli BNS, 2016. gada 9. augustā 'PrivatBank' slēgusi Itālijas filiāli LETA, 2017. gada 18. martā «Ukrainas valdība nacionalizējusi «PrivatBank»». Lsm.lv. 2016-12-19. Skatīts: 2016-12-19. [1] Arhivēts 2011. gada 16. aprīlī, Wayback Machine vietnē. Site «Site». Arhivēts no oriģināla, laiks: 2012. gada 23. jūlijā. Skatīts: 2016. gada 5. februārī. Site Global Finance site (angliski)Ukraine Country Report Arhivēts 2010. gada 16. augustā, Wayback Machine vietnē. Site (angliski)Reputation Award in Ukraine 2010, “The most respected companies of Ukraine”, December 7, 2010 Arhivēts 2012. gada 4. augustā, at Archive.is PrivatBank, AS Lursoft FKTK piemērojusi PrivatBank divu miljonu eiro sodu un liek mainīt valdi Dienas Bizness, Žanete Hāka, 2015. gada 11. decembris «"PrivatBank" iecelti trīs jauni valdes locekļi». Airisa Ādamsone, LETA. Skatīts: 2015. gada 30. decembrī. (latviski) PrivatBank pārorientēsies tikai uz kreditēšanu un noguldījumu piesaisti Db.lv, 01.10.2020 Stratēģiskais investors iegādājies 52,59% PrivatBank akciju; gaida ECB akceptu LETA, 08.04.2022 PrivatBank pārtapusi par Amber Assets LETA, 12.12.2022 Industra Bank pārņems lielāko daļu PrivatBank aktīvu un pasīvu Dienas Bizness, 08.07.2022 Bankas vietne Latvijas uzņēmums Amber Assets[novecojusi saite]