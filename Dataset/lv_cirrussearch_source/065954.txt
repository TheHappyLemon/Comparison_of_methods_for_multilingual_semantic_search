Hāfūna rags (somāļu: Raas Xaafuun, arābu: رأس حـافـون) ir zemesrags Somālijā, Puntlendas autonomajā reģionā, Āfrikas kontinenta tālākais austrumu punkts. Izvietojies Hāfūnas pussalas austrumu galā; pussalu ar kontinentu savieno 20 km gara, 1-3 km plata un līdz 5 m augsta smilšu strēle. Zemesrags zināms kopš antīkajiem laikiem. Pastāv uzskats, ka pussalā atradās senā Opones tirdzniecības impērija. Seno grieķu periplā Περίπλους τῆς Ἐρυθρᾶς Θαλάσσης Opone aprakstīta kā nozīmīga osta tirdzniecības ceļā no Indijas uz Tuvajiem Austrumiem. Pussalā daudz arheoloģijas pieminekļu no dažādiem laikmetiem. «Hafuna rags». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 246. lpp. Vikikrātuvē par šo tēmu ir pieejami multivides faili. Skatīt: Hāfūna rags. Krievijas Lielās enciklopēdijas raksts (krieviski)