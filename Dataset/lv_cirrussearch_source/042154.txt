Horvātija olimpiskajās spēlēs piedalās kopš 1992. gada, kad notika gan ziemas olimpiskās spēlēs Albervilā, gan arī vasaras olimpiskās spēlēs Barselonā. Kopš tā brīža Horvātija ir piedalījusies visās ziemas un vasaras olimpiskajās spēlēs. No 1920. līdz 1988. gadam Horvātijas sportisti lielākoties startēja Dienvidslāvijas sastāvā. Horvātija olimpiskajās spēlēs ir izcīnījusi 52 medaļas (18 zelta, 19 sudraba un 15 bronzas medaļas). Lielākā daļa, 41 medaļa, ir izcīnīta vasaras olimpiskajās spēlēs, bet 11 medaļas izcīnītas ziemas olimpiskajās spēlēs. 2016. gada Riodežaneiro vasaras olimpiskās spēles bija līdz šim veiksmīgākās spēles. Horvātijas sportisti tajās izcīnīja 10 olimpiskās medaļas. No vasaras olimpiskajiem sporta veidiem visvairāk medaļas (7) ir izcīnītas airēšanā, bet vieglatlētikā ir izcīnītas 5 medaļas. Savukārt no ziemas olimpiskajiem sporta veidiem visvairāk medaļas, 10 medaļas, ir izcīnītas kalnu slēpošanā. Kopumā medaļas ir izcīnītas 13 vasaras un 2 ziemas olimpiskajos sporta veidos. Kalnu slēpotāja Janica Kosteliča ir titulētākā Horvātijas sportiste olimpiskajās spēlēs. Viņa ir izcīnījusi 6 medaļas, no tām 4 zelta un 2 sudraba medaļas, no 2002. līdz 2006. gadam ziemas olimpiskajās spēlēs. Paskaidrojumi Paskaidrojumi Skatīt arī: Horvātijas olimpisko medaļnieku uzskaitījums Šajā tabulā apkopoti tikai tie medaļnieki, kas pēc Starptautiskās olimpiskās komitejas datiem pārstāvot Horvātiju ir izcīnījuši trīs un vairāk olimpiskās medaļas. Pārējos sportistus skatīt uzskaitījumā. Pamatraksts: Horvātijas karognesēji olimpiskajās spēlēs Horvātijas sportisti, kas nesuši valsts karogu olimpisko spēļu atklāšanas ceremonijā. 2016 Riodežaneiro — Josips Pavičs 2012 Londona — Venio Loserts 2008 Pekina — Ivano Baličs 2004 Atēnas — Dubravko Šimencs 2000 Sidneja — Zorans Primoracs 1996 Atlanta — Perica Bukiča 1992 Barselona — Gorans Ivaniševičs 2018 Phjončhana — Natko Zrnčičs-Dims 2014 Soči — Ivica Kosteličs 2010 Vankūvera — Jakovs Faks 2006 Turīna — Janica Kosteliča 2002 Soltleiksitija — Janica Kosteliča 1998 Nagano — Janica Kosteliča 1994 Lillehammere — Vedrans Pavleks 1992 Albērvila — Tomislavs Čižmešija «Croatia». International Olympic Committee. «Olympic Medal Winners». International Olympic Committee. «Croatia». Sports-Reference.com. Arhivēts no oriģināla, laiks: 2008. gada 26. decembrī. Skatīts: 2019. gada 9. augustā. Sportnet Arhivēts 2015. gada 3. aprīlī, Wayback Machine vietnē.(horvātiski) Bernard Jurišić: Tuđe nećemo - svoje ne damo (medals of Yugoslavia won by Croatian sportsmen), April 1, 2008, accessed September 30, 2010