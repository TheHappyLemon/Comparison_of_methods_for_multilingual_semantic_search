Aigars Šķēle (dzimis 1992. gada 4. decembrī Rīgā) ir Latvijas basketbolists, spēlē saspēles vadītāja un uzbrūkošā aizsarga pozīcijā. 2023. gadā pārstāv Polijas klubu Ostovas Velkopolskas "Stal". A. Šķēle ir Latvijas basketbola izlases spēlētājs. Trīskārtējs Latvijas Basketbola līgas (LBL) čempions. A. Šķēles vecākais brālis Armands Šķēle arī ir bijis profesionāls basketbolists, Latvijas izlases spēlētājs. Jaunatnes līmenī vairākas sezonas aizvadījis Spānijas ACB līgas kluba Baloncesto Fuenlabrada sistēmā. Profesionālo basketbola karjeru uzsācis pēc tam, kad 2012. gadā atgriezies Latvijā, sākotnēji spēlējis vairākos vietējos klubos. 2016. gadā ar "Valmiera/Ordo" kļuvis par Latvijas Basketbola līgas uzvarētāju. Pēc sezonām Francijas un Igaunijas komandās (Tallinas "Kalev/Cramo" spēlēja latviešu trenera Roberta Štelmahera vadībā) 2020. gada vasarā A. Šķēle atgriezās Rīgas VEF, tā sastāvā trešo reizi kļūstot par Latvijas Basketbola līgas čempionu. 2021. gada vasarā A. Šķēle pievienojās Vācijas klubam Vircburgas "s. Oliver". Kopš 2022. gada pārstāv Polijas klubu Ostovas Velkopolskas "Stal", ar kuru kļuva par 2023. gada ENBL čempionu. Latvijas basketbola izlases sastāvā debitējis 2016. gadā. Spēlējis 2017. gada Eiropas čempionātā. "VEF Rīga" sastāvam pievienojas Aigars Šķēle Arhivēts 2020. gada 24. jūlijā, Wayback Machine vietnē. VEF Rīga Proballers. «Aigars Skele, Game by Game Stats (2016-2017)». Proballers (angļu). Skatīts: 2023-03-04. Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) RealGM Basketball profils (angliski)