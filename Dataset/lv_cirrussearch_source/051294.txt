Reģistrs ir no vairākiem trigeriem sastāvoša ciparu elektroniskā shēma. Izšķir bīdes reģistru un paralēlo reģistru, kā arī ir kombinētie reģistri. Paralēlais reģistrs saņem informāciju (vārdu) paralēlā kodā t.i. katrai binārā skaitļa kārtai atbilst sava ieeja. Pienākot takts impulsam, reģistra trigeri pārslēdzas atbilstoši ieeju signālu līmeņiem. Bīdes jeb virknes reģistrs ar katru takts impulsu pārbīda savu informāciju par vienu pozīciju, tam ir speciāla virknes ieeja, no kuras signāls tiek padots uz jaunākās kārtas trigera ieeju. Pienākot takts impulsam katrs bīdes reģistra trigers pārslēdzas iepriekšējā trigera stāvoklī, bet jaunākās kārtas trigers ieejas signāla stāvoklī.