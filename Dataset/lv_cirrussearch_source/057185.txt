Olimpiskie sporta veidi ir sporta veidi, kas ir iekļautas vasaras un ziemas olimpiskajās spēlēs. Katru no olimpiskajiem sporta veidiem pārstāv starptautiska pārvaldes institūcija, proti, Starptautiskā federācija (IF). 2020. gada vasaras olimpiskajās spēlēs, Tokijā bija iekļauti 33 sporta veidi, 2022. gada ziemas olimpiskajās spēlēs bija iekļauti 7 sporta veidi. 2018. gada vasaras jaunatnes olimpiskajās spēlēs Buenosairesā bija iekļauti 32 sporta veidi, bet 2018. gada ziemas jaunatnes olimpiskajās spēlēs Lozannā bija iekļauti 8 sporta veidi. Savukārt 2020. gada vasaras paraolimpiskajās spēlēs Tokijā bija iekļauti 22 sporta veidi, bet 2022. gada ziemas paraolimpiskajās spēlēs Pekinā iekļauti 6 sporta veidi. Starptautiskā Olimpiskā komiteja (SOK) nosaka sporta veidu un disciplīnu hierarhiju. Saskaņā ar šo hierarhiju katru olimpisko sporta veidu var iedalīt vairākās disciplīnās, kuras bieži tiek sauktas kā atšķirīgi no sporta veidiem. Kā piemērus var minēt peldēšanu un ūdenspolo, kas faktiski ir "ūdens" sporta disciplīnas (ko pārstāv Starptautiskā peldēšanas federācija), kā arī daiļslidošanu un ātrslidošanu, kas abas ir "ledus slidošanas" sporta disciplīnas (pārstāv Starptautiskā Slidošanas savienība). Katru no šiem sporta veidiem iedala vēl sīkākās disciplīnās, par kurām tiek pasniegtas olimpiskās medaļas. Disciplīnu skaits un veidi dažādās olimpiskajās spēlēs var mainīties. Sporta veids vai disciplīna tiek iekļauta olimpiskajā programmā, ja SOK nosaka, ka tas tiek plaši praktizēts visā pasaulē, tas ir, par konkrētā sporta veida vai disciplīnas popularitāti liecina tajā startējošo valstu skaits. Iepriekšējās olimpiskajās spēlēs tika iekļauti sporta veidi, kas vairs nav iekļauti pašreizējā programmā, piemēram, polo un virves vilkšana. Par "pārtrauktajiem sporta veidiem" uzskata sporta veidus, kuri ir izņemti no olimpisko spēļu programmas intereses trūkuma vai sporta atbilstošas pārvaldes struktūras trūkuma dēļ. Atsevišķi sporta veidi, kurus iepriekš SOK ir izņēmusi no olimpisko spēļu programmas, vēlāk tajā ir atgriezušies, piemēram, loka šaušana olimpiskajās spēlēs, teniss, golfs u.c. Olimpiskajās spēlēs bieži ir iekļauts viens vai vairāki demonstrācijas sporta veidi, parasti, lai popularizētu vietējo sporta veidu no olimpisko spēļu rīkotājvalsts vai lai novērtētu interesi par pilnīgi jaunu sporta veidu. Atsevišķi sporta veidi, kuri sākotnēji bija kā demonstrāciju sporta veidi, vēlāk tika pievienoti oficiālajai olimpiskajai spēļu programmai, piemēram, beisbols un kērlings. Beisbols no olimpisko spēļu programmas tika izņemts pēc 2008. gada vasaras olimpiskajām spēlēm Pekinā un atkal atjaunots 2020. gada vasaras olimpiskajās spēlēs Tokijā. 2020. gada Tokijas olimpiskajās spēlēs bija ieviestas vairākas jaunas disciplīnas jau esošajos sporta veidos, piemēram 3x3 basketbols, kā arī pilnīgi jauni sporta veidi kā karatē un skeitbordings. Nākamajās 2024. gada vasaras olimpiskajās spēlēs Parīzē olimpisko spēļu programmā tiks iekļauts breika dejošana, savukārt 2026. gada ziemas olimpiskajās spēlēs Milānā–Kortīnā ir plānots ieviest slēpošanas alpīnismu. Savukārt no olimpisko spēļu pamatprogrammas no 2024. gada Parīzes olimpiskajām spēlēm tik izņemti bokss, modernā pieccīņa un svarcelšana. 1896. gadā, pirmajās modernajās olimpiskajās spēlēs, sacensību programmā tika iekļauti deviņi sporta veidi. Kopš tā laika pārstāvēto sporta veidu skaits ir krietni pieaudzis līdz pat 28. Tomēr 2012. gada olimpiskajās spēlēs sporta veidu skaits tiks samazināts līdz 26, jo no Olimpiskās programmas tiks izslēgti beisbols un softbols. Šādi sporta veidi ir iekļauti vasaras olimpisko spēļu programmā. Skaitlis katrā rūtiņā apzīmē katra sporta veida disciplīnu skaitu attiecīgajās olimpiskajās spēlēs. Septiņi no 34 sporta veidiem satur vairākas atšķirīgas disciplīnas. Viena sporta veida disciplīnas ir sagrupētas pēc vienādām krāsām.      Ūdens sporta veidi —      Basketbols —      Smaiļošana un kanoe —      Riteņbraukšana —      Vingrošana —      Volejbols —      Cīņas sports • - iekļauts programmā kā demonstrācijas sporta veids Šādi sporta veidi agrāk ir bijuši iekļauti vasaras olimpisko spēļu programmā kā oficiālie sporta veidi, taču vairs nav atrodami spēļu programmā. Skaitlis katrā rūtiņā apzīmē katra sporta veida disciplīnu skaitu attiecīgajās olimpiskajās spēlēs. • - iekļauts programmā kā demonstrācijas sporta veids Šādi sporta veidi ir attiecīgajās olimpiskajās spēlēs iekļauti kā demonstrācijas sporta veidi, bet nekad nav tikuši iekļauti oficiālajā olimpiskajā programmā: Līdz 1924. gadam, kad norisinājās pirmās ziemas olimpiskās spēles, tādi ziemas sporta veidi kā daiļslidošana un hokejs tika iekļauti vasaras olimpiskajās spēlēs, attiecīgi 1908. un 1920. gadā. Kopš 1924. gada tie atrodami Ziemas spēļu programmā. Pirmajās ziemas olimpiskajās spēlēs sacensības notika 9 sporta veidos, bet mūsdienās to skaits ir palielinājies līdz 15. Šādi sporta veidi ir iekļauti ziemas olimpisko spēļu programmā. Skaitlis katrā rūtiņā apzīmē katra sporta veida disciplīnu skaitu attiecīgajās olimpiskajās spēlēs. Trīs no septiņiem sporta veidiem ir radniecīgas atsevišķas disciplīnas, tādēļ tās ir sagrupētas pēc vienādām krāsām.      Bobslejs —      Slēpošana —      Slidošana Šādi sporta veidi attiecīgajās olimpiskajās spēlēs ir iekļauti kā demonstrācijas sporta veidi, bet nekad nav bijuši iekļauti oficiālajā olimpiskajā programmā: Ātrslēpošana (1992) Bendijs (1952) Bavāriešu kērlings (1936, 1964) Militārā patruļa (1928, 1936 un 1948) — oficiāla slēpošanas disciplīna 1924. gadā, bet šobrīd tiek uzskatīta par biatlonu Paraolimpiskā kalnu slēpošana (1984 un 1988) Paraolimpiskā distanču slēpošana (1988) Slēpju balets — Frīstaila demonstrācijas disciplīna (1988 un 1992) Skijorings (1928) Suņu pajūgu sacīkstes (1932) Ziemas pieccīņa (1948) Vairāki sporta veidi nav iekļauti olimpiskajā programmā, bet tos ir atzinusi Starptautiskā Olimpiskā komiteja. Jebkurā brīdī pēc SOK balsojuma kāds no tiem var tikt iekļauts olimpiskajā programmā. «Olympic Sports, Disciplines & Events». HickokSports.com. 2005. gada 4. februāris. Arhivēts no oriģināla, laiks: 2007. gada 18. aprīlis. Skatīts: 2007. gada 18. marts. «Tokyo 2020». Starptautiskā Olimpiskā komiteja. Skatīts: 2020. gada 31. decembris. «BEIJING 2022 - SPORTS». Starptautiskā Olimpiskā komiteja. Skatīts: 2020. gada 31. decembris. «Buenos Aires 2018». Starptautiskā Olimpiskā komiteja. Skatīts: 2020. gada 31. decembris. «Lausanne 2020». Starptautiskā Olimpiskā komiteja. Skatīts: 2020. gada 31. decembris. «Aquatics». olympic.org. International Olympic Committee. Arhivēts no oriģināla, laiks: 2007. gada 25. marts. Skatīts: 2007. gada 6. aprīlis. «Skating». olympic.org. International Olympic Committee. Arhivēts no oriģināla, laiks: 2007. gada 19. februāris. Skatīts: 2007. gada 6. aprīlis. «Olympic Sports of the Past». olympic.org. International Olympic Committee. Arhivēts no oriģināla, laiks: 2007. gada 7. marts. Skatīts: 2007. gada 6. aprīlis. Robert Wood. «Demonstration, Exhibition and Unofficial Sports at the Olympics». TopendSports.com, 2010. Skatīts: 2021. gada 15. septembris. «Olympic Games: Paris organisers propose breakdancing to IOC as a new sport for 2024». BBC.com. 2019. gada 21. februāris. Hritika Sharma. «Ski mountaineering added to 2026 Winter Olympic program». Infobae. Skatīts: 2021. gada 22. jūlijs. «Weightlifting is Out of the 2028 Olympics, At Least for Now». BarBend (en-US). 2021-12-15. Skatīts: 2021-12-16. «Atēnas 1896 - I Olimpiskās spēles». Olimpiskās spēles. Starptautiskā Olimpiskā komiteja. «Šamonī 1924 - I Ziemas olimpiskās spēles». Olimpiskās spēles. Starptautiskā Olimpiskā komiteja. «Atzītie sporta veidi». Sporta veidi. Starptautiskā Olimpiskā komiteja. Starptautiskā Olimpiskā komiteja - Sporta veidi