Kārlis Hampe (vācu: Carl Hamppe; 1814. gads Šveice — 1876. gada 17. maijs Švīces kantons) bija Austrijas un Šveices šahists. Gandrīz visu mūžu nodzīvojis Vīnē, kur strādājis par valsts ierēdni. 19. gadsimta vidū bijis pazīstams kā viens no vadošajiem Vīnes šahistiem. Divas reizes pēc kārtas uzvarējis Vīnes šaha biedrības (vācu: Wiener Schachgesellschaft) čempionātos (1859, 1860), abas reizes apsteidzot Vilhelmu Steinicu. Piedalījies vairākos mačos pret sava laika spēcīgākajiem šahistiem, kuros 1846. gadā zaudējis Johanam Leventālam ar 4:5 (+4, -5, =0), 1850. gadā uzvarējis Ernestu Kārli Falkbēru ar 16 : 15 (+16, -15, =0), 1852. gadā zaudējis Danielam Harvicam ar 2:5 (+1, -4, =2) un 1860. gadā atkārtoti zaudējis Harvicam ar ½:3½ (+0, -3, =1). Atstājis nozīmīgu ieguldījumu šaha atklātņu teorijā. Bijis viens no Vīnes atklātnes izstrādātājiem. Hampes vārdā ir nosaukti divi varianti šajā atklātnē: Hampes-Allgaiera gambīts (1. e4 e5 2. Zc3 Zc6 3. f4 exf4 4. Zf3 g5 5. h4 g4 6. Zg5) un Hampes-Mucio gambīts (1. e4 e5 2. Zc3 Zc6 3. f4 exf4 4. Zf3 g5 5. Lc4 g4 6. O-O gxf3 7. Dxf3). Šaha vēsturē iegājis arī ar savu 1872. gadā nospēlēto "nemirstīgo neizšķirtu" pret Filipu Meitneru. C25: Vienna, Hamppe-Allgaier gambit C25: Vienna, Hamppe-Muzio gambit Carl Hamppe vs Philipp Meitner. "The Immortal Draw Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)