NASDAQ ir Amerikas Savienotajās Valstīs reģistrēta fondu birža, kas visā pasaulē elektroniski tirgo vērtspapīrus. Ietilpst biržu grupā NASDAQ OMX Group. NASDAQ ir akronīms no National Association of Securities Dealers Automated Quotations (Nacionālā vērtspapīru tirgotāju automatizēto kotāciju asociācija). To ir attīstījusi Nacionālā vērtspapīru tirgotāju asociācija (NASD), bet uzrauga Vērtspapīru un fondu tirgus komisija (SEC). Vērtspapīru tirgošana NASDAQ biržā sākās 1971. gadā. 1992. gadā tā pievienojās Londonas Starptautiskajai biržai, izveidojot pirmo starpkontinentālo vērtspapīru tirgus apvienību. NASDAQ 1998. gadā apvienojās ar Amerikas biržu (Amex; vēlāk — NYSE Amex Equities), un tika izveidota NASDAQ-Amex Market Group. 2007. gadā NASDAQ apvienojās ar Zviedrijā reģistrēto OMX, izveidojot NASDAQ OMX Group. Abu uzņēmumu saplūšana tika pabeigta 2008. gada 27. februārī. The NASDAQ OMX Group, Inc. Seeking Alpha NASDAQ OMX Riga NASDAQ