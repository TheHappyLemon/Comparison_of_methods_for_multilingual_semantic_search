Progress M-67 (Прогресс М-67) ir Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Sis bija pēdējais Progress M sērijas kuģis, kas apgādāts ar analogo, nevis ciparu vadības sistēmu. Palaišana notika no Baikonuras kosmodroma 2009. gada 27. jūlijā 10:56:56 UTC ar nesējraķeti Sojuz-U. Tuvošanās stacijai notika piecas dienas, kas bija saistīts ar Space Shuttle Endeavour misijas STS-127 sākšanās aizkavēšanos. Ar SKS Progress M-67 savienojās 2009. gada 29. jūlijā. Savienošanās notika rokas režīmā, ko veica Genādijs Padalka, lai gan sākotnēji operāciju bija paredzēts veikt automātiski. 1. augustā 09:15 UTC ar Progress M-67 dzinējiem tika veikta SKS orbītas korekcija. Dzinēji darbojās 459 sekundes, kā rezultātā stacijas orbītas augstums tika palielināts par 2,1 km (348,82 km). Progress M-67 no stacijas atvienojās 2009. gada 21. septembrī 07:25 UTC. Tā vietā pie Zvezda moduļa 2. oktobrī paredzēts ierasties kosmosa kuģim Sojuz TMA-16. Progress M-67 autonoma lidojuma laikā veica eksperimentu "Plazma-Progress" — kosmiskā aparāta dzinēju darbības radīto plazmas veidojumu novērošanu. Kravas kuģis noiešanu no orbītas sāka 2009. gada 27. septembrī 09:33 UTC, kad tika iedarbināti dzinēji bremzēšanas manevram. Aptuveni 10:20 UTC kosmiskā aparāta nesadegušie fragmenti iekrita Klusā okeāna dienvidu daļā. Последний космический грузовик "Прогресс М-67" отстыкован от МКС РИА Новости, 2009-09-21 (krieviski) "Прогресс М-67" доставил на МКС не только топливо и питание, но и аргументы и факты с Земли Arhivēts 2016. gada 4. martā, Wayback Machine vietnē. CENKI, 2009-07-29 (krieviski) Корабль "Прогресс М-67" переведен в ручной режим стыковки с МКС РИА Новости, 2009-07-29 (krieviski) Progress M-67 lapa SKS Lidojumu vadības centrā Arhivēts 2011. gada 6. janvārī, Wayback Machine vietnē. CUP preses dienests 2009-09-03 "Прогресс М-67" отправился "в последний путь" к водам Тихого океана РИА Новости, 2009-09-27 Progress M-67 lapa SKS Lidojumu vadības centrā Arhivēts 2011. gada 6. janvārī, Wayback Machine vietnē.