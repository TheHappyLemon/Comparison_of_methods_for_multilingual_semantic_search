Progress M-MIM2 (Прогресс М-МИМ2) bija Krievijas specializēts kravas kosmosa kuģis moduļa Poisk nogādāšanai uz Starptautisko kosmisko staciju (SKS). Starts notika 2009. gada 10. novembrī. 12. novembrī 15:41:43 UTC Progress M-MIM2 pieslēdzās pie SKS Zvezda moduļa augšējās pieslēgvietas. Operācija notika automātiskā režīmā. 2009. gada 8. decembrī 00:16 UTC tika atvienots kravas kuģa iekārtu agregātu nodalījums, kas devās autonomā lidojumā. Poisk modulis palika pievienots pie Zvezda moduļa. 04:48:30 UTC tika ieslēgti dzinēju bremzēšanas manevram. Pēc tam Progress M-MIM2 nodalījums iegāja atmosfēras blīvajos slāņos un sadega virs Klusā okeāna dienviddaļas. Прогресс М-МИМ2 Центр Управления космическими полетам (krieviski) Progress M-MIM2 lapa SKS Lidojumu vadības centrā Arhivēts 2011. gada 31. augustā, Wayback Machine vietnē. (krieviski)