Rentgenuzbrukums (angļu: X-ray attack; vācu: Röntgenangriff) šaha spēlē ir taktisks paņēmiens, kurā lineāra figūra cauri citai figūrai (citām figūrām) netieši uzbrūk pretinieka figūrai vai caur pretinieka figūru aizstāv savu fīgūru. 1. piemērs Pasmans — Mačavariani PSRS, 1959 2. piemērs Levenfišs — Rauzers Ļeņingrada, 1933 1. piemērs Baltie turpināja: 1. Txg7! Šī upura mērķis ir diagonāles a2-g8 atbrīvošana balto dāmai. Pēc forsētās atbildes 1. ... Txg7, sekoja 2. Dg8+!!. Šis gājiens iespējams tikai tādēļ, ka lauciņu g8 sargā ne tikai bandinieks h7, bet ar rentgenuzbrukumu arī tornis g1. Melnie padevās, jo pēc 2. ... Txg8, sekotu 3. hxg8D ar matu. 2. piemērs Aplūkojot 2. piemēra pozīciju, grūti noticēt, ka laidņa rentgenuzbrukumu iespējams izmantot, jo laidņa ceļu uz lauciņu a1 aizšķērso trīs melno figūras. Melnie (Rauzers) tomēr pierādīja, ka šim taktiskam paņēmienam dotajā pozīcijā ir izšķiroša nozīme. Partijā sekoja — 1. ... exf4 2. gxf4 Zxe4! un baltie padevās, jo pēc 3. dxe4 d3! melnie iegūst uzvarai pietiekošu materiālo pārsvaru. «X-ray attack» (angļu). chesshistory.com. Skatīts: 2017-08-09. Byrne J. Horton, Dictionary of Modern Chess, Philosophical Library, 1959, p. 220. (angliski) X-Ray Tactic Examples vietnē chessgames.com (angliski)