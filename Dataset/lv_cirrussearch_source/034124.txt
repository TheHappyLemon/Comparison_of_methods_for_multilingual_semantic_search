Stade Vélodrome (izrunā: [stad velɔdʁɔm]), sponsorēšanas nolūkos saukts arī Orange Vélodrome, ir multifunkcionāls stadions Marseļā, Francijā. Pārsvarā to izmanto futbola spēlēm, tajā savas mājas spēles aizvada Francijas 1. līgas klubs Marseļas "Olympique". Stadions uzbūvēts un atklāts 1937. gadā, vairākas reizes ticis renovēts. Stadiona ietilpība ir 67 394 skatītāju vietas, līdz ar to tas ir lielākais futbola kluba stadions Francijā, atpaliekot vien no nacionālā stadiona Stade de France. Stadionā ir aizvadītas 1938. un 1998. gada FIFA Pasaules kausa spēles. Tas ir ticis izmantots arī 1960. un 1984. gada Eiropas futbola čempionātu finālturnīros, kā arī tajā tika aizvadītas sešas 2016. gada Eiropas čempionāta spēles, ieskaitot vienu ceturtdaļfināla un vienu pusfināla spēli. Spēle Marseille-Lille 2004. gadā Stadiona dienvidu tribīne. Francijas kausa ceturtdaļfināls 2007. gadā «Stadiums in France» (angļu). stadiumdb.com. Skatīts: 2016. gada 9. jūnijā. Vikikrātuvē par šo tēmu ir pieejami multivides faili. Skatīt: Stade Vélodrome. StadiumDB profils (angliski) Oficiālā mājaslapa Arhivēts 2016. gada 11. jūnijā, Wayback Machine vietnē. (franciski) (angliski) Stadiona lapa Marseļas "Olympique" kluba vietnē (franciski)