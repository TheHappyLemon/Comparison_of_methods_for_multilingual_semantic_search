Filtru burbulis interneta programma, kas nepārtraukti filtrē lietotāja izmantoto saturu – aplūko lietas, kuras lietotājam šķietami patīk vai izmanto visvairāk - filtrs mēģina to uztvert un apstrādāt. Kopā šīs darbības, kuras veido algoritmi, rada unikālu informācijas krājumu par katru no lietotājiem un būtiski maina veidu, kā lietotāji sastopas ar idejām un informāciju. Filtru burbulis izolē indivīdus no viedokļiem, kuriem viņi nepiekrīt, tie saskaras tikai informāciju, kas atbalsta viņu ideoloģiju un viedokļus. Par spīti tam, indivīds vienmēr ir rīkojies tā, lai, galvenokārt, apmierinātu tikai savas intereses, turklāt lietojis medijus, kurus pats izvēlas, un izvairījies no tā, kas nav viņa interešu lokā. Jēdziens “filtru burbulis” guvis savu aktualitāti pēdējo septiņu gadu laikā, līdz ar straujo informācijas un komunikācijas tehnoloģiju attīstību un modernizāciju, kā arī interneta vidē stabilizējoties un ieņemot nozīmīgu pozīciju tādiem milžiem kā Facebook un Google. Lietotājs burbulī atrodas viens. Pieejamā informācija apmierina tikai šauras lietotāja intereses, tām ir arī citi skatītāji, ja lietotājs ar tām dalās. Bet burbulī indivīds ir pilnīgi viens. Mūsdienās dalīta informācija ir kļuvis par kopīgas pieredzes veidotāju, bet filtru burbulis atšķir lietotāju no tās. Filtru burbulis ir neredzams. Tas lietotājam piedāvās informāciju pēc iepriekš iegaumētiem lietotāja uzskatiem. Nav definēts, kādēļ indivīds saņems konkrēto informāciju, vai pēc kādiem kritērijiem tā tika atlasīta un nodota viņam. Indivīds nevar būt drošs, ka pieņēmumi, kurus filtri ir izdarījuši par viņu ir pareizi vai nepareizi, nav pat zināms, vai pieņēmumi par indivīdu ir primārais, kādēļ tiek piedāvāta konkrētā informācija. Lietotājs pats neizvēlas kritērijus, pēc kādiem informāciju būtu nepieciešams atlasīt, tādēļ iespējams, ka šī informācija, kuru viņš saņems nebūs objektīva, viņam piemērota. Atrodoties burbulī, nav iespējams noteikt, cik objektīva ir informācija, ko burbulis sniedz indivīdam. Lietotājs atrodoties internetā jau ir nokļuvis burbulī. Izvēloties kādu konkrētu mediju, indivīds izvēlas, kādu nozīmi piešķirt tam, kas notiek pasaulē. Tomēr, ar personalizētajiem filtriem – nav izvēles – viņi paši dodas pie lietotāja. Turklāt daudzi no tiem domāti, lai lapa gūtu peļņu. Šie filtri kļūst aizvien spēcīgāki, un lietotājam kļūst aizvien grūtāk no tiem izvairīties. http://www.lse.ac.uk/assets/richmedia/channels/publicLecturesAndEvents/slides/20110620_1830_theFilterBubble_sl.pdf Wood, Mark A. (2017. gada 1. maijs). "Antisocial media and algorithmic deviancy amplification: Analysing the id of Facebook’s technological unconscious". Theoretical Criminology 21 (2): 168–185. doi:10.1177/1362480616643382. 1. Pariser, E. (2011) The Filter Bubble : What the Internet is Hiding from You. New York, NY: Penguin Press. pp. 7 – 66 . 2. Wood, M.A. (2016) Antisocial media and algorithmic deviancy amplification: Analysing the id of Facebook’s technological unconscious. Theoretical Criminology [online] pp. 11 3. Pariser, E. (2011) The Filter Bubble : What the Internet is Hiding from You. New York, NY: Penguin Press. pp. 7 – 66 .