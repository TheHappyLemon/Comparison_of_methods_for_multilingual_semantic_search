Pilsētas laukums ir neapbūvēta, līdzena publiska vieta pilsētā, kas paredzēta sabiedriskiem mērķiem. Vēsturiski pie pilsētas laukumiem tika būvēti rātsnami, tāpēc tos mēdz saukt par rātslaukumiem. No angļu valodas ir ieviesies vārds skvērs (angļu: square), bet latviešu valodā šo izprot kā nelielu laukumu ar apstādījumiem. Atsevišķos gadījumos laukuma apzīmēšanai izmanto vārdu plaza (spāņu: plaza). Bieži galvenais pilsētas laukums atrodas pilsētas centrā, bet tikpat labi laukums var būt arī dažādās pilsētas apkaimēs. Nelielā pilsētas teritorijā var būt arī vairāki laukumi, kas ir relatīvi tuvu viens otram. Pilsētu laukumi ir vietas, kur cilvēki pulcējās dažādām sabiedriskām aktivitātēm. Tajos tiek organizēti dažādi pasākumi — svinības, koncerti, tirdziņi, izstādes. Nereti laukumos tiek izvietoti pieminekļi par godu kādam notikumam vai personai. Gar pilsētas laukuma robežām bieži vien izvietotas dažādas tirdzniecības vietas un kafejnīcas. «Skvērs». tezaurs.lv. Vikikrātuvē par šo tēmu ir pieejami multivides faili. Skatīt: Pilsētas laukums. Encyclopædia Britannica raksts (angliski)