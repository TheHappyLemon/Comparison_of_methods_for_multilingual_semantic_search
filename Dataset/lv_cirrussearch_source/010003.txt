Grigorijs Paņins (krievu: Григорий Панин; dzimis 1985. gada 24. novembrī) ir krievu hokejists, aizsargs. Pašlaik (2017) Paņins spēlē Kontinentālās hokeja līgas kluba Ufas "Salavat Julajev" sastāvā. Savu karjeru Paņins uzsāka Toljati "Lada" sistēmā, no 2002. līdz 2004. gadam spēlējot "Lada" otrajā komandā. 2004.—05. sezonā Paņins debitēja Krievijas Superlīgā. Toljati kluba rindās Paņins spēlēja līdz 2007.—08. sezonas vidum, kad pievienojās Kazaņas "Ak Bars" sastāvam. Nākamajās divās sezonās Paņins kopā ar "Ak Bars" izcīnīja divus Gagarina kausus. 2014. gada vasarā Paņins pievienojās Maskavas CSKA rindām. CSKA sastāvā aizvadīja trīs sezonas, līdz pievienojās Ufas "Salavat Julajev" rindām. Krievijas izlases rindās spēlējis 2005. gada Pasaules čempionātā junioriem, tajā izcīnot sudraba medaļas. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)