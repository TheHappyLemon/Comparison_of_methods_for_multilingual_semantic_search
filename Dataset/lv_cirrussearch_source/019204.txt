Štramberka (čehu: Štramberk) ir pilsēta Čehijā, Morāvijas-Silēzijas apgabala Novi Jičīnas apriņķī. Vecpilsēta ir apbūves piemineklis. Tūrisma centrs. Netālu no pilsētas atrodas Šipkas ala, kur atrasti neandertāliešu kauli. Rakstos pirmoreiz minēta 1359. gadā. Ilgus gadsimtus pilsēta atradās Hābsburgu impērijas sastāvā, tās vāciskais nosaukums bija Štramberga (vācu: Stramberg). No 1918. gada - Čehoslovākijas sastāvā. Kopš 1993. gada - Čehijas sastāvā. 1928. gada augustā komponists Leošs Janāčeks apmeklēja pilsētu ekskursijā, saaukstējās un 12. augustā Ostravā mira. Vikikrātuvē par šo tēmu ir pieejami multivides faili. Skatīt: Štramberka. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.