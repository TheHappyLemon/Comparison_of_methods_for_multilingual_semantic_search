Aleksandra Gorjačkina (krievu: Александра Юрьевна Горячкина; dzimusi 1998. gada 28. septembrī Orskā) ir Krievijas starptautiskā lielmeistare šahā (2012). Vairākkārtēja Pasaules un Eiropas jauniešu šaha čempionātu laureāte, kuros izcīnījusi: 7 zelta medaļas (Pasaules čempionātos - 2008. gadā U10 vecuma grupā, 2011. gadā U14 vecuma grupā, 2012. gadā U18 vecuma grupā, 2013. gadā U20 vecuma grupā, 2014. gadā U20 vecuma grupā; Eiropas čempionātos - 2010. gadā U12 vecuma grupā, 2011. gadā U14 vecuma grupā); sudraba medaļu (2009. gadā Eiropas čempionātā U12 vecuma grupā); bronzas medaļu (2009. gadā Pasaules čempionātā U12 vecuma grupā). 2011. gadā Sanktpēterburgā uzvarējusi Ludmilas Rudenko memoriālā, apsteidzot Jevgeņiju Doluhanovu. 2014. gadā Satkas (Čeļabinskas apgabals) starptautiskajā šaha turnīrā dalījusi pirmo vietu kopā ar Anastasiju Bodnaruku un Jevgeņiju Ovodu un izcīnījusi bronzas medaļu Krievijas sieviešu šaha čempionātā. 2015. gadā Čitā uzvarējusi Krievijas sieviešu šaha čempionātā. 2016. gadā Novosibirskā Krievijas sieviešu šaha čempionāta superfinālā palikusi 9. vietā. 2017. gada aprīlī Rīgā izcīnījusi 2. vietu Eiropas individuālajā šaha čempionātā sievietēm. 2017. gada decembrī uzvarējusi Krievijas sieviešu šaha čempionāta superfinālā. 2018. gada septembrī Čeļabinskas apgabala Satkas pilsētā izcīnījusi bronzas medaļu Krievijas sieviešu šaha čempionāta superfinālā. Trīs reizes piedalījusies Pasaules šaha čempionātos sievietēm pēc izslēgšanas sistēmas: 2015. gadā Sočos 1. kārtā uzvarējusi Lilitu Mkrtčjanu, bet 2. kārtā zaudējusi Annai Muzičukai; 2017. gadā Teherānā 1. kārtā uzvarējusi Džai Mo, bet 2. kārtā zaudējusi Famai Le Thao Ngujenai; 2018. gadā Hantimansijskā 1. kārtā uzvarējusi Maili Džadu Uelē, bet 2. kārtā zaudējusi Alisai Gaļļamovai. 2019. gadā Kazaņā uzvarējusi pretendenšu turnīrā un ieguvusi tiesības cīnīties mačā par Pasaules čempiones nosaukumu. 2019. gada augustā Iževskā izcīnījusi 3. vietu Krievijas sieviešu šaha čempionāta superfinālā. 2019. gada septembrī Skolkovā (Maskavas apgabals) dalījusi 2.-3. vietu FIDE sieviešu Grand Prix izcīņas posmā. 2020. gada janvārī Šanhajā un Vladivostokā mačā par Pasaules šaha čempiones titulu zaudējusi Dzjui Veņdzjuņai ar 7½:8½. 2020. gada martā Lozannā dalījusi 1.-2. vietu FIDE sieviešu Grand Prix izcīņas posmā. 2020. gada decembrī Maskavā uzvarējusi Krievijas sieviešu šaha čempionāta superfinālā. 2021. gada jūlijā Čeboksaros izcīnījusi 3. vietu Krievijas šaha čempionāta Augstākās līgas turnīrā vīriešu konkurencē un kļuvusi par pirmo sievieti Krievijas šaha vēsturē, kas izcīnījusi tiesības piedalīties Krievijas šaha čempionāta superfinālā vīriešiem. 2021. gada augustā Sočos izcīnījusi 2. vietu FIDE Pasaules kausa izcīņā sievietēm. 2021. gada oktobrī Ufā dalījusi 10.-11. vietu Krievijas vīriešu šaha čempionāta superfinālā. 2021. gada novembrī Rīgā ierindojusies 78. vietā 2021. gada "FIDE Chess.com Grand Swiss" turnīrā vīriešu konkurencē. 2022. gada septembrī Astanā izcīnījusi 2. vietu FIDE sieviešu Grand Prix izcīņas posmā. 2023. gada oktobrī Sanktpēterburgā izcīnījusi 6. vietu Krievijas vīriešu šaha čempionāta superfinālā. 2022. gada novembrī un decembrī Hivā ceturtdaļfināla pretendenšu mačā uzvarējusi Aleksandru Kosteņuku ar rezultātu 2½:1½, bet pusfināla mačā piekāpusies Taņai Džunji ar rezultātu 1½:2½. 2023. gada aprīlī Ņūdelī dalījusi 1.-3. vietu FIDE sieviešu Grand Prix izcīņas posmā. 2023. gada maijā Nikosijā dalījusi 6.-9. vietu FIDE sieviešu Grand Prix izcīņas posmā. Pēc 2022.-2023. gada FIDE sieviešu Grand Prix visu četru posmu rezultātiem nodrošinājusi vietu pretendenšu turnīrā. 2023. gada augustā Baku uzvarējusi FIDE Pasaules kausa izcīņā sievietēm, pusfinālā pieveicot Taņu Džunji, bet finālā - Nurgjulu Salimovu. 2023. gada novembrī Daglasā ierindojusies 17. vietā "FIDE Women's Grand Swiss" turnīrā sievietēm. Pārstāvējusi Krievijas komandu lielākajos komandu šaha turnīros: Pasaules šaha olimpiādēs piedalījusies 2 reizes (2016, 2018). Individuālajā vērtējumā izcīnījusi bronzas (2018) medaļu; Eiropas komandu šaha čempionātā piedalījusies 3 reizes (2015-2019). Komandu vērtējumā izcīnījusi 3 zelta (2015, 2017, 2019) medaļas. Individuālajā vērtējumā izcīnījusi zelta (2015) medaļu; Pasaules komandu šaha čempionātos piedalījusies 3 reizes (2015-2019). Komandu vērtējumā izcīnījusi zelta (2017) un 2 sudraba (2015, 2019) medaļas. Individuālajā vērtējumā izcīnījusi sudraba (2015) medaļu. Par panākumiem turnīros FIDE 2011. gadā Gorjačkinai piešķīra starptautiskās meistares (WIM), bet 2012. gadā - starptautiskās sieviešu lielmeistares (WGM) nosaukumu. 2018. gadā kļuvusi par starptautisko lielmeistaru (GM). Aleksandra Goryachkina Superior in the Lyudmila Rudenko Memorial Five players share first place in Satka Autumn 2014 Lysyj and Gunina become 2014 Russian Champions Tschita: Tomashevsky und Goryachkina ChessPro. Суперфинал чемпионата России. Новосибирск 2016. Все о турнире «Gruzijas šahiste Dzagnidze kļūst par Rīgā notikušā Eiropas čempionāta uzvarētāju (22.04.2017)». Arhivēts no oriģināla, laiks: 05.08.2020. Skatīts: 24.04.2017. Суперфинал чемпионата России. Санкт-Петербург 2017 «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 16. februārī. Women’s World Championship 2018 ChessPro. Турнир претенденток. Казань, Россия 2019. Все о турнире «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. «ChessPro. Women's Grand Prix. Сколково, Россия 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. septembrī. «ChessPro. Матч на первенство мира среди женщин. Шанхай – Владивосток 2020. Все о турнире». Arhivēts no oriģināla, laiks: 2020. gada 29. janvārī. Skatīts: 2020. gada 24. janvārī. ChessPro. Women’s Grand Prix. Лозанна, Швейцария 2020. Все о турнире Суперфинал чемпионата России. Москва Всероссийское соревнование "Высшая лига" среди мужчин Tournament tree – FIDE World Cup 2021 Суперфинал чемпионата России. Уфа 2021 FIDE Chess.com Grand Swiss FIDE Women's Grand Prix Series 2022-2023 - 1st Leg - Nur-Sultan (Astana) KAZ Суперфинал 76-го Чемпионата России по шахматам среди мужчин Women's Candidates Tournament 2022-2023: All The Information - Chess.com FIDE Women's Grand Prix 2022/23 - Third Leg, New Delhi Standings — FIDE Grand prix 2023 Women's Chess World Cup 2023 023 FIDE Women's Grand Swiss 42nd Olympiad Baku 2016 Women: Team composition for federation RUS - Women OlimpBase :: European Women's Team Chess Championship :: Alexandra Goriachkina OlimpBase :: World Women's Team Chess Championship :: Alexandra Goriachkina Title Applications (WIM): Goryachkina, Aleksandra Title Applications (WGM): Goryachkina, Aleksandra Title Applications (GM): Goryachkina, Aleksandra Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)