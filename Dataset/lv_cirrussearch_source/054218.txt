Tāllēkšana vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 14. un 15. jūlijā Kruakatelānā, Buloņas meža teritorijā. Tajās startēja 12 sportisti no sešām valstīm. Sacensības tika sadalītas divās kārtās. 14. jūlijā tika aizvadīta kvalifikācijas kārta, kurā startēja 12 sportisti, no kuriem 5 labākie kvalificējās fināla kārtai. Fināla kārta notika 15. jūlijā. Zelta medaļu, ar rezultātu 7,185 metri, ieguva Alvins Krencleins. Sudraba medaļu, ar rezultātu 7,175 metri ieguva Maiers Prinšteins, bet bronzas medaļu izcīnīja Patriks Līhijs, kura rezultāts bija 6,950 metri. Sacensību laikā divas reizes tika labots olimpiskais rekords šajā disciplīnā. Sākotnēji to kvalifikācijas kārtā izdarīja ASV sportists Maiers Prinšteins, ar rezultātu 7,175 metri. Vēlāk, finālā, šo rezultātu uzlaboja Alvins Krencleins, viņa fināla rezultāts un jaunais olimpiskais rekords bija 7,185 metri. Pirmoreiz tāllēkšanas sacensībās olimpiskajās spēlēs bija pārstāvēta Lielbritānija un Ungārija. (*) — neoficiālais pasaules rekords Pamatraksts: Vieglatlēti 1900. gada vasaras olimpiskajās spēlēs Tāllēkšanas sacensībās startēja 12 sportisti no 6 valstīm. Lielbritānija un Ungārija pirmo reizi bija pārsrāvētas tāllēkšanas sacensībās. Iekavās norādīts startējošo sportistu skaits no attiecīgās valsts.  ASV (5)  Francija (1)  Lielbritānija (1)  Ungārija (2)  Vācija (1)  Zviedrija (2) «Athletics at the 1900 Paris Summer Games: Men's Long Jump». Sports Reference. Arhivēts no oriģināla, laiks: 2020. gada 19. septembris. Skatīts: 2020. gada 19. septembris. «Paris 1900 Athletics — long jump men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — tāllēkšana vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — tāllēkšana vīriešiem (Olympedia) (angliski) Vieglatlētika 1900. gada vasaras olimpiskajās spēlēs — tāllēkšana vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.