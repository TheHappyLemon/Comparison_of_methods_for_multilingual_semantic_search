Zviedrijas sieviešu futbola izlase ir nacionālā sieviešu futbola komanda, kas pārstāv Zviedriju starptautiskās futbola sacensībās. Izlasi pārvalda Zviedrijas Futbola asociācija. Zviedrijas izlase ir uzvarējusi pirmajā Eiropas čempionātā 1984. gadā, vēl trīs reizes izcīnījusi 2. vietu. Komanda līdz šim ir kvalificējusies visiem FIFA Pasaules kausa sievietēm finālturnīriem. Labākais rezultāts tika sasniegts 2003. gadā, kad tā iekļuva finālā, kur papildlaikā piekāpās Vācijai. Četras reizes Zviedrijas futbolistes ir izcīnījušas 3. vietu (1991, 2011, 2019, 2023). Vasaras olimpiskajās spēlēs izlase ir spēlējusi septiņas reizes. Labākais sasniegums ir 2. vieta, ko izdevies izcīnīt divreiz — 2016. gadā Riodežaneiro un 2020. gada olimpiskajās spēlēs Tokijā. 2023. gada jūnijā FIFA Pasaules rangā sievietēm izlase bija 3. vietā. «Women's Ranking». FIFA.com (angļu). Skatīts: 2023. gada 26. jūlijā. Vikikrātuvē par šo tēmu ir pieejami multivides faili. Skatīt: Zviedrijas sieviešu futbola izlase. Sieviešu izlase Zviedrijas Futbola asociācijas vietnē (zviedriski) Zviedrijas profils FIFA vietnē Arhivēts 2019. gada 19. jūnijā, Wayback Machine vietnē. (angliski)