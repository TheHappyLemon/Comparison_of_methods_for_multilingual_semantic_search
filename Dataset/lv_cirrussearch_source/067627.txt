Šis raksts ir par pilsētu Latvijā. Par citām jēdziena Seda nozīmēm skatīt nozīmju atdalīšanas lapu. Seda ir pilsēta Ziemeļvidzemē, Valmieras novadā. Robežojas ar Jērcēnu pagastu un Plāņu pagastu. Nedaudz uz dienvidiem no pilsētas iet dzelzceļa līnija Rīga — Valga, uz tās — dzelzceļa stacija Seda. 3 km uz dienvidiem no Sedas iet galvenais autoceļš A3. Attālums līdz Strenčiem — 6 km, līdz novada centram Valmierai — 25 km, Rīgai — 133 km. Plašas ielas ar bērzu alejām un dzeltenām Staļina klasicisma mājām tik tīrā un koncentrētā izpildījumā nav sastopamas nekur citviet Latvijā. Lielākais uzņēmums ir kūdras uzņēmums AS "Seda" (izveidots 1954. gadā), kas Sedas tīrelī veic kūdras ieguvi, bet pašā Sedā darbojas pārstrādes un fasēšanas rūpnīca. Kūdras ieguvei uzbūvēts šaursliežu dzelzceļš. Seda ir izveidojusies pie 1953. gadā dibinātās kūdras fabrikas, 1954. gadā tā ieguva strādnieku ciemata tiesības. 1961. gadā Seda ieguva pilsētciema statusu, bet 1991. gadā tika pārveidota par pilsētu ar lauku teritoriju. Seda atrodas Ziemeļvidzemes zemienes Sedas līdzenumā. Pilsēta izveidota purvainā apvidū, uz ziemeļiem no tās plešas Sedas tīrelis, kur notiek intensīva kūdras ieguve. Reljefs līdzens, virsmas augstums aptuveni 55 m virs jūras līmeņa. Pilsēta atrodas dažus kilometrus uz ziemeļiem no Gaujas, uz kuru tīreļa un pilsētas meliorācijas sistēmu ūdeņus novada nelielā Stakļupīte. Sedas upe, kuras vārdā pilsēta nosaukta, atrodas ievērojami tālāk — vairāk kā 8 km uz ziemeļiem no pilsētas, otrpus Sedas tīrelim. 2020. gadā bija 1 069 iedzīvotāji. 2008. gadā 63,6% iedzīvotāju bija krievi, 18,2% — latvieši, 10,4% — baltkrievi. Seda ir vienīgā pilsēta Ziemeļvidzemē, kur vairums iedzīvotāju ir krievi. Miera iela Zaļā iela Skolas laukums Universālveikals Sedā Autobusa pietura Ēka Uzvaras ielā 9 Veikals Uzvaras ielā 10 Sedas Sv. Erceņģeļa Mihaila pareizticīgo baznīca Dārza iela Daudzdzīvokļu mājas PII "Dzērvīte" Sedas pilsētas pārvalde Bijušais šaursliežu dzelzceļa pieturas punkts Šaursliežu dzelzceļa sliežu ceļi depo virzienā Šaursliežu dzelzceļa sliežu ceļš Sedas tīreļa virzienā «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. «Iedzīvotāju skaits un tā izmaiņas statistiskajos reģionos, republikas pilsētās, novadu pilsētās, 21 attīstības centrā un novados». Centrālā statistikas pārvalde. 2020. Skatīts: 2020. gada 19. septembrī. vietas.lv Iedzīvotāju skaits pašvaldībās pēc nacionālā sastāva Arhivēts 2020. gada 25. novembrī, Wayback Machine vietnē. PMLP Iedzīvotāju reģistra statistika par 2008. gadu Informācija par Sedu Valkas rajona mājaslapā AS "Seda" LTV dokumentālā filma par Sedu