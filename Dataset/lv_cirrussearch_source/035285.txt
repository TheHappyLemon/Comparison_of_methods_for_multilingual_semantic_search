Jihlavas "Vysočina" (čehu: FC Vysočina Jihlava) ir Čehijas futbola klubs no Jihlavas. Klubs ir dibināts 1948. gadā kā PAL Jihlava. Laika gaitā vairākkārt mainījis nosaukumu, pašreizējais nosaukums ir kopš 2000. gada. Pašlaik spēlē Čehijas futbola otrajā līmenī — Nacionālajā futbola līgā. Mājas spēles aizvada Jirāskovas ielas stadionā, kura ietiplība ir 4500 vietu. Lielāko daļu savas vēstures klubs pavadījis zemākajās līgās, pirmo reizi Čehijas 1. līgā iekļuva 2005. gadā. Augstākais sasniegums — 8. vieta 2013.–2014. gada sezonā. No 2016. līdz 2018. gadam komandu pārstāvēja Latvijas izlases futbolists Dāvis Ikaunieks, kas sākumā tika īrēts no Virslīgas kluba FK Liepāja, vēlāk spēlēja uz pastāvīga līguma pamata. Čehijas 2. līga Vicečempioni (2): 2004–05, 2011–12 «Historie klubu» (čehu). fcvysocina.cz. Skatīts: 2016. gada 5. septembrī. «Stadion» (čehu). fcvysocina.cz. Skatīts: 2016. gada 5. septembrī. «Bilance sezón» (čehu). fcvysocina.cz. Skatīts: 2016. gada 5. septembrī. «Czech Republic - List of Second Level Champions». RSSSF. Skatīts: 2016. gada 5. septembrī. Kluba oficiālā vietne (čehiski)