Vesna Mišanoviča (bosniešu: Vesna Mišanović; dzimusi kā Bašagiča (bosniešu: Bašagić) 1964. gada 27. novembrī) ir Bosnijas un Hercegovinas starptautiskā lielmeistare šahā (1991). No 1980. gadu beigām bijusi viena no vadošajām Dienvidslāvijas, bet vēlāk arī Bosnijas un Hercegovinas šahistēm. 1988. gadā uzvarējusi Dienvidslāvijas sieviešu šaha čempionātā. Trīs reizes piedalījusies Pasaules šaha čempiones izcīņas cikla starpzonu turnīros, kuros lielāko panākumu izcīnījusi 1995. gadā Kišiņevā, kad dalījusi 7.-9. vietu. Daudzu starptautisko sieviešu šaha turnīru laureāte, tajā skaitā dalījusi 1.-4. vietu Pulā (1990), kopā ar Marinu Makropulu dalījusi 1.-2. vietu Atēnās (1991), dalījusi 1.-2. vietu Novagoricā (1992) un bijusi 2. vietā Hrudimā aiz uzvarētājas Margaritas Voiskas (1994). Pārstāvējusi Dienvidslāvijas un Bosnijas un Hercegovinas komandas lielākajos komandu šaha turnīros: Pasaules šaha olimpiādēs, kurās piedalījusies 6 reizes (1988-1994, 1998-2000). Komandu vērtējumā izcīnījusi bronzas (1988) medaļu, bet individuālajā vērtējumā izcīnījusi bronzas (1988) medaļu. Eiropas komandu šaha čempionātos piedalījusies 3 reizes (1992-1999). Individuālajā vērtējumā izcīnījusi 2 sudraba (abas - 1992) medaļas. Par panākumiem turnīros FIDE 1988. gadā Mišanovičai piešķīra starptautiskās meistares (WIM), bet 1991. gadā - starptautiskās lielmeistares (WGM) nosaukumu. 1995 Kishinev Interzonal Tournament OlimpBase :: Women's Chess Olympiads :: Vesna Mišanović OlimpBase :: European Women's Team Chess Championship :: Vesna Mišanović Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)