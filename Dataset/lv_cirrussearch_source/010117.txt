Aleksejs Rumjancevs (dzimis 1986. gada 13. februārī Rīgā) ir Latvijas smaiļotājs, startē smailīšu vieniniekos un divniekos. Kopš 2007. gada ir Latvijas Olimpiskās vienības sastāvā un piedalījies 2012. gada un 2016. gada vasaras olimpiskajās spēlēs. Aleksejs Rumjancevs ir izcīnījis bronzas medaļas 2008. gada un 2016. gada Eiropas čempionātos, kā arī bronzas medaļu 2017. gada Pasaules čempionātā, kas ir viņa karjeras augstākais sasniegums. Aleksejs Rumjancevs ir dzimis 1986. gada 13. februārī Rīgā. Izglītību ieguvis Rīgas 53. vidusskolā. Ar smaiļošanu nodarbojas kopš 10. gadu vecuma, sporta gaitas uzsācis Jūrmalā pie treneres Irinas Boitmanes. 2011. gada 29. maijā Pasaules kausa trešajā posmā A. Rumjancevs pārī ar Kristu Straumi izcīnīja uzvaru smaiļošanā 200 metru distancē. 2011. gada Eiropas čempionātā 200 m distancē kopā ar K. Straumi izcīnīja 4. vietu. 2011. gada Pasaules čempionātā viņi izcīnīja 6. vietu 200 metru distancē, tādējādi kvalificējoties 2012. gada vasaras olimpiskajām spēlēm. Olimpiskajās spēlēs viņi izcīnīja 11. vietu 200 m distancē. 2016. gadā A. Rumjancevs piedalījās savās otrajās olimpiskajās spēlēs Riodežaneiro, iekļūstot finālā un izcīnot augsto 5. vietu 200 metru individuālajā distancē. Noslēguma ceremonijā viņš bija Latvijas delegācijas karognesējs. 2017. gada pasaules čempionātā Račicē, Čehijā, A. Rumjancevs ieguva trešo vietu pasaules čempionātā 200 metru individuālajā distancē, kas ir viņa karjeras līdz šim augstākais sasniegums. 2018. gada aprīlī otro vietu ieguvušais Ungārijas smaiļotājs Bence Horvāts tika diskvalificēts par dopinga lietošanu un A. Rumjancevs pacēlās par vienu vietu augstāk. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 19. jūlijā. «Sagaidīja olimpiskā sprinta iespēju». Diena.lv. 2012. gada 11. jūlijā. Skatīts: 2012. gada 12. jūlijā. LOV sportista profils Arhivēts 2017. gada 31. maijā, Wayback Machine vietnē., lov.lv Rumjancevs izcīna savu pirmo medaļu pasaules čempionātā Sportacentrs «Pusminūtes bruņinieki». sporto.lv. Arhivēts no oriģināla, laiks: 2011. gada 12. septembrī. Skatīts: 2017. gada 1. septembrī. Smaiļotājiem Rumjancevam/Straumem uzvara PK posmā[novecojusi saite], apollo.lv Straume/Rumjancevs - ceturtie Eiropā, sportacentrs.com Straume un Rumjancevs izcīna 6. vietu un iegūst ceļazīmi uz olimpiskajām spēlēm «Straume/Rumjancevs 11.vietā Londonas olimpiādē». Sportacentrs.com. Skatīts: 2012. gada 13. augustā. Latvijas smaiļotājs Rumjancevs pēc sāncenša dopinga kļūst par pasaules vicečempionu Arhivēts 2021. gada 2. martā, Wayback Machine vietnē. LSM Olympedia profils (angliski) LOK profils ICF profils (angliski) LOV profils Latvijas kanoe federācijas profils