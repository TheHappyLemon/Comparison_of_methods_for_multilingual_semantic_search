Šis raksts ir par 16 bitu operētājsistēmu. Par citām jēdziena GEOS nozīmēm skatīt nozīmju atdalīšanas lapu. GEOS (Graphic Environment Operating System) ir operētājsistēma, kuru izstrādājis ASV uzņēmums GeoWorks. Pirmā versija PC/GEOS izlaista 1990. gadā. Operētājsistēma kopā ar programmu paketi tika pārdota ar nosaukumiem GeoWorks Ensemble, vēlāk NewDeal Office un Breadbox Ensemble. Pēdējā versija iznākusi 2009. gadā. 1990. gadā GeoWorks izlaida 16 bitu operētājsistēmu PC/GEOS (GeoWorks Ensemble 1.0) IBM PC savietojamiem datoriem. Tā nebija savietojama ar GeoWorks iepriekšējo operētājsistēmu — 8 bitu GEOS, kura bija paredzēta MOS 6510 procesoriem (datoriem Commodore 64). PC/GEOS nebija "tīra" operētājsistēma, jo darbojās uz MS-DOS pamata. Vairākas GEOS īpašības Microsoft Windows parādījās tikai pēc vairākiem gadiem, piemēram, Start Menu. GeoWorks Ensemble ietvēra operētājsistēmu kopā ar biroja programmām (teksta redaktoru, izklājprogrammu, datubāzi, zvanīšanas programmu un kalendāru), kad vēl nebija sākusies Microsoft Office ēra. PC/GEOS radīja draudus Microsoft sistēmai Windows 3.0. Microsoft vēlējās nopirkt Douertija uzņēmumu, bet tas neizdevās. Tad Microsoft piedraudēja aparatūras piegādātājiem pārtraukt MS-DOS atblastu datoriem, kuriem uzstādīta GEOS. GeoWorks neizdevās piesaistīt trešās puses programmu izstrādātājus PC/GEOS operētājsistēmai, jo izstrādes rīki bija dārgi un programmēšanas vide bija sarežģīta — atkļūdošanai bija vajadzīgs otrs dators, kas pieslēgts pie seriālā porta. Pēc Ensemble 2.01 izlaišanas personālajiem datoriem 1994. gadā ar GeoWorks Ensemble saistītie darbi tika pārdoti uzņēmumam NewDeal Inc. Tas GEOS mēģināja pārdot kā alternatīvu Windows, jo operētājsistēma varēja darboties uz vecākiem datoriem. Kad šis bizness negāja, operētājsistēma tika pārdota BreadBox, kas turpināja tās attīstīšanu, izlaižot BreadBox Ensemble versijas no 2001. līdz 2009. gadam. GeoWorks pievērsās plaukstdatoriem un citām mobilām ierīcēm, tām izstrādājot operētājsistēmu PEN/GEOS, kas darbojās virs DOS sistēmas. To izmantoja Brother Industries mazjaudīgajos klēpjdatoros. 1995. gadā Hewlett-Packard izlaida plaukstdaroru HP OmniGo 100 ar GEOS. 1996. gadā Nokia izlaida viedtālruni Nokia 9000 Communicator ar GOES 3.0 operētājsistēmu, kura darbojās virs ROM-DOS sistēmas. Vēlāk GOES izmantots arī Nokia 9110 Communicator. 1997. gadā izlaista operētājsistēma GEOS-SC, kas darbojās ar RISC procesoru. Tā kļuva par pamatu Mitsubishi Electric izstrādātajiem viedtālruņiem Japānas tirgum. 1990: OS/90 (Beta versija) 1990: GeoWorks 1.0 1991: GeoWorks 1.2 1992: GeoWorks 1.2 Pro (ar Borland Quattro Pro sistēmai DOS ar PC/GEOS "Look and Feel") 1992: GeoWorks DTP 1992: GeoWorks CD Manager 1993: GeoWorks Ensemble 2.0 (jauns kodols PC/GEOS 2.0) 1993: Geopublish 2.0 1994: Geoworks Ensemble 2.01 1996: NewDeal Office 2.2 1996: NewDeal Office 2.5 1996: NewDeal Publish 2.5 (Shareware versija) 1997: NewDeal Office 97 1998: NewDeal Office 98 1999: NewDeal Office Release 3 1999: NewDeal Office Release 3 Evaluation 1999: NewDeal Office 3.2 2000: NewDeal Office 3.2d (Vācijas ielāps) 2000: NewDeal Office 2000 (auns kodols PC/GEOS 3.0) 2000: NewDeal Office 2000 sistēmai GlobalPC 2001: BreadBox Ensemble Beta Version 4.0.1.1 2001: BreadBox Ensemble Beta Versions 4.0.1.x 2002: Breadbox Ensemble Full Version 4.0.2.0 2005, March: Breadbox Ensemble Version 4.1.0.0 2005, November: Breadbox Ensemble Version 4.1.2.0 2009, August: Breadbox Ensemble Version 4.1.3.0 GEOS (8 bitu operētājsistēma) GEOS: The Graphical Environment Operating System 5 of the best desktop operating systems you never used: GEOS / GeoWorks Geoworks Announces New OS BreadBox GEOS pēdējais izstrādātājs (pēdējie jaunumi 2009. gadā)