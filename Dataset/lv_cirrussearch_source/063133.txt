Turija (spāņu: Río Turia, katalāņu: Túria) ir 175 kilometrus gara upe Spānijas austrumos, Aragonā un Valensijā. Sākas Ibērijas kalnos. Tek dienvidaustrumu virzienā, ietek Baleāru jūrā uz dienvidiem no Valensijas centra. Vēsturiski upe tecēja cauri pašai pilsētai, bet pēc 1957. gada Valensijas plūdiem tika nolemts upi novadīt pa mākslīgu gultni. Mūsdienās Valensijas pilsētā upes vecā gultne pārveidota par parku, bet upes senajā grīvā atrodas Mākslas un zinātnes pilsēta. Vikikrātuvē par šo tēmu ir pieejami multivides faili. Skatīt: Turija.