Žagatu ģints (Pica) ir viena no vārnu dzimtas (Corvidae) ģintīm, kas apvieno 7 sugas. Žagatu ģints žagatas mēdz saukt arī par melnbaltajām žagatām vai holarktiskajām žagatām. Tās sastopamas plašā areālā Eirāzijā, Ziemeļāfrikā (viena suga) un Ziemeļamerikā (divas sugas). Žagatu ģintī ir zināma viena fosilā suga Pica mourerae, kas dzīvojusi pliocēna beigās un pleistocēna sākumā. Žagatas fosilijas atrastas Maļorkas salā. Žagatu tuvākie radinieki ir Eirāzijā dzīvojošās vārnas. Žagatām ir gara aste, un to apspalvojumam ir raksturīgs balto un melno spalvu salikums. Galva, kakls un krūtis ir melnā krāsā ar zaļgani violetuu metālisku spīdumu. Vēders un pleca spalvas ir koši baltas. Spārni un aste zaigojoši melni ar zaļganvioletu metālisku spīdumu, reizēm zaigojošu bronzīgu toni. Spārni no apakšas ir balti. Kājas melnas. Knābis žagatu ģints žagatām, izņemot dzeltenknābja žagatu, ir melnā krāsā. Dzeltenknābja žagata (Pica nuttalli) Eiropas žagata (Pica pica) Melnknābja žagata (Pica hudsonia) Žagatu ģints (Pica) Asīrijas žagata (Pica asirensis) Dzeltenknābja žagata (Pica nuttalli) Eiropas žagata (Pica pica) Korejas žagata (Pica serica) Magriba žagata (Pica mauritanica) Melnknābja žagata (Pica hudsonia) Melnmuguras žagata (Pica bottanensis) World Bird List: Crows, mudnesters & birds-of-paradise, 2020 Ericson, Per G. P.; Jansén, Anna-Lee; Johansson, Ulf S. & Ekman, Jan (2005). Inter-generic relationships of the crows, jays, magpies and allied groups (Aves: Corvidae) based on nucleotide sequence data. Journal of Avian Biology 36: 222-234.