Kopana (spāņu: Copán) ir maiju pilsētas atliekas, kas atrodas mūsdienu Hondurasas rietumos, pie robežas ar Gvatemalu. Kaut arī pilsēta atradās maiju civilizācijas areāla galējos dienvidaustrumos, no 5. līdz 9. gadsimtam tā bija maiju ietekmīgās valsts Šukūpas galvaspilsēta. Pagrimusi, sākot no 9. gadsimta. 1576. gadā spānis Djego Garsija de Palasio bija pirmais eiropietis, kurš aprakstīja pilsētas drupas. Vieta arheoloģiski pētīta kopš 19. gadsimta beigām. 1980. gadā Kopana tika iekļauta UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Kopana. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Pasaules vēstures enciklopēdijas raksts (angliski)