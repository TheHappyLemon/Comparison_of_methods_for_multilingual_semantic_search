Kašmīra ir reģions Indijas subkontinenta ziemeļrietumos. Līdz 19. gadsimta vidum termins "Kašmīra" tika attiecināts tikai uz Kašmīras ieleju, kas atrodas starp Pīrpandžālas kalniem un atlikušo Himalaju kalnu sistēmu. Mūsdienās ar terminu "Kašmīra" apzīmē daudz lielāku teritoriju (aptuveni 222 tūkstošus km²), kas robežojas ar Sindžanas Uiguru autonomo reģionu ziemeļaustrumos un Tibetas autonomo reģionu rietumos, kā arī ar Indijas štatiem Himāčalu Pradēšu un Pendžābu dienvidos, Pakistānu austrumos un Afganistānu ziemeļrietumos. Kašmīras teritorija ir strīdus objekts starp Indiju un Pakistānu kopš 1947. gada, kad sadalījās Britu Indija. Pēc 1962. gada Indijas—Ķīnas kara ĶTR pārvalda Kašmīras austrumu daļu Aksaičinu. Pēc 1972. gada Šimlas vienošanās Kašmīras ziemeļu un rietumu daļas kontrolē Pakistāna (Azadkašmīra un Gilgita-Baltistāna), savukārt dienvidu un dienvidaustrumu daļas kontrolē Indija (Džammu un Kašmīra, Ladākha). «Kašmira». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 342. lpp. Vikikrātuvē par šo tēmu ir pieejami multivides faili. Skatīt: Kašmīra. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)