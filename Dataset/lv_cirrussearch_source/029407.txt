Mozart's House ir Lielbritānijas grupas Clean Bandit dziesma, kas tika izdota 2013. gada 29. martā kā otrais singls no grupas debijas albuma New Eyes. Dziesmas žanrs ir hausmūzika, bet tajā arī ir iekļauta daļa no Volfganga Amadeja Mocarta skaņdarba "Stīgu kvartets Nr. 21". Dziesma tika ierakstīta 2010. gadā un pirmo reizi izdota 2011. gadā, bet neguva sasniegumus singlu topos, bet 2 gadus vēlāk, ka tā tika atkalizdota, dziesma sasniedza 17. vieta Lielbritānijas singlu topā UK Singles Chart. Dziesmas video tika publicēts vietnē YouTube 2010. gada 15. oktobrī ar kopējo garumu četras minūtes un četras sekundes. Video ir redzams dziesmas vokālists Segva Sekintu izpildot dziesmu vairākās vietās Maskavā un arī dažviet Londonā. Video arī ir redzama grupas čelliste Greisa Čato daļēji kaila, turot vijoli virs savām krūtīm. Čato video filmēšanas laikā strādāja par mūzikas skolotāju, tāpēc viņas daļēji kailā parādīšanās kameras priekšā izraisīja sašutumu audzēkņu vecāku vidū, tamdēļ viņa tika atlaista no amata. Vairākas video daļas tika filmētas vokālistam dziedot dziesmas palēninātu versiju, bet filmētas normālā ātrumā un vēlāk paātrinātas, lai vokālista izpildījuma video būtu sinhrons ar izpildījumu. Copsey, Robert. «Clean Bandit announce debut album New Eyes». Digital Spy, 2014-02-03. Arhivēts no oriģināla, laiks: 2015-09-24. Skatīts: 2015-06-05. Mozart's House. YouTube Ali Ryland. «Grace Chatto of Clean Bandit». Virtual Festivals. Skatīts: 2014. gada 17. septembris. Rate Your Music - Mozart's House - Single by Clean Bandit iTunes - Music - Mozart's House - EP by Clean Bandit Dziesmas vārdi metrolyrics.com Arhivēts 2015. gada 18. aprīlī, Wayback Machine vietnē. Dziesmas video