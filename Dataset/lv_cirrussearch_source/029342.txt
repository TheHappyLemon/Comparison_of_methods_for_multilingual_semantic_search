Normans Greiems Hills (angļu: Norman Graham Hill; 1929. gada 15. februāris — 1975. gada 29. novembris) bija angļu autosportists un divkārtējs Formula 1 čempions. Čempiona titulus viņš izcīnīja 1962. un 1968. gadā. Viņš piedzima Londonā, Apvienotajā Karalistē. Greiems apgalvoja, ka viņš savu humora izjūtu mantoja no sava tēva, kurš bija brokeris. Viņš spēlēja bungas, būdams skautu kustībā. Viņš vēlāk nopirka motociklu, un ar to sliktas redzamības apstākļos ietriecās stāvošā mašīnā. Tas uz mūžu saīsināja viņa kreiso kāju. Hills ir bijis Karaliskās Flotes dzinēju inženieris. 1958. gadā Greiems piedalījās deviņās sacīkstēs, finišēja divās, nevienā no tām negūstot punktus. 1959. gadā viņš turpināja braukt ar Lotus. Hills piedalījās septiņās sacīkstēs atkal iztiekot bez punktiem. 1960. gada sezonā Greiems izcīnija savus pirmos punktus finišējot trešajā vietā Nīderlandē. Kopvērtējumā viņš ierindojās 15. vietā. 1961. gadā par pasaules čempionu kļuva viņa uzvārda brālis, Fils Hills. Fils gan nav Greiema radinieks, turklāt, Fils Hills ir amerikānis. Greiems izcīnīja 6. vietu Francijā un 5. vietu ASV. Ar to pietika, lai izcīnītu 16. vietu kopvērtējumā. 1962. gadā brits izcīnīja savu pirmo titulu. Viņš ar BRM formulu četrreiz uzvarēja, divreiz bija otrais, kā arī divas reizes izcīnīja punktus nekāpjot uz goda pjedestāla. Nākamgad Hills jau tika uzskatīts par vienu no galvenajiem titula pretendentiem. Izcīnot uzvaru Monako, izstājoties Beļģijā un Nīderlandē, tad trešo vietu Francijā un Lielbritānijā, izstājoties Vācijā, sešpadsmito vietu Itālijā, uzvaru ASV, ceturto vietu Meksikā un trešo vietu Dienvidāfrikas Republikā pasaules čempions palika otrajā vietā ar 29 punktiem. 1964. gadā Hillam izdevās piecas reizes kāpt uz pjedestāla. No tām divas reizes viņš kāpa uz augstākā pakāpiena, bet pārējās trīs reizes viņš kāpa uz otrā. Lai gan šosezon Greiems ieguva par 10 punktiem vairāk, ar to nepietika, lai kļūtu ar čempionu. Tā vietā Greiems kļuva par divkārtējo pasaules vicečempionu. 1965. gadā Hills kārtējo reizi ieguva otro vietu kopvērtējumā. Lai gan šoreiz viņš izcīnīja vēl par vienu punktu vairāk, ar to bija par maz. 1966. gadā Hills bija piektais un pat sev veiksmīgajā Monako Greiems izcīnīja tikai trešo vietu. Arī savās mājās viņš nerādīja tik augstu sniegumu kā pirms gada. Ja pērn Silverstonā Hills bija otrais, tad šogad Brendshečā viņš bija trešais. 1967. gada kopvērtējumā viņš noslīdēja vēl zemāk. Greiems piedalījās pilnīgi visās sacīkstēs, bet finišēja tikai trijās. Monako - otrā vieta. Kanāda - ceturtā vieta. ASV - otrā vieta. 15 punkti, 7. vieta gala kopvērtējumā. 1968. gadā beidzot brits atgriezās. Uzvara Spānijā, Monako, Meksikā. DĀR, Vācijā un ASV otrā vieta. Kopš tā laika Greiems sāka arvien retāk piedalīties un arī viņa rezultāti sāka strauji slīdēt uz leju. 1969. gadā septītais, 1970. gadā trīspadsmitais, 1971. gadā divdesmit pirmais, 1972. gadā piecpadsmitais, 1973. gadā neizcīnīja punktus, 1974. gadā astoņpadsmitais, un 1975. gadā bez punktiem. 1975. gadā Hills gāja bojā lidmašīnas katastrofā. Lidmašīnu vadīja viņš pats miglainos apstākļos. Gāja bojā pieci "Embassy Hill" komandas darbinieki, ieskaitot jauno zvaigzni Toniju Braizu. Tā kā Hillam nebija apdrošināšanas, viņa ģimene zaudēja visu naudu izmaksājot kompensācijas visiem citiem katastrofā iesaistītajiem. Greiema Hilla dēls, Deimons arī piedalījās F1 un pat izcīnīja titulu 1996. gadā. Viņi ir pagaidām vienīgais gadījums Formulā 1, kad gan tēvs, gan dēls izcīna titulu. Vikikrātuvē par šo tēmu ir pieejami multivides faili. Skatīt: Greiems Hills. Encyclopædia Britannica raksts (angliski) Encyclopædia Universalis raksts (franciski) Enciklopēdijas Krugosvet raksts (krieviski) Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) eWRC-results.com profils (angliski)