"Princese Mononoke" (もののけ姫, Mononoke Hime) ir japāņu animācijas filma, kuras autors ir Hajao Mijadzaki. Japānā tā iznāca 1997. gada 12. jūlijā, bet ASV tā iznāca 1999. gada 29. oktobrī. Lai gan "Princese Mononoke" ir ar roku zīmēta anime, tajā epizodiski tiek izmantotas arī datora tehnikas. Uzmanību! Turpmākajā tekstā var tikt atklātas nozīmīgas detaļas par filmas saturu! Filma sākas ar to, ka Ašitaka izglābj savu ciematu no dēmona, meža cūku dieva Nago. Cīnoties ar Nago, Ašitaka ievainoja savu roku un tika nolādēts ar Nago lāstu. Ašitaka uzzināja, ka šī rēta izplatīsies pa viņa ķermeni, nogalinot viņu. Taču Nago ķermenī tiek atrasta dzelzs bumbiņa, kas varētu būt lāsta izcelšanās avots. Ašitaka nolēma doties uz rietumiem, no kurienes nāca Nago, lai apturētu lāstu. Ašitaka nogrieza savus matus un devās ceļā ar savu sarkano alni Jakulu. Pirms viņš pameta savu ciematu, viņa māsa viņam iedeva kristāla dunci. Ceļojot Ašitaka nokļuva mežā kur mīt dzīvnieku dievi, tai skaitā vilks dievu Moro. Mežā arī dzīvo gars, kuru dēvē par "dzīvības un nāves dievu", kurš dienā ir briedis, bet naktī kļūst par nakts staigātāju. Pie meža atrodas arī cilvēku apdzīvota pilsēta. Šīs pilsētas iedzīvotāji grib izcirst mežu, lai iegūtu vairāk dzelzs rūdas, tāpēc notikušas daudzas kaujas starp cilvēkiem un dzīvniekiem, kas mēģina aizsargāt savu mežu. Kādā no kaujām pilsētas vadone, Eboši Gozenas kundze, pārvērta Nago par dēmonu. Ašitakam apmeklējot pilsētu, tai uzbruka Sana - meitene, kuru bija uzaudzinājuši vilki. Ašitaka apturēja Sanas un Eboši kauju un izglāba Sanu. Eboši plānoja nogalināt meža garu, lai iegūtu viņa galvu. Neklausot Ašitakam Eboši nocirta meža gara galvu brīdī, kad viņš pārvērtās par nakts staigātāju. Jigo paņēma galvu un kopā ar saviem palīgiem centās to nogādāt pilsētā. Bet meža gars viņus mēģināja noķert, iznīcinot visu mežu. Ašitaka un Sana atguva galvu no Jigo un atdeva to meža garam. Par atlīdzību meža gars Ašitakam noņēma lāstu. Ašitaka (japāņu: アシタカ Ashitaka) — sava ciemata līderis. Viņš izglāba savu ciematu no mežacūku dieva Nago dēmona. Cīņas laikā viņš inficēja savu roku ar lāstu no Nago. Pateicoties šim lāstam Ašitaka ieguva lielu spēku, taču šis lāsts viņu lēnām nogalina. Filmas laikā Ašitaka iemīlas Sanā. Ar Sanas palīdzību viņi apturēja lāstu. Viņu ierunā Jodži Matsuda. Sana (japāņu: サン San) — jauna meitene, garu un plēsēju princese. Kad Sana bija maza, viņas vecākiem uzbruka vilki, taču viņu pie sevis paņēma vilku dievs Moro. Sana visu laiku noliedza, ka viņa ir cilvēks un domāja, ka viņa ir vilks. Kad beidzās cīņa ar meža garu, Sana atklāja, ka viņa mīl Ašitaku, un nevar dzīvot bez cilvēkiem. Viņu ierunā Juriko Išida. Eboši Gozenas kundze (japāņu: エボシ御前 Eboshi Gozen) — stipra sieviete. Viņa ir Dzelzspils līdere. Šajā pilsētā cilvēki nodarbojas ar dzelzs apstrādi un izgatavo ieročus. Viņa pilsētā nodarbina atstumtos, piemēram, prostitūtas un spitālīgos. Viņai ir pretinieki - Sana, samuraji un Nago. Eboši iešāva Nago un tādēļ viņš pārvērtās par dēmonu. Viņu ierunā Jūko Tanaka Vikikrātuvē par šo tēmu ir pieejami multivides faili. Skatīt: Princese Mononoke. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Anime News Network filmas profils (angliski) Produkcijas dienasgrāmata (japāniski)