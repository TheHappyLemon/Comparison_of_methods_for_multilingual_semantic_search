BDO ir audita, nodokļu, grāmatvedības un finanšu pakalpojumu uzņēmumu tīkls visā pasaulē. 2020. gadā BDO veido 1658 biroji, 167 valstīs un tajā strādā vairāk nekā 91 000 darbinieku. BDO ir piektais lielākais audita pakalpojumu sniedzēju tīkls pasaulē – nākamais pēc t.s. The Big Four (Lielā četrinieka). Katrs BDO uzņēmums ir neatkarīga juridiska persona. Uzņēmumu tīkls radīts 1963. gadā ar nosaukumu Binder Seidman International (tajā apvienojās uzņēmumi no Kanādas, Vācijas, Nīderlandes, Lielbritānijas un ASV), savukārt 1973. gadā tika izveidots nosaukums BDO, ko veido trīs dibinājušo uzņēmumu nosaukumu pirmie burti - Binder Dijker Otte & Co. BDO Latvia kopš 2007. gada ir BDO Global vienīgais BDO tīkla oficiālais pārstāvis Latvijā. BDO Latvia atbalsta The Red Jackets platformu Latvijas uzņēmēju ražojumu eksporta veicināšanai, kā arī regulāri publicē aktuālo informāciju nodokļu un uzņēmējdarbības jomā. 2016. gadā uzņēmums organizēja forumu Brexit ietekmes analizēšanai. BDO Latvia vadošie partneri ir Jānis Zelmenis un Vita Liberte. BDO pārstāvniecība Latvijā sniedz revīzijas, grāmatvedības ārpakalpojumus, nodokļu, juridiskos un finanšu pakalpojums. BDO Law ietilpst BDO International dalībfirmu tīklā. 2007. gadā tika dibināts uzņēmums BDO Zelmenis & Liberte, kas 2013. gada janvārī pievienojās Baltijas advokātu tīklam Varul, bet 2016. gada aprīlī mainīja nosaukumu uz BDO Legal un 2016. gada beigās – uz BDO Law. BDO Law vadītāji ir Jānis Zelmenis un Vita Liberte, kuri iepriekš strādājuši auditoru kompānijā Deloitte Latvia. Jānis Zelmenis kopš 2006. gada ir arī Latvijas Goda konsuls Maltā, 2015. gadā izdevis grāmatu “Turības svārsts”. Pēc pievienošanās Varul tīklam Zelmenis kļuva par tā vadošo partneri Baltijas valstīs. Vita Liberte ir pašreizējā BDO Law vadošā partnere, iepriekš strādājusi vairākos Lielā četrinieka birojos ASV un Latvijā. Liberte ir Latvijas Publiskās un privātās partnerības asociācijas dibinātāja. BDO Law katru gadu izdod grāmatu “Darba likums ar komentāriem”. [1] BDO History Arhivēts 2016. gada 26. janvārī, Wayback Machine vietnē., BDO Australia BDO TAX maina savu nosaukumu[novecojusi saite], Dienas Bizness, 2015. gada 27. maijs Kas mēs esam Arhivēts 2016. gada 10. februārī, Wayback Machine vietnē. The Red Jackets. Skatīts: 2016. gada 8. decembris Norisināsies forums "Brexit ietekme uz Latvijas uzņēmējiem: riski un iespējas" Arhivēts 2020. gada 19. oktobrī, Wayback Machine vietnē. Ekonomikas ministrija. Skatīts: 2016. gada 8. decembris [ http://www.db.lv/citas-zinas/bijusie-deloitte-vaditaji-izveido-advokatu-biroju-183297 Bijušie Deloitte vadītāji izveido advokātu biroju] Dienas Bizness, 2007. gada 8. augusts Member BDO Zelmenis & Liberte joins VARUL[novecojusi saite] Norwegian Chamber of Commerce in Latvia, 2013. gada 16. janvāris Jānis Zelmenis, Honorary Consul of Republic of Malta in Latvia Arhivēts 2016. gada 28. oktobrī, Wayback Machine vietnē. Maltaconsul.lv. Skatīts: 2016. gada 8. decembris Tranzīta biznesa privatizācijas aizkulises Arhivēts 2015. gada 12. decembrī, Wayback Machine vietnē. NRA, 2015. gada 6. novembris Jānis Zelmenis iecelts par advokātu biroja VARUL vadošo partneri Baltijā[novecojusi saite] BNS, 2015. gada 22. janvāris Company Overview of JSC BDO Latvia Bloomberg. Skatīts: 2016. gada 8. decembris Vita Liberte Arhivēts 2016. gada 26. septembrī, Wayback Machine vietnē. Ir.lv. Skatīts: 2016. gada 8. decembris Darba likums ar komentāriem[novecojusi saite] Latvijas Izglītības un zinātnes darbinieku arodbiedrība, 2011. gada 7. februāris