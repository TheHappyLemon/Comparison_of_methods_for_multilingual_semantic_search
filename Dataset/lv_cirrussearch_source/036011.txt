Grigorijs Kaidanovs (angļu: Gregory Kaidanov, krievu: Григорий Зиновьевич Кайданов; dzimis 1959. gada 11. oktobrī Berdičivā) ir Ukrainā dzimis ASV starptautiskais lielmeistars šahā (1988). Šahu iemācījies spēlēt sešu gadu vecumā. 1972. gadā uzvarējis PSRS junioru šaha čempionātā U14 vecuma grupā. 1987. gadā uzvarējis starptautiskā šaha turnīrā Maskavā, 1988. gadā - Salo Flora memoriālā Ļvivā, bet 1990. gadā - starptautiskos šaha turnīros Hastingsā (Anglija) un Ņujorkā. Par panākumiem turnīros FIDE 1987. gadā Kaidanovam piešķīrusi starptautiskā meistara (IM), bet 1988. gadā - starptautiskā lielmeistara (GM) nosaukumu. 1991. gadā pārcēlies uz dzīvi ASV. 1992. gadā uzvarējis Ņujorkas šaha turnīrā U.S. Open un Filadelfijas turnīrā World Open. 2000. gadā uzvarējis Kolkatas šaha turnīrā Goodricke International. 2002. gadā Maskavā dalījis 1. vietu Aeroflot Open starptautiskajā šaha turnīrā. 2008. gadā uzvarējis šaha turnīrā Gausdal Classics (Norvēģija). 2012. gadā Mara del Platā (Argentīna) uzvarējis Amerikas kontinenta individuālajā šaha čempionātā. Divas reizes piedalījies Pasaules šaha čempionātos pēc izslēgšanas sistēmas: 1997. gadā 2. kārtā zaudējis Vadimam Zvjagincevam, bet 2001. gadā 1. kārtā zaudējis Aleksandram Šabalovam. Pārstāvējis ASV komandu lielākajos komandu šaha turnīros: Pasaules šaha olimpiādēs piedalījies 6 reizes (1996-2006). Komandu vērtējumā izcīnījis sudraba (1998) un 2 bronzas (1996, 2006) medaļas. Individuālajā vērtējumā izcīnījis sudraba (2004) medaļu; Pasaules komandu šaha čempionātos piedalījies 3 reizes (1993-1997, 2005). Komandu vērtējumā izcīnījis zelta (1993) un sudraba (1997) medaļas. Individuālajā vērtējumā izcīnījis zelta (1997) un bronzas (1993) medaļas. 2013. gadā uzņemts ASV šaha slavas zālē. International Tournament Moscow-B 1987 Memorial S.Flor Lvov February 1988 Goodricke International 2000 Aeroflot Open 2002 Gausdal Classics 2008 Mar del Plata 2012 | 9° Campeonato Continental «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 25. oktobrī. 2001-02 FIDE Knockout Matches OlimpBase :: Men's Chess Olympiads :: Gregory Kaidanov OlimpBase :: World Men's Team Chess Championship :: Gregory Kaidanov «U.S. Chess Hall of Fame». Arhivēts no oriģināla, laiks: 2016. gada 25. aprīlī. Skatīts: 2016. gada 25. oktobrī. Teksts " World Chess Hall of Fame " ignorēts Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)