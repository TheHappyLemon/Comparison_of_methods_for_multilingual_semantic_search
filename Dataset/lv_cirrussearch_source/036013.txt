Ludmila Zaiceva (krievu: Людмила Георгиевна Зайцева; dzimusi 1956. gada 10. februārī Usurijskā) ir Krievijas starptautiskā lielmeistare šahā (1986). 1980. gados bijusi daudzkārtējā PSRS sieviešu šaha čempionātu finālu dalībniece. Divas reizes uzvarējusi PSRS komandu šaha čempionātos: 1983. gadā Maskavas pilsētas komandas sastāvā, bet 1985. gadā Krievijas PFSR komandas sastāvā. 1985. gadā piedalījusies Pasaules sieviešu šaha čempiones nosaukuma izcīņas cikla starpzonu turnīrā, kurā dalījusi 3.-4. vietu ar Polijas šahisti Agnešku Brustmani. Papildu mačs par vietu pretendentu mačos starp abām šahistēm beidzies neizšķirti - 3:3 un, pateicoties labākiem papildu rādītājiem pamatturnīrā, pretendentu mačos iekļuvusi Brustmane. 1995. gadā Kišiņevā otro reizi piedalījusies starpzonu turnīrā, taču nav spējusi atkārtot savu iepriekšējo panākumu. 1996. gadā uzvarējusi Krievijas sieviešu šaha čempionātā Elistā un Ludmilas Rudenko memoriālā Sanktpēterburgā. 1998. gadā iekļuvusi Krievijas šaha kausa izcīņas pusfinālā, kurā zaudējusi Svetlanai Prudņikovai, bet mačā par 3. vietu piekāpusies arī Alisai Gaļļamovai. 2003. gadā dalījusi pirmo vietu Sanktpēterburgas 300. dibināšanas gadadienai veltītajā sieviešu šaha turnīrā. Pārstāvējusi Krievijas komandu lielākajos komandu šaha turnīros: Pasaules šaha olimpiādēs piedalījusies 2 reizes (1994-1996). Komandu vērtējumā izcīnījusi bronzas (1996) medaļu; Eiropas komandu šaha čempionātā piedalījusies 1992. gadā. Par panākumiem turnīros FIDE 1982. gadā Zaicevai piešķīra starptautiskās meistares (WIM), bet 1986. gadā - starptautiskās lielmeistares (WGM) nosaukumu. OlimpBase :: 16th Soviet Team Chess Championship, Moscow 1983, Moscow city OlimpBase :: 17th Soviet Team Chess Championship, Volgograd 1985, Russian SFSR "A" «1985 Zeleznovodsk Interzonal Tournament». Arhivēts no oriģināla, laiks: 2020. gada 29. jūnijā. Skatīts: 2016. gada 25. oktobrī. 1995 Kishinev Interzonal Tournament St.Petersburg 300 Open Women 2003 OlimpBase :: Women's Chess Olympiads :: Ludmila Zaitseva OlimpBase :: European Women's Team Chess Championship :: Ludmila Zaitseva Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)