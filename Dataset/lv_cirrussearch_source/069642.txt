"Amerikānis Parīzē" (angļu: An American in Paris) ir 1951. gada muzikāla romantiska kinokomēdija, kuras režisors ir Vinsente Minelli. Filmu iespaidoja Džordža Gēršvina 1928. gada simfoniskā poēma An American in Paris. Filmā galvenās lomas atveido Džīns Kelijs, Leslī Karona, Oskars Levants, Žoržs Getarī un Nīna Foha. Filmas darbība norisinās Parīzē un tās mūzikas autors ir Džordžs Gēršvins, bet dziesmu vārdu autors viņa brālis Aira Gēršvins. Filmas stāstu caurvij Džīna Kellija iestudēti deju uzvedumi ar Gēršvina mūziku. Filmas kulminācija ir 17 minūšu gara deju aina bez dialoga ar Kelliju un Karonu. Šī viena aina izmaksāja gandrīz pus miljonu ASV dolāru. Filmas "Amerikānis Parīzē" pirmizrāde notika 1951. gada 4. oktobrī. Filma guva lielus panākumus un to nominēja Amerikas Kinoakadēmijas balvai astoņās kategorijās, saņemot sešas: "Labākā filma", "Labākais oriģinālscenārijs", "Labākais mākslinieka darbs", "Labākais operatora darbs", "Labākie kostīmi" un "Labākā oriģinālmūzika". Par šo filmu Džīns Kellijs saņēma Kinoakadēmijas goda balvu, kas ir viņa vienīgā Oskara balva. Šī bija arī pirmā filma, kas saņēma Zelta globusa balvu kategorijā "Labākais mūzikls vai kinokomēdija". 1998. gadā Amerikas Kinoinstitūts to iekļāva savā "AFI 100 gadi... 100 filmas" saraksta 68. vietā. AFI 25 labāko mūziklu sarakstā "Amerikānis Parīzē" ir 9. vietā. 1993. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". «An American in Paris | Theatricalia». theatricalia.com. Skatīts: 2023-11-03. «How 'An American in Paris' Won Best Picture and Changed Hollywood». EW.com (angļu). Skatīts: 2023-11-03. «AFI’s 100 YEARS OF MUSICALS». American Film Institute (angļu). Skatīts: 2023-11-03. «Librarian Announces National Film Registry Selections (March 7, 1994) - Library of Congress Information Bulletin». www.loc.gov. Skatīts: 2023-11-03. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)