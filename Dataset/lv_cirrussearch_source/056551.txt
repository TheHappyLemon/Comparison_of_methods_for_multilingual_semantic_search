Baltkrievijai bija plānots piedalīties 2021. gada Eirovīzijas dziesmu konkursā Roterdamā, Nīderlandē. Viņi par savu izpildītāju konkursam izvēlējās Galasy ZMesta, taču valsts dalība konkursā tika noraidīta atkārtoti, ar otro reizi to diskvalificējot no konkursa. Iepriekš Baltkrievija Eirovīzijas dziesmu konkursā piedalījusies sešpadsmit reizes kopš tās debijas 2004. gadā. Labākais nācijas rezultāts konkursā ir sestā vieta, kura tika sasniegta 2007. gadā ar dziesmu "Work Your Magic", ko izpildīja Dmitrijs Kolduns. Kopš Eirovīzijas pusfinālu ieviešanas 2004. gadā, Baltkrievijai kvalificēties finālam ir izdevies sešas reizes. 2019. gadā Baltkrievija iekļuva finālā ar dziesmu "Like It", ko izpildīja ZENA, un lielajā finālā finišēja 24. vietā ar 31 punktu. 2020. gadā Baltkrieviju pārstāvēt bija paredzēts duetam VAL ar dziesmu "Da vidna". Grupu VAL, kurai bija plānots pārstāvēt Baltkrieviju Eirovīzijas dziesmu konkursā 2020.gadā, baltkrievu raidorganizācija atkārtoti neatlasīja, ņemot vērā virkni notikumu pēc Baltkrievijas protestiem no 2020. līdz 2021.gadam. Laikā no 2021. gada 1.janvāra līdz 2021. gada 31.janvārim mākslinieki un komponisti varēja baltkrievu raidorganizācijai iesniegt savus pieteikumus un dziesmas. 2021. gada 9. martā tika paziņots, ka atlases uzvarētāji ir grupa Galasy ZMesta ar dziesmu "Ya nauchu tebya (Es tev iemācīšu)". Jau ar dziesmas debiju radās petīcijas, kas prasīja Baltkrieviju diskvalificēt no Eirovīzijas "acīmredzamā politiskā zemteksta" dēļ. Zviedrijas politiskā partija Liberalerna un Baltkrievijas Kultūras solidaritātes fonds aicināja Baltkrieviju izslēgt no konkursa. Arī vairāki Eirovīzijas ziņu mediji paziņoja, ka ierobežos dziesmas atspoguļojumu. 2021. gada 11. martā Eiropas Raidorganizāciju apvienība (ERA) laida klajā paziņojumu, kurā paziņoja, ka, pārbaudot dziesmu, secinājuši, ka "dziesma liek apšaubīt konkursa nepolitisko raksturu". Tā rezultātā ERA pasludināja, ka dziesma nav piemērota dalībai konkursā, un pieprasīja Baltkrievijas raidorganizācijai BTRC iesniegt vai nu jaunu dziesmas versiju, iesniegt pilnīgi jaunu dziesmu, kas atbilst noteikumiem, vai arī samierināties ar diskvalifikāciju. 2021. gada 13. martā Baltkrievijas prezidents Aleksandrs Lukašenko paziņoja, ka viņš visticamāk liks BTRC izvēlēties jaunu dziesmu dalībai nevis pārveidot oriģinālās dziesmas tekstu. 2021. gada 26. martā BTRC kā Baltkrievijas jauno pieteikumu iesniedza dziesmu "Pesnya pro zaytsev (Dziesma par zaķiem)" (krievu: Песня про зайцев), kuru dziedāja arī Galasy ZMesta, tomēr arī šī dziesma tika diskvalificēta to pašu iemeslu dēļ, un ar to Baltkrievija tika diskvalificēta no 2021. gada konkursa. Baltkrievijai bija jāsacenšas pirmā pusfināla pirmajā pusē 2021. gada 18. maijā. «Belarus Country Profile». EBU. Skatīts: 2014. gada 7. novembris. Anthony Granger. «Belarus: Launches Submissions Process For Eurovision 2021». Eurovoix, 2021. gada 1. janvāris. Skatīts: 2021. gada 2. janvāris. «🇧🇾 Belarus: Galasy ZMesta to Eurovision 2021». Eurovoix (en-GB). 2021-03-09. Skatīts: 2021-03-09. «🇧🇾 A new petition to disqualify Belarus from Eurovision 2021 hits 1000 signatures». ESCXTRA.com (en-GB). 2021-03-10. Skatīts: 2021-03-10. Nick Van Lith. «Swedish MEP demands EBU exclude BRTC from Eurovision». ESCXTRA, 2021-02-17. «🇧🇾 Campaign urges EBU to remove Belarus from Eurovision 2021». ESCXTRA.com (en-GB). 2021-01-23. Skatīts: 2021-03-10. Samuel Deakin. «Eurovoix’s Statement on Galasy ZMesta and Belarus' Participation in the Eurovision Song Contest 2021». Eurovoix. Skatīts: 2021-03-10. «Latest news: EBU statement on Belarusian entry». Eurovision.tv (angļu). 2021-03-11. Skatīts: 2021-03-11. Reuters Staff. «Lukashenko says Belarus may submit new Eurovision entry after backlash». Reuters (angļu), 2021-03-13. Skatīts: 2021-03-14. Галасы Зместа - Песня про зайцев - песня на Евровидение 2021. Atjaunināts: 2021-04-11 «EBU statement on Belarusian participation». Eurovision.tv (angļu). 2021-03-26. Skatīts: 2021-04-11. «2020 Semi-Final line-up to stay for 2021». Eurovision.tv (angļu). 2020-11-19. Skatīts: 2021-04-11.