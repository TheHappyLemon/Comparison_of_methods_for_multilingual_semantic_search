Sverdrupa sala (krievu: остров Свердрупа) ir Krievijai piederoša neapdzīvota sala Ziemeļu Ledus okeānā. Administratīvi ietilpst Krasnojarskas novada Taimiras Dolganu—Ņencu rajonā. Salas izvietojušās Karas jūras dienvidos 120 km uz ziemeļiem no Diksonas. Tuvākā cietzeme ir 90 km uz ziemeļaustrumiem esošās Arktikas Institūta salas. Salas virsma ir viegli viļņots paugurlīdzenums, augstākais punkts ir 33 m vjl salas vidienē. Salas piekrastē smilšu līdzenums. Ziemeļrietumos smilšu strēles ieskauj plašu lagūnu. Sala atrodas arktiskās tundras dabas zonā. Augājs nabadzīgs, galvenokārt ķērpji un sūnas. Arhipelāgs ietilpst Lielā Arktikas dabas rezervāta teritorijā. Salu 1893. gada 18. augustā atklāja norvēģu ekspedīcija ar kuģi Fram. Salu kuģa kapteiņa Oto Sverdrupa vārdā nosauca ekspedīcijas vadītājs Fritjofs Nansens. 1970. gados salā strādāja hidrogrāfiskās un ģeoloģiskās ekspedīcijas, kas tās dienvidaustrumu piekrastē izbūvēja ziemošanas bāzi ar dzīvojamo baraku, ēdnīcu un sporta zāli, kā arī pirti un vairākām palīgēkām. Mūsdienās pamesta. «Большой Арктический государственный природный заповедник». Arhivēts no oriģināla, laiks: 2021. gada 12. jūlijā. Skatīts: 2022. gada 14. janvārī. «ТОПОНИМИКА МОРЕЙ СОВЕТСКОЙ АРКТИКИ». Arhivēts no oriģināla, laiks: 2020. gada 25. janvārī. Skatīts: 2020. gada 2. februārī. ИСТОРИЯ ОТКРЫТИЯ И ИССЛЕДОВАНИЯ АРХИПЕЛАГА ИЗВЕСТИЙ ЦИК И ОСТРОВА СВЕРДРУП