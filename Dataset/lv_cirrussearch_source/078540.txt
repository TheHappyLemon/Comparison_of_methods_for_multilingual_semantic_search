Kvadrātkods jeb QR kods (angļu: QR code) ir divdimensiju kods, ko 1994. gadā radīja Japānas korporācija Denso-Wave. "QR" ir abreviatūra no vārdiem "ātra atbilde" (angļu: Quick Response), jo tā radītājs bija paredzējis kodu un tā saturu atkodēt īsā laika brīdī. QR kodi ir populāri Japānā, kur tie ir populārākie no divdimensiju kodiem. Vairums mūsdienu viedtālruņu spēj šos kodus nolasīt ar iebūvēto fotokameru un speciālu programmatūru. Kvadrātkods ir atvērts formāts, tā specifikācija ir brīvi pieejama izmantošanai un tā īpašnieks ir apsolījis neizmantot patenta tiesības. Pats termins QR Code ir reģistrēta preču zīme, kas pieder Denso Wave Incorporated. «Par angļu valodas termina QR code atveidi latviešu valodā». Latvijas Vēstnesis. 2017. gada 25. janvāris. Skatīts: 2019. gada 8. martā. «QR Code Standardization | QR Code.com». Denso-wave.com. Skatīts: 2009-04-23. «QR Code.com». Denso-wave.com. 2003-11-06. Arhivēts no oriģināla, laiks: 2011-06-21. Skatīts: 2009-04-23.