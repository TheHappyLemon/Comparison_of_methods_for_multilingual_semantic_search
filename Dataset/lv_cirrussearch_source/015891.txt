Edins Džeko (bosniešu: Edin Džeko; dzimis 1986. gada 17. martā) ir bosniešu futbolists, spēlē uzbrucēja pozīcijā, Bosnijas un Hercegovinas izlases dalībnieks. Kopš 2023. gada Džeko pārstāv Turcijas Superlīgas komandu Fenerbahçe. Karjeru sācis dzimtajā Bosnijā un Hercegovinā, vēl spēlējis Čehijā, Vācijā un Anglijā. Vācijas Bundeslīgā, pārstāvēdams VfL Wolfsburg, bijis viens no līgas rezultatīvākajiem — 2009.—2010. gada sezonā ar 22 vārtiem arī rezultatīvākais. Kluba sastāvā 2008.—2009. gada sezonā kļuva par Bundeslīgas čempionu. 2011. gadā pievienojās Anglijas Premjerlīgas klubam Manchester City. Manchester City sastāvā divas reizes kļuvis par Premjerlīgas čempionu (2011.—2012. un 2013.—2014. gada sezonās). 2015. gada augustā tika izīrēts Itālijas A sērijas klubam Roma. 2018. gada 3. martā Džeko guva savus 50 vārtus Roma sastāvā, tādējādi kļūstot par pirmo spēlētāju, kas guvis 50 vārtus trijās no piecām Eiropas spēcīgākajām līgām. 2021. gada augustā Džeko pārcēlās uz Inter Milan komandu. Bosnijas un Hercegovinas izlasē debitējis 2007. gadā, pirms tam pārstāvējis jaunatnes izlases. Trīs reizes ticis atzīts par Bosnijas gada labāko futbolistu. VfL Wolfsburg Vācijas Bundeslīga: 2008–09 Manchester City Anglijas Premjerlīga: 2011–12, 2013–14 FA kauss: 2010–11 Anglijas Līgas kauss: 2013–14 FA Community Shield: 2012 Inter Milan Coppa Italia: 2021–22, 2022–23 Supercoppa Italiana: 2021, 2022 UEFA Čempionu līga finālists: 2022–23 Individuālie sasniegumi Bosnijas gada labākais sportists: 2009, 2018 Bosnijas gada labākais futbolists: 2009, 2010, 2011 Itālijas Serie A labākais vārtu guvējs: 2016–17 «Edin Dzeko». ESPN FC. Arhivēts no oriģināla, laiks: 2013. gada 6. janvārī. Skatīts: 2012. gada 30. augusts. 90 Min. «Dzeko hits 50-goal mark in 3rd major European league». Sports Illustrated (en-us). Skatīts: 2021-08-15. Vikikrātuvē par šo tēmu ir pieejami multivides faili. Skatīt: Edins Džeko. Oficiālā tīmekļa vietne (bosniešu) (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) A.S. Roma profils (angliski) Cilvēku portāls Futbola portāls