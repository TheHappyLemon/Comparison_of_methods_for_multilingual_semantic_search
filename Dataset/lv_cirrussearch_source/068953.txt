Maikls Endrū Mārtins O'Nīls (angļu: Michael Andrew Martin O'Neill; dzimis 1969. gada 5. jūlijā) ir Ziemeļīrijas futbola treneris un bijušais futbolists. Kopš 2022. gada O'Nīls ir Ziemeļīrijas futbola izlases galvenais treneris. Savu spēlētāja karjeru sācis Ziemeļīrijas komandā Coleraine. Vēlāk pārstāvējis vairākus Anglijas, Skotijas un ASV klubus, tai skaitā Newcastle United, Dundee United, Hibernian, Wigan Athletic un Portland Timbers. Ziemeļīrijas futbola izlasi pārstāvējis no 1988. līdz 1996. gadam, 31 mačā gūstot 4 vārtus. Pēc spēlētāja karjeras beigām kļuvis par treneri. 2011. gadā viņš tika apstiprināts Ziemeļīrijas futbola izlases galvenā trenera amatā, kurā strādājis līdz 2020. gadam. Viņa vadībā izlase 2016. gadā pirmo reizi kvalificējās Eiropas čempionātam. 2019. gadā kļuvis par Anglijas komandas Stoke City treneri. Ticis atbrīvots no šī amata 2022. gadā. 2022. gada decembrī atkal kļuvis par Ziemeļīrijas izlases treneri. Wigan Athletic EFL Trophy: 1998–99 Glentoran Ziemeļīrijas futbola līga: 2002–03 Ziemeļīrijas Līgas kauss: 2002–03 County Antrim Shield: 2003 Shamrock Rovers Īrijas Premjerlīga: 2010, 2011 Setanta Sports Cup: 2011 Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)