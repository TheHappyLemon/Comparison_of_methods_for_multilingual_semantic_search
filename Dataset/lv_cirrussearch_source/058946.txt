Amerikas Kinoakadēmijas balva kategorijā "Labākā starptautiskā spēlfilma" (iepriekš "Labākā filma svešvalodā") tiek pasniegta katru gadu kopš 1956. gada. Pirms šīs balvas dibināšanas, laikaposmā no 1947. gada līdz 1955. gadam, Kinoakadēmija pasniedza "Speciālo goda balvu labākai filmai svešvalodā", kas attiecīgajā gadā tikusi demonstrēta ASV teritorijā. Tas nenotika regulāri (balvu nepasniedza 1953. gadā), kā arī netika nominētas vairākas filmas, bet gan izvēlēta viena. 1956. gadā tika dibināto balva "Labākā filma svešvalodā", ko var saņemt filmas, kas ražotas ārpus ASV un kurās teksts pārsvarā ir svešvalodā (ne angļu valodā). Katra valsts var nominēt tikai vienu filmu. Iesniegtās filmas vērtē Kinoakadēmijas Svešvalodu filmu balvas komiteja, kas aizklātā balsojumā izvēlas 5 filmas. Fināla balsošanā piedalās Kinoakadēmijas locekļi, kas noskatījušies visas 5 filmas. Balvu saņem balsošanā uzvarējušās filmas režisors, tomēr balva netiek piešķirta nevienam individuāli, bet gan valstij, kura iesniegusi šo filmu. Kino mākslas un zinātnes akadēmijas režisoru sanāksmes laikā 2019. gada aprīlī, Kinoakadēmija nobalsoja par kategorijas "Labākā filma svešvalodā" pārsaukšanu par "Labākā starptautiskā spēlfilma". Animācijas un dokumentālās filmas arī var pretendēt uz šo kategoriju, bet nominantiem joprojām lielākai daļai dialogu ir jābūt valodā, kas nav angļu. Laikā no 1947. gadam līdz 1955. gadam ar "Speciālo goda balvu labākai filmai svešvalodā" tika apbalvotas 8 filmas. Sākot ar 1956. gadu, kad tika nodibināta balva "Labākā filma svešvalodā". 2019. gada aprīlī kategorija pārsaukta par "Labākā starptautiskā spēlfilma". Balvas par labāko filmu svešvalodā pārsvarā ir ieguvušas Eiropas valstu filmas. Skaitot no 1947. gada, pavisam pasniegtas 75 balvas, no kurās 58 ir ieguvušas Eiropas valstis (ieskaitot PSRS un Krieviju), 9 Āzijas, 3 Āfrikas un 5 Amerikas filmas. Visvairāk balvu ieguvusi Itālija — 11 balvas "Labākā filma svešvalodā" un 3 "Speciālās goda balvas labākai filmai svešvalodā", bet Francija — attiecīgi 9 un 3 balvas. Lai gan balva tiek piešķirta valstij, tomēr var atzīmēt faktu, ka 4 reizes balva "Labākā filma svešvalodā" ir tikusi piešķirta filmām, kuru režisors bijis Federiko Fellīni. Ņemot vērā arī no 1947. līdz 1955. gadam piešķirtās "Speciālās goda balvas labākai filmai svešvalodā", 4 reizes apbalvotas arī Vitorio De Sikas režisētās filmas (attiecīgi 2 un 2 balvas). Latvijas kandidāti Amerikas Kinoakadēmijas balvai "Labākā starptautiskā spēlfilma" «Rule One: Award Definitions». Academy of Motion Picture Arts and Sciences. AMPAS. Arhivēts no oriģināla, laiks: 2014. gada 9. jūnijā. Skatīts: 2013. gada 30. augusts. Arhivēts 2014. gada 9. jūnijā, Wayback Machine vietnē. «Rule Thirteen: Special Rules for the Foreign Language Film Award». Academy of Motion Picture Arts and Sciences. AMPAS. Arhivēts no oriģināla, laiks: 2013. gada 30. jūlijā. Skatīts: 2013. gada 30. augusts. Arhivēts 2013. gada 30. jūlijā, Wayback Machine vietnē. Jeremy Kay. «Academy leaves Netflix eligibility rule intact, changes name of foreign language category». Screen (angļu). Skatīts: 2019-04-24. Matt Donnelly. «Netflix Can Chill: Academy Rules No Change in Streaming Oscar Eligibility». Variety (angļu), 2019-04-24. Skatīts: 2019-04-24. Oscars.org Oficiālā Kinoakadēmijas mājaslapa (angliski) Oficiālā Kinoakadēmijas balvu datubāze Arhivēts 2008. gada 13. septembrī, Wayback Machine vietnē. (angliski)