Fušuņa (ķīniešu: 抚顺, piņjiņs: Fǔshùn) ir prefektūras līmeņa municipalitāte Liaoninas provincē Ķīnas ziemeļaustrumos. Izvietojusies provinces austrumos Huņhes krastos. Robežojas dienvidos ar Beņsji, rietumos — ar provinces galvaspilsētu Šeņjanu, ziemeļos — ar Tielinu, bet austrumos — ar Dzjiliņas provinci. Nozīmīgs smagās rūpniecības centrs, liela akmeņogļu, degslānekļa, dzelzs rūdas un alumīnija izejvielu ieguves rajona centrs. Pirmo reizi ar mūri apjota pilsēta uzbūvēta Minu dinastijas laikā 1384. gadā un tās nosaukums veidots kā divu frāžu saīsinājums: 抚绥边疆 (Fǔ suí biānjiāng — ‘Miera nodrošināšana pierobežā’) un 顺导夷民 (Shùn dǎo yí mín — ‘Vadīt barbaru tautas’). Vēlāk šeit atradās mandžūru Vēlās Dzjiņu dinastijas (1616-1636) galvaspilsēta. Pēc dažiem gadiem pilsēta tika nopostīta un atjaunota tikai 1783. gadā. 1908. gadā tā kļuva par Sjinžeņas apriņķa centru, bet 1937. gadā atguva pilsētas statusu. Japānas vasaļvalsts Mandžukuo sastāvā Fušuņa attīstījās par ievērojamu kalnrūpniecības un metalurģijas centru. http://www.citypopulation.de/php/china-liaoning-admin.php; Ķīnas Tautas Republikas Septītā nacionālā tautskaite. «Fušuna». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 218. lpp. Vikikrātuvē par šo tēmu ir pieejami multivides faili. Skatīt: Fušuņa. Encyclopædia Britannica raksts (angliski) Encyclopædia Universalis raksts (franciski)