Mihaels Šūmahers (vācu: Michael Schumacher, izrunā: [ˈmɪçaʔeːl ˈʃuːmaxɐ]; dzimis 1969. gada 3. janvārī Kerpenā, VFR) ir bijušais vācu autosportists, Formula 1 pilots. Viņš ir septiņkārtējs Formula 1 pasaules čempions, līdz ar to — titulētākais autosportists vēsturē. Pirmos divus titulus M. Šūmahers izcīnīja, pārstāvot Benetton, taču lielākos panākumus: piecus čempiontitulus pēc kārtas viņš izcīnīja, braucot ar sarkano Ferrari formulu. 2006. gadā beidzis F1 pilota karjeru, viņš tomēr atgriezās sacīkšu apritē, un no 2010. līdz 2012. gada sezonai pārstāvēja Mercedes komandu F1 čempionātā. Sacensībās ar kartingu M. Šūmahers sāka startēt 14 gadu vecumā. Laikā no 1984. līdz 1987. gadam viņš uzvarēja vairākos kartinga čempionātos. 1990. gadā (21 gada vecumā) M. Šūmahers jau bija Vācijas čempions Formula 3 sacensībās. 1991. gadā M. Šūmahers debitēja Formulā 1, pateicoties Edijam Džordanam, toreizējam Jordan komandas īpašniekam, kurš uzaicināja jauno pilotu aizstāt Bertrānu Gašo, kurš sēdēja cietumā par asaru gāzes pielietošanu ķildā ar taksistu. Aizvadījis vienu sacīksti Jordan sastāvā (nefinišēja), Šūmahers kļuva par Benetton pilotu, un komandā palika līdz 1995. gada beigām. Benetton komandā M. Šūmahers izcīnīja savus pirmos divus F1 čempiontitulus. 1996. gadā M. Šūmahers noslēdza līgumu ar Ferrari. Tobrīd šī titulētā komanda jau 17 gadus nebija uzvarējusi F1 čempionātā. Pārstāvot Ferrari, viņš izcīnīja vēl piecus čempiona titulus pēc kārtas, būdams nepārspēts kopvērtējumā no 2000. gada līdz 2004. gadam. Vēl divreiz M. Šūmahers sezonas kopvērtējumā ieņēma otro vietu, bet vienreiz - trešo. 2006. gadā, pēc Itālijas Grand Prix izcīnītās uzvaras, sezonas beigās M. Šūmahers paziņoja par savu aiziešanu no sacīkstēm. Vairākas sezonas M. Šūmahers bija ārpus F1 aprites, taču pēc Felipes Masas traumas, kuru viņš guva avārijā 2009. gada Ungārijas Grand Prix, tika paziņots, ka visu laiku vistitulētākais F1 pilots aizvietos F. Masu, kamēr viņš atlabs. Tomēr kakla traumas dēļ, ko M. Šūmahers guva gada sākumā motocikla avārijā, viņš bija spiests atgriešanos atsaukt. 2010. gadā M. Šūmahers tomēr atgriezās F1, startējot Mercedes komandas sastāvā. Šo komandu vācu pilots pārstāvēja trīs sezonas, tomēr pēc atgriešanās uzvarēt kādu Grand Prix viņam neizdevās (labākais sasniegums - trešā vieta 2012. gada Eiropas Grand Prix). 2012. gada oktobrī M. Šūmahers paziņoja, ka 2012. gada sezonas beigās atkārtoti izbeigs F1 pilota karjeru, šoreiz - pavisam. 2013. gada decembrī M. Šūmahers, slēpojot Francijas Alpos, guva smagu galvas traumu un tika nogādāts slimnīcā Grenoblē kritiskā stāvoklī. Sportists ilgstoši atradās komā. 2014. gada jūnijā tika izplatīta informācija, ka M. Šūmahers ir pametis slimnīcu, viņa veselības stāvoklis ir uzlabojies un bijušais sportists rehabilitāciju turpina Lozannā, Šveicē. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. † - Nefinišēja, bet ieskaitīts klasifikācijā, jo paveica vismaz 90% no distances ‡ - Šūmahers tika diskvalificēts no 1997. gada F1 sezonas pilotu čempionāta par bīstamu braukšanu 1997. gada Eiropas Grand Prix, kurā speciāli izraisīja sadursmi ar Žaku Vilnēvu. «Michael Schumacher to retire from Formula 1 at end of season». BBC Sport. 2012. gada 4. oktobrī (angliski). Skatīts: 2012. gada 4. oktobrī. Šūmahers bijis nomodā lielāko daļu ceļa uz Lozannas klīniku Diena.lv Vikikrātuvē par šo tēmu ir pieejami multivides faili. Skatīt: Mihaels Šūmahers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Oficiālā mājaslapa (angliski), (vāciski)