Vija Vētra (dzimusi 1923. gada 6. februārī Rīgā) ir latviešu dejotāja un horeogrāfe, indiešu un sakrālās dejas kustības aizsācēja Latvijā. Otrā pasaules kara laikā Vija Vētra mācījās Vīnes Mūzikas un tēlotājmākslas akadēmijā, kā arī Vīnes konservatorijas Baleta nodaļā. 1948. gadā viņa pārcēlās uz dzīvi Austrālijā, kur 1951. gadā Sidnejā atvēra deju studiju. Pēc uzturēšanās Rietumvācijā Vētra 1967. gadā atvēra deju studiju Ņujorkā, dejoja baleta izrādēs un nodarbojās ar indiešu dejām. Kopš 1990. gada katru gadu viesojas Latvijā ar deju meistarklasēm un koncertiem. 1993. gadā viņa nodibināja Unitāriešu Universālistu draudzi Rīgā. Par viņu ir uzņemtas vairākas dokumentālās filmas: Vijaya (2004), The World of Vija Vetra (2007). Vētra pārvalda astoņas valodas — latviešu, angļu, vācu, itāļu, spāņu, franču, grieķu un krievu. Viņa turpinājusi dejot arī pēc 100 gadu vecuma sasniegšanas. Triju Zvaigžņu ordenis (1999) Latvijas Republikas Ministru kabineta balva (2018) Vija Vētra, Nora Ikstena. "Deja un dvēsele". Rīga: Atēna, 2001. ISBN 9984635643 Ingrīda Punka, "Slavenību rokraksti", 2001., Jumava Lija Brīdaka. "Vija Vētra: deja - mans mūžs". Madris, 2013. - 150 lpp. Meiere, Agnese (2013. gada 5. jūnijā). "«Brīvība man lieliem burtiem rakstāma»". Ieva 23 (814): 10.—14. lpp. ISSN 1407-2033. Latvijas enciklopēdija. 5. sējums. Rīga : Valērija Belokoņa izdevniecība. 2009. 771. lpp. ISBN 978-9934-8068-0-3. «Latvijā ierodas deju māksliniece Vija Vētra». Tvnet.lv. Skatīts: 2013. gada 11. jūnijā. «“Ja es savā vecumā sāktu gulēt un nekustētu ne no vietas, es pārstātu dzīvot” – Vija Vētra savos 100 gados turpina dejot». la.lv.