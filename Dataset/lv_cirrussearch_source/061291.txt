Nemiriva (ukraiņu: Немирів) ir pilsēta Ukrainā, Vinnicas apgabala Vinnicas rajonā. Izvietojusies apgabala vidienē Ustjas upes krastos 46 km no apgabala centra Vinnicas. Līdz 2020. gadam rajona centrs. Senos laikos Nemirivas apvidū pastāvējusi senkrievu pilsēta Mirova, kas mongoļu uzbukuma laikā pilnībā nopostīta. Nemiriva dibināta 14. gadsimta beigās, bet pirmās rakstiskās liecības par to ir no 1506. gada. No 1569. gada Žečpospolitas sastāvā, bet no 1672. līdz 1699. gadam Osmaņu Impērijas sastāvā. No 1677. līdz 1679. gadam Nemiriva bija hetmaņa Jurija Hmeļnicka galvaspilsēta Osmaņu impērijas protektorātā. 1737. gadā Nemirivā notika Nemirivas kongress — Krievijas, Austrijas un Osmaņu impērijas diplomātu tikšanās par krievu-turku kara izbeigšanu. No 1793. gada miests Krievijas sastāvā. No 1923. gada rajona centrs, bet no 1924. gada — pilsētciemats. 1085. gadā Nemirivai piešķirts pilsētas statuss. Mūsdienās pilsētā vairāki būvmateriālu un pārtikas ražošanas uzņēmumi, tajā skaitā 1752. gadā celtā spirta rūpnīca. No Nemirivas cēlies stipro alkoholisko dzērienu brends Nemiroff. «Чисельність наявного населення Українина 1 січня 2022». Q115154676. Q7603543. Nemiroff Vodka. One and a Half Century of Nemiroff Traditions Vikikrātuvē par šo tēmu ir pieejami multivides faili. Skatīt: Nemiriva. Krievijas Lielās enciklopēdijas raksts (krieviski) Ebreju enciklopēdijas Austrumeiropā raksts (angliski)