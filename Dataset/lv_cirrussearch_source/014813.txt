Peka Rinne (somu: Pekka Rinne; dzimis 1982. gada 3. novembrī) ir bijušais somu hokejists, vārtsargs. Līdz (2021) Rinne spēlējaNacionālās hokeja līgas kluba Našvilas "Predators" rindās. Profesionāļa karjeru Rinne uzsāka 2002.—03. gada sezonā, kad aizvadīja savu debijas spēli SM līgas kluba Oulu "Kärpät" rindās. Nākamajās divās sezonās Rinne bija "Karpat" otrais vārtsargs, pamatvārtsarga lomu pildot Niklasam Bekstrēmam. 2005. gada vasarā Rinne pārcēlās uz Ziemeļameriku. 2005.—06. gada sezonu Rinne aizvadīja Amerikas hokeja līgas kluba Milvokī "Admirals" rindās, divās spēlēs laukumā izejot arī NHL kluba Našvilas "Predators" sastāvā. Nākamo reizi hokejists "Predators" sastāvā laukumā izgāja 2007.—08. gada sezonā, taču jau nākamajā rudenī kļuva par komandas pamatvārtsargu. 2010.—11. gada sezonā Peka demonstrēja apbrīnojamu sniegumu, un tās izskaņā Rinne bija viens no trim Vezinas balvas finālistiem, taču balvu ieguva Tims Tomass. 2017. gadā kopā ar "Predators" sasniedza Stenlija kausa finālsēriju, tajā piekāpjoties Pitsburgas "Penguins". 2017.—18. gada sezonā Rinne kā līgas labākais vārtsargs ieguva Vezinas balvu. Somijas hokeja izlases rindās izcīnījis sudraba medaļas 2014. gada Pasaules čempionātā. Spēlējis arī 2009. un 2010. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)