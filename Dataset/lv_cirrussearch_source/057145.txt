Džeralds Veslijs Morans (Gerald Wesley Moran, dzimis 1954. gada 29. maijā) ir Amerikas Savienoto Valstu politiķis, pārstāv ASV Republikānisko partiju. Kopš 2011. gada ir ASV senators, pārstāvot Kanzasas štatu. Pirms kļūšanas par ASV senatoru Morans bija ASV pārstāvju palātas deputāts, no 1997. gada līdz 2011. gadam pārstāvot Kanzasas 1. kongresa apgabalu. Dzimis Greitbendā, Kanzasas štatā, Morans ir absolvējis Fortheisas Štata Universitāti, no kuras 1976. gadā saņēma bakalaura grādu ekonomikā. Vēlāk absolvējis Kanzasas Universitāti, no kuras 1982. gadā saņēma doktora grādu jurisprudencē. Pēc universitātes absolvēšanas Morans strādāja par advokātu. 1989. gadā Morans tika ievelēts Kanzasas štata senātā, kurā strādāja līdz 1997. gadam. 1996. gadā Morans kandidēja uz Kanzasas 1. kongresa apgabala pārstāvja amatu. Vēlēšanās Morans uzvarēja un jau 1997. gada 3. janvāra tika inaugurēts šajā amatā. Pārstāvja amatā ticis pārvēlēts 6 reizes. 2010. gadā Morans tika ievēlēts par ASV senatoru, pārspējot demokrātiskās partijas oponentu Līzu Džonstonu, saņemot 70% balsu. Viņš ASV senatora amatā ir ticis pārvēlēts vienu reizi — 2016. gadā. «Senator Jerry Moran (KS)». Project Vote Smart. Arhivēts no oriģināla, laiks: 2010. gada 29. septembrī. Skatīts: 2021. gada 6. maijā. «About Jerry». United States Senator Jerry Moran. Arhivēts no oriģināla, laiks: 2017. gada 15. februāris. Skatīts: 2017. gada 15. novembris. «Moran, Jerry, (1954–)». Biographical Directory of the United States Congress. «About Jerry, Serving Kansas' 'Big First'». Congressman Jerry Moran Official Page. Arhivēts no oriģināla, laiks: 2010. gada 7. oktobris. Skatīts: 2010. gada 17. septembris. «Kansas Secretary of State – 2010 General Election Official Vote Totals». 2010. gada 29. novembris. Skatīts: 2015. gada 13. septembris. Vikikrātuvē par šo tēmu ir pieejami multivides faili. Skatīt: Džerijs Morans. Encyclopædia Britannica raksts (angliski) Senator Jerry Moran oficiālā ASV Senāta mājaslapa