Kails Kvinsijs (angļu: Kyle Quincey; dzimis 1985. gada 12. augustā) ir kanādiešu hokejists, aizsargs. Pašlaik (2017) Kvinsijs spēlē Nacionālās hokeja līgas kluba Kolumbusas "Blue Jackets" sastāvā. Profesionāļa karjeru Kvinsijs sāka 2005.—06. gada sezonā, iepriekšējā vasarā noslēdzot līgumu ar NHL klubu Detroitas "Red Wings". Sezonu gan viņš aizvadīja AHL vienībā Grandrepidsas "Griffins", "Red Wings" sastāvā aizvadot tikai vienu spēli. Arī nākamajās divās sezonās Kvinsijs Detroitas "Red Wings" aizvadīja vien atsevišķas spēles, lielāko daļu laika pavadot AHL. 2008.—09. gada sezonas ievadā tiesības uz Kvinsija caur neaizsargāto spēlētāju sarakstu pārņēma Losandželosas "Kings", kuras rindās Kvinsijs nākamajā sezonā aizvadīja 72 spēles. 2009. gada vasarā aizsargs tika aizmainīts uz Kolorādo "Avalanche". Kvinsijs kļuva par vienu no komandas vadošajiem aizsargiem. 2011.—12. gada sezonas vidū "Avalanche" aizmainīja Kvinsiju uz Tampabejas "Lightning", taču "Lighting" mirkli vēlāk Kvinsiju aizmainīja uz Detroitas "Red Wings". 2012. gada jūlijā Kvinsijs pagarināja līgumu ar "Red Wings" uz nākamajām divām sezonām. "Red Wings" spēlēja līdz pat 2016. gada vasarai, kad noslēdza viena gada līgumu ar Ņūdžersijas "Devils". 2017. gada 1. martā tika aizmainīts uz Kolumbusas "Blue Jackets". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)