Frederiks Kīpings (angļu: Frederick Keeping; dzimis 1867. gada 11. augustā, miris 1950. gada 21. februārī) bija britu riteņbraucējs, 1896. gada vasaras olimpisko spēļu dalībnieks un olimpiskās sudraba medaļas ieguvējs. Kīpings 1896. gada vasaras olimpiskajās spēlēs Atēnās startēja divās treka ritenbraukšanas disciplīnās — individuālajā braucienā un 12 stundu braucienā. Individuālajā braucienā viņš ar rezultātu 27.0 sekundes ieņēma dalīto 5./7. vietu. Savukārt 12 stundu braucienā viņš bija viens no diviem sportistiem, kas veica pilnu distanci. 12 stundu laikā Kīpings veica 314.664 kilometrus un tikai par 300 metriem (vienu apli) piekāpās Austrijas sportistam Ādolfam Šmalam, kura rezultāts bija 314.997 kilometri. «Frederick Keeping Olympic Results». Sports Reference. Arhivēts no oriģināla, laiks: 2020. gada 31. maijs. Skatīts: 2020. gada 31. maijs. Arhivēts 2012. gada 13. Decembris Wayback Machine vietnē. «Athens 1896 1km Time Trial Men». Starptautiskā Olimpiska komiteja. «Athens 1896 12 Hour Race Men». Starptautiskā Olimpiska komiteja. Frederiks Kīpings (SOK profils) (angliski)