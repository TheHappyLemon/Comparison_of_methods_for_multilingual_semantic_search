Erceņģeļi (vācu: Erzengel no sengrieķu: ἀρχάγγελοι — "galvenais sūtnis") ir eņģeļi, kas dažādās ticībās ieņem vadošo pozīciju eņģeļu vidū. Viņu uzdevums ir cilvēkiem un veselām tautām pavēstīt dievišķus rīkojumus. Vecās derības Sibillu un Enoha grāmatās minēti erceņģeļi Miķelis (Mihaēls), Gabriēls, Rafaēls un Uriēls (vārda otrā daļa -el norāda uz Dieva vārdu), kas atbilst lauvas (Mikaēls), vērša (Uriēls), ērgļa (Gabriēls) un čūskas (Rafaēls) zīmēm. Jaunajā derībā vienīgi Miķeli sauc par erceņģeli, savukārt Gabriēlu un Rafaēlu dēvē par eņģeļiem, bet Uriēls nav pieminēts. Latviešu konversācijas vārdnīca. IV. sējums. Rīga : Anša Gulbja izdevniecība. 7580. sleja.