Žanete Nēmeta (ungāru: Zsanett Németh; dzimusi 1994. gada 21. janvārī) ir ungāru brīvā stila cīkstone, Eiropas čempionātu medaļniece. Žanete Nēmeta piedalījās 2010. gada vasaras jaunatnes olimpiskajās spēlēs, kur 70 kg svara kategorijā izcīnīja septīto vietu. 2011. gadā viņa bija divpadsmitā Eiropas junioru čempionātā, piektā pasaules junioru čempionātā un pasaules kadetu čempione. 2012. gadā aprīļa beigās kvalifikācijas turnīrā viņa nespēja izcīnīt olimpisko kvotu. Divus mēnešus vēlāk, Eiropas junioru čempionātā viņa finišēja astotā. 2013. gada Eiropas junioru čempionātā viņa ieguva sudraba medaļu un pasaules junioru čempionātā bija vienpadsmitā. Pieaugušo pasaules čempionātu viņa pirmajā kārtā zaudēja igaunietei Epai Mē un palika 16. vietā. 2014. gada Eiropas čempionātā Nēmeta cīņā par bronzas medaļu zaudēja krievietei Jekaterinai Bukinai un finišēja piektā. Eiropas junioru čempionātā otro gadu pēc kārtas viņa izcīnīja sudraba medaļu. Junioru pasaules čempionātā viņa finišēja 13. vietā. Pieaugušo pasaules čempionātā, tāpat kā gadu iepriekš, jau pirmajā kārtā cieta zaudējumu pret Epu Mē. 2015. gadā U23 čempionātā izdevās nokļūt uz goda pjedestāla trešā pakāpiena. Viņa ieguva astoto vietu 2015. gada Eiropas spēlēs un 21. vietu Pasaules čempionātā. 2016. gadā viņa bija pirmā U23 Eiropas čempionātā un devītā pieaugušo Eiropas čempionātā. Izcīnot otro vietu kvalifikācijas turnīrā Ulanbatorā, viņa ieguva olimpisko ceļazīmi, bet Rio olimpiskajās spēlēs astotdaļfinālā zaudēja finālistei Guzelei Manjurovai, pēc tam gandarījuma cīņā kamerūnietei Annabellei Ali un turnīru pabeidza 10. vietā. Nēmeta aizstāvēja savu titulu 2017. gada U23 Eiropas čempionātā. 2018. gada pasaules čempionātu Budapeštā viņa pabeidza piektā vietā, jo ceļa savainojuma dēļ, nevarēja piedalīties bronzas mačā. 2019. gada Eiropas čempionātā Bukarestē, pēc divām uzvarām pusfinālā, Nēmeta zaudēja Martinai Kincai, tomēr cīņā par trešo vietu viņa pieveica norvēģieti Iselīnu Sūlheimu un ieguva bronzas medaļu . 2019. gada pasaules čempionāta pirmajā kārtā viņa zaudēja olimpiskai čempionei Erikai Vībei un tālākām cīņām nekvalificējās. «Nemeth, Zsanett (HUN)» (angļu). iat.uni-leipzig.de. Skatīts: 2020-04-07. «Birkózás, U23: Németh Zsanett aranyérmet nyert» (ungāru). nemzetisport.hu. 2017. gada 31. marts. Skatīts: 2020-04-03. «Tovább kell várnunk az első magyar éremre a birkózóvébén» (ungāru). 24.hu. 24 Okt 2018. Skatīts: 2020-04-03. «Birkózó Eb: Németh Zsanett bronzérmet szerzett» (ungāru). Nemzeti Sport. 2019. gada 11. aprīlis. Skatīts: 2020-04-03. «Birkózó-vb – Mindhárom magyar kiesett» (ungāru). BUMM. 2019. gada 18. septembris. Skatīts: 2020-04-03. Vikikrātuvē par šo tēmu ir pieejami multivides faili. Skatīt: Žanete Nēmeta. Olympedia profils (angliski) FILA profils (angliski)