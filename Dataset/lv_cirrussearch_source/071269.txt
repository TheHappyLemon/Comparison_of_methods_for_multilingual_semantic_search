Hoenzalcburgas pils (vācu: Festung Hohensalzburg) ir viduslaiku pils, kas paceļas 542 metrus augstajā Festungbergas pakalnā pār Zalcburga vecpilsētu Austrijā. 250 metrus garā un 150 metrus platā pils ir viena no lielākajām viduslaiku pilīm Eiropā. 1996. gadā pils kopā ar Zalcburgas vecpilsētu tika iekļauta UNESCO Pasaules mantojuma sarakstā. Pils celtniecība tika uzsākta 1077. gadā un gadsimtiem tā bija Zalcburgas arhibīskapijas bīskapu rezidence. Gadsimtu gaitā tā vairākkārt paplašināta. Vienīgā reize, kad pils piedzīvoja "īstu" aplenkumu, bija Vācijas zemnieku kara laikā 1525. gadā, kad to aplenca nemiernieki. 1800. gadā pili bez kaujas ieņēma Napoleona karaspēks un 1803. gadā arhibīskapija kā valsts tika likvidēta. 19. gadsimtā beigās pils tika atjaunota un kļuva par tūrisma objektu, sevišķi pēc tam, kad 1892. gadā uz to tika izbūvēts funikulers. Vikikrātuvē par šo tēmu ir pieejami multivides faili. Skatīt: Hoenzalcburgas pils. Oficiālā tīmekļa vietne