Sofija Miljē (franču: Sophie Milliet; dzimusi 1983. gada 2. novembrī Marseļā) ir Francijas starptautiskā lielmeistare šahā (2004). Vairākkārt pārstāvējusi Franciju Eiropas un Pasaules jauniešu šaha čempionātos, kuros lielāko panākumu guvusi 2001. gadā, kad Pasaules jauniešu šaha čempionātā U18 vecuma grupā izcīnījusi bronzas medaļu. Kopš 2000. gada regulāri piedalās Francijas sieviešu šaha čempionāta finālos, kuros izcīnījusi piecas zelta (2003, 2008, 2009, 2011, 2017) un sudraba (2010) medaļas. 2006. gadā dalījusi pirmo vietu Šveices atklātajā šaha čempionātā. 2009. gadā uzvarējusi starptautiskajā sieviešu šaha turnīrā Sansevastjanā. 2015. gadā Sočos piedalījusies Pasaules sieviešu šaha čempionātā pēc izslēgšanas sistēmas, kurā 1. kārtā zaudējusi Irinai Krušai. 2021. gada novembrī Rīgā ierindojusies 47. vietā 2021. gada "FIDE Chess.com Grand Swiss" turnīrā sievietēm. 2023. gada novembrī Daglasā ierindojusies 16. vietā "FIDE Women's Grand Swiss" turnīrā sievietēm. Pārstāvējusi Francijas komandu lielākajos komandu šaha turnīros: Pasaules šaha olimpiādēs piedalījusies 7 reizes (2004-2016); Eiropas komandu šaha čempionātos piedalījusies 7 reizes (2003-2015). Individuālajā vērtējumā izcīnījusi bronzas (2009) medaļu. 2023. gadā Budvā Francijas izlases sastāvā izcīnījusi 3. vietu Eiropas komandu šaha čempionātā. Pasaules komandu šaha čempionātā piedalījusies 2 reizes (2013, 2023). Komandu vērtējumā izcīnījusi bronzas (2023) medaļu. Par panākumiem turnīros FIDE 2004. gadā Miljē piešķīra starptautiskās lielmeistares (WGM) nosaukumu, bet 2009. gadā saņēmusi starptautiskā meistara nosaukumu vīriešiem (IM). 2015 FIDE Knockout Matches 2021 FIDE Chess.com Women's Grand Swiss 023 FIDE Women's Grand Swiss OlimpBase :: Women's Chess Olympiads :: Sophie Milliet OlimpBase :: European Women's Team Chess Championship :: Sophie Milliet European Team Chess Championship 2023 - Women OlimpBase :: World Women's Team Chess Championship :: Sophie Milliet Title Applications (WGM): Milliet, Sophie Title Applications (IM): Milliet, Sophie Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)