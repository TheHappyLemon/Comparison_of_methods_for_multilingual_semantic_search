Rita Varniene (lietuviešu: Rita Varnienė; dzimusi 1973. gada 9. maijā, Vilkavišķos kā Rita Dambravaite) ir Lietuvas šaha meistare, kas divas reizes uzvarējusi Lietuvas sieviešu šaha čempionātā (1991, 1999). Vilkavišķu šaha trenera Kēstuta Dambravas audzēkne. 1991. gadā beigusi Vilkavišķu vidusskolu "Aušros", bet 1995. gadā — Kauņas Vītauta Dižā universitātes informātikas fakultāti. Lietuvas sieviešu šaha čempionātā piedalījusies 7 reizes un izcīnījusi 2 zelta (1991, 1999), 3 sudraba (1990, 1992, 2000) un 2 bronzas (1993, 2002) medaļas. Vairākkārt pārstāvējusi Lietuvas izlases lielākajos komandu šaha turnīros: Pasaules šaha olimpiādēs piedalījusies 3 reizes (1992, 2000, 2002). Eiropas komandu šaha čempionātos piedalījusies 1 reizi (1999). Eiropas sieviešu šaha klubu čempionātā 2 reizes (1999, 2000) pārstāvējusi Vilkavišķu šaha klubu "Širvinta". 1991. gadā kopā ar vecāko māsu Astu piedalījusies Latvijas atklātajā sieviešu šaha čempionātā, kur ierindojusies 8. vietā. Kopš 2007. gada šaha turnīros piedalās reti. "Santaka"/2007-07-20 Rita Dambravaitė (Varnienė) OlimpBase :: European Women's Chess Club Cup :: Rita Varnienė Rita Varniene šahista profils vietnē fide.com Rita Varniene šahista profils vietnē chessgames.com Rita Varniene šahista profils vietnē 365chess.com Rita Dambravaite šahista profils vietnē 365chess.com Rita Varniene šahista profils vietnē chesstempo.com Rita Varniene šahista profils vietnē olimpbase.org (Pasaules šaha olimpiādes) Rita Dambravaite šahista profils vietnē olimpbase.org (Pasaules šaha olimpiādes) Rita Varniene šahista profils vietnē olimpbase.org (Eiropas komandu šaha čempionāti)