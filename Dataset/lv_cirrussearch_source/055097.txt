Zēvetāle ir pašvaldība Harburgas apriņķī Lejassaksijā, Vācijas ziemeļrietumos. Tā atrodas aptuveni 20 km uz dienvidiem no Hamburgas un tās centrs atrodas Hitfeldes ciematā. Zēvetāle ir nosaukta pēc Zēves upes. 1972. gada 1. jūlijā 19 neatkarīgu mazāku pašvaldību administrācijas tika apvienotas, izveidojot Zēvetāles pašvaldību. 19 pilsētiņas un ciemi, kas veido Zēvetāli ir Bekedorfa, Bullenhauzena, Emmelndorfa, Flēštete, Glīzingena, Grosmora, Helmstorfa, Hitfelde, Holtorfsloa, Horsta, Herstene, Kleinmora, Lindhorsta, Mašene, Mekelfelde, Mecendorfa, Olendorfa, Overe un Ramelsloa. Vairākām no šīm pilsētiņām ir bagāta vēsture: Ramelsloas pastāvēšana pirmo reizi tika pieminēta 845. gadā, Mašene oficiālos dokumentos pirmo reizi minēta 1294. gadā un Hitfelde svinēja 900 gadu jubileju 2007. gada jūnijā. Svētā Maurīcija baznīca Hitfeldē pastāv no 12. gadsimta. Ievērojami reģiona arheoloģiskie atradumi ir Mecendorfas-Voksdorfas galvas apbedījums, kas datēts ar apm. 2200. gadu pirms mūsu ēras un Mašenes sakta kā agrīnās kristietības liecība, kas atrodas blakus esošā Hamburgas Arheoloģijas muzejā pastāvīgajā izstādē. Zēvetāles iedzīvotāji (katra gada 31. decembrī) : 1998.g. — 39564 1999.g. — 40164 2000.g. — 40536 2001.g. — 40819 2002.g. — 41060 2003.g. — 41157 2004.g. — 41287 2005.g. — 41614 Zēvetāle ir visvairāk apdzīvotā vācu pašvaldība, kurai nav pilsētas tiesību: tā ir visapdzīvotākā pagasta pašvaldība (Gemeinde) Vācijā. Karolīne Daura, modes blogere