Marina Šeremetjeva (rumāņu: Marina Sheremetieva; dzimusi kā Afanasova 1963. gada 7. jūnijā) ir Moldovas starptautiskā lielmeistare šahā (1998). Trenera Vjačeslava Čebaņenko audzēkne. Beigusi Kišiņevas Valsts Universitātes fiziskās kultūras fakultāti. Četras reizes uzvarējusi Moldovas sieviešu šaha čempionātā (1978, 1987, 1988, 1992). 1987. gadā Krasnodarā uzvarējusi PSRS Arodbiedrību šaha čempionātā sievietēm. Divas reizes piedalījusies PSRS sieviešu šaha čempionātu finālos (1988, 1989), kuros labāko rezultātu sasniegusi 1989. gadā, kad dalījusi 8.-10. vietu. Pārstāvējusi Moldovas komandu PSRS komandu šaha čempionātos (1983, 1985, 1991). 1993. gadā bijusi otrā Bukarestes starptautiskajā sieviešu šaha turnīrā. 1995. gadā Kišiņevā piedalījusies Pasaules čempionāta šahā sievietēm starpzonu turnīrā, kurā ieņēmusi 27. vietu. Pārstāvējusi Moldovu Pasaules šaha olimpiādēs: 1992. gadā pie pirmā galdiņa 30. sieviešu šaha olimpiādē Manilā (+6, =3, -5), 1994. gadā pie pirmā galdiņa 31. sieviešu šaha olimpiādē Maskavā (+2, =4, -6), 1996. gadā pie trešā galdiņa 32. sieviešu šaha olimpiādē Erevānā (+3, =4, -3), 2000. gadā pie otrā galdiņa 34. sieviešu šaha olimpiādē Stambulā (+5, =5, -3), 2002. gadā pie otrā galdiņa 35. sieviešu šaha olimpiādē Bledā (+3, =3, -5). Pārstāvējusi Moldovu Eiropas komandu sieviešu šaha čempionātā: 1992. gadā pie pirmā galdiņa 1. Eiropas komandu sieviešu šaha čempionātā Debrecenā (+2, =5, -2). Par panākumiem turnīros FIDE 1990. gadā viņai piešķīrusi starptautiskās meistares (WIM), bet 1998. gadā - starptautiskās lielmeistares (WGM) nosaukumu. OlimpBase :: Soviet Team Chess Championship :: M. Afanasova OlimpBase :: Soviet Team Chess Championship :: Marina Sheremetieva OlimpBase :: Soviet Women's Team Chess Championship :: Marina Sheremetieva Bucharest (Women) 1993 - 365Chess.com Tournaments 1995 Kishinev Interzonal Tournament OlimpBase :: Women's Chess Olympiads :: Marina Sheremetieva OlimpBase :: European Women's Team Chess Championship :: Marina Sheremetieva Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)