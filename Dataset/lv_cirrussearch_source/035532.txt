Līdz ar HTML5 specifikāciju tika ieviests video elements, ar mērķi to izmantot video atskaņošanai, daļēji aizstājot <object> elementu. Video elements tika radīts ar mērķi tam kļūt par jaunu standarta veidu, kā tīmeklī rādīt video, aizvietojot iepriekšējo de facto standartu, kam tika izmantots Adobe Flash spraudnis. Jaunā standarta plašāku pielietošanu sākumā kavēja nespēja vienoties par to, kurus video un audio kodēšanas formātus būtu jāatbalsta tīmekļa pārlūkprogrammās. <video> elementu 2007. gada februārī ierosināja Opera Software. Opera izlaida arī pārlūka demonstrācijas versiju, kas tika prezentēta tajā pašā dienā, un manifestu, aicinot padarīt video par tīmekļa "pirmās šķiras pilsoņiem". Šāds HTML5 kodu fragments tīmekļa lapā iekļaus WebM video. <video src="filma.webm" poster="filma.jpg" controls> Šis ir alternatīvais saturs, kas tiks rādīts programmatūrā, kas neatbalsta video iezīmi. </video> "controls" atribūts ļauj izmantot pašas pārlūkprogrammas saskarni atskaņošanas kontrolei. Alternatīvi atskaņošanu var vadīt ar JavaScript, ko izstrādātāji var izmantot, lai izveidotu pielāgotu lietotāja saskarni. Neobligātais "poster" atribūts norāda uz attēlu, ko rādīt video vietā pirms tā atskaņošanas. Tā mērķis ir atainot video saturu. Video formātu atbalsts atšķiras starp pārlūkprogrammām, tāpēc tīmekļa lapa var nodrošināt video dažādos formātos. Citām iespējām var tikt izmantota pārlūkprogrammas noteikšana no JavaScript, kas var būt kļūdaina, jo izstrādātāja zināšanas var būt nepilnīgas vai novecojušas. Izmantotais pārlūks vislabāk spēj noteikt, kuru video izmantot. "video" elements atbalsta alternatīvas, norādot vairākus avotus. Norādot jebkuru skaitu <source> elementus, kā parādīts zemāk, pārlūks automātiski izvēlēsies failu, ko lejupielādēt. Alternatīvi, var izmantot JavaScript funkciju "canPlayType()", lai iegūtu to pašu rezultātu. Atribūts "type" norāda  MIME tipu un kā papildu iespēju arī kodeku sarakstu, palīdzot pārlūkprogrammai noteikt, vai tā spēj atskaņot failu. Pat tikai ar vienu variantu šādi padomi pārlūkam var būt nepieciešami tā multivides ietvaram, izmantojot trešās puses kodekus. <video poster="filma.jpg" controls> <source src="filma.webm" type='video/webm; codecs="vp8.0, vorbis"'> <source src="filma.ogv" type='video/ogg; codecs="theora, vorbis"'> <source src="filma.mp4" type='video/mp4; codecs="avc1.4D401E, mp4a.40.2"'> <p>Šis ir alternatīvais saturs, kas tiks rādīts programmatūrā, kas neatbalsta video iezīmi.</p> </video> HTML5 specifikācijā nav norādīts, kādus video un audio formātus pārlūkprogrammām būtu jāatbalsta. Lietojumprogrammas var atbalstīt jebkuru video formātu, kas šķiet atbilstošs, bet satura autori, nevar pieņemt, ka jebkurš video būs pieejams visiem pārlūkiem, jo nepastāv minimālās prasības audio un video formātu atbalstam. HTML5 darba grupa uzskatīja, ka ir vēlams norādīt vismaz vienu video formāts, kuru visiem lietotāja aģentiem (pārlūkiem) būtu jāatbalsta. Ideāls formāts šajā saistībā būtu: Labs kompresijas algoritms, laba attēla kvalitāte, zema procesora noslodze dekodējot. Bez atlīdzības trešajām pusēm par izmantošanu. Papildus programmatūras dekoderiem, formātam jāpastāv arī aparatūras video dekoderim, jo daudziem iegultajiem procesoriem nav atbilstošas veiktspējas video dekodēšanai. Sākotnēji kā HTML5 rekomendētais standarts tika piedāvāts Ogg Theora, jo tam nepastāvēja ierobežojumi no nekādiem zināmās patentiem. Bet 2007. gada 10. decembrī HTML5 specifikācijas tika atjaunināta, aizstājot ar atsauci uz konkrētiem formātiem: Lietotāja aģentiem būtu jāatbalsta Theora video un Vorbis audio, kā arī Ogg konteinera formāts. ar tekstu: Rezultātā ir notikusi HTML5 video standartu polarizācija starp nozares standarta, ISO-definētiem, bet patentētiem formātiem un bezmaksas, atvērtiem formātiem. «The video element». HTML5: A vocabulary and associated APIs for HTML and XHTML. World Wide Web Consortium. 2010. gada 24. jūnijs. Arhivēts no oriģināla, laiks: 2012-08-25. Skatīts: 2010-09-27. A video element is used for playing videos or movies. Anne van Kesteren. «[whatwg] <video> element proposal». What Working Group (Mailing list), 2007. gada 28. februāris. Skatīts: 2010-04-10. «Browser War: Episode II – Attack of the DOMs». Arhivēts no oriģināla, laiks: 2013. gada 23. februārī. Skatīts: 2012. gada 10. aprīlis. «SV Web Builders Event – World Premier of Opera with builtin video support». Skatīts: 2012. gada 10. aprīlis. «A Call for Video on the Web». Arhivēts no oriģināla, laiks: 2012. gada 26. aprīlī. Skatīts: 2012. gada 10. aprīlis. Ian Hickson. «Video codec requirements changed». What WG (Mailing list), 2007. gada 10. decembris. Skatīts: 2008-02-25. «(X)HTML5 Tracking». HTML5. Skatīts: 2009-06-23.