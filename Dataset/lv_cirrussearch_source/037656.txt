Filips Heinrihs Šeidemanis (vācu: Philipp Heinrich Scheidemann; dzimis 1865. gada 26. jūlijā, miris 1939. gada 29. novembrī) bija Vācijas Sociāldemokrātiskās partijas politiķis un Vācijas kanclers no 1919. gada 13. februāra līdz 1919. gada 20. jūnijam. Filips Šeidemanis bez savas partijas vai valdības akcepta 1918. gada 9. novembrī no Reihstāga balkona proklamēja Vāciju par republiku. Tika ievēlēts Veimāras Nacionālās asamblejas sastāvā un 1919. gada 13. februārī Vācijas pagaidu prezidents Frīdrihs Eberts uzaicināja Šeidemani sastādīt jauno, pirmo demokrātiski ievēlēto valdību. Šeidemanis vaica savus pienākumus 127 dienas, kad demisionēja, protestējot pret Versaļas miera noteikumiem. Pēc demisijas bija reihstāga deputāts un no 1920. līdz 1925. gadam - dzimtās Kaseles mērs. Pēc nacistu nākšanas pie varas emigrēja. Vikikrātuvē par šo tēmu ir pieejami multivides faili. Skatīt: Filips Šeidemanis. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Pirmā pasaules kara enciklopēdijas raksts (angliski)