Lielmēmeles muiža (vācu: Groß-Memelhof) bija muiža Lielmēmelē, tagadējā Aizkraukles novada Mazzalves pagasta teritorijā. Līdz mūsdienām ir saglabājusies Lielmēmeles muižas kungu māja Mēmeles upes līkumā, kurā iekārtots Specializētais valsts sociālās aprūpes centrs "Mēmele". Bijusī Mēmeles muiža (Memelhof) no 1515. līdz 1760. gadam piederēja fon der Ropiem, no 1860. gada fon Šlippenbahu dzimtai. Vēlāk pārdēvēta par Lielmēmeles muižu. Tās pēdējā īpašniece līdz 1920. gada agrārajai reformai bija Meta fon der Ostenzakena. No 1930. gada muižas kungu mājā dzīvoja Latvijas robežsargi. Otrā pasaules kara beigās 1944. gada jūlijā ēkā ierīkoja vācu armijas štābu un lazareti. Pēc kara beigām 1946. gadā šeit bija Mēmeles pagasta nespējnieku mītne, 1951. gadā Mašīnu traktoru stacija. 1959. gadā iekārtoja veco ļaužu pansionātu, kuru 1974. gadā pārveidoja par psihoneiroloģisko pansionātu, 1997. gadā par sociālās aprūpes centru invalīdiem ar garīga rakstura traucējumiem. Kungu māja celta 19. gadsimta otrajā pusē, sākotnēji tā bijusi vienstāva celtne, vēlāk piebūvēts otrais stāvs. Tās centrā rizalīts ar trijstūra frontonu, bet stūrus rotā rusti. Hans Johannes Feldmann, Heinz von zur Mühlen. Baltisches historisches Ortslexikon: Lettland (Südlivland und Kurland). - 388 lpp.[novecojusi saite] Lielmēmeles muiža Arhivēts 2015. gada 10. jūnijā, Wayback Machine vietnē. no www.pilis.lv