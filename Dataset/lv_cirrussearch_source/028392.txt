Bohtara (tadžiku: Бохтар), agrāk — Kurgontepa, ir pilsēta Tadžikistānā, Hatlonas vilojata administratīvais centrs. Izvietojusies valsts dienvidrietumos Vahšas krastos 100 kilometrus uz dienvidiem no valsts galvaspilsētas Dušanbes. Iedzīvotāji galvenokārt tadžiki, uzbeki, krievi. Pilsēta pastāvējusi jau Ahmenīdu dinastijas laikā, kad tā bijusi ievērojama pilsēta ar savu naudu. 7. gadsimtā nokļuvusi arābu varā. Kurgontepu kopā ar apkārtējo oāzi 13. gadsimtā nopostīja Čingishana karaspēks un pilsētas izaugsme atsākās tikai 16. gadsimtā. Pēc nonākšanas Krievijas valdījumā pilsēta kļuva par provinces un vēlāk — apgabala centru. Pilsoņu kara laikā 1992.—1997. gadā stipri izpostīta. 2018. gadā pilsēta pārdēvēta tagadējā vārdā. https://citypopulation.de/en/tajikistan/cities/. «Kurgantibe». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 400. lpp. Encyclopædia Iranica. Kurgan Tepe Vikikrātuvē par šo tēmu ir pieejami multivides faili. Skatīt: Bohtara. Encyclopædia Britannica raksts (angliski) Krievijas Lielās enciklopēdijas raksts (krieviski)