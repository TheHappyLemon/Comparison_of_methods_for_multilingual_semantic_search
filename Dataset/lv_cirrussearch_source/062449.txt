"Ja...." (angļu: if...) ir 1968. gada Apvienotās Karalistes satīriska drāmas filma, kuras režisors ir Lindsijs Andersons. Filmā galvenās lomas atveido Malkolms Makdauels, Ričards Vorviks, Kristīne Nūnana, Deivids Vuds, Roberts Svons un Pīters Džefrijs. Filma ir satīra par dzīvi Anglijas privātajā skolā, un tā stāsta par skolēnu grupu Mika Trevisa (Makdauels) vadībā, kas rīko mežonīgu sacelšanos. "Ja...." pirmizrāde notika 1968. gada 19. decembrī. Filma izdošanas brīdī izraisīja pretrunas, tajā attēlotās vardarbības dēļ. "Ja...." saņēma Zelta palmas zaru 1969. gada Kannu kinofestivālā. 1999. gadā Britu Kinoinstitūts filmu ierindoja savā 20. gadsimta labāko britu filmu saraksta 12. vietā. 2017. gadā žurnāls Time Out, aptaujājot 150 aktierus, režisorus, producentus un scenāristus, "Ja...." ierindoja kā 9. visu laiku labāko britu filmu. "Ja...." ir pirmā filma "Mika Trevisa triloģijā", kurai seko "Ak, laimīgais!" (1973) un "Hospitālis "Britānija"" (1982). «IF - Festival de Cannes». www.festival-cannes.com (angļu). Skatīts: 2022-06-26. «Best British Movies | 100 Best British Films of All Time». Time Out Worldwide (en-GB). Skatīts: 2022-06-26. IMDb profils (angliski) AllMovie profils (angliski) Turner Classic Movies profils (angliski) Box Office Mojo profils (angliski) Rotten Tomatoes profils (angliski)