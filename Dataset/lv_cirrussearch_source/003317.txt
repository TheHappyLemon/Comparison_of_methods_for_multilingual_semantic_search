Tekvondo (korejiešu: 태권도, thegvondo, izrunā: [tʰɛ.k͈wʌn.do]) ir korejiešu cīņas māksla un pašaizsardzības sistēma. Cīņas mākslas nosaukums burtiskā tulkojumā nozīmē ‘spērienu un sitienu ceļš’. Tekvondo ir līdzība ar daudzām citām Āzijas cīņas mākslām. Tas radies no korejiešu pašaizsardzības (thegjon) un karatē. Tekvondo ir Dienvidkorejas nacionālais sporta veids. Tekvondo ir viens no populārākajiem cīņas mākslas veidiem pasaulē. Tas ir populārs arī tāpēc, ka ietver sevī pašaizsardzības metodes, meditāciju un filozofiju. Dienvidkorejas bruņoto spēku karavīri treniņos obligāti nodarbojas ar tekvondo. Tekvondo olimpisko spēļu programmā kā demonstrācijas sporta veids pirmo reizi tika iekļauts 1988. gada vasaras olimpiskajās spēlēs, kuras norisinājās Dienvidkorejas galvaspilsētā Seulā. 1992. gada olimpiskajās spēlēs tekvondo atkal bija demonstrācijas sporta veids. Kopš 2000. gada Sidnejas olimpiskajām spēlēm tekvondo ir olimpiskais sporta veids. Veiksmīgākā valsts olimpiskajās spēlēs ir tekvondo dzimtenes Dienvidkorejas pārstāvji. Nākamie ir Ķīnas sportisti. Neviens Latvijas sportists olimpisko spēļu tekvondo sacensībās nav startējis. Tekvondo ir radies Korejā pēc Otrā pasaules kara. Korejiešu armijas ģenerālis Čoi Hons Hi tiek uzskatīts par tekvondo cīņas mākslas izveidotāju. 1959. gadā dibināta Korejas tekvondo federācija, bet 1966. gadā — Starptautiskā tekvondo federācija (par šīs federācijas pirmo prezidentu kļuva Čoi Hons Hi). 1973. gada 25. maijā norisinājās pirmais tekvondo pasaules čempionāts, kas pēc tam norisinājās ik pēc diviem gadiem. Trīs dienas vēlāk, 28. maijā, tika dibināta Pasaules tekvondo federācija. 1980. gadā Starptautiskā Olimpiskā komiteja atzina Pasaules tekvondo federāciju. 1988. gada vasaras olimpiskajās spēlēs, kuras norisinājās Seulā, tekvondo bija demonstrācijas sporta veids. 1990. gadā dibināta Globālā tekvondo federācija. Kopš 2000. gada Sidnejas olimpiskajām spēlēm tekvondo ir olimpiskais sporta veids. Latviskā transkripcija, skatīt korejiešu īpašvārdu atveidošana «Valsts valodas centra Latviešu valodas ekspertu komisijas (LVEK) lēmumi un ieteikumi». Valsts valodas centrs. 2011. gada 16. novembris. Arhivēts no oriģināla, laiks: 2019. gada 16. aprīlī. Skatīts: 2019. gada 19. janvārī. tekvondo, nevis teikvondo vai taekwondo «Tae kwon do» (angļu). Encyclopedia Britannica. Skatīts: 2019. gada 19. janvārī. Vikikrātuvē par šo tēmu ir pieejami multivides faili. Skatīt: Tekvondo. «Pasaules Tekvondo federācija» (angļu). «Latvijas Taekvondo Federācija» (latviešu). Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)