Lāšemana pakalni (norvēģu: Larsemann Fjellene) ir polārā oāze Austrumantarktīdā Ingridas Kristensenas krastā Sadraudzības jūras piekrastē Prica līča dienvidaustrumos. Oāzi 1935. gada februārī atklāja norvēģu kapteinis Klariuss Mikelsens ar Larsam Kristensenam piederošo vaļu medību kuģi Thorshammer. Nokartēja ar aerofotografēšanas palīdzību Larsa Kristensena ekspedīcija 1936.-1937. gadā. Lāšemana pakalnu oāze veidojas no vairākām ar līčiem atdalītām pussalām 17 km garumā gar piekrasti, kā arī ap 130 klinšainām salām līdz pat 8 km platā joslā gar krastu. Kopējā platība ap 40 km². Lielākās pussalas ir Broknesas pussala austrumos, kurā izvietojušās Krievijas un Ķīnas polārstacijas un Stornesas pussala rietumos. Oāze sastāv no 80 līdz 180 m augstiem noapaļotiem pakalniem. Oāzē darbojas trīs vissezonas polārstacijas: Ķīnas Džunšaņa, Krievijas Progresa, Indijas Bharati, kā arī Rumānijas vasaras stacija Lo-Rakovice. Lāšemana pakalniem ir piešķirts speciāli pārvaldītas teritorijas statuss. Australian Antarctic Gazetteer Id 686 «Management Plan for Antarctic Specially Managed Area No. 6, Larsemann Hills, East Antarctica». Arhivēts no oriģināla, laiks: 2010. gada 2. jūlijā. Skatīts: 2010. gada 6. jūlijā. Lāšemana pakalnu karte