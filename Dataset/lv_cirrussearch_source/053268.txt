Observatorija (no latīņu: observare — 'novērot') ir ēka, kurā atrodas viens vai vairāki lieli teleskopi. Observatorijas izmanto astronomi, lai skatītos debesīs. Observatorijas parasti būvē augsti virs jūras līmeņa, piemēram, kalnos, lai mazāk atmosfēra izkropļotu iegūtos attēlus, un tālu no pilsētām, kuras rada mākslīgo gaismu un traucē veikt novērojumus. Observatorijas var būt dažādas. Pamatā tiek izmantotas observatorijas, kuras ir stacionāras un atrodas kāda noteiktā vietā. Tās var būt kā viena ēka vai teritorija, kurā izvietoti vairāki teleskopi vai citas ierīces, ar kurām ir iespējams novērot debesis. Savukārt, lai iegūtu kvalitatīvākus attēlus no Visuma dzīlēm, orbītā ap Zemi tiek palaistas orbitālās observatorijas. Pazīstamākā orbitālā observatorija ir Habla teleskops. Parasti observatorijas izmanto pētījumiem, bet ir arī observatorijas, kuras ir iespējams izmantot arī vienkāršai apskatei, proti, tūristiem un citām personām, kas vēlas apskatīt debesis, zvaigznes un citas kosmiskas parādības. Vēl bez šīm observatorijām 2005. gadā Latvijā tika izveidota pirmā mobilā observatorija Eiropā, kura ir izveidota uz smagās mašīnas šasijas un 2008. gadā Latvijā tika izveidota StarSpace publiskā observatorija Suntažos, kas ir aprīkota ar 16" Meade teleskopu. "Ciemos brauc Visums", Ilustrētā Zinātne - 2005. gada decembra numurs, 23.lpp. Orbitālā observatorija Mobilā observatorija