Hamfrijs Deivijs (angļu: Sir Humphry Davy, 1st Baronet; dzimis 1778. gada 17. decembrī, miris 1829. gada 29. maijā) bija angļu ķīmiķis un izgudrotājs. Pazīstams kā vairāku sārmu un sārmzemju metālu atklājējs, kā arī ar devumu joda un hlora elementārdabas atklāšanā. 1815. gadā izgudroja Deivija lampu — eksplozijdrošu lampu ogļraču vajadzībām. 18. gadsimta beigās viņš eksperimentēja ar slāpekļa oksidulu un 1800. gadā publicēja atklājumu, ka šī viela reibina un novērš sāpes. Bijis Karaliskās biedrības loceklis, laikā no 1820. līdz 1827. gadam — tās prezidents. Hugo Glāzers. Dramatiskā medicīna. Rīga, "Liesma", 1968, 74. lpp. Biogrāfija (angliski)