Space Adventures, Ltd. ir ASV kompānija, kas plašāk pazīstama ar kosmiskā tūrisma organizēšanu, t.i., piedāvā privātpersonām veikt lidojumus kosmosā. Space Adventures dibināta 1998. gadā. Galvenais birojs atrodas Viennā, Virdžīnijā un tās prezidents ir Eriks Endersons (Eric C. Anderson). Kompānija piedāvā lidojumus uz Starptautisko kosmosa staciju (SKS), bezsvara stāvokļa izjušanu lidmašīnā, kosmonautu treniņus un rezervēšanu nākotnes suborbitālajiem lidojumiem. Space Adventures kopš 2001. gada piedāvā veikt lidojumu ar Krievija kosmosa kuģi Sojuz. Pati kompānija nenodarbojas tieši ar kosmiskā lidojuma veikšanu, tā slēdz līgumus ar Krievijas Federālo kosmisko aģentūru. Komerckosmonautu lidojumi: Par iespēju doties kosmosā Deniss Tito samaksāja 20 miljonus USD, nākamie kosmiskie tūristi maksāja vairāk. Kim Hart. «Travel agency launches tourists on out-of-this-world adventures». Seattle Times, 2007-04-21. Skatīts: 2008-05-26.