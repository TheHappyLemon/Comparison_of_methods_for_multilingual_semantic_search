Menhengladbaha (vācu: Mönchengladbach) ir pilsēta Vācijas rietumos, Ziemeļreinā-Vestfālenē, starp Diseldorfu un Nīderlandes robežu. Pilsētas sākotnējais nosaukums bija Gladbaha (Gladbach), tomēr, lai atšķirtu to no citas Gladbahas (tagad Bergišgladbaha (Bergisch Gladbach)), pilsētu 1888. gadā pārdēvēja par Minhengladbahu (München-Gladbach). Savukārt šis nosaukums asociējās ar citu Vācijas pilsētu — Minheni (München), tāpēc 1950. gadā to pārdēvēja par Menheni Gladbahu (Mönchen Gladbach). Visbeidzot 1960. gadā pilsēta ieguva mūsdienu nosaukumu. Viens no mūsdienu pilsētas rajoniem — Reida (Rheydt) līdz 1975. gadam bija atsevišķa pilsēta. Menhengladbaha ir mītnes vieta Bundeslīgas futbola komandai Menhengladbahas "Borussia". Pilsētas pievārtē atrodas Reindālenas militārais komplekss — britu armijas Vācijas štābs un NATO Ātrās reaģēšanas vienības štābs (Headquarters Allied Command Europe Rapid Reaction Corps). Menhengladbahā dzimuši: Eko Frešs (Eko Fresh, 1983 —) - mūziķis Jozefs Gebelss (Joseph Goebbels, 1897 — 1945) — politiķis Heincs Haralds Frencens (Heinz Harald Frentzen, 1967 —) - autobraucējs Niks Heidfelds (Nick Heidfeld, 1977 —) - autobraucējs Jups Heinkess (Jupp Heynckes, 1945 —) - futbolists Marsels Jansens (Marcell Jansen, 1985 —) - futbolists Hanss Jonass (Hans Jonas, 1903 — 1993) — filozofs Hugo Junkerss (Hugo Junkers, 1859 — 1935) — inženieris Valters Mērss (Walter Moers, 1957 —) - komiksu mākslinieks Ginters Necers (Günter Netzer, 1944 —) - futbolists «Arhivēta kopija». Arhivēts no oriģināla, laiks: 2013. gada 30. jūnijā. Skatīts: 2013. gada 30. jūnijā. Arhivēts 2007. gada 1. oktobrī, Wayback Machine vietnē.