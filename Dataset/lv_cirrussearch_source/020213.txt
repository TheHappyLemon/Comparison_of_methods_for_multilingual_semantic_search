EP ieraksts, minialbums jeb mazalbums ir mūzikas ieraksta apzīmējums, kas parasti tiek izmantots skaņu platēm vai kompaktdiskiem, kas satur pārāk daudz dziesmu, lai būtu singls, bet kas ir pārāk nepilnīgs, lai iegūtu albuma nosaukumu. Atšķirībā no maksisingla EP satur atšķirīgas dziesmas (maksisinglā mēdz būt iekļautas vairākas vienas dziesmas variācijas vai remiksi). EP parasti tiek iekļauti 4 līdz 7, bet citreiz pat 9 skaņdarbi, savukārt dziesmu kopējais ilgums ir 15 līdz 25 minūtes. 2004. gadā grupa Wizo izlaida pasaulē pirmo EP USB zibatmiņas veidā. Ar vārdu Split-EP apzīmē EP ierakstus, kas satur vairāku mūziķu tematiskos skaņdarbus, piemēram, kādas dziesmas dažādus aranžējumus (kaverversijas). EP ir saīsinājums no angļu valodas nosaukuma Extended play. «Official UK Charts Singles Rules». Arhivēts no oriģināla, laiks: 2009. gada 19. aprīlī. Skatīts: 2010. gada 15. maijā. «Official Rules For Chart Eligibility — Albums». Arhivēts no oriģināla, laiks: 2007. gada 27. jūnijā. Skatīts: 2011. gada 29. jūlijā.