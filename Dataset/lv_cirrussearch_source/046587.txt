Kārlis Gailītis (dzimis 1936. gada 3. martā, miris 1992. gada 22. novembrī) bija latviešu garīdznieks, Latvijas evaņģēliski luteriskās baznīcas arhibīskaps (1989–1992). Dzimis 1936. gadā Rīgā skolotāju ģimenē. 1963. gadā ieguva augstāko izglītību. No 1971. līdz 1976. gadam mācījās LELB Teoloģijas seminārā. Ordinēts 1976. gada septembrī, tūlīt pēc tam sāka kalpot Rīgas Lutera draudzē, kopš 1981. gada strādāja arī par LELB Konsistorijas sekretāru — kancleru. 1986. gadā ieguva teoloģijas maģistra grādu. Vairākus gadus strādāja par Teoloģijas semināra katedras vadītāju un profesoru. Atmodas kustības laikā iesaistījās LELB mācītāju grupā "Atdzimšana un atjaunošanās". 1989. gada 12. aprīlī viņu Sinode ievēlēja par arhibīskapu, 1992. gada aprīlī — atkārtoti. Gājis bojā 1992. gadā autokatastrofā pie Sabiles. «Kārlis Gailītis». timenote.info (latviešu). Skatīts: 2019-11-25. Kārlis Gailītis