Tismenicja (ukraiņu: Тисмениця) ir pilsēta Ukrainas rietumos, Ivanofrankivskas apgabala Tismenicjas rajona centrs. Vēsturisks (no 1891. gada) kažokādu izstrādājumu ražošanas centrs, kas saglabājis savu nozīmi arī mūsdienās. Rakstos pirmoreiz minēta 1143. gadā kā Galīcijas-Volīnijas apdzīvotā vieta. No 14. gadsimta - Polijas sastāvā. Pēc Polijas Pirmās dalīšanas 1772. gadā pilsētu iekļāva Austrijas impērijā (Austroungārijā), kur tā ietilpa līdz Pirmā pasaules kara beigām. Ap 1910. gadu apmēram puse no pilsētas iedzīvotājiem bija ebreji. Pēc Pirmā pasaules kara Tismenicja iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā, un Tismenicja tika iekļauta Ukrainas PSR. No 1941. līdz 1944. gadam Tismenicja atradās vācu okupācijā. Pēc kara poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Vikikrātuvē par šo tēmu ir pieejami multivides faili. Skatīt: Tismenicja. Kompānija Tykafurlux Ukrainas iedzīvotāju skaits 2019. gada 1. janvārī; pārbaudes datums: 25 jūnijs 2019.