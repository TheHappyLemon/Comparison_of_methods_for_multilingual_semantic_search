Sadams Huseins Abd al Madžīds al Tikrītī (arābu: صدام حسين عبد المجيد التكريتي, Ṣaddām Ḥusayn ʿAbd al-Maǧīd al-Tikrītī; dzimis 1937. gada 28. aprīlī, miris 2006. gada 30. decembrī) bija politiķis, Irākas prezidents (1979—2003), kā arī divas reizes bija Irākas premjerministrs (1979—1991; 1994—2003), politiskās partijas "Baas" ģenerālsekretārs un maršals (1979. gadā). Viņš tiecās kļūt par arābu pasaules austrumu daļas neoficiālo līderi un Persijas līča saimnieku. Pateicoties apjomīgai naudas plūsmai no naftas eksporta, Huseins īstenoja vairākas reformas, padarot dzīves līmeni par vienu no labākajiem Tuvajos Austrumos. 1980. gadā viņš uzsāka karu ar Irānu, kurš turpinājās līdz 1988. gadam. Kara laikā Huseins vērsās pret kurdiem, pielietojot ķīmiskos ieročus. Huseina prezidentūras laikā Irāka bija autoritāra valsts, kas apspieda spēkus, ko uzskatīja par draudīgiem, īpaši etnisku vai reliģisku grupējumu centienus iegūt neatkarību vai autonomiju. Huseins no Irākas prezidenta krēsla tika gāzts 2003. gadā ASV iebrukuma laikā Irākā. 2003. gada 13. decembrī ASV militārie spēki viņu sagūstīja, 2006. gada 5. novembrī viņš tika notiesāts uz nāvi, pakarot par noziegumiem pret cilvēci (lai arī pats izvēlējās tikt nošauts), nāves sods tika izpildīts 30. decembrī. Sadamam nebija uzvārda Rietumu pasaules izpratnē. Huseins ir viņa tēva vārds, al Madžīds norāda uz vectēva vārdu, bet Tikrītī uz pilsētu, no kuras viņš nācis. «Official State Biography of Saddam Hussein». Usgovinfo.about.com. Arhivēts no oriģināla, laiks: 2017. gada 6. janvārī. Skatīts: 2011. gada 13. marts. «Online NewsHour Update: Coalition Says Iraqi Regime Has Lost Control of Baghdad — 9 April 2003». Pbs.org. 2003. gada 9. aprīlis. Arhivēts no oriģināla, laiks: 2010. gada 1. decembrī. Skatīts: 2011. gada 13. marts. Mariam Karouny and Ibon Villelabeitia. «Iraq court upholds Saddam death sentence». Reuters, 2006. gada 26. decembris. Skatīts: 2008. gada 12. novembris. Sky News. «"I Want a Firing Squad", Web», 2006. gada 5. novembris. Arhivēts no oriģināla, laiks: 2007. gada 11. oktobrī. Skatīts: 2007. gada 7. marts. «Saddam Hussein executed in Iraq». BBC News. 2006. gada 30. decembris. Vikikrātuvē par šo tēmu ir pieejami multivides faili. Skatīt: Sadams Huseins. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Informācija par Sadamu Huseinu (angliski)