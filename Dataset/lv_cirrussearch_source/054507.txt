Dursupes muiža (vācu: Groß-Dursuppen) bija Kurzemes muiža, kas atradās mūsdienu Talsu novada Balgales pagasta Dursupes ciemā. Mūsdienās muižas ēka ir privātīpašums un publiski nav pieejama. Atrodas 20 km uz austrumiem no Talsiem. Dursupes muižas kungu māja celta 1820. gadā, bet pārbūvēta neoklasicisma stilā 19. gadsimta otrajā pusē. Pārbūves projekta autors bija Teodors Zeilers, kurš pievienoja ēkai portiku un verandu. Muižas apbūve veidojās 18.—19. gadsimtā. Kompleksā ietilpa klēts, kalpu māja, kalve. Pie muižas ir 6,7 hektārus liels ainavu parks. Muižai gadsimtu gaitā piederējusi Kortjariem, Frankiem, Altenbokumiem, Fītinghofiem, Heikingiem, Mirbahiem, Malticiem, Līveniem, Hoenaštenbergiem-Vīgantiem, bet 19. gadsimta beigās — kņazam Manširevam, par pārvaldnieku ieceļot latvieti Bruņinieku. 1919. gadā pilī iebruka Kārļa Kretuļa kaujinieki un nošāva Bruņinieka sievu un viņa četrpadsmitgadīgo meitu. Latvijas agrārās reformas gaitā pili piešķīra Lāčplēša Kara ordeņa kavalierim Emestam Vemeram(?). Padomju okupācijas sākumā Vemera znots muižas pili nodeva kolhoza rīcībā. Padomju laikā pilī bija kolhoza "Kurzeme" kultūras nams. Pēc muižas nokļūšanas privātīpašumā līdz 2016. gadam ēkā paveica restaurāciju. Skats no augšas Muižas dīķis Dursupes muižas vārti Skats uz muižu 2002. gadā Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. «Baltic Sotheby’s International Realty». 2012. «Dursupes muižas pils :: Balgales pag., Talsu nov., Kurzemes reģ. :: Vietas.lv». Vietas.lv - Latvijas ceļvedis, Latvijas karte, pilsētas, rajoni, tūrisma un citi interesanti objekti, pasākumi. Skatīts: 2024-03-28. Dursupes muiža Alberts Zarāns. Pilis un muižas Latvijā. Zvaigzne ABC, 2007. 28. lpp. ISBN 9789984375397. laikazobs. Dursupe