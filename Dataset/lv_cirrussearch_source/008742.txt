Dario Šaričs (horvātu: Dario Šarić; dzimis 1994. gada 8. aprīlī Šibenikā, Horvātijā) ir horvātu basketbolists, spēlē spēka uzbrucēja pozīcijā, Horvātijas jaunatnes izlašu dalībnieks. Pašlaik (2014) pārstāv Turcijas klubu Stambulas "Anadolu Efes". Karjeru uzsācis Horvātijā. 2013. gadā kļuva par Horvātijas čempionu KK Cibona sastāvā. 2014. gada jūnijā parakstīja līgumu ar Turcijas klubu Stambulas "Anadolu Efes". 2014. gada NBA draftā viņu Orlando "Magic" izraudzījās ar kopējo 12. kārtas numuru, tomēr pēc tam tiesības uz viņu tika atdotas Philadelphia "76ers". D. Šaričs kopā ar Horvātijas U-16 izlasi 2010. gada Eiropas čempionātā izcīnīja zelta medaļu, pats basketbolists tika atzīts par turnīra vērtīgāko spēlētāju, būdams turnīra līderis vairākos statistikas rādītājos. 2012. gada U-18 čempionātā viņi arī izcīnīja zelta medaļu. Ticis atzīts par 2013. gada FIBA Eiropas gada labāko jauno spēlētāju. FIBA profils Eurobasket profils