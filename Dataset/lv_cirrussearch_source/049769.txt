Tršinecas "Oceláři" (čehu: HC Oceláři Třinec) ir hokeja komanda, kas bāzēta Tršinecā, Čehijā, un kopš 1995. gada spēlē Čehijas Ekstralīgā. Komanda dibināta 1929. gadā, 2011., 2019., 2021. un 2022., 2023 gados tā izcīnījusi Čehijas čempiones titulu. No 2007. līdz 2010. gadam komandā spēlēja latviešu aizsargs Jānis Andersons. Tanī pašā laika periodā īslaicīgi "Oceláři" rindas pārstāvēja arī Juris Štāls un Lauris Dārziņš. 2018.—19. gada sezonu komandā uzsāka Roberts Bukarts un Guntis Galviņš. Kamēr Bukarts sezonas gaitā komandu mainīja, Galviņš kopā ar "Oceláři" kļuva par 2019. un 2021. gada Čehijas čempionu. 2020.—21. gada sezonā komandā spēlēja arī Ralfs Freibergs. 2022.—23. gada sezonā komandā spēlēja Kārlis Čukste un ar komandu sezonas beigās kļuva par Čehijas Ekstralīgas uzvarētāju. Komandas oficiālā mājaslapa Eliteprospects.com komandas lapa Arhivēts 2017. gada 7. novembrī, Wayback Machine vietnē.