"Kāršu nams" (angļu: House of Cards) ir ASV politiskās drāmas seriāls, kura autors ir Bo Vilimons. Šī ir BBC miniseriāla ar tādu pašu nosaukumu adaptācija, kura sižets savukārt ticis veidots pēc Maikla Dobsa tāda paša nosaukuma romāna. Seriāls pārraidīja no 2013. gada februāra līdz 2018. gada novembrim, kopumā tam bija sešas sezonas (73 sērijas). Seriāla darbība notiek mūsdienu Vašingtonā, ASV. Seriāls ir par Demokrātiskā partijas politiķi kongresmeni Frenku Andervudu (attēlo Kevins Speisijs), kas pārstāv Dienvidkarolīnas 5. apgabalu ASV Pārstāvju palātā. Andervuds pēc nekļūšanas par ASV valsts sekretāru, kas viņam tika apsolīts, sāk iegūt varu paša spēkiem. "Kāršu nams" galvenokārt ir par nežēlīgu pragmatismu, manipulēšanu, varu un sliktu lietu darīšanu lielāka labuma vārdā. Katras sezonas visas sērijas publicēja vienlaikus Netflix interneta tiešsaistes straumēšanas pakalpojumā. Seriāls guva kritiķu atzinību un tas nominēts, kā arī saņēmis vairākus apbalvojumus. Seriāls Latvijā demonstrēts televīzijas kanālos TV6 un Duo 3. Nellie Andreeva. «David Manson Joins Netflix's 'House of Cards' As Executive Producer». Deadline.com, 2013. gada 6. februāris. Skatīts: 2013. gada 4. augusts. Lucia Graves. «Frank Underwood and a Brief History of Ruthless Pragmatism». National Journal, 2014. gada 19. februāris. Skatīts: 2014. gada 30. jūlijs. Jordan Cronk. «'Doing bad for the greater good': Kevin Spacey, Beau Willimon and Co. Look Back at 'House of Cards' Season One». Indiewire, 2013. gada 29. aprīlis. Skatīts: 2014. gada 30. jūlijs. Normunds Naumanis. «Kāršu nama politika – slepkavīga rotaļa». Diena.lv, 2014. gada 3. septembrī. Skatīts: 2014. gada 23. septembrī. IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski) Netflix profils (angliski)