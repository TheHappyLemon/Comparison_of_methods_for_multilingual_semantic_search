Andrijs Volokitins (ukraiņu: Андрій Олександрович Волокітін; dzimis 1986. gada 18. jūnijā Ļvivā) ir Ukrainas starptautiskais lielmeistars šahā (2001). Daudzkārtējais Ukrainas junioru šaha čempionātu dalībnieks, kuros izcīnījis divas zelta medaļas (1997, 1998) U12 vecuma grupā. 1998. gadā uzvarējis arī Pasaules junioru šaha čempionātā U12 vecuma grupā. 1999. gada Pasaules junioru šaha čempionātā U14 vecuma grupā izcīnījis sudraba medaļu. 2001. gadā ieņēmis 2. vietu Ukrainas šaha čempionātā, 3. vietu Milana Vidmara memoriālā Slovēnijā, kā arī piedalījies Pasaules šaha čempionātā pēc izslēgšanas sistēmas, kur zaudējis 1. kārtā. 2003. gadā uzvarējis starptautiskos šaha turnīros Bermudā un Batumi. 2004. gadā Harkivā uzvarējis Ukrainas šaha čempionātā. 2005. gadā uzvarējis starptautiskos šaha turnīros Bīlē un Lozannā. 2012. gadā Kijivā izcīnījis bronzas medaļu Ukrainas šaha čempionātā. 2014. gadā Vroclavā kļuvis par sudraba medaļas ieguvēju Eiropas čempionātā ātrajā šahā. Vairākkārt piedalījies Pasaules kausa izcīņā šahā pēc izslēgšanas sistēmas (2005, 2007, 2013, 2015), kur labāko rezultātu sasniedzis 2007. gadā, kad pēc uzvaras 1. kārtā pār Le Kuan Ljemu iekļuvis 2. kārtā. 2021. gada novembrī Rīgā ierindojies 41. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 48. vietā "FIDE Grand Swiss" turnīrā. Pārstāvējis Ukrainas komandu lielākajos komandu šaha turnīros: Pasaules šaha olimpiādēs piedalījies 5 reizes (2004-2008, 2012, 2016). Komandu vērtējumā izcīnījis zelta (2004), sudraba (2016) un bronzas (2012) medaļas. Individuālajā vērtējumā izcīnījis 2 zelta (2016 - divas) medaļas; Eiropas komandu šaha čempionātos piedalījies 5 reizes (2001, 2007-2009, 2013, 2019). Komandu vērtējumā izcīnījis sudraba (2019) un bronzas (2009) medaļas. Individuālajā vērtējumā izcīnījis bronzas (2009) medaļu; Pasaules komandu šaha čempionātā piedalījies 2005. gadā. Par panākumiem turnīros FIDE 2000. gadā Volokitinam piešķīrusi starptautiskā meistara (IM), bet 2001. gadā - starptautiskā lielmeistara (GM) nosaukumu. World Chess Championship 2001 73rd Ukrainian Championship 2004 European Rapid Chess Championship 2014: Jan-Krzysztof Duda is the winner «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 21. septembrī. 2021 FIDE Chess.com Grand Swiss 2023 FIDE Grand Swiss OlimpBase :: Men's Chess Olympiads :: Andriy Volokytin OlimpBase :: European Men's Team Chess Championship :: Andriy Volokytin OlimpBase :: World Men's Team Chess Championship :: Andriy Volokytin Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)