Omloop Het Nieuwsblad (iepriekš zināmas kā Omloop Het Volk) ir profesionālas viendienas šosejas riteņbraukšanas sacensības, kuras notiek Beļģijas provincē Austrumflandrijā. Tās ir vienas no Flandrijas klasikām. Sacensības pirmoreiz notika 1945. gadā un tās organizēja laikraksts Het Volk kā atbildi Het Nieuwsblad klasikai Flandrijas tūrei. Omloop, kura sākas un noslēdzas Gentē, izmanto daudzus no tiem pašiem kāpumiem, ko Flandrijas tūre un tāpēc to izmanto kā sagatavošanos nozīmīgākajām sacensībām. Sacensības līdz 2008. gadam bija zināmas kā Omloop Het Volk. 2008. gadā laikrakstu Het Volk pārtrauca izdot un sacensību organizēšanu pārņēma Het Nieuwsblad, 2009. gadā tās pārsaucot par Omloop Het Nieuwsblad. Omloop Het Nieuwsblad ir Beļģijas sacensību sezonas atklāšanas pasākums un parasti notiek pēdējā februāra vai pirmajā marta sestdienā. To raksturo aukstais laiks un īsie bruģētie kāpumi un tās krasi kontrastē ar treniņnometnēm Itālijas Rivjērā vai Francijas dienvidos. Kopš 2006. gada notiek arī sieviešu sacensības 130 kilometrus garā distancē. Cyclingnews.com. Oficiālā tīmekļa vietne