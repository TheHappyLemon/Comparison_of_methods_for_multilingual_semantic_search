Koordinātas: 40°31′23″N 44°11′43″E﻿ / ﻿40.52306°N 44.19528°E﻿ / 40.52306; 44.19528 Aragacs (armēņu: Արագած) ir aprimis stratovulkāns Armēnijas kalnienē, Armēnijas augstākā virsotne. Izvietojies Armēnijas ziemeļaustrumos kā 40 km garš un 35 km plats izolēts masīvs, Armēnijas kalnienes ceturtā augstākā virsotne. Kalnam četras virsotnes (4090 m, 4007 m, 3916 m un 3879 m vjl), starp kurām šļūdoņa pildīts cirks. Pēdējās vulkāniskās aktivitātes tiek saistītas ar vēlīno pleistocēnu. Nogāzēs stepes, dienvidaustrumos — ozolu skrajmeži, augstāk — augstkalnu pļavas un akmeņu kliedņi. Kalna dienvidaustrumu nogāzē izvietojusies Bjurakanas observatorija, dienvidu nogāzē — 7. gadsimta Amberda cietokšņa drupas. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 52. lpp. «Global Volcanism Program. Aragats». Arhivēts no oriģināla, laiks: 2013. gada 25. decembrī. Skatīts: 2014. gada 7. aprīlī. Vikikrātuvē par šo tēmu ir pieejami multivides faili. Skatīt: Aragacs. Encyclopædia Britannica raksts (angliski) Krievijas Lielās enciklopēdijas raksts (krieviski)