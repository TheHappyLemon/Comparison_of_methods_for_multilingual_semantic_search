Tīna Džordža (angļu: Tina George; dzimusi 1978. gada 5. novembrī) ir bijusī amerikāņu brīvā stila cīkstone, Pasaules čempionātu medaļniece, 2003. gada Panamerikas spēļu čempione, Panamerikas čempionātu medaļniece. Ar cīņas sportu Tīna Džordža sāka nodarboties 1996. gadā. Viņa sacensībās pārstāvēja ASV armijas sporta klubu. Treneris - Džeisons Lukidess. Tīna Džordža iekļuva ASV izlasē un bija divu pasaules čempionātu medaļniece, pirms vēl sieviešu cīņa kļuva par olimpisko sporta veidu. Viņas sportiskās karjeras kulminācija bija tieši tajā laikā, kad leģendārā japāniete Saori Jošida savā sieviešu brīvās cīņas svara kategorijā kļuva par līderi. Tieši viņai Tīna Džordža zaudēja abus pasaules čempionāta finālus. 2008. gadā ASV atlases sacensībās Tīnai Džordžai neizdevās kvalificēties 2008. gada vasaras olimpiskajām spēlēm, un, neapmierināta ar tiesāšanu, viņa uz ilgu laiku pameta sportu. Viņa pusotru gadu dienēja ASV Armijā Irākā, kur tika nopietni ievainota. Viņai vairākus mēnešus vajadzēja staigāt ar medicīnisko spieķi. 2012. gadā viņa atgriezās uz cīņas paklāja, lai atkal sacenstos par tiesībām pārstāvēt ASV 2012. gada vasaras olimpiskajās spēlēs Londonā, taču cieta divus zaudējumus. Pēc šīs neveiksmes viņa pārtrauca savu cīkstones karjeru. Tim Warsinskey (April 23, 2012) "It'll be tough to loosen Iowa's grip on U.S. Wrestling Trials". Cleveland.com (angliski) Tina George after last match. Youtube (angliski) Vikikrātuvē par šo tēmu ir pieejami multivides faili. Skatīt: Tīna Džordža. FILA profils (angliski)