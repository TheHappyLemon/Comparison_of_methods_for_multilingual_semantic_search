Pols Stīvens Rads (angļu: Paul Stephen Rudd; dzimis 1969. gada 6. aprīlī) ir amerikāņu aktieris, komiķis, scenārists un producents. Rads studēja teātra mākslu Kanzasas Universitātē un Amerikas Teātra akadēmijā. Viņa ekrāna debija bija 1992. gadā NBC seriālā Sisters. Piedalījies filmās Halloween: The Curse of Michael Myers (1995), "Bezpalīdzīgās" (1995), "Romeo un Džuljeta" (1996), "Manu jūtu objekts" (1998), "Sidra nama likumi" (1999), "Karstā amerikāņu vasara" (2001), "Televīzijas dvēsele" (2004), "Nevainīgs 40 gadu vecumā" (2005), "Pēkšņi stāvoklī" (2007), "Aizmirst Sāru Maršalu" (2008), "Paraugdžeki" (2008), "Es mīlu tevi, vecīt" (2009), "Vakariņas idiotiem" (2010), "Mūsu stulbais brālis" (2011), "Mīlestība pieaugušajiem" (2012), "Privilēģijas būt vienam" (2012), "Televīzijas dvēsele 2" (2013), The Fundamentals of Caring (2016), Mute (2018) un Ideal Home (2018). Kopš 2015. gada atveido Skota Lenga/Skudrcilvēka lomu Marvel Cinematic Universe filmās "Skudrcilvēks" (2015), "Kapteinis Amerika: Pilsoņu karš" (2016), "Skudrcilvēks un Lapsene" (2018) un "Atriebēji: Noslēgums" (2019). Papildu dalībai filmās Pols Rads regulāri piedalās dažādos seriālos, tostarp atveidojot Maika Hanigana (Fēbes Bafejas vīra) lomu komēdijseriāla "Draugi", kā arī piedalījies skeču šovā Tim and Eric Awesome Show, Great Job!, seriālā "Parki un atpūtas zonas" (Parks and Recreation) un vadījis Saturday Night Live. Rads 2015. gada 1. jūlijā ieguva savu zvaigzni Holivudas Slavas alejā. bio. «Paul Rudd biography». bio. A+E Television Networks, LLC, 1996–2012. Skatīts: 2012. gada 1. septembris. Variety. «Paul Rudd Recieves(sic) a Star on the Hollywood Walk of Fame». YouTube, 2015. gada 17. novembris. Skatīts: 2018. gada 2. jūlijs. Vikikrātuvē par šo tēmu ir pieejami multivides faili. Skatīt: Pols Rads. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)