Dienvidamerikas sauszemes bruņurupuči (Chelonoidis) ir sauszemes bruņurupuču dzimtas (Testudinidae) ģints, kas apvieno 5 vai 14 mūsdienās dzīvojošas sugas (daži sistemātiķi 10 galapagu bruņurupuča pasugas sistematizē kā atsevišķas sugas). Šīs ģints sugas sastopamas Dienvidamerikā un Galapagu salās. Galapagu bruņurupucis (Chelonoidis nigra) ir ne tikai lielākā ģints suga, tas ir arī lielākais sauszemes bruņurupuču dzimtas bruņurupucis, kura masa var sasniegt 400 kg un bruņu garums 1,8 metrus. Nesenā pagātnē šīs sugas tika sistematizētas zvaigžņoto bruņurupuču (Geochelone) ģintī, bet jaunākie ģenētiskie pētījumi ir ieviesuši izmaiņas sauszemes bruņurupuču dzimtas sistemātikā. Turklāt Dienvidamerikas sauszemes bruņurupuču tuvākie radinieki ir Āfrikā dzīvjošie eņģmuguras bruņurupuči (Kinixys). Abu grupu priekštecis oligocēna laikā ir pārpeldējis Atlantijas okeānu un no Āfrikas ieradies Dienvidamerikā. Dienvidamerikas sauszemes bruņurupuči joprojām mūsdienās spēj peldēt ar izslietu galvu virs ūdens. Lai pārpeldētu okeānu, būtu vajadzīgi apmēram 6 mēneši, kurus bruņurupucim vajadzētu izturēt bez dzeršanas un ēšanas. Dienvidamerikas sauszemes bruņurupuču ģints (Chelonoidis) Argentīnas bruņurupucis (Chelonoidis chilensis) Čako bruņurupucis (Chelonoidis petersi) Dzeltenkāju bruņurupucis (Chelonoidis denticulata) Galapagu bruņurupucis (Chelonoidis nigra) Sarkankāju bruņurupucis (Chelonoidis carbonaria) «Turtles of the World 2010 Update: Annotated Checklist of Taxonomy, Synonymy, Distribution and Conservation Status». Arhivēts no oriģināla, laiks: 2010. gada 15. decembrī. Skatīts: 2010. gada 15. decembrī. Turtles of the World 2011 Update: Annotated Checklist of Taxonomy, Synonymy, Distribution and Conservation Status Zug, George R. (1997). "Galapagos tortoise nomenclature: still unresolved". The Journal of Chelonian Conservation and Biology 2 (4): 618–619. hdl:10088/11695 Chelonoidis nigra (QUOY & GAIMARD, 1824) Gentle Giants of the Volcanic Islands «A molecular phylogeny of tortoises (Testudines: Testudinidae) based on mitochondrial and nuclear genes». Arhivēts no oriģināla, laiks: 2012. gada 16. martā. Skatīts: 2013. gada 20. septembrī. ARKive: Chaco tortoise (Chelonoidis chilensis) ARKive: South American yellow-footed tortoise (Chelonoidis denticulata) Chelonoidis petersi Chaco tortoise[novecojusi saite]