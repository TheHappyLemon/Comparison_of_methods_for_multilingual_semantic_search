Džuničiro Koidzumi (japāņu: 小泉 純一郎, Koizumi Jun'ichirō, dzimis 1942. gada 8. janvārī) ir Japānas politiķis, bijis Japānas premjerministrs (2001—2006). Pārstāv Liberāli demokrātisko partiju. Gan viņa tēvs, gan vectēvs bijis parlamenta deputāts. Džuničiro 1967. gadā absolvējis Keio universitāti ar grādu ekonomikā, pēc tam studējis Londonas ekonomikas skolā. Pēc tēva nāves 1969. gadā viņš neveiksmīgi kandidēja vēlēšanās uz vietu parlamentā. 1972. gadā tika ievēlēts parlamentā. No 1992. līdz 1993. gadam bijis pasta un telekomunikāciju ministrs, tāpat divreiz bijis veselības un labklājības ministrs (1988—1989, 1996—1998). Vairākkārt kandidējis valdošās Liberāli demokrātiskās partijas vadītāja postenim, bet neveiksmīgi. Par partijas vadītāju tika ievēlēts 2001. gadā pēc iepriekšējā tās vadītāja atkāpšanās. Vēlāk kļuva par Japānas premjerministru. Savā valdībā bija iekļāvis piecas sievietes (Japānas rekords). Sākumā bijis pazīstams kā reformu aizstāvis. Kad izvirzīja plānu privatizēt valsts pasta sistēmu, saskārās ar augošo pretestību. Viņa plānus aizstāvēja Japānas parlamenta augšpalāta, tāpat tika atļauts izsludināt jaunas parlamenta apakšpalātas vēlēšanas, kurās uzvarēja viņa vadītā Liberāli demokrātiskā partija. Saskaņā ar partijas termiņa ierobežojumiem Džuničiro atstāja amatu 2006. gada septembrī. Viņš ir piektais ilgāk šajā amatā bijušais cilvēks. Par aiziešanu no politikas paziņojis 2009. gadā. «Koidzumi ar lielu pārsvaru uzvarējis vēlēšanās Japānā». Delfi.lv. Skatīts: 2015. gada 29. maijā. Vikikrātuvē par šo tēmu ir pieejami multivides faili. Skatīt: Džuničiro Koidzumi. Encyclopædia Britannica ieraksts (angliski)