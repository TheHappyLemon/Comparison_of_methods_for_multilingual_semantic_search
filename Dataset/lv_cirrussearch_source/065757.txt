Tudžuhu arhipelāgs (indonēziešu: Kepulauan Tujuh — ‘Septiņas salas’) ir Indonēzijai piederošs izklaidus arhipelāgs Natunas jūrā. Administratīvi ietilpst Riau Salu provincē; veido divu atsevišķus Natunas un Anambasas salu apriņķus, bet sīkās saliņas dienvidos ietilpst Bintanas apriņķī. Lielākā apdzīvotā vieta ir Ranai Bunuranas salā. Lielākā daļa iedzīvotāju ir malajieši. Salas izvietojušās Indonēzijas ziemeļrietumos Dienvidķīnas jūras (Natunas jūras) dienvidos. Sastāv no vairākām izklaidus salu grupām: galvenās ir Natunas salas un Anambasas salas ziemeļos, kā arī nelielās Tambelanas salas, Badasu salas, Pedžantana un Peniki salas dienvidos. Arhipelāga kopējā sauszemes teritorija ir 2626 km², bet tas aizņem ap 130 000 km² jūras akvatorijas. Salas lielākoties kalnainas, augstākais punkts ir Ranai kalns 1035 m vjl Bunuranas salā. Valda tropiskais klimats, ainavā dominē tropiskie lietusmeži. BORNEO—NORTHWEST COAST AND KEPULAUAN TUDJUH