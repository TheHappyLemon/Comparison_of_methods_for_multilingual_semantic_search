Ķeizarmežs (Kaiserwald) bija trešais vecākais Latvijas futbola klubs (pēc British Football Club un Union Riga), dibināts 1909. gadā. Pirmais Latvijas čempions (1922), pirmā Latvijas komanda, kas aizvadījusi starptautisku spēli (1912). Jau 1907. gadā sporta biedrības Kaiserwald biedra Harolda Trevenena Holla vadībā tika nodbināts pirmais Rīgas futbola klubs, ko lūdza uzņemt Kaiserwald biedrības sastāvā ar atsevišķas sekcijas statusu. Tomēr, ne līdz galam zināmu iemeslu dēļ, lūgums tika noraidīts. Pēc noraidījuma šis klubs pārtapa par British Football Club. Tomēr, 1909. gadā izveidojas jauna futbola komanda zem Kaiserwald biedrības, tās pirmais treneris bija Kārlis Verkentīns. 1910. gadā klubs piedalās Rīgas Futbola līgas dibināšanā, kas bija pirmā futbola organizācija Latvijā, bet tā jauniešu (U-21) komanda iegūst Hatona-Holla kausu. 1912. gadā Ķeizarmežs kļūst par pirmo Latvijas komandu, kas aizvada starptautisku spēli, kurā ar 1-9 piekāpās Somijas olimpiskajai komandai. No 1910. līdz 1915. gadam Ķeizarmežs spēlēja Rīgas čempionātā, trīsreiz paliekot trešais, bet vienreiz uzvarot (1914. un 1915. gada turnīri netika pabeigti un vietas netika sadalītas). 1912. un 1913. gadā Ķeizarmežs arī ieguva Rīgas kausu. Pēc tam kluba darbība apstājās, sakarā ar Pirmo pasaules karu. Klubs atjaunoja darbību 1921. gadā, piedaloties Latvijas 2. sporta svētku futbola turnīrā, kura finālā zaudēja YMCA (3-11), kā arī pirmajā Latvijas čempionātā, kurš gan netika pabeigts dēļ agri uznākušās ziemas. Bija palikusi neizspēlēta otrā riņķa galvenā cīņa pret YMCA (pirmajā riņķī tika fiksēts neizšķirts 2-2). Toties Ķeizarmežs uzvarēja abos nākamajos Latvijas čempionātos, sīvās cīņās pārspējot YMCA (1922) un Rīgas FK (1923). 1924. gadā jau turnīra gaitā tika aizliegts ārvalstu pilsoņiem turpmāk spēlēt Latvijas čempionātā, tāpēc Ķeizarmežs, nospēlējis divas spēles, no turnīra izstājās. 1925. gadā klubs atgriezās, taču, novājinātajā sastāvā, bez ārzemniekiem, ierindojas tikai 5. vietā Rīgas čempionātā. Nākamajā gadā klubs beidza pastāvēt. 1930. gadu sākumā notiek mēģinājumi kluba darbību atjaunot, taču, nospēlējot pāris neveiksmīgas sezonas Rīgas čempionātā, klubs beidz pastāvēt otro reizi. Latvijas čempioni (2) 1922, 1923 Rīgas čempioni (2) 1913, 1923 Rīgas kausa ieguvēji (2) 1912, 1913 Hatona-Holla kausa ieguvēji (1) 1910 Arvīds Graupners Ludvigs Maršics Alfrēds Plade Kurts Plade Teodors Plade Voldemārs Plade Česlavs Stančiks Ainis Ulmanis. Patiesībā bija tā. Jūrmala 2010. ISBN 9789984563053