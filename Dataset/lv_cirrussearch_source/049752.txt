Francija olimpiskajās spēlēs ir piedalījusies kopš to atjaunošanas 1896. gadā, esot viena no tām valstīm, kas ir bijusi pārstāvēta pilnīgi visās vasaras un ziemas olimpiskajās spēlēs. Lai gan Francija atbalstīja 1980. gada Maskavas olimpisko spēļu boikotu, tā šajās olimpiskajās spēlēs startēja zem olimpiskā karoga. Līdz šim Francija ir organizējusi 5 olimpiskās spēles (2 vasaras olimpiskās spēles un 3 ziemas olimpiskās spēles). Pirmās spēles, ko tā rīkoja, bija 1900. gadā, kad tās notika galvaspilsētā Parīzē, arī nākamās vasaras olimpiskās spēles, 1924. gadā, tika rīkotas Parīzē. Francijā tika organizētas pirmās ziemas olimpiskās spēles 1924. gadā Šamonī; nākamās ziemas olimpiskās spēles tika rīkotas 1968. gadā Grenoblē, bet 1992. gadā ziemas olimpiskās spēles tika rīkotas Albērvilā. 2024. gadā Parīzē ir plānotas vasaras olimpiskās spēles. Tādējādi Parīze kļūs par otru pilsētu, pēc Londonas, kur olimpiskās spēles būs organizētas trīs reizes. Līdz šim Francija olimpiskajās spēlēs ir izcīnījusi 889 olimpiskās medaļas (264 zelta, 293 sudraba un 332 bronzas medaļas). Lielākā daļa medaļu, 751 medaļa, ir izcīnītas vasaras olimpiskajās spēlēs, savukārt 138 medaļas ir izcīnītas ziemas olimpiskajās spēlēs. Ar 751 izcīnītu medaļu vasaras olimpiskajās spēlēs Francija ir 4. vietā pēc iegūto medaļu kopskaita starp visām startējušajām valstīm olimpiskajās spēlēs. Visvairāk medaļu (102 medaļas) Francija izcīnīja 1900. gada Parīzes olimpiskajās spēlēs, kad tā bija arī pirmajā vietā pēc iegūto medaļu skaita. Savukārt 1924. gada Parīzes (38 medaļas), 1932. gada Losandželosas (28 medaļas) un 1948. gada Londonas spēlēs (29 medaļas) tā bija trešājā vietā pēc iegūto medaļu kopskaita. Veiksmīgākās ziemas olimpiskās spēles Francijai bija 1968. gadā Grenoblē, kad ar izcīnītajām deviņām medaļām tā ierindojās 3. vietā pēc iegūto medaļu kopskaita. No vasaras olimpiskajiem sporta veidiem Francija visvairāk medaļas ir izcīnījusi paukošanā — 123 medaļas, savukārt riteņbraukšanā ar iegūtām 93 medaļām tā ir pirmajā vietā. Kā arī Francija ir izcīnījusi visas 7 medaļas, kas bija pieejamas kroketā, kad tas 1900. gadā bija olimpisko spēļu programmā. Vēl vairāk par 40 medaļām Francija ir izcīnījusi vieglatlētikā (70 medaļas), džudo (57 medaļas), burāšanā (49 medaļas), peldēšanā (43 medaļas) un jāšanā (43 medaļas). No ziemas olimpiskajiem sporta veidiem visvairāk medaļas (51 medaļa) ir izcīnītas kalnu slēpošanā, bet biatlonā ir izcīnītas 33 medaļas. Kopumā Francija medaļas ir izcīnījusi 32 vasaras un 10 ziemas olimpiskajos sporta veidos. Paukotājs Filips Katjū ir titulētākais Francijas sportists olimpiskajās spēlēs. Viņš no 1920. līdz 1936. gadam kopumā ir izcīnījis 9 olimpiskās medaļa (5 zelta, 3 sudraba un 1 bronza medaļa). Savukārt biatlonists Martēns Furkads ir titulētākais ziemas olimpisko spēļu sportists no Francijas, viņš no 2010. līdz 2018. gadam kopumā ir izcīnījis 7 olimpiskās medaļas: 5 zelta un 2 sudraba medaļa. Līdz šim Francija olimpiskās spēles ir organizējusi 5 reizes (2 vasaras un 3 ziemas olimpiskās spēles). Abas vasaras olimpiskās spēles tika organizētas Parīzē, savukārt ziemas olimpiskās spēles tika rīkotas Šamonī, Grenoblē un Albērvilā. 2024. gadā Francijas galvaspilsētā Parīzē tiks rīkotas trešo reizi vasaras olimpiskās spēles. Tādējādi Parīze kļūs par otro pilsētu, kurā būs organizētas trīs vasaras olimpiskās spēles. Paskaidrojumi Paskaidrojumi Pamatraksts: Francijas olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Franciju ir ieguvuši piecas un vai vairāk olimpiskās medaļas. Pamatraksts: Francijas karognesēji olimpiskajās spēlēs Francijas sportisti, kas nesuši valsts karogu olimpisko spēļu atklāšanas ceremonijā. 2016 Riodežaneiro — Klarisa Agbeņenu un Samīrs Aits Saīds 2016 Riodežaneiro — Tedijs Riners 2012 Londona — Lora Flesela-Kolovica 2008 Pekina — Tonijs Estange 2004 Atēnas — Džeksons Ričardsons 2000 Sidneja — Dāvids Duiē 1996 Atlanta — Marī Hosē Peresa 1992 Barselona — Žans Fransuā Lamūrs 1988 Seula — Filips Ribū 1984 Losandželosa — Andželo Parizi 1980 Maskava — nedevās parādē 1976 Monreāla — Daniels Morelons 1972 Minhene — Žans Klods Maņāns 1968 Mehiko — Kiki Karona 1964 Tokija — Mišels Maskē 1960 Roma — Kristiāns d'Oriola 1956 Melnburna — Žans Debūfs 1952 Helsinki — Ignass Heinrihs 1948 Londona — Žans Sefēriāds 1936 Berlīne — Žils Noels 1932 Losandželosa — Žils Noels 1928 Amsterdama — Žans Torailjē 1924 Parīze — Žoržs Andrē 1920 Antverpene — Emīls Ekujē 1912 Stokholma — Rauls Paoli 1908 Londona — Emīls Demanžels 1904 Sentluisa — nav zināms 1900 Parīze — nav zināms 1896 Atēnas — nav zināms 2022 Pekina — Tesa Vorlija un Kevins Rolāns 2018 Phjončhana — Martēns Furkads 2014 Soči — Džeisons Lamī-Šapuī 2010 Vankūvera — Vensāns Defrāns 2006 Turīna — Bruno Minžons 2002 Soltleiksitija — Karoli Montiljē Karla 1998 Nagano — Filips Kandeloro 1994 Lillehammere — Anna Briāna 1992 Albērvila — Fabriss Gijs 1988 Kalgari — Katerīna Kitē 1984 Sarajeva — Ivons Mužels 1980 Leikplesida — Fabjēna Serrā 1976 Insbruka — Daniele Debernāra 1972 Saporo — Patriks Pēra 1968 Grenoble — Žilbērs Puaro 1964 Insbruka — Alēns Kalmā 1960 Skvoveli — Benuā Karara 1956 Kortīna d'Ampeco — Džeimss Kutē 1952 Oslo — Alēns Žileti 1948 Sanktmorica — Džeimss Kutē 1936 Berlīne — nav zināms 1932 Leikplesida — Žoržs Toršons 1928 Sanktmorica — nav zināms 1924 Šamonī — Kamils Mandrilons «France». International Olympic Committee. «Olympic Medal Winners». International Olympic Committee. «France». Sports-Reference.com. Arhivēts no oriģināla, laiks: 2016. gada 21. martā. Skatīts: 2019. gada 5. jūlijā.