Oskars Ķibermanis (dzimis 1993. gada 4. aprīlī Valmierā) ir bijušais latviešu bobslejists, pilots. Mācījies Rencēnu pamatskolā, Valmieras Viestura vidusskolā, Murjāņu Sporta ģimnāzijā un LSPA. Pirms bobslejista karjeras trīs gadus trenējies peldēšanā un septiņus gadus — vieglatlētikā, bijis Latvijas čempions junioriem desmitcīņā. Tāpat startējis 110 m barjerskrējienā 2009. gada Eiropas Jaunatnes olimpiādē Tamperē, Somijā. Bobslejam pievērsies 2011. gada vasarā. 2012. gada Pasaules čempionātā junioriem izcīnījis sudrabu četriniekos un bronzu divniekos. Tā paša gada Pasaules Jaunatnes olimpiādē divnieku sacensībās bijis 4. vietā. Pirmos panākumus Pasaules kausā guvis 2016.—2017. gada sezonā, kad divniekos izcīnījis divas bronzas un vienu sudraba medaļu, kā arī uzvarējis posmu Sanktmoricas trasē četriniekos. 2017. gada Eiropas čempionātā izcīnījis bronzas medaļu divnieku sacensībās kopā ar stūmēju Matīsu Mikni. 2017. gada Pasaules čempionātā izcīnījis 10. vietu četriniekos un 4. vietu divniekos. 2018. gada ziemas olimpiskajās spēlēs Phjončhanā ieguva 9. vietu divnieku sacensībās un 10. vietu četriniekos. 2019. gada Eiropas čempionātā Kēnigszē ar stūmējiem Matīsu Mikni, Arvi Vilkasti un Jāni Strengu izcīnīja sudraba medaļu četriniekos. Tādā pašā sastāvā tika izcīnītas sudraba godalgas četriniekos arī 2019. gada Pasaules čempionātā Vistleras trasē. 2018.—2019. gada Pasaules kausa sezonu Ķibermanis noslēdza ar otro vietu gan divnieku, gan četrinieku ieskaitē. Pirmo uzvaru divnieku sacensībās kādā no Pasaules kausa posmiem izcīnīja 2020. gada 15. februārī Siguldas trasē kopā ar stūmēju Matīsu Mikni. Dienu vēlāk uzvarēja atkārtoti, izcīnot zelta medaļu arī 2020. gada Eiropas čempionātā. 2019.—2020. gada Pasaules kausa kopvērtējumā izcīnīja 2. vietu divniekos un 4. vietu četriniekos, abu disciplīnu kombinācijā — 3. vieta. 2020. gada Pasaules čempionātā Altenbergas trasē divnieku kategorijā izcīnīja bronzu. Četrinieku sacensībās ieguva 4. vietu, piekāpjoties trim Vācijas ekipāžām. 2022. gada janvārī Sanktmoricas dabiskajā ledus trasē O. Ķibermanis izcīnīja savu otro Eiropas čempionāta zelta medaļu, šoreiz uzvarot sacensībās ar četrinieka kamanām. 2023. gada augustā, 30 gadu vecumā, paziņoja par sportista karjeras beigām, nespējot atgūties no ceļgala savainojuma. «Kumeļu gads». Sporto.lv. Arhivēts no oriģināla, laiks: 2012. gada 23. martā. Skatīts: 2014. gada 18. janvārī. «Vinterberga turpina būt latviešiem veiksmīga - Ķibermanim Eiropas bronza». sportacentrs.com. 2017. gada 14. janvārī. Skatīts: 2017. gada 9. novembrī. «Ķibermaņa bobsleja četrinieks izcīna Eiropas sudrabu». lsm.lv. 2019. gada 13. janvārī. Skatīts: 2020. gada 4. februārī. «Sezonas kulminācija sasniegta: Ķibermanis - pasaules vicečempions». sportacentrs.com. 2019. gada 10. martā. Skatīts: 2020. gada 4. februārī. «Latvieši Siguldā turpina dominēt - uzvar arī Ķibermanis, Bērziņam karjeras rekords». sportacentrs.com. 2019. gada 15. februārī. Skatīts: 2020. gada 16. februārī. «Ķibermanis ar Mikni kļūst par Eiropas čempioniem un izrauj otro vietu PK kopvērtējumā». sportacentrs.com. 2019. gada 16. februārī. Skatīts: 2020. gada 16. februārī. Ludmila Glazunova. «Ķibermaņa divnieks izcīna pasaules čempionāta bronzu. Spilgtākās epizodes». www.lsm.lv (latviešu). Skatīts: 2020-02-25. «Ķibermanis sezonas noslēgumā paliek soli aiz goda pjedestāla četriniekos». sportacentrs.com. 2019. gada 1. martā. Skatīts: 2019. gada 1. martā. «Ķibermanis neatgūstas pēc operācijas un liek punktu bobslejista karjerai». Sportacentrs.com (latviešu). 2023-08-18. Skatīts: 2023-08-18. Vikikrātuvē par šo tēmu ir pieejami multivides faili. Skatīt: Oskars Ķibermanis. Olympedia profils (angliski) LOK profils The Sport.org profils (angliski) Munzüger Sport profils (vāciski) IAAF profils (angliski) Latvijas vieglatlēta(-es) profils IBSF profils (angliski) LOV profils[novecojusi saite]