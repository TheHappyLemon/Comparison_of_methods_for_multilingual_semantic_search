Vojvodina (serbu: Војводина, ungāru: Vajdaság, slovāku: Vojvodina, rumāņu: Voivodina, horvātu: Vojvodina, rusīnu: Войводина) vai arī Vojevodina (krievu: Воеводина) ir autonoma teritorija Serbijā. Tās galvaspilsēta un lielākā pilsēta ir Novisada. Vojvodinā dzīvo aptuveni 2 miljoni cilvēku. Tās prezidents ir Bojans Pajtičs (Pajtić). Vojvodinā ir 6 oficiālās valodas — serbu, ungāru, slovāku, rumāņu, horvātu un rusīnu valoda. Vojvodinas nosaukums cēlies vārda "vaivadija" jeb "vojevodiste" (serbu: vojvodstvo), kas savukārt ir vārda "vaivads" vai "vojevoda" atvasinājums. Līdzīga cilme ir arī ungāru nosaukumam Vajdaság (ungāru: vajda - vaivads). Austroungārijas pastāvēšanas laikā tā bija divu provinču — Bačkas un Rietumbanatas sastāvā. Lielākās Vojvodinas pilsētas (pēc iedzīvotāju skaita): Novisada (215 659), Subotica (99 471), Zrenjanina (79 545), Pančevo (76 110), Sombora (50 950), Kikinda (41 825), Sremska Mitrovica (39 041), Vršaca (36 001), Ruma (32 125), Bačka Palanka (29 431), Indija (26 244), Vrbasa (25 887), Bečeja (25 703), Senta (20 363), Kula (19 293), Apatina (19 289), Temerina (19 143). Kosova Serbija Vikikrātuvē par šo tēmu ir pieejami multivides faili. Skatīt: Vojvodina. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Austrumeiropas enciklopēdijas raksts (vāciski) Vojvodinas parlamenta oficiālā mājaslapa Lielāko Vojvodinas pilsētu saraksts Atlas of Vojvodina (Wikimedia Commons)