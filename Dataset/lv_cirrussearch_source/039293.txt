British American Racing (parasti saīsināti saukta par BAR) bija Formula 1 autosacīkšu komanda, kura tika izveidota uz Tyrrell bāzes. British American Tobacco jau iepriekš bija sponsorējusi dažas F1 komandas, piemēram, astoņdesmitajos gados zīmols John Player Special parādījās uz Lotus formulām. Pamatraksts: Tyrrell 1997. gada nogalē BAT nopirka savulaik vareno britu komandu Tyrrell Racing. Viņi nolēma 1998. gada sezonā piedalīties ar veco nosaukumu. 23. jūlijā tika paziņots, ka pasaules čempions Žaks Vilnēvs pievienosies BAR tās pirmajā sezonā. Komandas dibinātājs un pirmais direktors, Kreigs Poloks, bija Vilnēva menedžeris visu viņa karjeru. Otrā pilota vietu aizņēma brazīļu debitants Rikardu Zonta. Šasiju būvēja Reynard Motorsport un komanda lietoja Supertec dzinēju. Komanda sākumā visus pārsteidza ar ļoti augstiem mērķiem. Viņi plānoja uzvarēt jau pirmajā sacīkstē, jo Reynard šasijas līdz tam brīdim bija izcīnījušas uzvaras visās debijas sacīkstēs citās sacīkšu sērijās. Tomēr notika kaut kas pilnīgi pretējs - komanda neizcīnīja nevienu punktu visas sezonas gaitā. Reynard pameta šo projektu. No 2000. gada dzinēju piegādātājs britu komandai bija Honda. Ar laiku viņi nopirka akcijas un viņiem piederēja 45% komandas. Viņi sākotnēji vēlējās tikt F1 kā komanda, taču pēc projekta vadītāja nāves pārdomāja un pirmo reizi kopš 1992. gada kādai F1 komandai piegādāja dzinējus. Sezona bija veiksmīgāka, tomēr rezultāti joprojām bija diezgan viduvēji. Kopvērtējumā viņi bija piektie ar 20 punktiem, nedaudz virs paša vidus. 2001. gadā komanda nomainīja Zontu pret Olivjē Panī. Vilnēvs divas reizes bija kāpis uz goda pjedestāla, taču pārējie rezultāti bija diezgan viduvēji, tāpēc komanda kopvērtējumā bija sestā ar 17 punktiem. 2002. gada formulas prezentācijas priekšvakarā Poloks atkāpās no direktora amata un viņa vietu ieņēma cits brits, Deivids Ričardss. Komanda bija pēdējā, kura izcīnīja punktus tosezon, tomēr tā vēlāk bieži bija labāko sešiniekā un pārspēja Jordan Grand Prix, kura arī izmantoja Honda dzinējus. No 2003. gada Panī vietā brauca brits Džensons Batons. Sezonas beigās tika paziņots, ka Žaku Vilnēvu no 2004. gada aizstās japānis Takuma Sato. Vilnēvs paziņoja, ka BAR pret viņu izrādīja necieņu un pēdējā sacīkstē nepiedalījās, ļaujot Sato vismaz braukt savā mājas sacīkstē. 2004. gadā dominēja Ferrari, taču BAR piloti bieži kāpa uz goda pjedestāla un rezultāta kļuva par "labākajiem no pārējiem" un konstruktoru kausā izcīnīja otro vietu. Nevienu reizi gan netika izcīnīta uzvara. Pirmais pole-position tika izcīnīts Sanmarīno. Gada gaitā BAR un WilliamsF1 starpā notika skandāls, kurš tika iesaukts par Batongeitu. Tā kā Džensons Batons tika izīrēts un faktiski piederēja Williams, viņi jebkurā brīdī drīkstēja viņu atgūt, tomēr Batons vēlējās palikt BAR. Nākamgad tas turpinājās, jo šoreiz Batons gribēja tikt Williams, taču klauzula līgumā to viņam neļāva darīt. Viss beidzās ar to, ka līgums tika izpirkts un Batons ieguva līgumu ar BAR līdz 2010. gadam. Niks Frajs kļuva par komandas vadītāju tad, kad Deivids Ričardss bija spiests to pamest. Komanda 2005. gadu uzsāka daudz lēnāki nekā pirms gada. Sanmarīno viņi izcīnīja pjedestālu, taču formula izrādījās nelegāla un viņus diskvalificēja no Sanmarīno GP, kā arī aizliedza piedalīties nākamajās divās sacīkstēs. Vēlāk Batons atkal vairākas reizes finišēja labāko trijniekā. Pamatraksts: Honda F1 2005. gada sezonas beigās Honda nopirka atlikušos 45% no komandas un ieguva pilnu kontroli pār komandu. No 2006. gada BAR nosaukums ir Honda F1.