Bilaterāļi (Bilateria) ir dzīvnieku (Animalia) nodalījums, kas pieder pie eimetazoju apakšvalsts (Eumetazoa). Bilaterāļu nodalījumā iekļauti visi divpusēji simetrisko dzīvnieku tipi. To kreisā puse ir labās puses spoguļattēls. Tomēr šis princips neattiecas uz visiem iekšējiem orgāniem, piemēram, sirds un aknu izvietojums cilvēkam). Otrs izņēmums ir adatādaiņi (Echinodermata), kuru pieaugušās formas ir tuvas radiālai simetrijai, kaut arī to kāpuriem ir divpusēja (bilaterāla) simetrija. Bilaterāļi iedalās pirmmutnieku un otrmutnieku apakšnodalījumos. Šajā nodalījumā ietilpst lielākā daļa eimetazoju dzīvnieku tipu (34 tipi). Bilaterāļu embrijam ir trīs šūnu slāņi: ektoderma, endoderma un mezoderma; visiem nodalījuma organismiem dominē divpusēja simetrija, pārsvarā ir caurejošs zarnu trakts ar muti (priekšpuse) un anālo atveri (pakaļpuse), lielākajai daļai ir stiegrveida nervu sistēma. Visiem nodalījuma dzīvniekiem ir augšpuse un apakšpuse. Medūzām, kas pieder pie staraiņu nodalījuma (Radiata), arī ir augšpuse un apakšpuse, bet nav priekšpuses un pakaļpuses. nodalījums Bilaterāļi (Bilateria) tips Ksenacelveidīgie (Xenacoelomorpha) apakšnodalījums Otrmutnieki (Deuterostomia) tips Adatādaiņi (Echinodermata) tips Hordaiņi (Chordata) tips Pushordaiņi (Hemichordata) tips †Vetulikolijas (Vetulicolia) apakšnodalījums Pirmmutnieki (Protostomia) virstips Kutikulārie (Ecdysozoa) tips Gauskāji (Tardigrada) tips Kinorinhi (Kinorhyncha) tips Loriciferi (Loricifera) tips Nematodes (Nematoda) tips Matoņi (Nematomorpha) tips Onihofori (Onychophora) tips Posmkāji (Arthropoda) tips Priāpuli (Priapula) virstips Plakantārpveidīgie (Platyzoa) tips Ciklioforas (Cycliophora) tips Gnatostomulīdi (Gnathostomulida) tips Kāšgalvjtārpi (Acanthocephala) tips Plakantārpi (Platyhelminthes) tips Sīkžokļaiņi (Micrognathozoa) tips Vēderskropstaiņi (Gastrotricha) tips Virpotāji (Rotifera) virstips Spirālveidīgie (Lophotrochozoa) tips Diciemīdas (Rhombozoa) tips Ehiūri (Echiura) tips Entoprokti (Entoprocta) tips Foronīdi (Phoronida) tips Gliemji (Mollusca) tips †Hiolīti (Hyolitha) tips Nemertīntārpi (Nemertea) tips Ortonektīdi (Orthonectida) tips Pleckāji (Brachiopoda) tips Posmtārpi (Annelida) tips Saržokļaiņi (Chaetognatha) tips Sipunkuli (Sipuncula) tips Sūneņi (Bryozoa) Nielsen, C. 2001. Animal Evolution: Interrelationships of the Living Phyla. Second Edition. Oxford University Press, Oxford. Vikikrātuvē par šo tēmu ir pieejami multivides faili. Skatīt: Bilaterāļi. Encyclopædia Britannica raksts (angliski) Encyclopædia of Life raksts (angliski)