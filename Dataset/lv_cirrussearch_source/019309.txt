Ena "Enija" Lenoksa (angļu: Ann "Annie" Lennox; dzimusi 1954. gada 25. decembrī) ir britu dziedātāja, dziesmu autore, politiskā aktīviste un filantrope. 1970. gados spēlējusi jaunā viļņa grupā The Tourists, tomēr lielus panākumus neguva. Pēc tam viņa kopā ar citu grupas dalībnieku Deivu Stjuartu dibināja grupu Eurythmics, ar kuru guva panākumus 1980. gados. Vēl ir izdevusi piecus solo studijas albumus un labāko dziesmu izlasi. Lenoksa ir ieguvusi deviņas Brit balvas, četras Grammy balvas. 2002. gadā saņēma Billboard žurnāla augstāko novērtējumu: Billboard Century balvu. 2004. gadā par dziesmu Into the West filmai "Gredzenu pavēlnieks: Karaļa atgriešanās" ieguva Zelta globusa balvu un Amerikas Kinoakadēmijas balvu nominācijā "Labākā dziesma". Ir visvairāk Brit balvas saņēmusī mūziķe. VH1 viņu nosauca par "labāko dzīvo soulmūzikas baltādaino dziedātāju", Rolling Stone iekļāva viņu savā 100 visu laiku labāko dziedātāju sarakstā ar 93. numuru. Tiek uzskatīta par vienu no veiksmīgākajām britu mūziķēm Apvienotās Karalistes mūzikas vēsturē. Solo studijas albumi Diva (1992) Medusa (1995) Bare (2003) Songs of Mass Destruction (2007) The Annie Lennox Collection (2009); labāko dziesmu izlase A Christmas Cornucopia (2010) Nostalgia  (2014) «Annie Lennox: career timeline». The Daily Telegraph. Skatīts: 2013. gada 13. maijā. «Annie Lennox Sets a North American Tour in Support of Songs of Mass Destruction, Her New Arista Album, Coming October 2nd». PR Newswire. 2007. gada 12. septembris. 1. lpp. «The 100 Greatest Singers of All Time». Rolling Stone. Arhivēts no oriģināla, laiks: 2014. gada 24. septembrī. Skatīts: 2014. gada 23. septembrī. Vikikrātuvē par šo tēmu ir pieejami multivides faili. Skatīt: Enija Lenoksa. Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski)