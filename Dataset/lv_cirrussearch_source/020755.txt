Regīna Razuma (dzimusi Regīna Vesere 1951. gada 22. septembrī Rīgā, mirusi 2023. gada 14. maijā) bija latviešu aktrise. Dzimusi 1951. gadā Rīgā daudzbērnu ģimenē kā ceturtā no septiņām māsām. Viņas māte bija profesionāla pianiste, diriģenta Teodora Kalniņa meita. Jaunākā māsa Liliana Vesere (precējusies Siliņa) arī bijusi aktrise, tēlojusi vairākās Rīgas Kinostudijas filmās. Regīna mācījās Emīla Dārziņa mūzikas vidusskolas horeogrāfijas nodaļā, skatuves gaitas uzsāka kā dejotāja tautas deju kolektīvā "Daile". 1971. gadā viņa atveidoja epizodisko Soņas lomu Oļģerta Dunkera filmā "Tauriņdeja", bet pazīstama kļuva pāris gadus vēlāk ar Austras Zīles lomu filmā "Ceplis". Mācījās Rīgas Kinostudijas Tautas kinoaktieru studijā (1975—1978). Strādāja Dailes teātri, bet no 1993. gada Jaunajā Rīgas teātrī. Regīna Razuma bija precējusies ar grafiķi Uldi Razumu, dēls Rems Razums, jurists, darbojies dažādu uzņēmumu vadībā. Regīna Razuma bija modele vairākām mākslinieces Maijas Tabakas gleznām, no kurām slavenākā ir Zviedrijā pazudusī "Regīnas Razumas portrets" (Regīna baltā). https://www.lsm.lv/raksts/kultura/teatris-un-deja/15.05.2023-muziba-devusies-aktrise-regina-razuma.a508723/ Regīnu Razumu profesija atbrīvo no bailēm TVnet.lv «Vilinoši noslēpumaina. Intervija ar izcilo kinozvaigzni Regīnu Razumu». puaro.lv. 2012-4-11. Arhivēts no oriģināla, laiks: 2013-08-24. Skatīts: 2013-10-21. https://www.lsm.lv/raksts/kultura/kino-foto-un-tv/ka-uzlabot-dzives-kvalitati-un-nodzivot-lidz-100-gadiem--serialu-arcijs-un-nellija-pirmizradis-gada-nogale.a435373/ IMDb profils (angliski) Regīna Razuma filmas.lv Profils kino-teatr.ru (krieviski) R. Razuma Jaunā Rīgas teātra mājas lapā Regīna Razuma izrades.lv