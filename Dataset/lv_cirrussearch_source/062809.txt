UD Almería, pilnā nosaukumā Unión Deportiva Almería, ir profesionāls Spānijas futbola klubs no Almerijas, pilsētas Andalūzijā. Klubs ir dibināts 1989. gadā kā Almería Club de Fútbol, pašreizējo nosaukumu ieguva 2001. gadā. Pašlaik spēlē Spānijas futbola čempionāta Pirmajā divīzijā (La Liga). Mājas spēles komanda aizvada Juegos Mediterráneos stadionā, kura ietilpība ir 15 274 skatītāju vietas. Pirmo reizi La Liga iekļuva 2007. gadā, kad, spēlējot trenera Unaja Emerija vadībā, ieņēma otro vietu Otrajā divīzijā. Debijas sezonā La Liga izcīnīja 8. vietu. 2010.—2011. gada sezonu noslēdza pēdējā vietā un izkrita uz Otro divīziju, bet pēc divām sezonām atkal atgriezās augstākajā līgā. 2015. gadā atkal nācās La Liga atstāt. 2022. gadā uzvarēja Otrās divīzijas turnīrā un atgriezās augstākajā līmenī. Otrā divīzija Čempioni (1): 2021–22 2. vieta (1): 2006–07 «Estadio de los Juegos Mediterráneos». transfermarkt.com (angļu). Skatīts: 2022. gada 12. jūlijā. «UD Almeria secure promotion to LaLiga Santander». laliga.com (angļu). 2022. gada 29. maijā. Skatīts: 2022. gada 12. jūlijā. Vikikrātuvē par šo tēmu ir pieejami multivides faili. Skatīt: UD Almería. Oficiālā tīmekļa vietne (spāņu) Soccerbase komandas profils (angliski) Transfermarkt komandas profils (angliski)