Sesils Ralfs Tinijs Tompsons (angļu: Cecil Ralph "Tiny" Thompson; dzimis 1903. gada 31. maijā Sendonā, Britu Kolumbijā, Kanādā, miris 1981. gada 11. februārī Kalgari, Albertā, Kanādā) bija profesionāls kanādiešu hokejists, spēlēja vārtsarga pozīcijā. Profesionāļa karjeras laikā (1928–1941) pārstāvēja NHL klubus Bostonas "Bruins" un Detroitas "Red Wings". T. Tompsons ir 1928.—1929. gada NHL sezonas (viņa debijas sezona) Stenlija kausa ieguvējs "Bruins" sastāvā. Viņš ir četrkārtējs Vezinas balvas ieguvējs (1930, 1933, 1936, 1938). Bostonas "Bruins" sastāvā viņš spēlēja līdz 1938.—1939. gada sezonas sākumam, pēc tam aizvadīja atlikušo sezonas daļu un vēl vienu pilnu sezonu aizvadīja Detroitas "Red Wings" sastāvā. Karjeras laikā atvairīja 81 soda metienu, kas ir sestais augstākais rādītājs starp vārtsargiem līgas vēsturē. Pēc hokejista karjeras beigām viņš trenēja vairākas zemāko līgu komandas, pēc tam aizgāja no profesionālā sporta. The Internet Hockey Database profils (angliski) NHl profils (angliski)