Sems Elerdaiss (angļu: Sam Allardyce, dzimis 1954. gada 19. oktobrī) ir Anglijas futbola treneris un bijušais futbolists. Spēlēja aizsarga pozīcijā. Savā 21 gadu ilgajā spēlētāja karjerā Elerdaiss lielāko daļu spēlēja Anglijas futbola līgu komandās. Savu trenera karjeru Elerdaiss uzsāka Īrijas komandā Limerick. Kā galvenais treneris Elerdaiss karjeru uzsāka Blackpool komandā, kur pavadīja divus gadus. 1999. gadā Elerdaiss kļuva par Bolton Wanderers galveno treneri, kura vadībā Boltona iekļuva Anglijas Premjerlīgā, kā arī divreiz kvalificējās UEFA kausam. Vēlāk vadījis tādas komandas kā Newcastle United, Blackburn Rovers, West Ham United un Sunderland. 2016. gadā Elerdaiss kļuva par Anglijas izlases galveno treneri, tomēr tikai pēc vienas aizvadītas spēles, Elerdaiss atkāpās no amata. Vēlāk vienu sezonu Elerdaiss vadīja Crystal Palace, kā arī vēlāk Everton. 2020. gada decembrī kļuva par West Bromwich Albion treneri. Treneris nespēja saglabāt komandas vietu Premjerlīgā un pēc sezonas beigām amatu atstāja. «Allardyce leaves job as England manager». BBC Sport (en-GB). Skatīts: 2020-12-22. «Allardyce replaces Bilic at West Brom». BBC Sport (en-GB). Skatīts: 2020-12-22. WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski)