"Valmiera Glass / Vidzemes Augstskola", saīsināti "Valmiera Glass VIA", ir Latvijas basketbola klubs no Valmieras, kurš ir izveidots 2011. gadā. Spēlē Latvijas—Igaunijas Basketbola līgā un Latvijas Basketbola līgā (LBL). Komandas galvenais treneris ir Oskars Virsis. Mājas spēles "Valmiera Glass VIA" aizvada Vidzemes Olimpiskajā centrā. Kā Vidzemes Augstskolas komanda Valmieras klubs sāka spēlēta LBL 3. divīzijā 2011. gadā. Sezonu vēlāk pacēlās uz LBL 2. divīziju, bet 2018. gadā, kad Valmieras spēcīgākais klubs "Valmiera/Ordo" bankrotēja, "Valmiera Glass VIA" ieņēma tā vietu LBL pamatturnīrā un arī tikko dibinātajā Latvijas—Igaunijas Basketbola līgā. Nacionālajā basketbola līgā (LBL-2) klubu pārstāv jauniešu komanda "Bertānu Valmieras BS", kuras treneris ir Arnis Vecvagars. 2022. gada vasarā kluba vadībā iesaistījās basketbolisti Dāvis Bertāns un Dairis Bertāns, bet par galveno treneri kļuva Lietuvas speciālists Toms Keršis. No gados jauniem spēlētājiem komplektētā komanda 2022.—2023. gada sezonu iesāka neveiksmīgi, un pēc vairākiem graujošiem zaudējumiem lietuviešu treneris tika atbrīvots, bet komandas vadību pārņēma vietējais speciālists Oskars Virsis. Sezonas noslēgumā komanda ieņēma priekšpēdējo 15. vietu Latvijas—Igaunijas Basketbola līgas regulārajā sezonā, uzvarot 6 spēlēs, savukārt Latvijas Basketbola līgas ceturtdaļfinālā piekāpās BK Ogre. Arī 2023.—2024. gada sezonā Valmieras komanda daudz vairāk spēles zaudēja, nekā uzvarēja, lai arī pirm sezonas sastāvā tika iekļauti vairāki pieredzējuši basketbolisti. 2024. gada februārī O. Virša vietā par komandas galveno treneri tika apstiprināts cits Latvijas treneris Nikolajs Mazurs. 2011.—2012. gada LBL sezona — LBL3 2. vieta regulārajā sezonā, LBL3 čempionu tituls izslēgšanas spēlēs; pārcēlās uz LBL3 2012.—2013. gada LBL sezona — LBL2 8. vieta regulārajā sezonā, ceturtdaļfināls izslēgšanas spēlēs 2013.—2014. gada LBL sezona — LBL2 8. vieta regulārajā sezonā 2014.—2015. gada LBL sezona — LBL2 5. vieta regulārajā sezonā, ceturtdaļfināls izslēgšanas spēlēs 2015.—2016. gada LBL sezona — LBL2 1. vieta regulārajā sezonā, ceturtdaļfināls izslēgšanas spēlēs 2016.—2017. gada LBL sezona — LBL2 4. vieta regulārajā sezonā, 2. vieta pēc izslēgšanas spēlēm 2017.—2018. gada LBL sezona — LBL2 5. vieta regulārajā sezonā, 4. vieta pēc izslēgšanas spēlēm; ieņēma "Valmiera/Ordo" vietu LBL1 un Lat-Est līgā Sākot ar 2018. gadu "Valmiera Glass / Vidzemes Augstskola" ieņēma iepriekšējā Valmieras kluba vietu augstākā līmeņa turnīros. 2018.—2019. gada LBL sezona — ceturtdaļfināls (5. vieta) 2019.—2020. gada LBL sezona — sezona netika pabeigta (Covid19 pandēmija) 2020.—2021. gada LBL sezona — ceturtdaļfināls 2021.—2022. gada LBL sezona — ceturtdaļfināls (5. vieta) 2022.—2023. gada LBL sezona — ceturtdaļfināls (6. vieta) 2018.—2019. gada Latvijas—Igaunijas Basketbola līgas sezona — 12. vieta regulārajā sezonā 2019.—2020. gada Latvijas—Igaunijas Basketbola līgas sezona — sezona netika pabeigta (Covid19 pandēmija) 2020.—2021. gada Latvijas—Igaunijas Basketbola līgas sezona — 11. vieta regulārajā sezonā 2021.—2022. gada Latvijas—Igaunijas Basketbola līgas sezona — 10. vieta regulārajā sezonā 2022.—2023. gada Latvijas—Igaunijas Basketbola līgas sezona — 15. vieta regulārajā sezonā 2023.—2024. gada Latvijas—Igaunijas Basketbola līgas sezona — 13. vieta regulārajā sezonā «Zeile pēc Kerša atlaišanas: Pagaidām izmaiņas sastāvā neplānojam». Sportacentrs.com (latviešu). 2022-10-24. Skatīts: 2022-10-26. Kluba oficiālā mājaslapa