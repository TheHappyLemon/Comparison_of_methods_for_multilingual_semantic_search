Daugavgrīvas Baltā baznīca ir Latvijas Evaņģēliski luteriskās baznīcas dievnams Baltāsbaznīcas ielā 50, Rīgā, mūsdienu Ziemeļblāzmas apkaimē. Baznīcā darbojas Daugavgrīvas luterāņu draudze. Vietējas nozīmes arhitektūras piemineklis. Iepriekš Daugavgrīvas draudzes novada par Skanstes baznīcu sauktā koka baznīca atradusies tagadējā Vecdaugavā (pastāvējusi no 1640. līdz 1710. gadam, no jauna uzbūvēta 1725. gadā), bet mācītājmuiža (pastorāts) Kalngalē. Pašreizējā baznīca celta no 1786. līdz 1788. gadam. Halles tipa mūra baznīcai ir viens joms. 1799. gadā Mangaļu un Bolderājas zvejnieki uzdāvinājuši ērģeles, 1859. gadā iebūvētas K. F. Huhn in Sissegall ērģeles. Netālu atrodas arī 1896. gadā celtā mācītājmāja. Nav saglabājusies draudzes skolas ēka. Latvijas enciklopēdija. 2. sējums. Rīga : Valērija Belokoņa izdevniecība. 2003. 144. lpp. ISBN 9984-9482-2-6. Vikikrātuvē par šo tēmu ir pieejami multivides faili. Skatīt: Daugavgrīvas Baltā luterāņu baznīca. Oficiālā tīmekļa vietne Cita Rīga