Nikolajs Konstantīns Švedrēvics (dzimis 1893. gada 30. janvārī (pēc vecā stila — 18. janvārī), miris 1937. gada 5. jūlijā) bija baltvācu vieglatlēts, startējis šķēpa mešanas sacensībās. Dzimis Rīgā, kalēja Ernsta Johana Švedrevica un viņa sievas Katrīnas dzimušas Krūmiņas ģimenē. Viņš piedalījās 1912. gada vasaras olimpiskajās spēlēs Stokholmā, kur ieņēma 20. vietu ar rezultātu 43,21 m. Trīs reizes kļuvis par Krievijas čempionu: divreiz šķēpa mešanā (1912, 1914) un vienreiz tāllēkšanā no vietas (1914). Tāpat N. Švedrēvics četras reizes laboja Krievijas rekordu, uzlabojot to no 48,34 m (1911) līdz 52,98 m (1914). Šo rezultāti Latvijas šķēpa metēji pārspēja vienīgi 1924. gadā. Vēl divas reizes sportists uzstādīja Latvijas rekordus šķēpa mešanā — 48,23 m un 49,40 m (1922) —, vēl bijis Latvijas rekordists augstlēkšanā no vietas — 1922. gadā pārvarēja 1,38 m. Viņš bija pirmais latviešu šķēpa metējs, kas pārsniedzis 50 metru robežu — 1913. gadā šķēpu raidījis 50,25 m tālumā. Pēc Pirmā pasaules kara iesaistījās Latvijas sporta dzīves organizēšanā. 1921. gada 31. maijā N. Švedrēvics piedalījās Latvijas Vieglatlētikas savienības dibināšanā, kļuva par tās pirmo priekšsēdētāju. Slimoja ar tuberkulozi, 1932. gadā ārstējās Tērvetes sanatorijā. Rīgas Prefektūras pasu lietu kolekcija - Latvijas Valsts vēstures arhīvs, 2996. f., 17. apr., 60206. l. Rīgas Jēzus ev. lut. draudzes locekļu kartotēka. - Ra - Šv. - 19.gs.b. - 1939.g. - Latvijas Valsts vēstures arhīvs, 1407. f., 3. apr., 90. l. «Libausche Zeitung. - 1937.g. 10.jūlijs». Arhivēts no oriģināla, laiks: 2019. gada 8. februārī. Skatīts: 2018. gada 10. novembrī. «Sporta Pasaule. - 1932.g. 1.augusts». Arhivēts no oriģināla, laiks: 2019. gada 8. februārī. Skatīts: 2018. gada 10. novembrī. Kopējās Andris Staģis. Latvijas vieglatlēti olimpiskajos 100 gados. RaKa, 1998. 207. lpp. ISBN 9984558657. «Latvijas Olimpiskās komitejas profils». Olimpiade.lv. Arhivēts no oriģināla, laiks: 2012. gada 28. septembrī. Skatīts: 2012. gada 29. septembrī. Staģis, Andris (2011. gada 11. janvārī). "Šī nedēļa vēsturē". Sporta Avīze (Rīga: SIA "Mediju nams") 2 (778): 17. lpp. ISSN 1691-0451. Olympedia profils (angliski) LOK profils