Dabasu Durovys (no latgaliešu valodas — 'debesu durvis') ir 2006. gada sākumā Daugavpilī izveidota Latvijas rokgrupa. Lielākā daļa dziesmu tekstu ir latgaliešu valodā, taču atsevišķas dziesmas tiek izpildītas latviešu un angļu valodā. Dabasu Durovys ir viena no pirmajām un nedaudzajām grupām, kas sāka dziedāt rokmūziku latgaliešu valodā. Tā ir ierakstījusi pirmās zināmās blūza („Vipingys blūzs”) un diksīlenda („Vacais mašinists”) dziesmas latgaliešu valodā. 2008. gadā grupa izlaida savu debijas albumu „Ļepetņīks” (latviešu: Taurenis). Kā daudzas citas jaunās Latvijas grupas, Dabasu Durovys tās pirmsākumos ir piedalījusies dažādos konkursos, kā, piemēram, „Mic Rec bārs open” 2007. gadā, ČBK jauno grupu festivālā 2010, 2013, 2014 gadā, mūzikas festivālā „Bildes”. 2012. gada rudenī tika izdots grupas otrais albums ar nosaukumu „Styklu Vītā Skaņa”. Tā nosaukums norāda uz ideju, ka pasauli var redzēt ne tikai vizuāli, bet arī caur skaņu. Albums atzinīgi novērtēts, un nominēts Latvijas Mūzikas ierakstu gada balvai, Grupa saņem iespēju apbalvošanas ceremonijā izpildīt albumā iekļauto dziesmu „Sajiutu Īluopi” (latviešu: Sajūtu ielāpi) gūstot pirmo nopietno publicitāti valsts mērogā. Albums, Dziesma „Pusnakts Triādis”, un videoklips šai dziesmā saņem arī Latgales Kultūras gada balvu „Boņuks”. Togad grupa piedalās festivālā Summer Sound Liepājā. 2013. gadā grupai pievienojas 20. gadsimta 90. populārās Latvijas progresīvā roka grupas „Elpa” basģitārists Valdis Rundzāns. 2014. gadā grupa izdod savu trešo albumu, ar nosaukumu „Bāka”. Albuma galvenais vēstījums — katram ir jāmeklē nodarbošanās vai sirdslieta, kas izdodas vislabāk — jāizvirza mērķis un neskatoties uz grūtībām, jā iet pretī savai „Bākai”. Albums nominēts Latvijas mūzikas ierakstu gada balvai „Zelta Mikrofons”. Visatpazīstamākā albuma dziesma „Sejas grāmata” veiksmīgi debitējusi Latvijas Radio 2 dziesmu aptaujā „Muzikālā banka”, 2014. gadā ieņemot 9. vietu. 2016. Gadā tiek izdots albums "Pādys Runoj" kurā grupa filozofiski apspēlē Klusuma tēmu. Albuma vāka noformējumam tiek izmantots morzes ābeces kods. Dziesma "Šūpuļdziesma" startē 2015 dziesmu aptaujā "Muzikālā Banka" iegūstot 12. Vietu. Grupa ir ietekmējusies no 60. gadu popa un rokmūzikas, folkroka, blūza un britu poproka. Uzstājoties vairāk nekā 20 reizes gadā, grupa ir sniegusi koncertus arī Lietuvā (2007, 2009, 2011, 2012), Portugālē (2010) un Austrālijā (2011) un Polijā (2015) Lepetnīks (2008) Styklu Vītā Skaņa (2012) Bāka (2014) Pādys Runoj (2016) Oficiālā mājaslapa «Grupai „Dabasu Durovys” izīt ūtrais muzykys albums». Latgalīšu Kulturys Gazeta (latgaliski). 2012. gada 8. oktobris. Skatīts: 2015. gada 8. maijā.[novecojusi saite]