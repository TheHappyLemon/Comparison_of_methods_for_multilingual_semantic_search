Klariče Benini (itāļu: Clarice Benini; 1905. gada 8. janvāris Florence — 1976. gada 8. septembris Florences province) bija Itālijas starptautiskā meistare šahā (1950). Divkārtējā Itālijas sieviešu šaha čempionātu uzvarētāja (1938, 1939). 1937. gadā Stokholmā guvusi lielāko panākumu savā šahistes karjerā, izcīnot otro vietu Pasaules sieviešu šaha čempionātā aiz Veras Menčikas. Pēc Otrā pasaules kara 1950. gadā Maskavā piedalījusies Pasaules sieviešu šaha čempionātā, kur ierindojusies 9. vietā. Daudzu starptautisko sieviešu šaha turnīru laureāte, tajā skaitā 1936. gadā bijusi otrā Zemmeringā (Austrija), 1954. gadā uzvarējusi Opātijā (tagad Horvātija), 1956. gadā uzvarējusi Gardonē (Itālija), 1957. gadā uzvarējusi Amsterdamā un 1958. gadā bijusi otrā Beverveikā (Nīderlande). Par panākumiem turnīros FIDE 1950. gadā Benini kā vienai no pirmajām piešķīra starptautiskās meistares (WIM) nosaukumu. Campeona del Mundo Estocolmo 1937 1949-50 Title Tournament Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)