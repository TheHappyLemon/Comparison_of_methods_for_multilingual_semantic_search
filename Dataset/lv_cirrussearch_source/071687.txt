Nortamberlenda Darema Lankašīra Češīra Dārb. Noting. Linkolnšīra Lest. Steford. Šropšīra Vorik. Northempt. Norfolka Safolka Eseksa Hārtf. Bedf. Baking. Oksf. Glost. Somerseta Viltšīra Bārkšīra Kenta Sari Hempšīra Dorseta Devona Kornvola Heref. Vust. Bristole Jorkšīras Īstraidinga Ratlenda Kembr. Lielā Londona Nav iekļauta: Londonas Sitija Taina un Vīra Kambrija Ziemeļ- jorkšīra Dienvid- jorkšīra Rietum- jorkšīra Lielā Manč. Mersisaida Austrum- saseksa Rietum- saseksa Vaitas Sala Rietum- midlenda Ceremoniālās grāfistes (angļu: Ceremonial counties), oficiāli zināmas arī kā «leitnantūru grāfistes», ir Anglijas teritorijas, kurās ir nozīmēts monarha pārstāvis (vietvaldis) lords leitnants (lord-lieutenant). Mūsdienu ceremoniālās grāfistes iedibinātas ar 1997. gada Leitnantūru aktu un šobrīd Anglijā tādas noteiktas 48. Teritoriāli ceremoniālās grāfistes sakrīt ar šerifu grāfistēm – apgabaliem, kuros tiek nozīmēts monarha juridiskais pārstāvis – augstais šerifs (high sheriff). Vairumā gadījumu Anglijas iedalījums ceremoniālajās grāfistēs nesakrīt ar iedalījumu administratīvajās grāfistēs (metropoles grāfistes, nemetropoles grāfistes un unitārās pašvaldības), kuras šobrīd (2023) ir 84. Lordus leitnantus Anglijas grāfistēs sāka nozīmēt Henrija VIII laikā 1540. gados un tie pārņēma šerifu militārās funkcijas – tie atbildēja par vietējās milicijas efektivitāti un vēlāk arī par jomeniem un brīvprātīgajiem. Vēlākos laikos lordu leitnantu funkcijas un pilnvaras vairākkārt mainījušās un mūsdienās tiem palikušas tikai ceremoniālas funkcijas. Par lordiem leitnantiem parasti norīko atvaļinātas nopelniem bagātas personas. Mūsdienu lordu leitnantu pienākumi iekļauj: organizēt karaliskās ģimenes vizītes grāfistē un tās pavadīt, karaļa vārdā pasniegt apbalvojumus un goda nominācijas, piedalīties pilsoniskās, brīvprātīgās un sabiedriskās aktivitātēs leitnantūras teritorijā, darboties kā saiknei ar vietējām Karaliskā flotes, Karalisko jūras kājnieku, armijas, Karalisko gaisa spēku vienībām un ar tiem saistītajiem kadetu spēkiem, vietējās maģistratūras vadīšana kā miertiesnešu padomdevējas komitejas priekšsēdētājam, vadīt vietējo padomdevēju komiteju ienākumu nodokļa ģenerālkomisāru iecelšanai — tribunālu, kas izskata apelācijas pret HM Revenue and Customs lēmumiem par dažādiem ar nodokļiem saistītiem jautājumiem. Anglijā augstais šerifs (vai Londonas Sitijā – šerifs) ir monarha juridiskais (tiesu) pārstāvis grāfistē atšķirībā no lorda leitnanta, kas ir monarha militārais un personīgais pārstāvis. Arī augstā šerifa pienākumi ir tikai reprezentatīvi – tam jāpiedalās karaliskajās vizītēs un ceremonijās, kā arī jāpārrauga vēlēšanu norise grāfistē. * — ceremoniālās grāfistes teritorija atšķiras no attiecīgās administratīvās grāfistes teritorijas. ** — bez Londonas Sitijas Lieutenancies Act 1997. Counties and areas for the purposes of the lieutenancies in Great Britain Encyclopædia Britannica raksts (angliski)