Ādams Kuligovskis (poļu: Adam Kuligowski; dzimis 1955. gada 24. decembrī Varšavā) ir Polijas starptautiskais lielmeistars šahā (1980). Bijis viens no Varšavas šaha kluba Polonia talantīgākajiem jauniešiem. 1973. gadā uzvarējis Polijas junioru šaha čempionātā un ieņēmis trešo vietu Eiropas junioru šaha čempionātā Groningenā. Divas reizes (1974, 1975) piedalījies Pasaules junioru šaha čempionātos, kur 1975. gadā ierindojies 6. vietā. 1978. gadā Krakovā dalījis 1.-2. vietu Polijas šaha čempionātā, bet pēc papildu mača izcīnījis čempiona nosaukumu. 1980. gadā Lodzā Polijas šaha čempionātā izcīnījis bronzas medaļu. Par panākumiem turnīros FIDE 1980. gadā Kuligovskim piešķīrusi starptautiskā lielmeistara (GM) nosaukumu. Paralēli savām šahista gaitām beidzis Varšavas universitātes matemātikas fakultāti. Pārstāvējis Polijas komandu lielākajos komandu šaha turnīros: Pasaules šaha olimpiādēs piedalījies 3 reizes (1978-1982). 1978. gadā individuālajā vērtējumā izcīnījis zelta medaļu; Pasaules studentu šaha čempionātā piedalījies 1976. gadā. 1983. gadā piedalījies spēcīgā starptautiskā turnīrā Nīderlandes pilsētā Veikanzē, kurā, neraugoties uz uzvarām pār Viktoru Korčnoju un Džonatanu Spīlmenu, nospēlējis neveiksmīgi un palicis pēdējā vietā. Pēc šīs neveiksmes sācis retāk piedalīties šaha turnīros un pievērsies personīgajam biznesam. 1997. gadā izdevis šaha atklātņu teorijas grāmatu, kas veltīta franču aizsardzībai. XXXV Szachowe Mistrzostwa Polski Kraków 1978[novecojusi saite] XXXV Szachowe Mistrzostwa Polski Kraków/Warszawa play off 1978[novecojusi saite] «XXXVII Szachowe Mistrzostwa Polski Łódź 1980». Arhivēts no oriģināla, laiks: 2016. gada 11. novembrī. Skatīts: 2016. gada 30. jūnijā. OlimpBase :: Men's Chess Olympiads :: Adam Kuligowski OlimpBase :: World Student Team Chess Championship :: Adam Kuligowski Wijk aan Zee 1983 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)