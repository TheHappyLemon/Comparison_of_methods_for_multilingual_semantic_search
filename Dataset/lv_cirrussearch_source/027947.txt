Krūmu čuža jeb klinšrozīte (Dasiphora fruticosa) ir dekoratīvs rožu dzimtas krūmaugs. Krūmu čuža ir līdz 1,5 metrus augsts krūms. Vasarā krūms zied ar dzelteniem ziediem. Iecienīts apstādījumu augs, jo ātri aug, ir izturīgs un ilgi zied. Krūmu čuža visbiežāk aug uz kaļķakmens klintīm vai gar upju krastiem kaļķakmens klinšu piekājēs. Savvaļā izplatīta ziemeļu puslodes mērenā klimata joslā: Ziemeļeiropā, Krievijas Tālajos Austrumos un Ziemeļamerikā. Latvijā krūmu čuža savvaļā sastopama tikai vienviet — Abavas palienē pie Kandavas, dabas lieguma "Čužu purvs" teritorijā. Šo augu kā 2015. gada koku bija izvēlējusies Latvijas Dendrologu biedrība. Par Latvijas 2015. gada koku izvēlēta krūmu čuža LA.lv Čužu purvs celotajs.lv Delfi: Par Latvijas gada koku izvēlēta krūmu čuža jeb klinšrozīte, 2015