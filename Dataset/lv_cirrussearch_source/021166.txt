Karlušs I (portugāļu: Carlos I; dzimis 1863. gada 28. septembrī, miris 1908. gada 1. februārī) bija Portugāles karalis no 1889. gada līdz savai nāvei 1908. gadā atentāta jeb t.s. Lisabonas regicīda rezultātā. Dzimis Portugāles karaļa Luiša I ģimenē. Kļuva par karali pēc tēva nāves 1889. gadā. Karaļa varas prestižu iedragāja pakļaušanās Lielbritānijas 1890. gada ultimātam, kura rezultātā Portugāle atmeta plānus apvienot Angolas un Mozambikass teritorijas. Valsts divreiz (1892. un 1902. gadā) deklarēja bankrotu. 1908. gada 1. februārī Lisabonas centrālajā laukumā Karlušu I un viņa troņmantinieku Luišu Filipi atentātā nogalināja divi republikāņi. Par nākamo karali kļuva Karluša I jaunākais dēls Manuels II. Vikikrātuvē par šo tēmu ir pieejami multivides faili. Skatīt: Karlušs I.