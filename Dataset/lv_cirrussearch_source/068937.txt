Filipīnu arhipelāgs tradicionāli tiek dalīts trijās salu grupās: Lusona, Visajas un Mindanao. Lusona un Mindanao ir nodēvētas pēc to galvenajām salām un apvienotas pēc reģionāla principa, bet Visajas ir arhipelāgs. Mūsdienās salu grupas tiek apvienotas, ievērojot administratīvo reģionu robežas. Ja kāda no provincēm maina piederību reģionam, tā var mainīt arī piederību salu grupai. Lusonas grupai arhipelāga ziemeļos pieder pati Lusona, apkārtējās nelielās salas, no kurām lielākā ir Mindoro, kā arī atstatā starp Dienvidķīnas jūru un Sulu jūru esošā Palavana. Visaju grupai pieder visaju tautu apdzīvotās salas arhipelāga vidusdaļā; lielākās no tām ir Panaja, Negrosa, Sebu, Leite un Samara. Mindanao grupai arhipelāga dienvidos pieder pati Mindanao sala ar apkārtējām saliņām, kā arī Sulu arhipelāgs dienvidaustrumos no tās. Tabulā iekļautas galvenās salas un salu grupas. Census of Population (2020). Table B - Population and Annual Growth Rates by Province, City, and Municipality - By Region. Philippine Statistics Authority. Vikikrātuvē par šo tēmu ir pieejami multivides faili. Skatīt: Filipīnu salu grupas.