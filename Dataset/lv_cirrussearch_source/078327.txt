Valjadolida (spāņu: Valladolid, izrunā: [baʎaðoˈlið]) ir pilsēta Spānijas centrālās daļas ziemeļrietumos, Kastīlijas un Leonas autonomajā apgabalā, faktiskais apgabala administratīvais centrs, kā arī Valjadolidas provinces administratīvais centrs. Valjadolida atrodas Pisvergas upes krastos netālu no Esgevas ieteces šajā upē un netālu no Pisvergas ieteces Dvero upē. 2021. gadā pilsētā dzīvoja 299 tūkstoši iedzīvotāju. Rakstiskajos avotos Valjadolida pirmo reizi pieminēta 1072. gadā, kad Kastīlijas karalis Alfonso VI nodeva šo zemi pārvaldībā augstmanim Pedro Ansuresam. Ansuresa laikā Valjadolida strauji izauga par nozīmīgu pilsētu. 12. gadsimtā, Alfonso VII valdīšanas laikā, Valjadolida kļuva par vienu no Kastīlijas karalistes valdnieka galma uzturešanās vietām (būtībā tā bija karalistes galvaspilsēta). Līdz pat 16. gadsimtam, kad valdīja Felipe II, tajā uzturējās gan Kastīlijas, gan Spānijas karaļa galmi. Īsu brīdi, no 1600. līdz 1606. gadam, Valjadolidā uzturējās arī Felipes III galms. 1469. gadā Valjadolidā apprecējās Kastīlijas Izabella un Aragonas Ferdinands II, kas lika pamatus vēlākās Spānijas izveidei. Valjadolida ir ievērojama arī ar to, ka šajā pilsētā miris Kristofors Kolumbs. Valjadolidā dzimuši vai dzīvojuši: Felipe II, arī Filips II (spāņu: Felipe II; portugāļu: Filipe I; katalāņu: Felip I; 1527-1598) bija Spānijas karalis (1556 — 1598), Portugāles karalis (1581 — 1598) un Neapoles karalis (1554 — 1598) Vikikrātuvē par šo tēmu ir pieejami multivides faili. Skatīt: Valjadolida. Encyclopædia Britannica ieraksts (angliski) 2023. gada Spānijas municipālais reģistrs. "Instituto Nacional de Estadística, Padrón 2013". Archived from the original on 21 March 2014. Retrieved 5 April 2014. Population figures from 1 January 2013.