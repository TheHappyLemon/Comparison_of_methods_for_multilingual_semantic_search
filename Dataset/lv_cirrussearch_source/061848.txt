Meža opera (poļu: Opera Leśna, vācu: Waldoper) ir amfiteātra formas atvērtā tipa koncertzāle, kas atrodas Sopotā, Polijā, ar ietilpība 5047 sēdvietas. Orķestra bedrē var izvietoties 110 muzikanti. Meža operas amfiteātris tika uzcelts 1909. gadā. Mūsdienu Sopotas teritorija tolaik ietilpa Vācijas Impērijā. Meža opera tika izmantota dažādiem izklaides pasākumiem un izrādēm, tostarp operas izrādēm un dziesmu svētkiem. Pēc Pirmā pasaules kara un gandrīz līdz pat Otrā pasaules kara beigām tā bija Sopotas operas festivālu (Zoppot Festspiele) vieta, Sopota tika atzīta visā Eiropā un bieži tika apzīmēta kā Ziemeļu Baireita, salīdzinot Sopotas festivālu ar Baireitas festivālu. Tajā laikā katru gadu regulāri tika izrādītas galvenokārt vācu komponista Riharda Vāgnera operas un muzikālās drāmas. Pēc Otrā pasaules kara Baltijas Valsts opera Gdaņskā katru gadu no 1962. līdz 1977. gadam rīkoja dažas izrādes Meža operā ("Aīda" 1962. gadā, Halka 1964. gadā, Der Zigeunerbaron 1965. gadā, "Gulbju ezers" 1968. gadā, "Sikspārnis" 1977. gadā), un dažkārt arī vēlākos gados (Tannhäuser 2000. gadā). Katru gadu, sākot ar 1964. gadu (ar nelielu pārtraukumu 80. gadu sākumā), Meža operā notiek Sopotas Starptautiskais dziesmu festivāls, kurus organizē Kultūras un mākslas ministrija sadarbībā ar Polijas Mākslas aģentūru (PAGART). Tas bija mūzikas pasākums, ko toreiz ar televīzijas starpniecību pārraidīja uz Austrumu bloka valstīm. Sākot ar 1994. gadu Polijas televīzijas valsts uzņēmums kļuva par festivāla producentu. Bez Sopotas festivāla pasākumiem Meža operā norisinājušies arī citi koncerti. 2001. gada 28. jūnijā tur sniedza koncertu Minhenes filharmoniskais orķestris Džeimsa Levaina vadībā. Tika mēģināts atjaunot Sopotas Vāgnera festivālu Meža operas izveides 100. gadadienā (2009. gada 20. jūlijā) ar īpašu notikumu — koncertuzvedumu "Reinas zelts" (Das Rheingold), ko diriģēja Jans Lathams-Konigs. Pirmo reizi kopš 1930. gadu beigām atkal tika uzvests Riharda Vāgnera darbs, kā arī paziņots par ieceri tuvāko gadu laikā iestudēt atlikušās "Nībelunga gredzena" daļas Sopotā (tostarp dažas no tām Meža operā). Sākot ar 2009. gada rudeni līdz 2012. gada maijam Sopotas meža operā tika veikta plaša renovācija un modernizācija. Dzwoni Cyrankiewicz - niech Villas zmieni sukienkę! Jak się zmieniała Opera Leśna w Sopocie «"Złoto Renu" Wagnera w Operze Leśnej». Dziennik Bałtycki. 2009. gada 21. jūlijs. Skatīts: 2022. gada 8. aprīlis. Sopot: Nie będzie koncertu z okazji 50-lecia istnienia festiwalu, Dziennik Bałtycki, 18 kwietnia 2011 Vikikrātuvē par šo tēmu ir pieejami multivides faili. Skatīt: Meža opera. The BART Forest Opera Arhivēts 2012. gada 11. februārī, Wayback Machine vietnē. The Forest Opera in Sopot Zoppoter Waldoper: Wagner's operas in Zoppot Sopotas Starptautiskais dziesmu festivāls