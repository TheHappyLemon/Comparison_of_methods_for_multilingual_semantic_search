Rāmi Saīds Māleks (angļu: Rami Said Malek, izrunā: [ˈrɑːmi ˈmælɪk], arābu: رامي سعيد مالك, izrunā: [ˈɾɑːmi sæˈʕiːd ˈmæːlek]; dzimis 1981. gada 12. maijā) ir Amerikas Savienoto Valstu aktieris. Viņa vecāki ir kopti no Ēģiptes. 2003. gadā viņš beidza Evansvilas Universitāti. 2004. gadā Māleks kļuva par aktieri. Atpazīstamību ieguva, attēlojot Eliota Aldersona lomu seriālā Mr. Robot (2015), par ko saņēma Emmy balvu kā labākais aktieris galvenajā lomā seriālā. Par Fredija Merkūrija lomu filmā "Bohēmista rapsodija" (2018) ieguva Amerikas Kinoakadēmijas balvu kā Labākais aktieris galvenajā lomā, kā arī Zelta globusa balvu un BAFTA kino balvu labākajam aktierim galvenajā lomā. Filmējies arī tādās filmās kā "Nakts muzejā", "Nakts muzejā 2", "Nakts muzejā: Kapenes noslēpums", "Pavēlnieks", "Rītausma. 2. daļa", "Openheimers", kā arī attēlojis Džeimsa Bonda pretinieku filmā "Nav laiks mirt". «Winners & Nominees 2019». goldenglobes.com. Skatīts: 2019. gada 11. marts. Vikikrātuvē par šo tēmu ir pieejami multivides faili. Skatīt: Rāmī Māleks. IMDb profils (angliski) AllMovie profils (angliski)