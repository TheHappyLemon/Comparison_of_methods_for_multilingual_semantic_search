Lietuvas ģenerālapgabals (vācu: Generalbezirk Litauen, lietuviešu: Lietuvos generalinė sritis) bija nacistiskās Vācijas izveidota militārās un civilās pārvaldes struktūra okupētās Lietuvas teritorijā. Tas ietilpa Ostlandes reihskomisariātā, kas pastāvēja no 1941. gada 17. jūlija līdz 1944. gada 13. jūlijam. Galvaspilsēta bija Kauņa, Lietuvas ģenerālkomisārs bija Teodors Adrians fon Rentelns (Theodor Adrian von Renteln). Lietuvas ģenerālapgabals sastāvēja no sešiem apgabaliem (Kreisgebiet), kuros ietilpa 25 agrākie Lietuvas Republikas un Viļņas apgabala apriņķi (apskritis): Kauen-Stadt (Kauņas pilsēta), komisārs (Kreisleiter) Hanss Kramers Kauen-Land (Kauņas apgabals): Alītas apriņķis (no 1942), Kauņas apriņķis, Ķēdaiņu apriņķis, Lazdiju apriņķis, Marijampoles apriņķis, Šaķu apriņķis un Vilkavišķu apriņķis, komisārs Arnolds Lencens Ponewesch-Land (Panevēžas apgabals): Biržu apriņķis, Panevēžas apriņķis, Rokišķu apriņķis, Utenas apriņķis, Ukmerģes apriņķis un Zarasu apriņķis, komisārs Valters Neums Schaulen-Land (Šauļu apgabals): Mažeiķu apriņķis, Kretingas apriņķis, Raseiņu apriņķis, Šauļu apriņķis, Tauraģes apriņķis un Telšu apriņķis, komisārs Hanss Geveke Wilna-Stadt (Viļņas pilsēta): komisāri Hanss Hingsts un Reiners Štahels (1944) Wilna-Land (Viļņas apgabals): Alītas apriņķis (līdz 1942), Ašmjanu apriņķis, Eišišķes apriņķis, Sviras apriņķis, Švenčoņu apriņķis, Traķu apriņķis, Viļņas apriņķis, komisārs Horsts Vulfs. Igaunijas ģenerālapgabals Latvijas ģenerālapgabals Baltkrievijas ģenerālapgabals Territoriale Veränderungen in Deutschland und deutsch verwalteten Gebieten 1874 – 1945: Rolf Jehke, Herdecke