Serbu ērglis ir divgalvainais heraldiskais ērglis, kas ir vēsturisks Serbijas heraldikas un veksiloloģijas simbols. Divgalvainais ērglis un Serbu krusts ir galvenie valsts heraldiskie simboli, kas cauri vairākiem gadsimtiem simbolizē serbu tautas nacionālo identitāti. Ērgļa simbols aizgūts no viduslaiku Nemanjiču dinastijas ģerboņa. Kopš 1882. gada, kad Serbijas karaliste ērgli ar krustu uz krūtīm sāka izmantot savā ģerbonī, tā tas tiek izmantots arī Serbijas valsts ģerbonī. No 1883. gada līdz 1945. gadam Baltā ērgļa ordenis bija karaliskais apbalvojums Serbijas un Dienvidslāvu iedzīvotājiem par sasniegumiem miera vai kara laikā, vai par īpašiem nopelniem kroņa, valsts vai nācijas labā. Vikikrātuvē par šo tēmu ir pieejami multivides faili. Skatīt: Serbu ērglis.