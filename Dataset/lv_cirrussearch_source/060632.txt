Pielaide inženierijā ir starpība starp lielāko un mazāko novirzes robežvērtību. Novirze ir reālās parametra vērtības atšķirība no uzdotās parametra vērtības: nominālā izmēra, masas vai citiem parametriem. Pielaide var tikt uzstādīta izstrādājumu ģeometriskajiem izmēriem — ģeometriskā pielaide, kā arī mehāniskajām, fiziskajām, ķīmiskajām īpašībām — funkcionālā pielaide. Pieļaujama ir jebkura parametra vērtība, kas ietilpst ar pielaidi noteiktajā intervālā. Parasti ar pielaides jēdzienu saprot ģeometrisko pielaidi. Nosakot pielaides kādam izstrādājumam, jāievēro, ka jo mazākas pielaides noteiktas šim izstrādājumam, jo lielākas būs tā ražošanas izmaksas, taču jo mazāka pielaide, jo augstāka būs salāgojumu precizitāte, kas parasti nodrošina labākus ekspluatācijas rādītājus. Apzīmējumi: nominālizmērs 0 pielaide T (no franču tolérance) lielākais izmērs aptveramai virsmai (vārpstai) lmax (garums), dmax (diametrs) lielākais izmērs aptverošai virsmai (urbumam) Lmax, Dmax mazākais izmērs vārpstai lmin, dmin mazākais izmērs urbumam Lmin, Dmin augšējā robežnovirze vārpstai es (no franču écart supérieur) augšējā robežnovirze urbumam ES apakšējā robežnovirze vārpstai ei (no franču écart inférieur) apakšējā robežnovirze urbumam EI Pielaides tiek attēlotas grafiski ar pielaižu laukiem. Horizontāli tiek novilkta nulles līnija, kas atbilst nominālizmēram, no tās nogriežņu veidā tiek atliktas izmēru novirzes: pozitīvās virs nulles līnijas, negatīvās — apakš tās. Zona starp augšējo un apakšējo robežnovirzi ir pielaides lauks. Šo lauku nosaka pielaides lielums un tās novietojums attiecībā pret nominālizmēru (robežpielaides var būt novietotas pretējās pusēs no nulles līnijas un var arī abas atrasties vienā pusē). Pielaides lauks tiek zīmēts mērogā, noviržu lielumi tiek uzrādīti mikrometros. Izmēru precizitāti nosaka kvalitātes, kurās pielaides mainās pēc noteikta likuma atkarībā no nominālā diametra. (Vītņotiem salāgojumiem u.c. pastāv precizitātes klases.) Katrai kvalitātei ir savs savs kārtas numurs, jo tas lielāks, jo lielāka pielaide. Kvalitāšu pielaides apzīmē ar burtiem IT (angļu international tolerance) kopā ar kvalitātes numuru, piemēram, IT2. Ir noteiktas 20 kvalitātes. Pielaides lielumu no 5. līdz 18. kvalitātei nosaka pēc formulas I T = i ⋅ a {\displaystyle IT=i\cdot a} , kur i (nominālizmēriem līdz 500 mm i mazais, virs 500 mm — I lielais) ir pielaides vienība, a ir pielaides vienību skaits — katrai kvalitātei pastāvīgs lielums. Pielaides vienība izsaka pielaides atkarību no nominālizmēra, izmēriem līdz 500 mm i = 0 , 45 D m 3 + 0 , 001 D m {\displaystyle i=0,45{\sqrt[{3}]{D_{m}}}+0,001D_{m}} (μm), izmēriem virs 500 mm I = 0 , 004 D m + 2 , 1 {\displaystyle I=0,004D_{m}+2,1} (μm), kur Dm ir intervāla ģeometriskais vidējais diametrs (mm). Virsmu novietojuma pielaides var būt atkarīgas vai neatkarīgas. Novietojuma atkarīgās pielaides lielums mainās atkarībā no salāgojamo virsmu faktiskajiem izmēriem. Neatkarīgā pielaide ir nemainīga visām viena nosaukuma detaļām un nav atkarīga no salāgojamo virsmu faktiskajiem izmēriem. Sēža Savstarpējā apmaināmība Apstrāde ar griešanu