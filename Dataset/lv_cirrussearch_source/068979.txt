Bilirana (angļu: Province of Biliran, filipīniešu: Lalawigan ng Biliran, varaju: Probinsya han Biliran, sebuāņu: Lalawigan sa Biliran) ir viena no Filipīnu provincēm valsts austrumdaļā, Austrumu Visaju reģionā. Izveidota 1992. gadā, nodalot no Leites provinces. Administratīvi dalās 8 municipalitātēs un 132 barangajās. Provinces centrs ir Navalas municipalitāte. Province aizņem Biliranas (501,2 km², 93,5% provinces teritorijas), Maripipi, Higatanganas un vairākas mazākas saliņas Samaras jūrā Visaju salu grupas austrumos. 800 m platais Biliranas šaurums dienvidrietumos Biliranas salu atdala no Leites salas. Salas galvenokārt vulkāniskas izcelsmes, kalnainas; augstākā virsotne ir Nalivatans 1346 m vjl. Valda tropu musonu klimats piekrastēs un vēsāks klimats kalnienēs. Vikikrātuvē par šo tēmu ir pieejami multivides faili. Skatīt: Bilirana.