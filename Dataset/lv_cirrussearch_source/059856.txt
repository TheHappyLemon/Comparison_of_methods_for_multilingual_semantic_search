Sers Džonatans Praiss (angļu: Sir Jonathan Pryce, dzimis 1947. gada 1. jūnijā) ir Velsas aktieris. Pazīstams ar savām lomām gan uz skatuves, gan arī kino un televīzijā. Savu karjeru sācis 70. gados kā skatuves aktieris. Par lomām Brodvejas lugās Comedians (1977) un Miss Saigon (1991) saņēmis Tony balvu. Praisa pirmā nozīmīgā kinoloma bija Terija Giljama antiutopiskajā zinātniskās fantastikas filmā "Brazīlija". Vēlāk parādījies arī tādās filmās kā "Evita" (Evita, 1996), Džeimsa Bonda filmā "Rītdiena nemirst" (Tomorrow Never Dies, 1997) un "Karību jūras pirāti" (2003—2007) filmu sērijā. Piedalījies arī vairākās veiksmīgās neatkarīgajās filmās, kā Glengarry Glen Ross (1992), Mārtina Skorsēzes "Nevainības laikmets" (1993), Kristofera Hemptona Carrington (1995), Terensa Malika The New World (2005) un drāmā "Neviens nav ideāls" (2017). 2019. gadā nopelnījis savu pirmo Amerikas Kinoakadēmijas balvas nomināciju par pāvesta Franciska lomu filmā "Divi pāvesti" (The Two Popes, 2019). Par lomām seriālos Barbarians at the Gate (1993) un Return to Cranford (2010) saņēmis Emmy balvas nominācijas. Pazīstams arī ar lomām seriālos Wolf Hall (2015), "Troņu spēle" (2015—2016) un Taboo (2017). IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)