Atlasa lācis (Ursus arctos crowtheri) ir lāču dzimtas (Ursidae) viena no brūno lāču (Ursus arctos) pasugām. Šī brūno lāču pasuga ir izmirusi. Atlasa lācis ir vienīgais lācis, kas dzīvoja Āfrikā. Kādreiz tas bija bieži sastopams teritorijās, sākot ar Maroku un beidzot ar Lībiju. Šie lāči izmira intensīvu medību rezultātā; tos lielos daudzumos jau medīja Senās Romas laikā un veda uz Romu arēnu spēlēm. Pēdējais zināmais Atlasa lācis tika nogalināts 1870. gados Marokā Rifa kalnos. Reizēm izskan minējumi, ka šis lācis joprojām varētu būt dzīvs Āfrikas austrumu rajonos, kuram dots vārds Nandi lācis, tomēr šiem apgalvojumiem pietrūkst reālu, apliecinošu faktu. Kā arī ir zinātnieki, kas uzskata, ka šāds lācis vispār nav dzīvojis Atlasa lāča kažoka krāsa bija tumši brūni, gandrīz melna, un uz purna tam bija baltas zīmes. Pavēdere sarkanoranža. Kažoka matojums bija 10 - 13 cm garš. Salīdzinot ar citiem lāčiem, tā purns un nagi bija īsāki, ķermeņa proporcijas tam bija kompaktākas un smagnējākas. Atlasa lāci bija visēdājs un bez gaļas ēda arī augu saknes, zīles un riekstus. Page Graphics Atlas Bear (thing)@Everything2.com The Cryptid Zoo: Nandi Bear Cryptomundo » Atlas Bear Claims Bruin: the Grand Bear Hunt: The Grand Bear Hunt By Mayne Reid, Published by Ticknor and Fields, 1865 Senās Romas iznīcinātie dzīvnieki