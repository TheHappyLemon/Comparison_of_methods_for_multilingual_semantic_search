Jūlija Švaigere (ivritā: יוליה שוויגר; dzimusi 1994. gada 2. oktobrī Vinnicā) ir Ukrainā dzimusi Izraēlas starptautiskā lielmeistare šahā (2017). 2008. gada martā Odesā uzvarējusi Ukrainas meiteņu šaha čempionātā U16 vecuma grupā, bet 2010. gada februārī Kijivā atkārtojusi šo panākumu Ukrainas meiteņu šaha čempionātā U18 vecuma grupā. Kopš 2012. gada šaha turnīros pārstāv Izraēlu.2016. gada Eiropas individuālajā šaha čempionātā sievietēm ieņēmusi 11. vietu un izcīnījusi tiesības piedalīties 2018. gada Pasaules sieviešu šaha čempionātā pēc izslēgšanas sistēmas. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Monikai Socko. Pārstāvējusi Izraēlas komandu lielākajos komandu šaha turnīros: Pasaules šaha olimpiādēs piedalījusies 4 reizes (2012-2018); Eiropas komandu šaha čempionātā piedalījusies 2 reizes (2013, 2017). Par panākumiem turnīros FIDE 2013. gadā viņai piešķīrusi starptautiskās meistares (WIM), bet 2017. gadā - starptautiskās lielmeistares (WGM) nosaukumu. Tajā pašā 2017. gadā viņai pieškirts arī vīriešu starptautiskā meistara (IM) nosaukums. 2014. gada oktobrī apprecējusies ar Rīgā dzimušo šaha lielmeistaru Arkādiju Naidiču. FIDE: Player transfers in 2012 European Individual Championship (Women) (2016) Women’s World Championship 2018 OlimpBase :: Women's Chess Olympiads :: Yuliya Shvayger OlimpBase :: European Women's Team Chess Championship :: Yuliya Shvayger 1st quarter Presidential Board Meeting 2016, 27-30 March, Moscow, Russia 88th FIDE Congress 2017, 7-15 October, Goynuk, Antalya, Turkey Colin McGourty. «Naiditsch: "I’m not afraid of anybody"». chess24.com (angļu), 2015-08-12. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)