Svētās Dievmātes patvēruma katedrāle (krievu: Собор Покрова Пресвятой Богородицы) vai Vasilija Svētlaimīgā katedrāle (Собор Василия Блаженного) ir bijušais pareizticīgo dievnams Sarkajā laukumā, Maskavā, Krievijā. Pašlaik ēkā atrodas Valsts vēstures muzejs. 1990. gadā kopā ar Kremli un Sarkano laukumu katedrāle tika iekļauta UNESCO Pasaules mantojuma sarakstā. Ēka tika būvēta laikā no 1555. līdz 1561. gadam pēc Ivana IV pavēles, lai iemūžinātu Krievijas caristes uzvaru karos ar Kazaņas haniem. Kopš 14. gadsimta šis ir bijis pilsētas izaugsmes centrs, šī arī bija pilsētas augstākā celtne līdz 1600. gadam, kad tika pabeigts Ivana III zvana tornis. Arhitekta identitāte nav zināma. Tradicionāli tiek pieņemts, ka baznīcu uzcēlusi pēc divu arhitektu Barmas un Pocņika projekta. Pētnieki ir pieņēmuši, ka abi vārdi pieder vienai personai — Pocņikam Jakovļevam vai arī Ivanam Jakovļevičam Barmam. Leģenda vēsta, ka Ivans IV izdūris arhitektam acis, lai tas nespētu atkārtoti radīt šādu mākslasdarbu citviet. «List of federally protected landmarks». Ministry of Culture. 2009. gada 1. jūnijs. Arhivēts no oriģināla, laiks: 2011-07-27. Skatīts: 2009-09-28. Natalia Popova. «St. Basil’s: No Need to Invent Mysteries». Moscow, Russia : Ria Novosti, 2011. gada 12. jūlijs. Arhivēts no oriģināla, laiks: 2011. gada 12. jūlijā. Skatīts: 2011. gada 12. jūlijs. «Cathedral of the Protecting Veil of the Mother of God». www.SaintBasil.ru. Arhivēts no oriģināla, laiks: 2013. gada 31. augustā. Skatīts: 2013. gada 8. augusts. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Vasilija Svētlaimīgā katedrāle. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) Valsts vēstures muzejs (krieviski) Покровский собор