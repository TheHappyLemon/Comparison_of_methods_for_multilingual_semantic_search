Dučo di Buoninseņa (Duccio di Buoninsegna, dzimis ap 1255.-1260. gadu Sjēnā, miris ap 1318.-1319. gadu Sjēnā) bija viduslaiku itāliešu mākslinieks, sava laika nozīmīgākais Sjēnas gleznotājs, Sjēnas skolas iedibinātājs. Dučo bija liela nozīme Eiropas glezniecības (it īpaši internacionālās gotikas) attīstībā; no viņa ietekmējušies Simone Martīni, Ambrodžo un Pjetro Lorenceti. Dučo būtiski ietekmējies no Čimabues. Starp nozīmīgākajiem Dučo darbiem jāmin Maestà (1308-11) un "Ručellai Madonna" (1285). Par Dučo dzīvi zināms diezgan maz. 1285.-1299. gadā viņš periodiski darbojās Sjēnā. 1285. gadā Dučo tika pasūtīta liela glezna Florences Santa Maria Novella baznīcai; ticami, ka tā bijusi "Ručellai Madonna". 1296.-1297. gadā Dučo parādījies Parīzē. Apmēram 1302. gadā viņš Sjēnā saņēmis pasūtījumu uzgleznot maestà Sjēnas rātsnamam, bet 1308. gadā — Maestà katedrāles altārim. Kad darbs 1311. gadā tika pabeigts, tas svinīgi tika nogādāts katedrālē. Straubergs, K. Dučo. Ritums, 1923, Nr. 9 (700.-703. lpp.), Nr.10 (784.-788. lpp.). Vikikrātuvē par šo tēmu ir pieejami multivides faili. Skatīt: Dučo di Buoninseņa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)