2019. gada Pasaules kauss regbijā bija devītais Pasaules kausa finālturnīrs regbijā. Tas notika Japānā no 2019. gada 20. septembra līdz 2. novembrim. Šī bija pirmā reize, kad turnīrs tika rīkots Āzijā. Japāna rīkošanas tiesības ieguva 2009. gadā, kad tika apstiprināta vienlaicīgi ar 2015. gada finālturnīra rīkotāju Angliju. Turnīrā piedalījās 20 valstu izlases, kas sacentās par Veba Elisa kausu. Atklāšanas spēle notika Tokijas (Ajinomoto) stadionā Čofu, Tokijas metropolē. Finālspēle tika aizvadīta Nissan stadionā Jokohamā (pazīstams arī kā Jokohamas starptautiskais stadions). Trešo reizi Pasaules kausu izcīnīja Dienvidāfrikas izlase, kas finālā ar 32:12 pārspēja Angliju. Trešo vietu ieguva Jaunzēlande. Trīs labākās komandas no katras grupas iepriekšejā (2015. gada) Pasaules kausā kvalificējās 2019. gada finālturnīram. Japānai kā turnīra rīkotājvalstij bija jau garantēta ceļazīme uz šo turnīru, tomēr arī tās izlase ieguva 3. vietu savā grupā. Atlikušās astoņas ceļazīmes tika sadalītas reģionālajos kvalifikācijas turnīros un starpkontinetālajās izslēgšanas spēlēs. Pēdējā ceļazīme tika izcīnīta tā sauktajā "pēdējās cerības" (repechage) turnīrā, un to ieguva Kanāda. 20 komandas ir sadalītas četrās grupās pa piecām komandām katrā. Komandas grupā aizvada apļa turnīru, katra ar katru tiekoties pa reizei. Katrā grupā ir 10 spēles. Par uzvaru komanda saņem četrus punktus, par neizšķirtu tiek piešķirti divi punkti, par zaudējumu — 0 punktu. Tiek piešķirti arī bonusa punkti. 1 punkts tiek piešķirts, ja spēles laikā komanda ir guvusi vismaz četrus piezemējumus. 1 punkts tiek piešķirts arī par zaudējumu ar 7 vai mazāk punktu starpību. Ja divām vai vairāk komandām ir vienāds punktu skaits, tad komandas tiek sarindotas pēc šādiem kritērijiem: 1) uzvara savstarpējā spēlē; 2) punktu starpība visās grupu turnīra spēlēs; 3) piezemējumu starpība visās grupu turnīra spēlēs; 4) gūto punktu skaits visās grupu turnīra spēlēs; 5) piezemējumu skaits visās grupu turnīra spēlēs; 6) oficiālais Pasaules regbija rangs 2019. gada 14. oktobrī. Komandas, kas ierindojas pirmajās divās vietās, kvalificējas ceturtdaļfinālam. Katras grupas trīs labākās komandas automātiski kvalificējas 2023. gada Pasaules kausam. Spēle tika atcelta prognozēto laikapstākļu dēļ, rezultāts tika ieskaitīts kā neizšķirts 0:0, katrai komandai saņemot 2 punktus. «England will host 2015 World Cup». bbc.co.uk (angļu). 2009. gada 28. jūlijā. Skatīts: 2019. gada 20. septembrī. «World Rugby approves revised Japan 2019 hosting roadmap». rugbyworldcup.com (angļu). 2015. gada 28. septembrī. Skatīts: 2019. gada 20. septembrī. «Tournament Rules». rugbyworldcup.com (angļu). Arhivēts no oriģināla, laiks: 2015. gada 28. septembrī. Skatīts: 2019. gada 20. septembrī. «Oficiāli: atceltas divas regbija PK spēles». sportacentrs.com. 2019. gada 10. oktobrī. Skatīts: 2019. gada 11. oktobrī. «Namībija pie pirmās uzvaras netiks – atcelta spēle pret Kanādu». sportacentrs.com. 2019. gada 12. oktobrī. Skatīts: 2019. gada 13. oktobrī. Vikikrātuvē par šo tēmu ir pieejami multivides faili. Skatīt: 2019. gada Pasaules kauss regbijā. Turnīra oficiālā mājaslapa (angliski)