Nihals Sarins (malajālamā: നിഹാൽ സരിൻ; dzimis 2004. gada 13. jūlijā Trisurā) ir Indijas starptautiskais lielmeistars šahā (2018). 2013. gadā uzvarējis Indijas jauniešu šaha čempionātā U11 vecuma grupā. Sekmīgi pārstāvējis Indiju Pasaules jauniešu šaha čempionātos dažādās vecuma grupās, kuros izcīnījis trīs medaļas: 2 zelta (2014 - U10, 2020 - U18) un sudraba (2015 - U12). 2013. gadā uzvarējis Pasaules jauniešu čempionātā šaha ātrspēlē U10 vecuma grupā. 2014. gadā Taškentā uzvarējis Āzijas čempionātos ātrajā šahā un šaha ātrspēlē U10 vecuma grupās. 2020. gadā Indijas izlases sastāvā uzvarējis FIDE rīkotājā tiešsaites Pasaules šaha olimpiādē. 2021. gada novembrī Rīgā ierindojies 18. vietā 2021. gada "FIDE Chess.com Grand Swiss" turnīrā. Pārstāvējis Indijas komandu Pasaules šaha olimpiādē un 2022. gadā izcīnījis bronzas medaļu komandu vērtējumā un individuālo zelta medaļu pie 2. galdiņa. 2023. gada novembrī Daglasā ierindojies 45. vietā "FIDE Grand Swiss" turnīrā. Par panākumiem turnīros FIDE 2017. gadā viņam piešķīrusi starptautiskā meistara (IM), bet 2018. gadā - starptautiskā lielmeistara (GM) nosaukumu. Lielmeistara nosaukuma piešķiršanas brīdī bijis 12. jaunākais lielmeistars visā šaha vēsturē. Little Nihal showing big promise Online Chess Olympiad 2020: Vidit S Gujrathi, D Harika and Nihal Sarin win as India reach semis after Armenia lose appeal 2021 FIDE Chess.com Grand Swiss 44th Olympiad Chennai 2022 Open 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)