Hancaviči (baltkrievu: Ганцавічы) jeb Ganceviči (krievu: Ганцевичи) ir pilsēta un rajona centrs Baltkrievijas dienvidrietumu daļā pie Pripetes upes pietekas Cnas. Rakstos pirmoreiz minēta 1898. gadā. Pilsēta sāka attīstīties līdz ar dzelzceļa līnijas Baranaviči—Luņiņeca izbūvi. No 1921. līdz 1939. gadam Hancaviči atradās Polijas sastāvā. 1939. gadā Hancavičus ieņēma PSRS karaspēks. Otrā pasaules kara laikā — Ostlandes teritorijā. 1943. gada februārī starp Hancavičiem un Luniņecu notika pretpartizānu operācija Hornung, kurā piedalījās Oskara Dirlevangera komandētie spēki. Operācijā tika iznīcināti 12 000 cilvēku (gan civiliedzīvotāju, gan partizānu). Pēc Otrā pasaules kara — Baltkrievijas PSR sastāvā, no 1991. gada — Baltkrievijā. Uz ziemeļiem no pilsētas atrodas Krievijas militārā radiolokācijas stacija (RLS), kas tika uzbūvēta Skrundas RLS vietā. Vikikrātuvē par šo tēmu ir pieejami multivides faili. Skatīt: Hancaviči. Hancaviči vietnē "Baltkrievijas globuss" (krieviski) Q125194897.