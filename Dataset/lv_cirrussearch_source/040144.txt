Agra vakara ainava (slovāku: Podvečerná krajina) ir ungāru gleznotāja Šāndora Brodska (pazīstams arī kā Aleksandrs Brodskis) eļļas krāsas glezna, tapusi ap 1850. gadu. Tā gleznota ar eļļas krāsām uz audekla, kura izmēri ir 23 × 33,3 cm. Glezna atrodas Slovāku Nacionālajā galerijā Bratislavā. Ungāru ainavu gleznotājs Šāndors Brodskis kopā ar citu 19. gadsimta otrās puses gleznotāju, Antalu Ligeti spēja attēlot Ungārijas ainavas, dodot tām romantisku pieskaņu. Viņš tiek uzskatīts par Ungārijas ainavu glezniecības un fotogrāfijas pamatlicēju. Brodskis studēja Vīnes mākslas akadēmijā un no 1845. gada dzīvoja Minhenē. Brodska ainavu glezniecības stilu ietekmēja Alberts Frederiks Cimmermans. Pazīstamākās ainavas tapa Slovākijas teritorijā. Viņa veiksmīgais radošais darbs pamatojās labās zināšanās par Slovākijas laukiem un mazapdzīvotām apkārtnēm. Svarīgs ir arī gaismas efekts. Vakara ainava attēlo gaismas un dabas kombināciju kopā ar nelielu dzīvnieku grupu. Savos darbos viņš īpaši atzīmēja koku attēlojumu. https://www.webumenia.sk/dielo/SVK:SNG.O_1377; pārbaudes datums: 23 maijs 2021. http://www.webumenia.sk/dielo/SVK:SNG.O_1377. «Podvečerná krajina — Alexander Brodszky». Arhivēts no oriģināla, laiks: 2018. gada 13. februārī. Skatīts: 2017. gada 27. oktobrī. «Podvečerná krajina — Brodszky, Alexander». Europeana. Skatīts: 2017. gada 27. oktobrī.