Šis raksts ir par komiksu tēlu. Par 2019. gada filmu skatīt rakstu Džokers (2019. gada filma). Džokers (angļu: The Joker) ir tēls, ļaundaris DC Comics publicētajos darbos, kino un televīzijas seriālos. Tēlu izveidoja Džerijs Robinsons, Bills Fingers un Bobs Keins. Džokers pirmoreiz parādījās Betmena komiksa pirmajā numurā, kas iznāca 1940. gada 25. aprīlī. Sākotnēji autori bija plānojuši, ka tēls nomirs jau tā pirmajā parādīšanās reizē, tomēr pašlaik tas ir kļuvis par galveno Betmena pretinieku. Komiksos Džokers tiek raksturots kā kriminālais ģēnijs. Tika ieviests kā psihopāts ar sadistisku humora izjūtu. Džokeram ir vairāki izcelsmes stāsti. Izplatītākajā versijā viņš iekrīt tvertnē ar ķīmiskajiem atkritumiem, kas izbalina viņa ādu, pārkrāso viņa matus zaļus un lūpas — spilgti sarkanas. Traumas dēļ Džokers sajūk prātā. Tā kā viņš ir tiešs pretstats Betmenam gan personības, gan izskata ziņā, kritiķi uzskata Džokeru par ideālu Betmena pretinieku. [nepieciešama atsauce] Džokers ir viens no ikoniskākajiem tēliem populārajā kultūrā, tiek uzskatīts par vienu no izcilākajiem komiksu ļaundariem un vienu no visu laiku izcilākajiem radītajiem tēliem. Džokeru kino un televīzijā ir attēlojuši Cēzars Romero, Džeks Nikolsons un Hīts Ledžers, kā arī Džēreds Leto. Vēl vairāki aktieri ir ieskaņojuši viņu dažādās animācijas filmās un seriālos. IMDb profils (angliski) Why So Serious?: The Many Looks of Joker (angliski)