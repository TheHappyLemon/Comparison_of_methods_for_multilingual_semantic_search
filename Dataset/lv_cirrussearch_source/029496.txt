KFC jeb pilnajā nosaukumā Kentucky Fried Chicken ir starptautisks ātras ēdināšanas restorānu tīkls, kura galvenais vadības centrs atrodas Lūivilā, Kentuki, ASV. Uzņēmumu 1930. gada 20. martā dibināja Pulkvedis Sanderss. Uzņēmums galvenokārt specializējas ceptas vistas izstrādājumos. KFC pieder Yum! Brands, kas ir arī Pizza Hut un Taco Bell restorānu īpašnieks. KFC bija viens no pirmajiem ātrās ēdināšanas restorānu tīkliem, kas atvēra savus restorānus ārpus ASV. 1987. gadā KFC kļuva par pirmo rietumu pasaules restorānu, kas atvēra savu franšīzi Ķīnā. Pašlaik uzņēmums ir izpleties tādos mērogos, ka Ķīna ir uzņēmuma lielākais noieta tirgus. Pēc 2013. gada decembra datiem, tas ir otrais lielākais ātrās ēdināšanas restorānu tīkls pasaulē aiz McDonald's. Uzņēmumam ir vairāk kā 18 875 restorānu, 118 pasaules valstīs. 2015. gada 28. augustā KFC atvēra savu pirmo restorānu Latvijā, Rīgā, Audēju ielā 14, restorāna platība ir 400 m2. 2019. gadā Igaunijas uzņēmums Apollo Group no Lietuvas uzņēmuma Cibus Group nopirka KFC restorānu ķēdes franšīzi Latvijā un Lietuvā. «Nākamnedēļ atklās pirmo Kentucky Fried Chicken restorānu Latvijā». db.lv. Arhivēts no oriģināla, laiks: 2015. gada 21. augustā. Skatīts: 2015. gada 21. augustā. «Rīgā plāno atvērt 'Kentucky Fried Chicken' un 'Pizza Hut' ēstuves». delfi.lv. Skatīts: 2015. gada 15. decembrī. Vikikrātuvē par šo tēmu ir pieejami multivides faili. Skatīt: KFC. Encyclopædia Britannica raksts (angliski) Oficiālā tīmekļa vietne (angliski)