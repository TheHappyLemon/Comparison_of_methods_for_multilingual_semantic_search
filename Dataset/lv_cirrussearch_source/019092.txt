Mandalaja (birmiešu: မန္တလေးမ္ရုိ့, angļu: Mandalay) ir pilsēta Mjanmas centrālajā daļā pie Iravadi upes. Otrā lielākā Mjanmas pilsēta, Mandalajas apgabala centrs un pēdējā pirmskoloniālā laika Mjanmas galvaspilsēta. Mandalajas cietoksnis izpostīts Otrā pasaules kara laikā, tomēr pēc kara atjaunots. Mandalaja ir Mjanmas budisma centrs. Tajā atrodas vairāk nekā 700 pagodu. Kutodavas pagodā (Kuthodaw Pagoda) atrodas t.s. "budistu bībele" — 729 akmens plāksnes, kurās iegravēts viss budisma Pāli kanons. Katra plāksne ievietota atsevišķā stupā. Pilsētu 1859. gada 23. maijā dibināja Birmas karalis Mindons un līdz 1885. gadam tā bija Birmas galvaspilsēta. Trešā Birmas kara laikā to ieņēma britu karaspēks, un tā kļuva par Augšbirmas adminstratīvo centru. Otrā pasaules kara laikā cauri pilsētai gāja stratēģiski svarīgs ceļš, pa kuru briti apgādāja Ķīnas valdības karaspēku. Lai pārtrauktu preču piegādi, 1942. gada 2. maijā Mandalaju ieņēma japāņu atbalstītā Birmas Neatkarības armija. Briti bombardēja pilsētu, nopostot Mandalejas cietoksni, tomēr ieņēma to tikai 1945. gada martā. Mandalaja - Mandalay - မန္တလေးမြို့ Mandalajas cietokšņa mūris Kutodavas pagoda https://www.citypopulation.de/Myanmar-Cities.html.