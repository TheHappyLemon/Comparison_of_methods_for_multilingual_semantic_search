Šis raksts ir par apdzīvotu vietu. Par dzelzceļa staciju skatīt rakstu Biksti (stacija). Biksti (agrāk arī Griezes, Jaunbiksti, Bērzukrogs) ir ciems Dobeles novada Bikstu pagastā, pagasta centrs. Izvietojies Bērzes upes krastos autoceļu A9 un P104 krustojumā 22 km no novada centra Dobeles un 86 km no Rīgas. 1712. gadā Biksti izdalīti kā atsevišķa administratīva vienība. Ciemats ar daudzdzīvokļu mājām izveidojies pēckara gados pie Bērzukroga un Palejas (Bikstu) dzirnavām 4 km no bijušās Bikstu muižas (Bixten) un Bikstu stacijas kā kolhoza «Biksti» ciemats. Bikstos atrodas pagasta pārvalde, tautas nams, bibliotēka, veikals, viesu nams «Dzirnaviņas». Bikstu ūdensdzirnavas ir valsts nozīmes arhitektūras piemineklis. «Vietvārdu datubāze: Informācija par Bikstiem». Latvijas Ģeotelpiskās informācijas aģentūra. LĢIA vietvārdu datubāze Latvijas pagasti. Enciklopēdija. 1. sējums. Rīga : A/S Preses nams. 2001. 132.—133. lpp. ISBN 9984-00-412-0. «"Latvijas pagasti", 1-132». gramatas.lndb.lv. Skatīts: 2023-03-23. «Dobeles novads. Bikstu pagasta vēsture». Arhivēts no oriģināla, laiks: 2013. gada 23. decembrī. Skatīts: 2012. gada 7. decembrī.