Narvas līcis (igauņu: Narva laht, krievu: Нарвский залив) ir līcis Baltijas jūras Somu līča dienvidaustrumu daļā. Narvas līča akvatoriju dala Igaunija (līča dienviddaļa) un Krievija (līča ziemeļaustrumdaļa). Līča krastus veido Austrumviru apriņķa piekraste dienvidos un Kurgolovas pussala austrumos. Narvas līča garums ir aptuveni 40 kilometru, platums pie ieejas līcī 90 kilometru. Narvas līcis dziļākajās vietās sasniedz līdz pat 60 metru dziļumu. Narvas līča krasta līnijas kopgarums ir 130 km. Vidēji no janvāra līdz aprīlim līci klāj ledus sega. Narvas līcī ieplūst Narvas upe. Narvas līča austrumu krasts Krievijai piederošajā Kurgolovas pussalā ir zems un smilšains, tāds pats tas ir arī Igaunijai piederošajā līča dienviddaļā — Narvas grīvā un 8,5 km uz rietumiem no Igaunijas un Krievijas robežas. Tālāk uz rietumiem krasts strauji maina raksturu un veido augstu piekrastes klints sienu. Narvas līcī ir vairākas salas, kas koncentrējas līča austrumu daļā, netālu no Korgulovas pussalas — Vigrunda, Hangeloda, Remisāri, Kurgolovas Reima, Herkaluda, Kehvitluda, Keukosāri, Janisāri, Metasāri, Sikosāri, Borisluda, Kirjasāri, Mučnoja, Reimosāre. Apdzīvotas vietas līča piekrastē atrodas pārsvarā Igaunijas teritorijā. Lielākās apdzīvotās vietas ir Sillamē pilsēta, kā arī kūrortpilsēta Narva-Jēsū pie Narvas upes grīvas un Toilas ciems. Peites klintis Smilšu pludmales Narvas grīvas tuvumā Stāvkrasts Azeri ciema apkaimē [1] Arhivēts 2014. gada 19. aprīlī, Wayback Machine vietnē. Narvas līcis. Eesti enstüklopeedia. (igauniski) Krievijas Lielās enciklopēdijas raksts (krieviski)