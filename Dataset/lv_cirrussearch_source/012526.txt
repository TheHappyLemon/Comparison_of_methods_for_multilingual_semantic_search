Sinēve Sūlemdāle (norvēģu: Synnøve Solemdal; dzimusi 1989. gada 15. maijā) ir norvēģu bijusī biatloniste. Biatlonistes karjeru sākusi 2002. gadā, kopš 2008. gada bija nacionālās izlases dalībniece. Sekmīgi aizvadījusi juniores karjeru. Pasaules čempionātā jauniešiem 2008. gadā izcīnīja sudrabu stafetē. 2010. gada Pasaules čempionātā junioriem izcīnījusi sudrabu un divas bronzas. Eiropas čempionātā junioriem piedalījusies 2009. un 2010. gadā un ieguvusi visu medaļu komplektu. 2009. gadā debitējusi Pasaules kausā. 2012. gada Pasaules čempionātā Norvēģijas izlases sastāvā izcīnījusi zelta medaļu jauktajā stafetē un bronzas medaļu stafetē. Nākamā gada Pasaules čempionātā atkārtojusi panākumus jauktajā stafetē, kā arī izcīnīja uzvaru stafetē. Zelta medaļas stafetē Pasaules čempionātā iazcīnīja izcīnīja arī 2016. gadā Holmenkollenē, 2019. gadā Estešundā un 2020. gadā Antholcā. Divas reizes piedalījusies ziemas olimpiskajās spēlēs (2014, 2018). 2018. gadā Phjončhanā ieguva ceturto vietu stafetē. Individuāli labākais sasniegums ir 34. vieta sprintā 2014. gada spēlēs Sočos. Pasaules kausa posmos karjeras laikā uzvarējusi divas reizes — abas iedzīšanā Hohfilcenē (2012. un 2013. gadā). 2020. gada aprīlī paziņoja par biatlona karjeras beigām. Jānis Celmiņš. «PČ sākas ar drāmu, uzvara Norvēģijai, mūsu komandai 23. vieta». Sportacentrs.com, 2012. gada 1. martā. Skatīts: 2012. gada 1. martā. «Skiskyttar Synnøve Solemdal legg opp – vil bli student». nrk.no (norvēģu). 2020. gada 6. aprīlis. Skatīts: 2023. gada 5. novembrī. Vikikrātuvē par šo tēmu ir pieejami multivides faili. Skatīt: Sinēve Sūlemdāle. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)