Džeina Vaimena (angļu: Jane Wyman, dzimusi 1917. gada 5. janvārī kā Sāra Džeina Meifīlda (angļu: Sarah Jane Mayfield), mirusi 2007. gada 10. septembrī) bija amerikāņu aktrise, dziedātāja un dejotāja. Vaimenas profesionālā karjera sākās 1933. gadā, kad viņa 16 gadu vecumā parakstīja līgumu ar Warner Bros.. Attēlojusi galvenās sieviešu lomas tādās filmās kā Public Wedding (1937), Brother Rat (1938), Brother Rat and a Baby (1940), Bad Men of Missouri (1941), "Zaudētā nedēļas nogale" (1945), "Skatuves bailes" (Stage Fright, 1950), So Big (1953) un All That Heaven Allows (1955). Saņēmusi Amerikas Kinoakadēmijas balvu kategorijā "Labākā aktrise galvenajā lomā" par filmu Johnny Belinda (1948). Vēl Kinoakadēmijas balvai Vaimena tika nominēta par filmām The Yearling (1946), The Blue Veil (1951) un Magnificent Obsession (1954). Ieguvusi arī trīs Zelta globusa balvas, ka arī divreiz tikusi nominēta Emmy balvai. Vēlākos gados piedalījusies populārajā CBS ziepju operā Falcon Crest (1981–1990). No 1940. līdz 1949. gadam Vaimena bija pirmā sieva toreizējam aktierim un nākamajam ASV prezidentam Ronaldam Reiganam. Vikikrātuvē par šo tēmu ir pieejami multivides faili. Skatīt: Džeina Vaimena. Encyclopædia Britannica raksts (angliski) Encyclopædia Universalis raksts (franciski) IMDb profils (angliski) AllMovie profils (angliski)