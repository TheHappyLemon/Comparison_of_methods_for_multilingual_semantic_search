Ērkšķogas (Ribes uva-crispa) ir ērkšķogu dzimtas krūms, kura dabiskais izplatības areāls ir Eiropa, Āfrikas ziemeļrietumi un Āzijas rietumi, dienvidi, dienvidaustrumi. Lai gan taksonomiski ērkšķogas ir jāņogu ģints suga, daži speciālisti tās tomēr izdala atsevišķā ērkšķogu ģintī (Grossularia). Ērkšķogas tiek kultivētas galvenokārt to ogu dēļ. Ērkšķogas tiek sauktas arī par krizdolēm, stiķenēm un ziemeļu vīnogām. «Krizdoles, stiķenes un ziemeļu vīnogas». Neatkarīgā Rīta Avīze. 2009. gada 14. jūlijs. Skatīts: 2012. gada 1. jūlijā.