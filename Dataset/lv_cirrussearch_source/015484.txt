Ziemeļlatvija ir reģionālās preses izdevums Latvijā, lielākais Valkas un Smiltenes novada laikraksts. Laikraksta "Ziemeļlatvija" izdevējs ir SIA "Reģionu Mediji". Laikraksts iznāk otrdienās un piektdienās. Vidējā izdevuma tirāža — 3150 eksemplāru, viena numura vidējā auditorija — 16 000 lasītāju. Laikraksta apjoms — 12—16 lpp. Piektdienās laikraksts iznāk ar televīzijas programmas pielikumu "TVDiena". Laikraksts dibināts 1925. gadā, pirmais numurs iespiests 1925. gada 13. jūnijā. Laikraksts ar pārtraukumiem un dažādiem nosaukumiem iznāk kopš 1925. gada. No 1925. līdz 1940. gadam — Ziemeļlatvija, no 1944. — 1953. gadam — "Mūsu Zeme", no 1953. līdz 1989. gadam — "Darba karogs", no 1989. līdz 1992. gadam — "Mūsu Zeme". 1992. gadā laikrakstam tika atjaunots tā vēsturiskais nosaukums — "Ziemeļlatvija". 1925.gada pavasarī tika dibināta paju sabiedrību „Ziemeļlatvija" reģionālā laikraksta materiālās bāzes nodrošināšanai. Laikraksta idejiskais iniciators — ievērojamais Valkas izdevējs un grāmatu tirgotājs Jānis Rauska (1873—1967), tādu periodisko izdevumu kā — "Blāzma" (1907—1911), "Laiks" (1911—1939), "Ziemeļ-Latvijas Kalendārs" (1913—1919, līdz 1916. gadam "Ziemeļ-Vidzemes Kalendārs", "Kāvi" (1910—1913) izdevējs. Laikraksta "Ziemeļlatvija" sākotnējā tirāža — 3000 eksemplāru. Laikraksts iznāca reizi nedēļā, laika posmā no 1925. līdz 1940. gadam. Līdz 1929.gadam laikrakstu izdeva paju sabiedrība „Ziemeļlatvija", pēc tam izdošanu pārņēma Jānis Rauska. Valsts okupācija un tai sekojošais Otrais pasaules karš laikraksta "Ziemeļlatvija" darbību pārtrauca. Laikraksta redaktori: Reģionālā laikraksta funkcijas 1944. gada janvārī pārņēma LK(b)P Vidzemes apgabala komiteja (Latvijas Komunistiskās Partijas Vidzemes apgabala komiteja). Kopš 1944.gada septembra laikrakstu sāka izdot LK(b)P Valkas apriņķa komiteja un Valkas apriņķa izpildkomiteja. Laikraksts iznāk reiz nedēļā. Sākot ar 1945. gada 10. maiju — 3 reizes nedēļā. Laikraksta apjoms — 1 lapa. Laikraksta redaktori: 1953. gada februārī laikrakstam tika piešķirts jauns nosaukums — "Darba Karogs", pilnā nosaukumā — LKP Valkas rajona komitejas un Valkas rajona darbaļaužu deputātu padomes orgāns. Laikrakstu izdeva no 1953.—1989. gadam IV, kad tas atguva iepriekšējo nosaukumu "Mūsu Zeme". Laikraksts iznāca trīs reizes nedēļā, tā apjoms kopš 1956. gada — 4 lapaspuses. Laikraksta redaktori: 1989. g. 5. maijā laikraksts atguva iepriekšējo nosaukumu "Mūsu Zeme" un šādu vārdu tika izdots līdz 1992. gada 29. aprīlim. "Mūsu Zeme" iznāca trīs reizes nedēļā. Vienlaikus, paralēli Valkas rajona oficiālajam laikrakstam, no 1989. gada oktobra līdz 1991. gada oktobrim tika izdots arī LTF Valkas, Smiltenes un Strenču nodaļas informatīvais biļetens „Ziemeļlatvija", kura redaktors bija Vents Armands Krauklis, bet redakcijas adrese: Valka, Zvaigžņu iela 12. Laikraksta redaktori: Neilgi pēc Latvijas Republikas neatkarības atjaunošanu tika atjaunots arī ziemeļvidzemes laikraksts "Ziemeļlatvija". Ar atgūto nosaukumu tas iznāk kopš 1992. gada maija. Laikraksta redaktori: «Laikraksts "Ziemeļlatvija"». ziemellatvija.lv. Skatīts: 2022. gada 29. aprīlī. Dienas mediji Datu bāze „Latviešu grāmatniecības darbinieki līdz 1918. gadam”