Fransuā Žerārs Žoržs Nikolā Olands (franču: François Gérard Georges Nicolas Hollande, izrunā: [fʁɑ̃swa ɔlɑ̃d]; dzimis 1954. gada 12. augustā Ruānā, Francijā) ir franču politiķis, bijušais Francijas prezidents un Andoras līdzprincis. Dzimis Ruānas ārsta Žorža Olanda ģimenē. Viņa dzimtas uzvārds (Hollande) cēlies no holandiešu izceļotājiem no Hābsburgu Nīderlandes. Laikā no 1988. līdz 1993. gadam, kā arī no 1997. gada līdz prezidenta amatā stāšanās brīdim viņš bija Nacionālās Asamblejas deputāts. 1997. gada novembrī kļuva par Sociālistiskā partijas pirmo sekretāru, līdz viņu 2008. gada novembrī nomainīja Martina Obrija (Martine Aubry). Laikā no 2001. līdz 2008. gadam bijis Tilles mērs. Savukārt kopš 2008. gada F. Ollands ir Korēzas departamenta Ģenerālpadomes prezidents. 2011. gada oktobrī Sociālistu un kreiso radikāļu partijas izvirzīja viņa kandidatūru Francijas prezidenta amatam 2012. gada vēlēšanās. Viņš uzvarēja vēlēšanu pirmajā kārtā, saņemdams 28,63% balsu. Vēlēšanu otrajā kārtā, kas notika maija sākumā, viņš pārspēja tobrīdējo valsts prezidentu Nikolā Sarkozī. F. Olands amatā stājās 2012. gada 15. maijā. LETA/AFP. «Francijas sociālistu kandidāts 2012. gada prezidenta vēlēšanās būs Fransuā Olands». Diena.lv, 2011. gada 17. oktobrī. Skatīts: 2012. gada 18. aprīlī. Uldis Šmits. «Normālais Fransuā Olands». LA.lv, 2012. gada 17. aprīlī. Skatīts: 2012. gada 18. aprīlī. «Francijas prezidenta vēlēšanu pirmajā kārtā uzvarējis Olands». Tvnet.lv. Skatīts: 2012. gada 5. maijā. «Francois Hollande, the new French President». Rookpost.com. Arhivēts no oriģināla, laiks: 2012. gada 10. maijā. Skatīts: 2012. gada 7. maijā. «Socialist Hollande triumphs in French presidential poll». France24.com. Skatīts: 2012. gada 7. maijā. «Francijas prezidenta vēlēšanās uzvarējis Fransuā Olands». Tvnet.lv. 2012. gada 7. maijā. Skatīts: 2012. gada 7. maijā. Vikikrātuvē par šo tēmu ir pieejami multivides faili. Skatīt: Fransuā Olands. Oficiālā tīmekļa vietne (franciski)