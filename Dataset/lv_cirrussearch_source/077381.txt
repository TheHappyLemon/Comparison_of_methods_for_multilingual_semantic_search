Pedro Martiness de la Rosa (spāņu: Pedro Martínez de la Rosa; dzimis 1971. gada 24. februārī Barselonā, Spānijā) ir kataloniešu autosportists, kurš pārstāv Spāniju. Viņš ir pazīstams, pateicoties savai Formula 1 karjerai. Kopš 2012. gada de la Rosa pārstāv HRT komandu. 1998. gadā de la Rosa bija Jordan Formula 1 komandas testpilots. Par sacīkšu pilotu Pedro de la Rosa kļuva Arrows komandā 1999. gadā. Vienīgo punktu viņš izcīnīja sezonas pirmajā sacīkstē, Austrālijas Grand Prix. Viņš palika komandā arī 2000. gadā, tosezon viņš izcīnīja divus punktus. Komanda nebija apmierināta ar viņa sniegumu un nolēma nepagarināt līgumu ar Spānijas pilotu uz vēl vienu sezonu. 2001. gada sezonas sākumā de la Rosa bija bez vietas komandā, tomēr pēc četrām aizvadītām sacīkstēm kļuva par Jaguar komandas pamatsastāva pilotu, aizvietojot Lučāno Burti, kurš devās uz Prost. Savā pirmajā sezonā jaunajā komandā viņš izcīnīja 3 punktus, bet 2002. gadā neizcīnīja nevienu un tika atlaists no komandas pēc sezonas beigām. 2003. gadā katalonietis kļuva par McLaren testpilotu. 2005. gadā viņš vienu sacīksti aizvietoja Huanu Pablo Montoiju laikā, kad viņš bija savainots, bet 2006. gadā aizvadīja otro sezonas pusi komandā pēc tam, kad Montoija pameta Formula 1 čempionātu. Turpmākos trīs gadus de la Rosa nepiedalījās nevienā sacīkstē. Kopš 2012. gada de la Rosa pārstāv HRT komandu. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. Vikikrātuvē par šo tēmu ir pieejami multivides faili. Skatīt: Pedro de la Rosa. Oficiālā mājaslapa (angliski), (spāņu)