200 metri vīriešu komandām bija viena no septiņām peldēšanas disciplīnām, kas tika aizvadīta 1900. gada vasaras olimpiskajās spēlēs Parīzē. Sacensības tika aizvadītas Sēnas upes daļa starp Kurbevuē un Aņēras tiltiem 1900. gada 12. augustā. Tajās startēja 4 komandas, katrā pa 5 peldētājiem. Kopā bija pieteikti 20 peldētāji, taču reāli sacensībās startēja tikai 18 no viņiem. Zelta medaļu izcīnīja Vācijas peldētāju komanda Deutscher Schwimm Verband Berlin, kuras sastāvā bija Jūliuss Frejs, Makss Hainle, Ernsts Hopenbergs, Makss Šēne, Herberts fon Petersdorfs. Sudraba medaļu ieguva Francijas komanda Tritons Lillois, kuras sastāvā bija Žozefs Bertrāns, Viktors Kadē, Moriss Ošpjē, Viktors Ošpjē un Žils Verbeks. Savukārt bronzas medaļu ieguba Francijas peldētāju komanda Pupilles de Neptune de Lille, kuru veidoja Luijs Martēns, Žoržs Leijē,Dezirē Meršē un Renē Tartara. Sacensībās tika aizvadītas četras priekšsacīkstes, kur katrā startēja pieci peldētāji. Punktu vērtēšanā tika izmantota diezgan dīvaina sistēma - peldētāji tika izsēti pa priekšsacīkstēm, pēc tam saņēma punktus atkarībā no tā kuru vietu viņi ieņēma priekšsacīkstēs. Pirmajās priekšsacīkstēs startējošajiem sportistiem tika piešķirti punkti no 1 līdz 5, uzvarētājam saņemot 1 punktu. Otrajā pusfinālā startējošie sportisti saņēma no 6 līdz 10 punktiem un tamlīdzīgi. Komandā tika apkopoti piecu peldētāju rezultātu un komanda, kas ieguva vismazāk punktu, izcīnīja 1. vietu. 1. peldējums 2. peldējums 3. peldējums 4. peldējums Pamatraksts: Peldētāji 1900. gada vasaras olimpiskajās spēlēs 200 metru komandu peldēšanā startēja 20 sportisti (4 komandas) no 2 valstīm. Iekavās norādīts pārstāvošo sportistu skaits.  Francija (15)  Vācija (5) «Swimming at the 1900 Paris Summer Games: Men's 200 metres Team Swimming». Sports Reference. Arhivēts no oriģināla, laiks: 2021. gada 14. februāris. Skatīts: 2021. gada 14. februāris. «Paris 1900 Swimming: Paris 1900: 200m team swimming men Results». Starptautiskā Olimpiska komiteja. Skatīts: 2021. gada 9. maijs. komandai ir bijis arī 5 dalībnieks, taču nav zināms viņa vārds Peldēšana 1900. gada vasaras olimpiskajās spēlēs — 200 metri vīriešu komandām (Sports Reference) (angliski) Peldēšana 1900. gada vasaras olimpiskajās spēlēs — 200 metri vīriešu komandām (Olympedia) (angliski) Peldēšana 1900. gada vasaras olimpiskajās spēlēs — 200 metri vīriešu komandām (Olympics) (angliski) De Wael, Herman. Herman's Full Olympians: "Fencing 1900". Accessed 21 January 2006. Available electronically at [1] Arhivēts 2016. gada 3. martā, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.