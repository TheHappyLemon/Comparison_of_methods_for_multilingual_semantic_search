Uzvaras diena (turku: Zafer Bayramı), arī Bruņoto spēku diena ir Turcijas nacionālie svētki. Tiek svinēti katra gada 30. augustā par godu uzvarai Turcijas neatkarības kara Dumlupinara kaujās. Pirmoreiz šie svētki tika svinēti 1923. gada 30. augustā, kopš 1935. gada šī diena ir oficiālā brīvdiena. To atzīmē Turcijā un Ziemeļkiprā. Kopš 1960. gadiem Uzvaras diena tiek svinēta plašāk un masveidīgāk. 30. augustā joprojām notiek militāro skolu absolvēšanas ceremonijas, kuras veic un organizē Turcijas Ārlietu ministrijas protokolu ģenerāldirektorāts sadarbībā ar Bruņoto spēku ģenerālštābu. Galvenās svinības notiek Turcijas galvaspilsētā Ankarā, kur Turcijas prezidents kopā ar amatpersonām noliek vainagus, pēc tam notiek prezidenta uzruna. Arī Stambulas kara akadēmijā tiek organizēti militāri pasākumi. Visā valstī rīko militārās parādes, galvenā no tām notiek Ankarā. Vakaros lielākajās pilsētās notiek svētku koncerti, lai godinātu bruņotajos spēkos dienošos. Agrāk galvaspilsētā militāro parādi vadīja valsts prezidents, taču mūsdienās to dara Ankaras pilsētas mērs. «Victory Day 2019 - Turkish Holidays - Office Holidays». officeholidays.com. Arhivēts no oriģināla, laiks: 2019. gada 25. martā. Skatīts: 2020. gada 13. maijā. «Victory Day in Turkey - Go Turkey Tourism». www.goturkeytourism.com. Arhivēts no oriģināla, laiks: 2020. gada 25. jūnijā. Skatīts: 2020. gada 13. maijā. Vikikrātuvē par šo tēmu ir pieejami multivides faili. Skatīt: Uzvaras diena.