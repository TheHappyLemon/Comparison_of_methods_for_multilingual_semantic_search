Džendžou (ķīniešu: 郑州市, piņjiņs: Zhèngzhōu, izrunā: [tʂɤ̂ŋtʂóu̯]) ir pilsēta Ķīnā, Henaņas provinces administratīvais centrs un lielākā pilsēta provincē. Tā ir prefektūras līmeņa pilsēta. No 1913. līdz 1949. gadam pilsētas nosaukums bija Džensjaņa (piņjiņs: Zhengxian). Pilsēta atrodas Huanhe upes dienvidu krastā. Kopš 1954. gada Džendžou ir Henaņas provinces administratīvais centrs. Džendžou 2010. gadā dzīvoja 8,63 miljoni iedzīvotāju, no kuriem lielākā daļa bija haņi. Džendžou ir viena no astoņām senajām Ķīnas galvaspilsētām. Džendžou atrodas Henaņas provinces centrālās daļas ziemeļos, Huanhe upes krastā. Džendžou robežojas ar sešām prefektūras līmeņa pilsētām: rietumos robežojas ar Luojaņu, ziemeļrietumos ar Dzjaodzuo, ziemeļaustrumos ar Sjiņsjanu, austrumos ar Kaifenu, dienvidaustrumos ar Sjuičanu, bet dienvidrietumos ar Pindinšaņu. Pēc Kepena klimata klasifikācijas Džendžou valda mitrs subtropu klimats, kam raksturīgas vēsas, sausas ziemas un karstas, mitras vasaras. Administratīvi sīkāk Džendžou dalās 6 pilsētas apgabalos, 5 valsts līmeņa pilsētās un vienā lauku apgabalā. Pilsētas apgabali ir Dzjiņšui apgabals, Ežcji apgabals, Huidzji apgabals, Guaņčenas apgabals, Džunjuaņas apgabals un Šandzjes apgabals. Valsts līmeņa pilsētas ir Sjinjana, Sjiņdžena, Denfena, Sjiņmi un Gunji. Vienīgais lauku apgabals ir Džunmu apgabals. http://tjj.henan.gov.cn/2021/05-14/2144517.html; Ķīnas Tautas Republikas Septītā nacionālā tautskaite. Jeļena Staburova. Ķīniešu valodas īpašvārdi un to atveide latviešu valodā. Rīga : Jāņa Rozes apgāds, 2006. 95. lpp. ISBN 978-9984-232-23-2. Vikikrātuvē par šo tēmu ir pieejami multivides faili. Skatīt: Džendžou. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)