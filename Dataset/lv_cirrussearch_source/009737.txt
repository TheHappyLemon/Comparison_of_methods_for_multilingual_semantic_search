"Barons" (arī "Barons/LMT", "Barons kvartāls" un citi nosaukumi dažādās pastāvēšanas sezonās) bija profesionāls Latvijas basketbola klubs no Rīgas, kas mājas spēles aizvadīja sporta namā "Daugava". Klubs spēlēja Latvijas Basketbola līgā (LBL). Pastāvēšanas vēsturē "Barons" divas reizes uzvarēja LBL (2008, 2010). "Barons" ir 2008. gada FIBA Eiropas izaicinājuma kausa čempionvienība. 2017. gada septembrī tika paziņots, ka jaunajā sezonā klubs finansiālu iemeslu dēļ LBL nespēlēs. Klubs tika dibināts 2001. gadā ar nosaukumu "Barons"[nepieciešama atsauce] un no dibināšanas brīža spēlēja LBL, taču par komandas priekšteci var uzskatīt klubus "Princips" un "LainERS", kas pastāvēja jau kopš 1992. gada.[nepieciešama atsauce] 2004. gadā klubs nomainīja nosaukumu uz "Barons/LU", bet 2006. gadā - uz "Barons/LMT". 2008. gadā "Barons" izcīnīja savu pirmo LBL čempionu titulu, ko atkārtoja 2010. gadā. 2008. gadā izcīnīja Eiropas izaicinājuma kausu. 2009. gadā "Barons" atgriezās pie sava sākotnējā nosaukuma. Komandas fārmklubs bija "Barons/Rīdzene", kas spēlēja LBL 2. divīzijā. Šajā laika posmā Baltijas Basketbola līgā, komandas augstākais sasniegums bija izcīnītā 4. vieta 2007.—2008. gada sezonā. 2011.—2012. gada sezonu "Barons" aizvadīja LBL 2. divīzijā, kurā izcīnīja pirmo vietu un 2012.—2013. gada sezonā atgriezās augstākajā divīzijā. Šajā pašā gadā "Barons kvartāls" atgriezās arī BBL. 2016.—2017. gada LBL sezonā komanda trenera Mārtiņa Gulbja vadībā negaidīti izcīnīja LBL čempionāta bronzas medaļas. 2017. gada septembrī tika paziņots, ka jaunajā sezonā klubs finansiālu iemeslu dēļ LBL nespēlēs. "Barons" izcīna LBL zeltu Barons edge Dexia in thriller to win Eurocup title (angliski) Oficiālā mājaslapa Eurobasket profils[novecojusi saite] (angliski) Eiropas kausu profils (angliski) FIBA Europe profils (angliski) BBL profils (angliski) LBL profils