Gerts Ligterinks (nīderlandiešu: Gert Ligterink; dzimis 1949. gada 17. novembrī Groningenā) ir Nīderlandes starptautiskais meistars šahā (1977). No 1970. gadu vidus līdz 1980. gadu vidum bijis viens no Nīderlandes vadošajiem šahistiem. 1979. gadā Leuvardenā uzvarējis Nīderlandes šaha čempionātā. Vēl trīs reizes (1982, 1985, 1986) ierindojies šajos turnīros 3. vietā. Daudzu starptautisko šaha turnīru laureāts: 1980. gadā Londonā dalījis 1.-3. vietu, bet 1984. gadā uzvarējis Oksfordas turnīrā. Pārstāvējis Nīderlandes komandu lielākajos komandu šaha turnīros: Pasaules šaha olimpiādēs piedalījies 4 reizes (1976-1982). 1976. gadā komandu vērtējumā izcīnījis sudraba medaļu, bet individuālajā vērtējumā izcīnījis bronzas medaļu; Eiropas komandu šaha čempionātā piedalījies 1983. gadā un individuālajā vērtējumā izcīnījis sudraba medaļu. Par panākumiem turnīros FIDE 1977. gadā Ligterinkam piešķīrusi starptautiskā meistara (IM) nosaukumu. Pazīstams arī ka šaha žurnālists. No 2003. līdz 2011. gadam bijis Nīderlandes starptautiskā šaha turnīra Tata Steel Chess apskatnieks. OlimpBase :: Men's Chess Olympiads :: Gert Ligterink OlimpBase :: European Men's Team Chess Championship :: Gert Ligterink Gert Ligterink's column archive Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)