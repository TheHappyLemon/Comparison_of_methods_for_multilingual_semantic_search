Giorgijs Margvelašvili (gruzīnu: გიორგი მარგველაშვილი; dzimis 1990. gada 9. februārī Tbilisi) ir Gruzijas starptautiskais lielmeistars šahā (2010). Vairākkārt pārstāvējis Gruziju Eiropas un pasaules jauniešu šaha čempionātos, kuros labāko panākumu guvis 2004. gadā, kad uzvarējis Eiropas jauniešu šaha čempionātā U14 vecuma grupā. Divas reizes bijis Gruzijas komandas sastāvā Pasaules jauniešu U16 šaha olimpiādēs (2003, 2006), kurās 2006. gadā izcīnījis sudraba medaļu komandu vērtējumā un bronzas medaļu individuālajā vērtējumā. 2007. gadā uzvarējis Gruzijas jauniešu šaha čempionātā U18 vecuma grupā. 2008. gadā Tbilisi izcīnījis sudraba medaļu Gruzijas šaha čempionātā. 2009. gadā uzvarējis Gruzijas jauniešu šaha čempionātā U20 vecuma grupā. Daudzu starptautisko šaha turnīru laureāts, tajā skaitā dalījis pirmo vietu Tbilisi (2004), bijis otrais Sevanā (Armēnija, 2005), Stambulā (2007), Kingstonā (2010). Par panākumiem turnīros FIDE 2006. gadā Margvelašvili piešķīrusi starptautiskā meistara (IM), bet 2010. gadā - starptautiskā lielmeistara (GM) nosaukumu. OlimpBase :: World Youth U16 Chess Olympiads :: Giorgi Margvelashvili «67th Georgian Championships Men 2008». Arhivēts no oriģināla, laiks: 2017. gada 28. jūnijā. Skatīts: 2018. gada 5. janvārī. 2nd quarter Presidential Board 2010, 21-24 April 2010, Sofia, BUL Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)