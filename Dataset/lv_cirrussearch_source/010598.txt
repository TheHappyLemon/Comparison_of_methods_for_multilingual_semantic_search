G7 valstis jeb Lielais septītnieks, agrāk Lielais astotnieks, ir pasaules rūpnieciski attīstītāko valstu valdību sadarbības forums. Šīs grupas sastāvā ir 7 valstis — ASV, Apvienotā Karaliste, Francija, Itālija, Japāna, Kanāda, un Vācija. Kopā tās veido apmēram 50% (nomināli) vai apmēram 40% (PPP) pasaules ekonomikas. Sadarbības foruma pirmsākumi sākās ar 1975. gada samitu, ko rīkoja Francija. Pašā sākumā tajā piedalījās sešas valstis — ASV, Apvienotā Karaliste, Francija, Itālija, Japāna un Vācija. Jau nākamajā gadā forumā sāka piedalīties arī Kanāda, un to sāka dēvēt par Lielā septītnieka forumu. 1997. gadā tam pievienojās arī Krievijas Federācija, tomēr 2014. gadā pēc Krievijas—Ukrainas kara sākuma un Krievijas veiktās Krimas okupācijas tās dalība Lielā astotnieka valstu grupā tika apturēta. Kopš 1980. gadiem forumā kā "nenumurētais" dalībnieks pārstāvēta arī Eiropas Savienība. 2005. gadā Apvienotā Karaliste uzsāka tradīciju aicināt piecas ekonomiski strauji augošās lielvalstis — Brazīliju, Ķīnu, Indiju, Meksiku un Dienvidāfriku, piedalīties forumā, kas vēlāk tika zināms kā G8+5. Francija: Krievijas dalība pasaules attīstītāko valstu grupā G8 ir apturēta Arhivēts 2015. gada 18. maijā, Wayback Machine vietnē. focus.lv, 2014. gada 18. martā Vikikrātuvē par šo tēmu ir pieejami multivides faili. Skatīt: G7 valstis. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)