Kornēls Havaši (ungāru: Havasi Kornél; 1892. gada 10. janvāris Budapešta — 1945. gada 15. janvāris Bruka pie Laitas) bija Ungārijas šahists. Šaha turnīros sācis piedalīties pirms Pirmā pasaules kara. 1911. gadā uzvarējis Budapeštas šaha turnīrā. 1912. gadā pirmo reizi piedalījies Ungārijas šaha čempionātā un palicis 9. vietā. 1922. gadā Budapeštā kļuvis par Ungārijas šaha čempionāta uzvarētāju. 1928. gadā Ungārijas šaha čempionātā dalījis 2.-4. vietu. Starp Pirmo un Otro pasaules karu piedalījies dažādos starptautiskos šaha turnīros, kas notikuši Ungārijā, taču godalgotās vietas nav ieņēmis. Ļoti sekmīgi pārstāvējis Ungārijas komandu lielākajos komandu šaha turnīros: Pasaules šaha olimpiādēs piedalījies 7 reizes (1927-1937). Komandu vērtējumā izcīnījis 2 zelta (1927, 1928) un 2 sudraba (1930, 1937) medaļas. Individuālajā vērtējumā izcīnījis sudraba (1935) medaļu; neoficiālajā Pasaules šaha olimpiādēs piedalījies 2 reizes (1924, 1936). Komandu vērtējumā izcīnījis zelta (1936) un sudraba (1924) medaļas. Otrā pasaules kara beigās gājis bojā no spēku izsīkuma nacistu koncentrācijas nometnē. OlimpBase :: Men's Chess Olympiads :: Kornél Havasi OlimpBase :: unofficial Chess Olympiads :: Kornél Havasi Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)