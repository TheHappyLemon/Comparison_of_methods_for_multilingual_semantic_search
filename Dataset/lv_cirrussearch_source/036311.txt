Čārlzs Arturs "Čārlijs" Basets II (Charles Arthur "Charlie" Bassett II; dzimis 1931. gada 30. decembrī, miris 1966. gada 28. februārī) bija ASV izmēģinātājpilots, astronauts, nav lidojis kosmosā. Gājis bojā treniņlidojumā. Čārlzs Basets no 1950. līdz 1952. gadam studēja Ohaio Štata universitātē. 1952. gadam viņš iestājās ASV Gaisa spēkos. 1954. gadā Basets bija apguvis lidotāja prasmes un tika nosūtīts uz 8. iznīcinātājbumbvedēju grupu Klusā okeāna reģionā. 1958. gadā viņš iestājās Teksasas Tehnoloģiju koledžā, un 1960. gadā ieguva bakalaura grādu elektroinženierijā. Pēc tam Basets apguva pētniecisko pilotu un izmēģinātājpilotu kursus un ieguva kapteiņa pakāpi. 1963. gada oktobrī Čārlzs Basets tika uzņemts NASA astronautu grupā. Trenējās Gemini projektam. 1965. gada 8. novembrī Čārlzs Basets tika apstiprināts par Gemini 9 apkalpes pilotu kopā ar Eliotu Sī. Čārlzs Basets gāja bojā 1966. gada 28. februārī, gatavojoties kosmiskajam lidojumam, treniņlidmašīnā T-38 kopā ar Eliotu Sī. Izmeklēšanas komisija secināja, ka nelaimes cēlonis bija pilota kļūda sliktos redzamības apstākļos. Bassett, Charles Arthur II 'Charlie' Encyclopedia Astronautica Biogrāfija Johnson Space Center, (angliski)