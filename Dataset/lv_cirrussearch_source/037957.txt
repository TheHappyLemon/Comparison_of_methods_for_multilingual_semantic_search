Andrejs Kiska (slovāku: Andrej Kiska, dzimis 1963. gada 2. februārī) ir Slovākijas uzņēmējs un politiķis. No 2014. līdz 2019. gadam viņš bija Slovākijas prezidents. Andrejs Kiska dzimis Popradā. Slovākijas Tehnoloģiju universitāte viņš ieguva elektroinženiera specialitāti. 1990. gadā, pēc Samta revolūcijas, Kiska pārcēlās uz ASV. Vēlāk viņš Slovākijā dibināja uzņēmumus Triangel un Quatro, kas piedāvāja pircējiem norēķināties par precēm pēc vairākiem mēnešiem. 2006. gada Kiska bija viens no bezpeļņas labdarības organizācijas Dobrý anjel ("Labais eņģelis") dibinātājiem. Organizācija palīdzēja ģimenēm, kas nokļuvušas finanšu grūtībās ģimenes locekļa smagas saslimšanas gadījumā. 2014. gadā Dobrý anjel sāka darboties arī Čehijā. 2014. gadā Andrejs Kiska kandidēja prezidenta vēlēšanās. 15. martā vēlēšanu pirmajā kārtā Kiska palika otrajā vietā ar 24 % balsu, aiz premjerministra Roberta Fico ar 29% balsu. 29. martā vēlēšanu otrajā kārtā viņš uzvarēja ar gandrīz 60% balsu. Andrejs Kiska stājās prezidenta amatā 15. jūnijā, nomainot Ivanu Gašparoviču. "Millionaire Andrej Kiska elected first Slovak president with no communist past", Telegraph Online, 30 March 2014, accessed 30 March 2014. «Andrej Kiska inaugurated as Slovakian president». Europe Online Magazine. 2014. gada 15. jūnijs. Arhivēts no oriģināla, laiks: 2019. gada 12. augustā. Skatīts: 2014. gada 15. jūnijs. Vikikrātuvē par šo tēmu ir pieejami multivides faili. Skatīt: Andrejs Kiska. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Slovākijas prezidents