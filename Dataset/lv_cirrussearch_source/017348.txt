VIVA Pasaules kauss (angļu: Viva World Cup) ir futbola turnīrs, ko rīko N.F.-Board. Šajā turnīrā piedalās komadas, kuras nav akceptējusi FIFA. Tiek plānots, ka tas notiks reizi divos gados. 2005. gada aprīlī N.F.-Board paziņoja, ka pirmais VIVA Pasaules kauss notiks Ziemeļkipras Turku republikā. Tā tika izvēlēta, jo Ziemeļkipra veiksmīgi noorganizēja KTFF 50 gadu svinību turnīru, kurā piedalījās arī nākamie N.F.-Board dalībniece Lapzeme un FIFA neakceptētā Kosova. N.F.-Board cerēja, ka šajā turnīrā piedalīsies 16 komandas. 2005. gada pavasarī Ziemeļkiprā tika ievēlēta jauna valdība un tā nolēma veicināt attiecības ar citām nācijām. N.F.-Board apgalvo, ka Ziemeļkipras valdība centusies noteikt, kuras nācijas drīkstēs, un kuras nedrīkstēs piedalīties Viva Pasaules kausā, lai izvairītos no potenciālajiem politiskajiem pretiniekiem. Turpretī KTFF apgalvoja, ka N.F.-Board ir uzlikusi nepamatotas finansiālas prasības. N.F.-Board nolēma rīkotājtiesības piešķirt Oksitānijai, bet KTFF nolēma rīkot pašiem savu turnīru - ELF kausu, kas notiktu vienā laikā ar VIVA Pasaules kausu. Daži N.F.-Board dalībnieki nolēma piedalīties ELF kausā. Oksitānija paziņoja, ka turnīrs notiks no 2006. gada 19. novembra līdz 25. novembrim Huērā, netālu no Tulonas. Dalībnieku skaits samazinājās sakarā ar ELF kausu. Beigās tika nolemts, ka turnīrā piedalīsies 6 komandas - Monako, Romi, Lapzeme, Dienvidkamerūna, Rietumpapua un mājnieki. Tomēr Rietumpapua un Dienvidkamerūna nespēja piedalīties N.F-Board Ģenerālajā asamblejā un Romu apgādes problēmas radīja jaunas šaubas par turnīra izdošanos - likās ka tajā piedalīsies tikai trīs komandas. Tomēr Dienvidkamerūna piekrita aizsūtīt komandu un beigās turnīrā piedalījās tikai četras komandas - par 12 mazāk nekā tika cerēts. Tomēr problēmu ar vīzām dēļ, Dienvidkamerūnas izlase neieradās turnīrā un piedzīvoja tehniskos zaudējumus visās viņu spēlēs. Finālā Lapzeme ar 21-1 sagrāva Monako un kļuva par pirmā VIVA Pasaules kausa ieguvējiem. Otrais VIVA Pasaules kauss notika Jellivārē, Lapzemē no 2008. gada 7. jūlija līdz 13. jūlijam. Interesi piedalīties šajā turnīrā izrādija 12 komandas, tomēr piedalījās tikai 5. Turnīrā uzvarēja Padānija, kas finālā ar 2-0 pārspēja asīriešus. Mājnieki Lapzeme ierindojās trešajā vietā. 2009. gada turnīru uzņema Padānija. Tas notika dažos svarīgos Ziemeļitālijas stadionos. Fināls notika Veronā 2009. gada 27. jūnijā un tajā mājnieki savu skatītāju priekšā ar 2-0 pārspēja Irākas Kurdistānu un otro reizi pēc kārtas ieguva kausu. Goco uzņēma 2010. gada turnīru., kurš notika no 31. maija līdz 6. jūnijam. Tajā, tāpat kā 2009. gadā, piedalījās 6 komandas. Uzvaru trešo reizi pēc kārtas izcīnīja Padānija, kas finālā ar 1-0 pārspēja Irākas Kurdistānu. 2012. gada turnīrs notika Irākas Kurdistānā. Tajā piedalījās 9 izlases un tas ir lielākais skaits izlašu, kas piedaljušās FIFA neakceptētajām izlasēm. Pēdējo trīs reižu uzvarētāja Padānija šoreiz nepiedalījās tāpēc bija skaidrs, ka būs jauns uzvarētājs. Finālā mājnieki ar 2-1 pārspēja Ziemeļkipru, kurai tas bija pirmais turnīrs, kurā tā piedalījās, bet neuzvarēja. VIVA Pasaules kausa trofeju ir dizainējis franču skulptors Žerārds Pigaults un tā tiks nosaukta par Nelsona Mandelas trofeju, godājot bijušo Dienvidāfrikas prezidentu. 3  Padānija 1  Lapzeme 1  Kurdistāna ^ Izstājās pirms turnīra sākuma vīzu problēmu dēļ. Steve Menary. «Worlds apart». World Soccer Magazine, October 2006. 105. lpp. Outcasts! The Lands That FIFA Forgot: Viva World Cup 2012 «NF-Board Opens Registrations for the 1st Viva World Cup in Northern Cyprus». 2005. gada 1. jūlijs.