Honkongas Starptautiskais komerccentrs (ķīniešu: 環球貿易廣場; angļu: Hong Kong International Commerce Centre, saīsināti ICC Tower) ir 484 metrus augsts 118 stāvu komerciāls debesskrāpis Rietumkouluņā, kura būvniecība tika pabeigta 2010. gadā. Tas ir daļa no virs Kouluņas metrostacijas uzbūvētā Union Square projekta. 2014. gadā tā ir septītā augstākā ēka pasaulē, kā arī ceturtā augstākā ēka pasaulē pēc stāvu skaita, kā arī augstākā ēka Honkongā. Ēkā atrodas The Ritz-Carlton viesnīca un skatu laukums 100. stāvā ar nosaukumu Sky100. ICC tornis atrodas pretī otrjai augstākajai ēkai Honkongā, 2 International Finance Centre (IFC), kurš atrodas Viktorijas ostas otrā krastā Honkongas salas centrālajā daļā. Arī IFC torni projektēja Sun Hung Kai Properties kopā ar citu lielu Honkongas nekustamo īpašumu attīstītāju Henderson Land. Vairāki avoti norāda, ka ēkā ir 118 stāvi, daži norāda, ka tam ir 118 stāvi virs zemes un 4 stāvi pazemē, bet citi, ieskaitot Council on Tall Buildings and Urban Habitat (CTBUH) piemin 108 stāvus virs zemes un 4 zem zemes. CTBUH atzīmē, kas viņu "stāvu skaits var atšķirties no citiem publicētiem avotiem, jo dažos pasaules reģionos konkrēti stāvi netiek iekļauti (piemēram, 4, 14, 24, u.c. stāvs Honkongā)". Ēkā ir stāvs ar numuru 118, kas ir daļa no Ritz-Carlton viesnīcas. International Commerce Centre CTBUH Skyscraper Database vietnē International Commerce Centre Emporis vietnē International Commerce Centre Glass Steel and Stone vietnē International Commerce Centre SkyscraperPage vietnē International Commerce Centre Structurae vietnē «International Commerce Centre». Sun Hung Kai Properties Limited. Skatīts: 2012. gada 14. novembris. The Ritz-Carlton, Hong Kong: Hotel information Vikikrātuvē par šo tēmu ir pieejami multivides faili. Skatīt: International Commerce Centre. Ēkas vietne Raksts par International Commerce Centre Building Journal, 2011. gada aprīlis. Elements lielveikala tīmekļa vietne Union Square Sākotnējais piedāvājums