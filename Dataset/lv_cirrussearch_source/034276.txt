Meirs Rauhs (angļu: Meir Rauch; 1909. gada 15. oktobris Pievislas apgabals — 1983. gada 1. augusts Izraēla) bija Izraēlas šahists. Piedzimis Žoliņjas ciemā tagadējās Polijas Piekarpatu vojevodistes Laņcutas apriņķī. 1930. gados emigrējis uz Palestīnu. Sākoties Otrajam pasaules karam atradies Buenosairesā, kur notikusi 8. šaha olimpiāde, kurā Rauhs pārstāvējis Palestīnas komandu. Līdzīgi kā daudzi citi šahisti nolēmis neatgriezties kara pārņemtajā Eiropā un visu kara laiku palicis Argentīnā. 1945. gadā atgriezies Palestīnā. 1960. gados bijis Rēti vārdā nosauktā šaha kluba biedrs Telavivā. Bijis arī Izraēlas rekordists "aklajā" (neskatoties uz galdiņu) šaha simultānspēlē ar astoņiem spēlētājiem. OlimpBase :: Men's Chess Olympiads :: Meir Rauch Jewish Chess History Šahista profils chessgames.com mājaslapā (angliski) Šahista profils 365chess.com mājaslapā (angliski)