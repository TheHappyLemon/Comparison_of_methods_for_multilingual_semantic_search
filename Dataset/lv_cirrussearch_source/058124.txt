Dominiks Soboslai (ungāru: Dominik Szoboszlai; dzimis 2000. gada 25. oktobrī) ir ungāru futbolists, spēlē pussarga pozīcijā, Ungārijas futbola izlases dalībnieks. Kopš 2023. gada jūlija Soboslai pārstāv Anglijas Premjerlīgas klubu Liverpool. Savu karjeru Soboslai sāka Zalcburgas "Red Bull" rezerves komandā Liefering. 2018. gadā viņš debitēja Red Bull komandā, 2018—2019. gada sezonā kļūstot jau par pamatsastāva spēlētāju. Trīs sezonu laikā viņš ar komandu izcīnīja četrus Austrijas Bundeslīgas titulus. 2021. gada janvārī viņš par aptuveni 20 miljoniem eiro pārcēlās uz Vācijas Bundeslīgas komandu RB Leipzig. Viņš kļuva par dārgāko Ungārijas futbolistu. RB Leipzig sastāvā divas reizes kļuva par Vācijas kausa ieguvēju. 2023. gada jūlijā parakstīja piecu gadu līgumu ar Anglijas Premjerlīgas komandu Liverpool. Ungārijas futbola izlases sastāvā Soboslai debitēja 2019. gada 21. martā pret Slovākiju. 2020. gada Eiropas čempionāta kvalifikācijas izslēgšanas spēlē pret Islandi Soboslai guva uzvaras vārtus pēdējā spēles minūtē, nodrošinot Ungārijai finālturnīru. Traumas dēļ nevarēja piedalīties 2020. gada Eiropas čempionāta finālturnīrā. Red Bull Salzburg Austrijas Bundeslīgas čempions: 2017–18, 2018–19, 2019–20, 2020–21 Austrijas kausa ieguvējs: 2018–19, 2019–20, 2020–21 RB Leipzig Vācijas kausa ieguvējs: 2021–22, 2022–23 Liverpool Anglijas Līgas kauss: 2023–24 Individuālie Austrijas Bundeslīgas sezonas labākais spēlētājs: 2019–20 Ungārijas gada sportists: 2020 Ungārijas gada futbolists: 2022 «Youngster Szoboszlai Becomes Most Expensive Hungarian Footballer Ever». Hungary Today (angļu). 2020-12-18. Arhivēts no oriģināla, laiks: 2021-04-17. Skatīts: 2021-08-16. «"Liverpool" par 70 miljoniem iegādājas Ungārijas izlases kapteini Soboslai». sportacentrs.com (angļu). 2023. gada 2. jūlijā. Skatīts: 2023. gada 3. jūlijā. «Hungary reach Euros with dramatic late win». BBC Sport (angļu). Skatīts: 2021-08-16. «Hungary's Szoboszlai to miss Euro 2020 after injury hiatus». sports.yahoo.com (angļu). 2021. gada 1. jūnijā. Skatīts: 2023. gada 3. jūlijā. https://sportacentrs.com/futbols/anglija/25022024-kapteinis_van_deiks_pagarinajuma_sniedz_l «Szoboszlai és Karakas az Év sportolói, Rossi és válogatottja is győzött». m4sport.hu (ungāru). 2021. gada 11. janvārī. Skatīts: 2023. gada 3. jūlijā. «Elismerés: ők lettek 2022 legjobbjai sportáganként a szövetségek szerint». nemzetisport.hu (ungāru). 2022. gada 13. decembrī. Skatīts: 2023. gada 3. jūlijā. Vikikrātuvē par šo tēmu ir pieejami multivides faili. Skatīt: Dominiks Soboslai. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)