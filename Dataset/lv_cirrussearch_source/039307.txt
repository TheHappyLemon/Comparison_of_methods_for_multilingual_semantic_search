Tallinas Zooloģiskais dārzs (igauņu: Tallinna Loomaaed) ir zooloģiskais dārzs Tallinā, Igaunijā. Dibināts 1939. gadā. Šis ir vienīgais zooloģiskais dārzs Igaunijā, un 2012. gadā tajā mājoja 13 336 dzīvnieki, pārstāvot 548 sugas. 1937. gadā Igaunijas šāvēju komanda uzvarēja pasaules čempionātā Helsinkos. No Helsinkiem viņi atgriezās kopā ar jaunu lūsi vārdā Illu. Illu kļuva par pirmo izstādīto dzīvnieku zooloģiskajā dārzā, ko oficiāli atklāja 1939. gada 25. augustā. Lūsis vēlāk tika izvēlēts par zooloģiskā dārza emblēmu. Sākotnēji zooloģiskais dārzs tika izveidots Kadriorgas parka nostūrī. 1940. gadā Igauniju okupēja Padomju Savienība, kas apturēja turpmāko zooloģiskā dārza attīstību. To 1983. gadā pārvietoja uz 89 hektārus lielu teritoriju Veskimetsas apkaimē. Tallinas Zooloģiskajā dārzā ir pasaulē lielākā kalna kazu un aitu kolekcija un liela ērgļu un pūču kolekcija. Zooloģiskajā dārzā ir divas tropu mājas, kurās ir krokodili un citi rāpuļi, kā arī zivis, eksotiski putni, mazie mērkaķi, šimpanzes un mangusti. Ziloņu māja tika atklāta 1989. gadā uz zooloģiskā dārza 50 gadu jubileju. Tajā mitinās čūskas, Āfrikas ziloņi, pundurnīlzirgi, bruņneši un grauzēji. Alpināriums ir zooloģiskajā dārzā kopš 2004. gada. Tajā mājo kalnu aitas, kazas un sniega leopardi. Vidusāzijas komplekss uzbūvēts 2002. gadā un tajā ir tādi dzīvnieki kā Prževaļska zirgi, divkupru kamieļi, bizoni, jaki un hiēnas. Pie Vidusāzijas kompleksa atrodas fazāni un ūdensputnu ezeri, kur mājo pīles, pelikāni, gulbji un citi ūdensputni. Vanagu kalns ir mājas ērgļiem, maitas putniem un pūcēm. Šeit ir sastopami daudzi maitas putni, zelta ērgļi, baltplecu jūras ērgļi, plīvurpūces un citi ērgļi un pūces. «About Us». loomaaed.ee. Tallinn Zoo. Skatīts: 2010. gada 3. jūnijs. Mati Kaal. «TALLINNA LOOMAAIA 2012. AASTA TEGEVUSE ARUANNE» (PDF) (Estonian), 2013. gada 28. februāris. Arhivēts no oriģināla, laiks: 2014. gada 24. martā. Skatīts: 2013. gada 7. maijs. «Discover Tallinn Zoo». scandichotels.com. Scandic. Skatīts: 2010. gada 3. jūnijs.[novecojusi saite] Vikikrātuvē par šo tēmu ir pieejami multivides faili. Skatīt: Tallinas Zooloģiskais dārzs. Oficiālā tīmekļa vietne (igauniski) (angliski) (krieviski) Tallinas Zooloģiskā dārza interaktīvā mājaslapa Arhivēts 2022. gada 31. martā, Wayback Machine vietnē. (igauniski) (angliski) (krieviski)