Ema Klineca (slovēņu: Ema Klinec; dzimusi 1998. gada 2. jūlijā) ir Slovēnijas tramplīnlēcēja, 2021. gada pasaules čempione, vairākkārtēja Slovēnijas čempione. Ema Klineca Pasaules kausa izcīņā piedalās kopš 2013./2014. gada sezonas. 2013. gada 6. decembrī viņa debitēja Pasaules kausa izcīņā jaukto komandu konkurencē un ar Slovēnijas valstsvienību finišēja piektā. Nākamajā dienā viņa debitēja individuālos lēcienos un iekļuva desmitniekā, ierindojoties septītajā vietā. 2016. gada 16. janvārī viņa Saporo finišēja otrā, pirmo reizi sasniedzot pjedestālu Pasaules kausa posmos. Vēlāk, sezonas laikā, viņa ieguva vēl divas godalgotās vietas. 2016. gada ziemas jaunatnes olimpiskajās spēlēs Lillehammerē viņa uzvarēja gan individuālajās, gan, startējot Slovēnijas valstsvienībā, jaukto komandu sacensībās. 2018. gada ziemas olimpiskajās spēlēs Phjončhanā viņa individuālajā konkurencē ierindojās 14. vietā. 2021. gada 25. februārī Ema Klineca kļuva par pasaules čempioni uz normālā tramplīna un atnesa savai valstij pirmo pasaules čempionātu zelta medaļu. Dienu vēlāk slovēniete komandu turnīrā ieņēma otro vietu. «Ski jumper Ema Klinec wins World Championship in Oberstdorf» (angļu). sloveniatimes.com. 2021. gada 25. februāris. Arhivēts no oriģināla, laiks: 2021-05-18. Skatīts: 2021-05-04. Olympedia profils (angliski) FIS profils (tramplīnlēkšana) (angliski) FIS profils (ziemeļu divcīņa) (angliski)