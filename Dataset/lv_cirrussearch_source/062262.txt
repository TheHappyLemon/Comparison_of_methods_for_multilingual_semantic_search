Očamčira (abhāzu: Очамчыра) vai Očamčire (gruzīnu: ოჩამჩირე) ir pilsēta pašpasludinātajā Abhāzijas Republikā, de iure Gruzijas Abhāzijas Autonomajā Republikā. Izvietojusies Abhāzijas dienvidaustrumu daļā Melnās jūras piekrastē Galidzgas upes krastos. Senākā apdzīvotā vieta Očamčiras apvidū zināma kopš 6. gadsimta p.m.ē., kad grieķu jūrasbraucējs un ģeogrāfs Skilaks no Kariandas savā periplā aprakstījis grieķu koloniju Giēnu (Γυένος, Gyēnos). No 2. līdz 7. gadsimtam pilsētas teritorija ietilpa Kolhidas valsts sastāvā. Vēlāk piederējusi abhāzu un gruzīnu kņazistēm. 1926. gadā piešķirts pilsētas statuss. Gruzīnu—abhāzu konflikta laikā pilsēta stipri cietusi. «Očamčira». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 525. lpp. Vikikrātuvē par šo tēmu ir pieejami multivides faili. Skatīt: Očamčira.