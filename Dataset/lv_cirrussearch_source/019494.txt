Bion-M № 1 (Бион-М №1) bija Krievijas kosmiskais aparāts no Bion sērijas. Tas paredzēts kosmiskās bioloģijas, fizioloģijas un biotehnoloģiju eksperimentu veikšanai. Orbītā palaists 2013. gada aprīlī; pēc 30 dienu misijas nolaidās Krievijas teritorijā. Bion-M № 1 programmā piedalījās 20 Krievijas un 15 ārvalstu organizācijas. Galvenā no tām bija Krievijas Zinātņu akadēmijas Medicīniski bioloģisko problēmu institūts. Kosmosā tika sūtītas 45 mājas peles (Mus musculus), 15 gekoni (Chondrodactylus), 8 mongoļu smilšpeles (Meriones unguiculatus), zivis Oreochromis mossambicus, 20 vīngliemeži (Helix pomatia Linnaeus) un citi, tai skaitā mikroorganismi. Bion-M № 1 tika palaists 2013. gada 19. aprīlī 10:00 UTC ar nesējraķeti Sojuz-2.1a no Baikonuras kosmodroma Kazahstanā. Kopā ar to palaisti pavadoņi OSSI-1, BeeSat-2, BeeSat-3, SOMP, Dove 2, AIST № 2, kuri bija piestiprināti pie Bion korpusa un atdalīti periodā starp 4. un 35. Zemes apriņķojumu. Pēc 30 dienām Bion-M №1 lidojums beidzās. 19.05. 02:32 UTC nolaižamais aparāts atdalījās no ierīču nodalījuma. 03:12 UTC tas nolaidās uz zemes, netālu no Orenburgas. Aparatūras kļūmju un stresa dēļ bojā gāja visas mongoļu smilšpeles, 39 mājas peles, visas zivis. 2013 - Launches to Orbit and Beyond «Бион-М» №1 ГНПРКЦ "ЦСКБ-ПРОГРЕСС" (krieviski)/(angliski) Bion-M 1, 2 Gunter's Space Page (angliski)