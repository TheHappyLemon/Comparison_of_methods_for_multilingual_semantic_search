Metso Oyj (agrākie nosaukumi Outotec, Metso Outotec) ir Somijas uzņēmums, kas izstrādā, ražo, pārdod un licencē iekārtas un tehnoloģijas minerālu ieguvei, apstrādei, metalurģijai un šķembu drupināšanai. Tā galvenā mītne atrodas Helsinkos. Uzņēmums ir dibināts 2006. gadā, no metalurģijas uzņēmuma Outokumpu atdalot metāla apstrādes iekārtu ražotāju Metso Outotec. 2020. gadā Outotec apvienojās ar uzņēmuma Metso Minerals nodaļu, un kopš 2023. gadā maija tā nosaukums ir Metso. Metso Oyjakcijas tiek kotētas Nasdaq Helsinki biržā. Lielākie investori (2023. gada jūnijs): Solidium Oy (14,90 %), Varma pensiju fonds (2,91 %), Ilmarinen pensiju fonds (2,73 %). 1940. gadu beigās Somijas metalurģijas uzņēmuma Outokumpu Oyj zinātnieki un inženieri nodarbojās ar jaunu tehnoloģiju pētījumiem metāla ieguvē, meklējot alternatīvas elektroeneroietilpīgajai vara kausēšanai. 1949. gadā Harjavaltas rūpnīcā atklāja revolucionāru procesu, kuru nosauca par uzliesmojuma kausēšanu (somu: Liekkisulatus). Šajā procesā karstumu ieguva, sadedzinot dzelzi un sēru, kuru satur rūda. Uzliesmojuma kausēšana tika izmantota arī citos Outokumpu metalurģiskajos procesos. 1949. gadā Pori tika izveidots Outokumpu metalurģisko pētījumu centrs. 1970. gados Outokumpu Technology atvēra pārdošanas birojus Kanādā, ASV, Meksikā un Brazīlijā, 1980. gados — Peru un Čīlē. Outokumpu Technology arī iepirka saistīto tehnoloģiju uzņēmumus: Kanādas Aisco Systems Inc. (alumīnija tehnoloģijas), Austrālijas Supaflo Ltd. (sabiezinātāji), Čīles Indepro S.A. (inženierija), ASV Carpco, Inc. un Inprosys, Inc. (fiziskā atdalīšana), Norvēģijas Nordberg Mills (smalcinātāji) un Boliden Contech AB (gāzes pārvietošana un precīzā metāla apstrāde). 2001. gada septembrī no Vācijas uzņēmuma Lurgi AG tika iegādāta metalurģijas nodaļa Lurgi Metallurgie GmbH, kas tika iekļauta Outokumpu Technology. 2001. gadā tika nopirkts Vācijas uzņēmums KHD Aluminium Technology GmbH. Ap tūkstošgades miju Outokumpu Technology iegādājās divus filtru ražošanas uzņēmumus: Vācijas Eberhard Hoesch & Söhne GmbH un Nīderlandes Royal Pannevis BV, lai papildinātu savu keramisko filtru produktu līniju. 2004. gadā uzņēmums savu industriālo filtru biznesu (Ceramec, Hoesch un Pannevis) pārdeva Larox Oyj. 2006. gada oktobrī Outokumpu tehnoloģiju nodaļa Outokumpu Technology Oyj tika pārdota ārējiem investoriem. Pēc tam Outokumpu Technology akcijas sāka kotēt Helsinku biržā. 2007. gada februārī uzņēmums iekļuva OMX Helsinki 25 indeksā. Outokumpu turēja 12 % Outokumpu Technology Oyj kapitāldaļu. 2007. gada aprīlī Outokumpu Technology Oyj mainīja nosaukumu uz Outotec Oyj. 2008. gadā tika nopirkts Kanādas kalnrūpniecības un metālapstrādes pakalpojumu uzņēmums Auburn Group. 2009. gadā Outotec un Igaunijas enerģētikas uzņēmums Eesti Energia izveidoja kopuzņēmumu Enefit Outotec Technology, lai attīstītu degslānekļa eļļas ražošanas tehnoloģijas; Outotec jaunajā uzņēmumā ieguva 40 % kapitāldaļu. Kopuzņēmums tika veidots uz Outotec Frankfurtes pētnieciskās laboratorijas bāzes. 2009. gada decembrī Outotec iegādājās uzņēmuma Ausmelt Ltd. 19,9 % akciju. 2010. gadā Outotec iegādājās 98 % Larox akciju; vēlāk visu uzņēmumu pilnībā. 2010. gadā tika nopirkti uzņēmumi: Millteam (smalcinātāji), Edmeston (īpašas tērauda konstrukcijas skābām vidēm). 2011. gadā tika iegādāti uzņēmumi: Kiln Services Austrralia, Energy Products of Idaho, ASH DEC (fosfora pārstrādes bizness), Verical Pressure Filter technology. 2012. gadā Outotec iegādājās uzņēmumus: Backfill Specialists (šahtu atpakaļaizpildīšanas risinājumi), TMA Group (pakalpojumi), Demil Manutenção (pakalpojumi), Numcore (3D attēlošana). 2013. gadā tika nopirkts Austrālijas uzņēmums Scanalyse (mērīšanas programmatūra). 2014. gadā tika iegādāti uzņēmumi: Republic Alternative technologies (ASV), KALOGEO Anlagenbau (Austrija). 2015. gadā tika nopirkti uzņēmumi: Kempe Engeneering, Kovit Engeneering (rūdas atkritumu apstrādes risinājumi, Kanāda), Biomin Dienvidāfrikas BIOX biooksidācijas tehnoloģija, Sinter Plant Services. 2017. gada 1. aprīlī tika izveidota pakalpojumu biznesa nodaļa. 2019. gada 4. jūlijā tika paziņots, ka Outotec apvienosies ar Somijas uzņēmuma Metso Minerals nodaļu. 2020. gada 30. jūnijā tika reģistrēta Metso Minerals atdalīšana no Metso un apvienošana ar Outotec, kā arī Outotec Oyj nosaukuma maiņa uz Metso Outotec Oyj. Apvienotais uzņēmums tika organizēts trīs segmentos: Minerals, Aggregates un Metals & Recycling. 28. oktobrī tika pieņemta jauna stratēģija, kā arī nolemts atteikties no otrreizējās pārstrādes biznesa, kas veidoja aptuveni 6 % uzņēmuma apgrozījuma, fokusējoties uz kalnrūpniecības un šķembu sagatavošana biznesu. 3. novembrī Metso Outotec atbrīvojās no ražotnes Dienvidāfrikas Verīningā, kas raktuvēm piegādāja un apkalpoja sūkņus un rezerves daļas. 9. decembrī tika paziņots, ka Metals bizness tiks reorganizēts, lai uzlabotu konkurētspēju un finanšu rādītājus, kā arī nodrošinātu detalizētāku dažādu biznesu un resursu pārvaldību. 28. decembrī Metso Outotec noslēdza līgumu par alumīnija biznesa pārdošanu Francijas uzņēmumam REEL International. 2021. gada 6. aprīlī Metso Outotec pabeidza alumīnija biznesa pārdošanu Francijas uzņēmumam REEL International. 16. jūlijā tika panākta vienošanās par atkritumu pārstrādes biznesa pārdošanu ģimenes investīciju uzņēmumam Ahlström Capital. 1. oktobrī tika pabeigta uzņēmuma Outotec Turula Oy, kas ražo iekārtas minerālu apstrādes un metālu bagātināšanas rūpniecībai, pārdošanu Lietuvas uzņēmumam UAB Arginta Engineering. 2021. gada 31. decembrī Metso Outotec paziņoja, ka pārdos metāla pārstrādes biznesu (zīmoli Lindemann un Texas Shredder) Zviedrijas uzņēmuma Mimir meitasuzņēmumam; darījums pabeigts 2022. gada 2. jūnijā. 2022. gada janvārī Metso Outotec paziņoja par organizatoriskām pārmaiņām, kurās hidrometalurģija tika pārcelta no metālu biznesa jomas uz minerālu biznesa jomu. Metals segments palika ar jomām: kausēšana, metālu un ķīmiskā apstrāde, melno metālu un siltuma pārnese, kā arī ar tiem saistītie pēcpārdošanas pakalpojumi. Pēc Krievijas iebrukuma Ukrainā 2022. gada martā Metso Outotec paziņoja, ka uz laiku pārtrauc visas piegādes uz Krieviju. Iepriekšējā gadā neto pārdošanas apjoms Krievijā bija 10 % no kopējā uzņēmuma pārdošanas apjoma. Uzņēmumam Krievijā nebija ne savas ražošanas, ne arī piegādes avotu. 3. maijā Metso Outotec pabeidza Ziemeļīrijas mobilo šķembu drupināšanas iekārtu ražotāja Tesab Engineering Ltd iegādi 2023. gadā 4. maijā uzņēmumu pārdēvēja par Metso Oyj. 27. jūnijā tika paziņots, ka Metso iegādāsies Somijas uzņēmumu Ab A. Häggblom Oy, kas ražo raktuvju mašīnu virsbūves un kausus. «Metso Outotecin nimi muuttuu Metsoksi». Metso (somu). 2023-05-04. Skatīts: 2023-07-21. Includes information on largest shareholders and ownership structure of Metso. Metso «Roots in two major metals companies Outokumpu and Lurgi». Arhivēts no oriģināla, laiks: 2012. gada 15. aprīlī. Skatīts: 2012. gada 30. martā. Arhivēts 2012. gada 15. aprīlī, Wayback Machine vietnē. «Outokumpu Technology changes its name to Outotec». Arhivēts no oriģināla, laiks: 2012. gada 29. maijā. Skatīts: 2012. gada 30. martā. Arhivēts 2012. gada 29. maijā, Wayback Machine vietnē. Outotec and Eesti Energia to establish a Joint Venture for development of oil shale processing. Outotec. 2008-11-03. Atjaunināts: 2010-03-09. Metso and Outotec to join together in ‘industry-shaping combination’ im-mining.com, Daniel Gleeson, 4th July 2019 Metso Corporation’s partial demerger has been registered – Metso Corporation and Outotec Oyj have completed the combination of Metso’s Minerals business and Outotec Metso Outotec Metso