Modern Talking ir Vācijas popgrupa — duets Tomass Anderss un Dīters Bolens, kuri kopā uzstājās no 1983. līdz 2003. gadam. Tā pat tiek dēvēta par Vācijas panākumiem bagātāko pop duetu. Dažas no viņu slavenākajām dziesmām ir " You're My Heart, You're My Soul", "You Can Win If You Want", "Cheri, Cheri Lady", "Brother Louie", "Atlantis Is Calling (S.O.S. for Love)" un "Geronimo's Cadillac". Pirmoreiz abi — mūzikas producents Dīters Bolens un šlāgerdziedātājs Tomass Anderss satikās 1983. gadā. Bolens sākotnēji producēja un rakstīja Andersam vācu šlāgerdziesmas, kas diemžēl neguva lielus panākumus. Grupa pastāvēja no 1983. līdz 1987. gadam, kad tā pašķīrās. 1998. gadā grupa atkalapvienojās un veiksmīgi muzicēja, ierakstīja dziesmas un koncertēja līdz pat 2003. gadam, izsludinot par savu "fināla šķiršanos". Tobrīd pasaulē viņu dziesmas un albumi bija izdoti vairāk nekā 120 miljonu eksemplāros. Studijas albumi 1985: The 1st Album 1985: Let's Talk About Love 1986: Ready for Romance 1986: In the Middle of Nowhere 1987: Romantic Warriors 1987: In the Garden of Venus 1998: Back for Good 1999: Alone 2000: Year of the Dragon 2001: America 2002: Victory 2003: Universe