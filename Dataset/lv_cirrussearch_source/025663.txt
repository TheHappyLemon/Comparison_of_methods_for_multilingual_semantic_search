AS PNB Banka (līdz 2018. gadam Norvik Banka) ir Latvijas komercbanka. Tā dibināta 1992. gadā (AS Latvijas starptautiskā biržu banka). 2019. gada 12. septembrī bankai tika pasludināta maksātnespēja un 2020. gada 17. februārī anulēta bankas licence. PNB Banka bija gandrīz 100 tūkstoši klientu, no kuriem 95 % bija Latvijas rezidenti, no tiem divas trešdaļas seniori. Bankai bija plašs filiāļu un norēķinu grupu tīkls Latvijā. 1992. gada 29. aprīlī tika dibināta AS Latvijas starptautiskā biržu banka. 1992. gada 29. septembrī banka pārdēvēta par AS Latvijas ekonomiskā komercbanka. 2004. gada 30. septembrī tā pārsaukta par AS LATEKO banka. 2006. gada 15. decembrī banka pārdēvēta par AS Norvik banka. 2014. gada 16. oktobrī tika paziņots, ka Norvik Banka iegādājusies Krievijas bankas Vjatka Bank 97,75 % akciju. Darījums bijis saskaņots gan ar Latvijas Finanšu un kapitāla tirgus komisiju, gan ar Krievijas Centrālo banku. Pēc aktīvu apjoma 2014. gadā Norvik Banka bija astotā lielākā banka Latvijā. 2017. gada 12. decembrī Norvik banka kontrolējošie akcionāri iesniedza šķīrējtiesas prasību pret Latviju Starptautiskajā investīciju strīdu noregulēšanas centrā (ICSID), sūdzoties par negodīgu, patvaļīgu, nepareizi motivētu un nepamatotu regulatīvu pieeju, ko attiecībā pret banku īstenojušas Latvijas iestādes pretēji Latvijas pienākumiem saskaņā ar starptautiskajām tiesībām. Tāpat tika apgalvots, ka kāda augstu stāvoša amatpersona no bankas kontrolpaketes īpašnieka Grigorija Guseļņikova esot centusies izspiest kukuļus, lai Finanšu un kapitāla tirgus komisija (FKTK) neizdarītu spiedienu pret banku. Šķīrējtiesas prasības iesniegšana esot notikusi pēc neveiksmīgajām sarunām starp Latvijas valdību un banku, kuru laikā no bankas puses piedāvāti vairāki risinājumi, lai panāktu savstarpēju vienošanos un, kas neprasītu finansiālus izdevumus. 2018. gada janvārī par Norvik Banka padomes priekšsēdētāja vietnieku kļuva dāņu politiķis, bijušais NATO ģenerālsekretārs Anderss Fogs Rasmusens. 2018. gada 27. februārī paziņots, ka Grigorijs Guseļņikovs un viņa ģimene ieguvuši tiešu kontroli pār Krievijas banku Vjatka bank, un tā vairs nav vairs nav Norvik banka meitas uzņēmums. 2018. gada februārī Norvik banka starptautiskā arbitrāžā iesniedza prasību pret Latvijas valsti, apgalvojot, ka kāda "augsta ranga Latvijas amatpersona" esot centusies izspiest no bankas kukuļus, ļaunprātīgi izmantojot savu dienesta stāvokli. Grigorijs Guseļņikovs intervijā Associated Press paziņoja, ka Latvijas Bankas prezidents Ilmārs Rimšēvičs daudzus gadus izspiedis kukuļus no Norvik Banka. 2018. gada 9. novembrī banka mainīja nosaukumu uz AS PNB Banka. Bankas nosaukuma maiņa ir nākamais loģiskais attīstības posms iepriekš uzsāktām strukturālām pārmaiņām bankā — stratēģijas maiņu, fokusu uz Latvijas biznesu, vadības komandas stiprināšanu. 2019. gada 15. augustā PNB Banka tiešais uzraugs Eiropas Centrālā banka (ECB) atzina banku par tādu finanšu iestādi, kas ir nonākusi vai nonāks finanšu grūtībās. Savukārt Eiropas Vienotā noregulējuma valde bija pieņēmusi lēmumu neveikt PNB Banka noregulējumu (neveikt pasākumus, lai bankas darbību stabilizētu). Tie bija iemesli, lai 15. augustā Finanšu un kapitāla tirgus komisija apturētu PNB Banka finanšu pakalpojumu sniegšanu un pieņemtu lēmumu par noguldījumu nepieejamību. Tajā pašā dienā pulksten 21:00 visā Latvijā bija pārtraukta PNB Banka karšu, internetbankas maksājumu un bankomātu darbība. 2019. gada 12. septembrī Rīgas pilsētas Vidzemes priekšpilsētas tiesa pasludināja AS PNB Banka par maksātnespējīgu. 2020. gada 17. februārī Eiropas Centrālā banka anulēja PNB Banka licenci. 2020. gada 10. augustā tika paziņots, ka PNB Banka valsts fondēto pensiju 2. pensiju līmeņa ieguldījumu plānu pārvaldīšanas tiesības ir pārdotas "Citadele banka" meitas uzņēmumam CBL Asset Management. 2014. gadā par Norvik Banka vairākuma akcionāru kļuva Londonas investīciju fonda G2 Capital Partners vadošais partneris Grigorijs Guseļnikovs. 2014. gada oktobrī bankas akcionāri Norvik Banka pamatkapitālā ieguldīja 69,6 miljonus eiro. 2015. gada oktobrī par vienu no Norvik Banka akcionāriem kļuva ASV investīciju baņķieris Devons Dodsons Arčers, ar Archer Diversified Investments, LLC. starpniecību bankas kapitālā ieguldot astoņus miljonus eiro, tādējādi iegūstot 6,1 % bankas kapitāldaļu. 2019. gada 28. jūnijā tika paziņots, ka PNB Banka vairākuma (60 %) akcionārs Grigorijs Guseļņikovs pārdos sev piederošās akcijas ASV un Eiropas investoru grupai. Viens no jaunajiem īpašniekiem ir Tuvo Austrumu gāzes un naftas magnāts Rodžers Tamrazs. Viņam pieder 9,99% bankas akciju. Citi akcionāri: Nurlan Abdulov (Lielbritānija) -6.11%, Jeffrey Cooper (ASV) -5.8%. AS PNB Banka padomē darbojas 5 cilvēki. Padomes priekšsēdētājs līdz 2019. gada jūlijam bija Grigorijs Guseļņikovs. Padomes priekšsēdētāja vietnieks — Anderss Fogs Rasmusens, padomes locekļi — Igors Smoļins, Augusts Gustavs Pauls Hannings un Pīters Maikls Odincovs. Bankas valdē darbojas Anna Verbicka, Aleksejs Kutjavins, Dmitrijs Kalmikovs un Natālija Ignatjeva. No 2013. gada līdz 2019. gada 30. jūlijam valdes priekšsēdētājs bija Olivers Bramvels. Bankas aktīvi 2014. gada beigās sasniedza 996,4 miljonus eiro, pateicoties klientu bāzes pieaugumam par 19% jeb 139,5 miljoniem eiro un papildu kapitāla piesaistei no akcionāra 69,6 miljonu eiro apmērā, gada laikā bankas aktīvi palielinājās par 26% jeb 203,5 miljonus eiro. 2015. gadā bankas zaudējumi bija 10,4 miljoni eiro, bet 2016. gadā tā strādāja ar 9,43 miljonu eiro peļņu. Bankas aktīvu apjoms 2018. gada 2. ceturksnī sasniedza 618,7 miljonus eiro. Senioru nodarbinātības programma bankā (kopš 2017. gada) Atbalsts Latvijas Pensionāru Federācijai (kopš 2017. gada) Atbalsts Digital Freedom Festival (kopš 2017. gada) “Eņģeļi pār Latviju” un “Labestības diena” partneris (2017. gads) Brodska/Barišņikova pirmizrāde Londonā (2017. gads) Latvijas Vikipēdijas maratons (2015. gads) Atbalsts Latvijas Biatlona federācijai Platforma pretkorupciju.lv Festivāls par godu Viljama Šekspīra 450 gadei (2014. gads) Televīzijas spēle "Es varu būt premjerministrs" (2014. gads) Latvijas vērtīgāko uzņēmumu TOP101 Tiesa pasludinājusi PNB banku par maksātnespējīgu LETA, 2019. gada 12. septembris Norvik Banka iegādājusies Vjatka Bank akcijas Dienas Bizness, Žanete Hāka, 2014. gada 16. oktobris «Banku sektora statistika (dati uz 2014. gada 30. jūniju)». Arhivēts no oriģināla, laiks: 2015. gada 22. maijā. Skatīts: 2014. gada 30. septembrī. 'Norvik banka' vēršas šķīrējtiesā pret Latviju delfi.lv 2017. gada 20. decembrī Rimšēvičs Norvik Banka īpašnieku vaino afēras īstenošanā Arhivēts 2018. gada 20. februārī, Wayback Machine vietnē. LETA 2018. gada 20. februārī Norvik bankas padomē iecelts bijušais NATO ģenerālsekretārs Rasmusens Zane Atlāce-Bistere, Dienas Bizness, 2018. gada 24. janvāris Guseļņikovs no Norvik bankas atdala Krievijas Vjatka bank LETA/INTERFAX, 2018. gada 27. februāris Norvik banka: Rimšēvičs gadiem ilgi izspiedis kukuļus un pieprasījis atmazgāt Krievijas naudu LETA, 2018. gada 19. februāris DELFI Bizness. «'Norvik banka' maina nosaukumu». delfi.lv (latviešu), 2018-11-09. Skatīts: 2018-11-21. FKTK apturējusi AS PNB Banka darbību Žanete Hāka, Dienas Bizness, 2019. gada 15. augusts Eiropas Centrālā banka (ECB) 17.februārī pieņēmusi lēmumu anulēt AS "PNB Banka" licenci. Zane Atlāce - Bistere, 19.2.2020 Uzsākts intensīvs PNB bankas aktīvu pārdošanas process Db.lv, 10.08.2020 Par Norvik Bankas lielāko īpašnieku kļuvis Grigorijs Guseļņikovs db.lv Norvik Bankas akcijas iegūst ietekmīgs ASV uzņēmējs LETA, 19.10.2015 Grigorijs Guseļņikovs paziņo par PNB bankas akciju pārdošanu LETA, 2019. gada 28. jūnijs Viens no jaunajiem 'PNB bankas' īpašniekiem ir Tuvo Austrumu miljardieris Rodžers Tamrazs LETA, 12.07.2019 Bankas valde https://www.norvik.eu/lv/2014-norvik-results 'Norvik banka' no Latvijas grib piedzīt 200 miljonus eiro Gunita Gailāne, www.DELFI.lv 2018. gada 20. februārī «AS „Norvik Banka” publiskais pārskats, 2018. gada II ceturksnis». «Sociālā atbildība - AS "PNB BANKA"». www.pnbbanka.eu (latviešu). Skatīts: 2018-11-21. «Digital Freedom Festival un Norvik Banka veicinās finanšu tehnoloģiju un inovāciju attīstību». www.reitingi.lv. Skatīts: 2018-11-21. «Norvik Banka kļuvusi par Eņģeļi pār Latviju un Labestības diena partneri». db.lv (latviešu). Skatīts: 2018-11-21. «Norvik Banka atbalsta Brodska/Barišņikova izrādi Londonā». db.lv (latviešu). Skatīts: 2018-11-21. Oficiālā mājaslapa