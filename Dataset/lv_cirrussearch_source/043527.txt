Egans Arlejs Bernals Gomess (spāņu: Egan Arley Bernal Gómez; dzimis 1997. gada 13. janvārī Bogotā) ir Kolumbijas šosejas riteņbraucējs, kurš pārstāv UCI WorldTeam komandu Ineos Grenadiers. Bernals uzvarēja 2019. gada Tour de France, kļūstot par pirmo latīņamerikāni, kas uzvarējis šajās sacensībās. 2021. gada Giro d'Italia viņš guva savu otro uzvaru lielajās tūrēs. Juniora vecumā startējis kalnu riteņbraukšanas sacensībās, pasaules junioru čempionātā izcīnījis sudraba (2014) un bronzas (2015) medaļu. Pēc veiksmīgas 2017. gada sezonas, kad Bernals uzvarēja divos Tour de l'Avenir posmos un kopvērtējumā, viņš parakstīja līgumu ar Team Sky uz nākamo sezonu. 2018. gada maijā Bernals uzvarēja Tour of California kopvērtējumā. 2019. gada martā uzvarēja Parīze—Nica daudzdienu sacensību kopvērtējumā, bet jūnijā arī Tour de Suisse daudzdienu sacensību kopvērtējumā. 2019. gada Toure de France Bernals sāka kā viens no Team Sky līderiem, tomēr vadošā loma bija atvēlēta komandas biedram, iepriekšējā gada tūres uzvarētājam Geraintam Tomasam. Bernals tūri aizvadīja stabili, neuzvarēja nevienā no posmiem, bet vadību pārņēma pēc saīsinātā 19. posma ar kāpumu Col de l'Iseran kalnu pārejā. Vadību Bernals noturēja līdz pat tūres finišam, kļūstot par pirmo kolumbieti un jaunāko tūres uzvarētāju kopš 1909. gada. 2020. gada Tour de France Bernals iesāka kā viens no favorītiem un Ineos Grenadiers līderis, taču, cīnoties ar Criterium du Dauphiné gūtā savainojuma sekām, izstājās pēc 16. posma. 2022. gada janvārī treniņbrauciena laikā Bernals guva traumas, kad iebrauca stāvošā autobusā, pēc šī negadījuma bija nepieciešamas vairākas operācijas, to skaitā mugurkaulam. Marta beigās viņš atsāka treniņus ārpus telpām. Sacensību apritē Bernals atgriezās 16. augustā startējot Danmark Rundt daudzdienu sacensībās. «Egan Bernal, un campeón desde antes de nacer». elespectador.com (Spanish). 2017-08-26. Skatīts: 2017-12-29. «Egan Bernal signs for Team Sky». Cyclingnews.com (Immediate Media Company). 2017. gada 27. augusts. Skatīts: 2018. gada 3. janvāris. «Youngest and Oldest Winners of the Tour de France». TheSouthAfrican.com. Blue Sky Publications. Skatīts: 2019. gada 28. jūlijs. «A Tour for the ages is getting its first South American winner». Oklahoman.com. Associated Press. Arhivēts no oriģināla, laiks: 2019. gada 28. jūlijā. Skatīts: 2019. gada 28. jūlijs. «Colombians dominate at Tour of California». www.cyclingnews.com. Skatīts: 2019-03-17. «Bernal wins Paris-Nice». www.cyclingnews.com. Skatīts: 2019-03-17. «Tour de Suisse: Bernal secures overall victory». www.cyclingnews.com. Skatīts: 2019-07-02. «Tour de France: Bernal takes yellow on shortened stage 19». www.cyclingnews.com. Skatīts: 2019-07-30. «Tour de France 2019 news – Egan Bernal makes history as Caleb Ewan triumphs on Champs-Elysees». Eurosport. 2019-07-28. Skatīts: 2019-07-30. «Egan Bernal is out of the Tour de France». CyclingTips (en-US). 2020-09-16. Skatīts: 2020-09-16. «Egan Bernal undergoes spinal surgery after bus collision». CyclingTips (angļu). 2022-01-25. Skatīts: 2022-01-25. «Egan Bernal is back riding on the road and loving it». CyclingTips (angļu). 2022-03-27. Skatīts: 2022-03-28. Jonny Long. «Egan Bernal back racing while Ineos Grenadiers confirm Carapaz exit». CyclingTips (angļu), 2022-08-15. Skatīts: 2022-08-17. Vikikrātuvē par šo tēmu ir pieejami multivides faili. Skatīt: Egans Bernals. Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)