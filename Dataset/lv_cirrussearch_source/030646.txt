Anišs Kumars Giri (krievu: Аниш Кумар Гири; nīderlandiešu: Anish Koemar Giri; dzimis 1994. gada 28. jūnijā, Sanktpēterburgā) ir Krievijā dzimis Nīderlandes starptautiskais lielmeistars šahā (2009). Piedzimis Krievijā. Giri tēvs ir no Nepālas, bet māte - no Krievijas. Šahu iemācījies spēlēt sešu gadu vecumā. 2006. gadā uzvarējis Krievijas junioru (U-12) šaha čempionātā, bet 2007. gadā kļuvis par Krievijas junioru (U-14) bronzas laureātu. Vēlāk sekmīgi piedalījies starptautiskos šaha turnīros, un 2009. gadā FIDE Giri piešķīrusi starptautiskā lielmeistara (GM) nosaukumu. Kļuvis par jaunāko lielmeistaru šaha vēsturē, jo nosaukuma piešķiršanas brīdī Giri bija tikai 14 gadi, 7 mēneši un 2 dienas. Kopš 2009. gada pārstāv Nīderlandi. Trīskārtējais Nīderlandes čempions šahā (2009, 2011, 2012). 2021. gada janvārī izcīnījis 2. vietu Veikanzē (Nīderlande) vadošo lielmeistaru šaha turnīrā. 2021. gada aprīlī Jekaterinburgā izcīnījis 3. vietu Pasaules šaha čempionāta pretendentu turnīrā. 2021. gada jūnijā Bukarestē dalījis 5.-6. vietu Grand Chess Tour 1. posma turnīrā. 2022. gada janvārī izcīnījis 4. vietu tradicionālajā Tata Steel Masters lielmeistaru turnīrā. 2023. gada maijā Bukarestē dalījis 2.-5. vietu starptautiskajā lielmeistaru šaha turnīrā GCT Superbet Chess Classic. 2023. gada novembrī Daglasā izcīnījis 7. vietu "FIDE Grand Swiss" turnīrā. Nīderlandes izlases sastāvā piedalījies šaha komandu sacensībās: Pasaules šaha olimpiādēs piedalījies 3 reizes (2010-2014). Individuālā vērtējumā izcīnījis 3 bronzas (2010, 2014, 2018) medaļas; Pasaules komandu šaha čempionātos piedalījies 1 reizi (2013); Eiropas komandu šaha čempionātos piedalījies 3 reizes (2011-2015). 2015. gada 18. jūlijā apprecējies ar Gruzijas šaha lielmeistari Sopiko Guramišvili. 2016. gada 3. oktobrī ģimenē piedzimis dēls Daniels. «About Anish: Family». Arhivēts no oriģināla, laiks: 2017. gada 25. jūlijā. Skatīts: 2015. gada 6. oktobrī. «About Anish: Chess Activity». Arhivēts no oriģināla, laiks: 2015. gada 30. decembrī. Skatīts: 2015. gada 6. oktobrī. «Dutch chess champions». Arhivēts no oriģināla, laiks: 2010. gada 1. februārī. Skatīts: 2010. gada 1. februārī. Arhivēts 2010. gada 1. februārī, Wayback Machine vietnē. Tata Steel Chess Tournament 2021 2020-2021 FIDE World Chess Candidates Tournament Grand Chess Tour Bucharest 2021 ChessPro. Tata Steel Masters. Вейк-ан-Зее, Нидерланды 2022. Все о турнире 2023 GCT Superbet Chess Classic 2023 FIDE Grand Swiss «Another Chess Wedding: Anish Giri becomes a Son in Law of Georgia, and Sopiko Guramishvili Marries One of the World's Top Players». Arhivēts no oriģināla, laiks: 2017. gada 3. augustā. Skatīts: 2017. gada 6. februārī. Peaceful Round In Moscow As Giri Celebrates Fatherhood Anišs Giri šahista profils vietnē fide.com Anišs Giri šahista profils vietnē chessgames.com Anišs Giri šahista profils vietnē 365chess.com Anišs Giri šahista profils vietnē chesstempo.com Anišs Giri šahista profils vietnē olimpbase.org (Pasaules šaha olimpiādes) Anišs Giri šahista profils vietnē olimpbase.org (Eiropas komandu šaha čempionāti) Anišs Giri šahista profils vietnē olimpbase.org (Pasaules komandu šaha čempionāti)