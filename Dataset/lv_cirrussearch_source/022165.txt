Halmaheras epolethaizivs (Hemiscyllium halmahera) ir bambusa haizivju dzimtas (Hemiscylliidae) haizivs no Indonēzijas. Suga aprakstīta 2013. gadā, izmantojot divus eksemplārus, kas atklāti pie vienas no Moluku arhipelāga salām — Ternates, uz rietumiem no Halmaheras salas. Halmaheras epolethaizivs ir neliela, slaida haizivs ar ļoti garu asti un cilindrisku ķermeni. Maksimālais reģistrētais haizivs garums ir gandrīz 70 cm. Ārēji Halmaheras epolethaizivij vislīdzīgākā ir Čenderavasihas epolethaizivs (Hemiscyllium galei), kas dzīvo pie Rietumpapua krastiem. Tomēr abām sugām ir izteikti atšķirīgs dekoratīvā punktojuma raksturs. Halmaheras epolethaizivs ir gaiši brūnā krāsā un tās ķermeni klāj vairākas tumši brūnu un baltu punktu grupas, kas izkārtotas platu gredzenu veidā. Dzīvo līdz 10 m dziļumam, pārvietojoties pa jūras gultni ar krūšu un vēdera spuru palīdzību. Hemiscyllium halmahera: New Species of ‘Walking’ Shark from Indonesia Allen, G.R., Erdmann, M.V. & Dudgeon, C.L. (2013), "Hemiscyllium halmahera, a new species of Bamboo Shark (Hemiscylliidae) from Indonesia.", aqua, International Journal of Ichthyology, 19 (3): 123—136. «New "Walking Shark" Species Discovered». Arhivēts no oriģināla, laiks: 2014. gada 18. janvārī. Skatīts: 2014. gada 9. janvārī. Video: Hemiscyllium halmahera 'Walking shark' discovered in Indonesia FishBase: Hemiscyllium halmahera Allen & Erdmann, 2013[novecojusi saite]