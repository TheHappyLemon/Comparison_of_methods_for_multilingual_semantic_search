Tinder ir sociālās tīklošanās mobilā vietne, kura ļauj lietotājiem sazināties ar cilvēkiem, kas atrodas viņiem tuvumā. Vietne visbiežāk tiek izmantota kā iepazīšanās vai kontaktu dibināšanas lietotne, bet tai ir arī funkcijas, kas to padara par sociālo mediju lietotājprogrammu. Pievienoties vietnei cilvēki var, izmantojot savus Facebook un Spotify profilus. Sākotnēji vietne veidojās Hatch Labs paspārnē, lietotne tika izveidota 2012. gadā. Līdz 2014. gadam tā reģistrēja aptuveni vienu miljardu “svaidījumu” [swipe – oriģ.] dienā. Tinder ir viena no pirmajām “svaidījumu programmām”, kuras lietotāji izmanto pārlūkošanas iespēju. Lai izrādītu patiku pret citu lietotāju fotoattēliem, “svaida” pa labi, ignorējot – pa kreisi. Tinder dibināja Šons Rads, Džonatans Badīns, Džastins Matīns, Džo Munozs, Dinešs Mūrdžuani, Vitnija Volfa, kura vēlāk pameta organizāciju, lai izveidotu pati savu vietni Bumble. Viens no vietnes dibinātājiem Rads paziņoja, ka impulss lietotnes izveidošanai bija viņa novērojums “neatkarīgi no tā, kas jūs esat, jūs jūtaties daudz komfortablāk iepazīstot kādu, ja zināt, ka otrs cilvēks arī vēlas veidot kontaktu”. Viņš ticēja, ka varētu izveidot “dubultās izvēles” sistēmu, lai potenciāli mazinātu šo stresu. Tāpat Rads pieminēja, ka Tinder aizpilda sociālo tīklošanās plaisu, lai apmierinātu svešiniekus, nevis savienotu ar cilvēkiem, kurus lietotājs jau pazīst. Tinder kļuva populārs vairākās koledžu pilsētiņās un paplašināja savus mērogus uz citām studentu atrašanās vietām. Vietne ieguva “TechCrunch Crunchies Award” balvu kā labākais debijas projekts 2013. gadā. 2013. gada martā, kad lietotni izmantoja tikai dažās vietās, mobilās vietnes direktore Aleksa Matīna paziņoja, ka ar lietotnes palīdzību jaunieši var kontaktēties ar ļaudīm, kurus parasti neuzrunātu. Līdz 2013. gada maijam Tinder bija viena no top 25 sociālo tīklošanās vietņu programmām, pamatojoties uz lietošanas biežumu un lietotāju skaitu. Sākotnēji “svaidīšanas” funkcijas vietā lietotāji izmantoja zaļu “sirdi” vai sarkanu “X”, lai izvēlētos, kā pāršķirstīt attēlus. Izmantojot Facebook, Tinder spēj izveidot lietotāja profilu ar fotoattēliem, kas jau ir augšupielādēti. Tiek apkopota pamatinformācija un analizēts lietotāja sociālais grafiks. Kandidāti, kuriem varētu izveidoties saderība, ir atlasīti, pamatojoties uz ģeogrāfisko atrašanās vietu, abpusējo draugu skaitu un kopīgajām interesēm. Balsoties uz potenciālo lietotāju saderību, lietotne ļauj anonīmi izvērtēt potenciālos kandidātus, “svaidot” to profilus pa labi vai kreisi. Ja divi lietotāji patīk viens otram, tad veidojas “atbilstība” un viņi var kontaktēties ar vietnes palīdzību. Lietotni izmanto aptuveni 196 valstīs. Tinder tiek plaši izmantots visā pasaulē un ir pieejams vairāk nekā 40 valodās. No 2014. gada beigām ik mēnesi lietotni izmanto apmēram 50 miljoni cilvēku, vidēji dienā izveidojas 12 miljoni “atbilstību”. Lietotāji dienas laikā veic vienu miljardu “svaidīšanu”. Minimālais vecums, lai piereģistrētos vietnē, ir 18 gadi. Mike Abrams. Sexuality and Its Disorders: Development, Cases, and Treatment. SAGE Publications, 2016. ISBN 9781483309705. «Tinder Users Are Finding More Matches Thanks To Spotify: Popular 'Anthems' Include Songs From The Weeknd And Drake». Times (Tech). 2. marts 2016. gads. Skatīts: 8. decembris 2017. gads. «Tinder, the Fast-Growing Dating App, Taps an Age-Old Truth». New York Times. 29. oktobris 2014. gads. Skatīts: 8. decembris 2017. gads. «Tinder co-founder Dinesh Moorjani joins Indian mobile dating firm Vee as advisor». Tech Circle. 5. maijs 2015. gads. Skatīts: 8. decembris 2017. gads. «Love Me Tinder». GQ Magazine. 11. februāris 2014. gads. Skatīts: 8. decembris 2017. gads. «Tinder Wins Best New Startup of 2013 – Crunchies Awards 2013». TechCrunch. 13. jūnijs 2015. gads. Skatīts: 8. decembris 2017. gads. Saba Hamedy. «Online Dating on the Go: Apps Shake Up Traditional Dating Websites», 2013. gada 26. marts. Arhivēts no oriģināla, laiks: 2017. gada 15. novembrī. Skatīts: 2017. gada 12. decembris. Katie Humphrey. «Lust at First Photo», 2013. gada 16. maijs. Arhivēts no oriģināla, laiks: 2017. gada 15. novembrī. Skatīts: 2017. gada 12. decembris. «Research says 30% of Tinder users are married». The Guardian. 2015. gada 7 maijs. Skatīts: 2017. gada 12. decembris. «Tinder is banning under 18s - previous limit was 13». The Telegraph. 2016. gada 9. jūnijs. Skatīts: 2017. gada 12. decembris.