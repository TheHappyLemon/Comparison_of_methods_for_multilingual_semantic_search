Eusebio Di Frančesko (itāļu: Eusebio Di Francesco; dzimis 1969. gada 8. septembrī) ir itāliešu futbola treneris un bijušais futbolists. Spēlētāja karjeras laikā pārstāvējis dažādus Itālijas klubus, spēlējis pussarga pozīcijā, bijis Itālijas futbola izlases dalībnieks. Futbolista karjeru sāka Empoli. Pēc tam ir pārstāvējis Itālijas klubus Lucchese un Piacenza. 1997. gadā pievienojās AS Roma, kurā nospēlēja četras sezonas. 2000.—2001. gada sezonā Romas kluba sastāvā kļuva par A sērijas čempionu. 2001. gadā atgriezās Piacenza, bet karjeras noslēgumā spēlēja klubos Ancona un Perugia. Itālijas izlasē debitēja 1998. gada 5. septembrī 2000. gada Eiropas čempionāta kvalifikācijas spēlē pret Velsu. Kopumā izlases rindās aizvadījis 12 spēles. 1998. gada decembrī aizvadījis arī vienu neoficiālu spēli izlases rindās pret FIFA Pasaules zvaigžņu izlasi un guvis vārtus. Šī spēle dažos avotos arī tiek pieskaitīta spēlēm izlasē. Trenera karjeru sāka 2008. gadā Lega Pro komandā Virtus Lanciano. Vēlāk bija galvenais treneris klubos Pescara un Lecce. 2012. gadā kļuva par Sassuolo, kas tolaik spēlēja B sērijā, galveno treneri. Jau savā pirmajā sezonā ar šo klubu uzvarēja līgā un iekļuva A sērijā. 2015.—2016. gada sezonā aizveda klubu līdz 6. vietai A sērijā un izcīnīja ceļazīmi uz UEFA Eiropas līgu. 2017. gada jūnijā kļuva par AS Roma galveno treneri. 2017.—2018. gada UEFA Čempionu līgas sezonā aizveda komandu līdz pusfinālam. 2019. gada 7. martā pēc zaudējuma UEFA Čempionu līgas astotdaļfinālā pret FC Porto tika atbrīvots no amata. 2019. gada jūnijā kļuva par Sampdoria galveno treneri. Tā paša gada oktobrī pēc neveiksmīga sezonas sākuma amatu atstāja. 2020. gada 3. augustā tika apstiprināts par Cagliari galveno treneri, tomēr jau nākamā gada februārī tika atlaists. 2021. gada jūnijā tika apstiprināts par Hellas Verona galveno treneri. Tomēr jau pēc trīs zaudējumiem pirmajās trīs sezonas spēlēs tika atbrīvots no amata. Roma Itālijas Serie A: 2000–01 Sassuolo Itālijas Serie B: 2012–13 «Eusebio Di Francesco - national football team player» (angļu). eu-football.info. Skatīts: 2018. gada 14. aprīlī. «Official: Di Francesco new Roma Coach» (angļu). football-italia.net. 2017. gada 13. jūnijā. Skatīts: 2018. gada 14. aprīlī. «"Roma" atlaiž galveno treneri di Frančesko, vietā gaidāms Ranjēri». sportacentrs.com. 2019. gada 7. martā. Skatīts: 2019. gada 9. martā. «Di Francesco è il nuovo allenatore della Sampdoria». sampdoria.it. 2019. gada 22. jūnijā. Skatīts: 2019. gada 6. jūlijā. «Coach Di Francesco leaves bottom-placed Sampdoria». reuters.com. 2019. gada 8. oktobrī. Skatīts: 2019. gada 12. oktobrī. «Official: Cagliari sack Di Francesco». www.football-italia.net. Skatīts: 2021. gada 10. martā. «Official: Di Francesco new Verona coach». www.football-italia.net (angļu). 2021. gada 7. jūnijs. Skatīts: 2021. gada 15. augustā. «Comunicato del Club: Eusebio Di Francesco». hellasverona.it (itāļu). Arhivēts no oriģināla, laiks: 2021. gada 16. septembrī. Skatīts: 2021. gada 14. oktobrī. Vikikrātuvē par šo tēmu ir pieejami multivides faili. Skatīt: Eusebio Di Frančesko. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)