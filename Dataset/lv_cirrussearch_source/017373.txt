Dzjatlava (baltkrievu: Дзятлава; lietuviešu: Zietela) jeb Djatlova (krievu: Дятлово) ir pilsēta un rajona centrs Baltkrievijas rietumos. Rakstos pirmoreiz minēta 1498. gadā, kad tā tika dāvināta Konstantinam Ostrožskim. 17. gadsimtā pilsētiņa pārgāja Sapehu īpašumā. Līdz Polijas Trešajai dalīšanai 1795. gadā, kad Dzjatlava iekļāvās Krievijā, tā bija Lietuvas lielkņazistes (Žečpospolitas) sastāvā. Starp pasaules kariem — Polijā. Pilsētas apkārtnē līdz Otrajam pasaules karam dzīvoja lietuviešu mazākumtautība, kuru dialekts pēc valodnieka Vladimira Toporova domām, liecināja, ka tie varētu būt lietuviskojušies jātvingi. Dzjatlava ir rabīna Izraela Meira Kagana (ישראל מאיר הכהן,1838— 1933, Hafeca-Haīma) dzimtā pilsēta. 1944. gadā pie Dzjatlavas krita Jānis Fogelis. Vikikrātuvē par šo tēmu ir pieejami multivides faili. Skatīt: Dzjatlava. Dzjatlava vietnē "Baltkrievijas globuss" (krieviski) Q125194897.