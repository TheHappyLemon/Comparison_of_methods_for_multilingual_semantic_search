Semka Sokoloviča-Bertoka (horvātu: Semka Sokolović-Bertok; 1935. gada 22. decembris Sarajeva — 2008. gada 4. marts Zagreba) bija bosniešu izcelsmes Horvātijas aktrise un šahiste. Piedzimusi bosniešu ģimenē Sarajevā. Tēvs Rasims bijis finanšu inspektors, taču nomiris, kad meitai bijuši tikai trīs gadi. Viņas māte Abida bijusi šuvēja. Vecākā māsa Badema Sokoloviča (1929–1969) kļuvusi par mecosoprāna dziedātāju. Jaunībā Semka nodarbojusies ar šahu, kurā sasniegusi labus panākumus, astoņas reizes izcīnot Horvātijas junioru šaha čempiones nosaukumu. Bijusi precējusies starptautisko meistaru šahā Mario Bertoku (1929–2008). Kļuvusi par aktrisi Horvātijas Nacionālajā teātrī Zagrebā (horvātu: Hrvatsko narodno kazalište u Zagrebu). 1956. gadā debitējusi kino. Piedalījusies TV filmās Kineski zid (1967), Roko i Cicibela (1978). 1980. gadā tēlojusi skolas direktori satīriskā komēdijā Majstori, majstori! (angļu: All That Jack's). 2000. gados piedalījusies filmās Kod amidže Idriza (angļu: Days and Hours, 2004) un Grbavica (2006). 2005. gada novembrī žurnāla Hollywood horvātu versijas skatītāju aptaujā "Labākā Horvātijas visu laiku kinozvaigzne" ieņēmusi 10. vietu. 2011. gadā līdzīgā aptaujā bijusi 8. vietā. Nomirusi pēc insulta izraisītas iekšējās asiņošanas. «Suze i smijeh za divu». Arhivēts no oriģināla, laiks: 2016. gada 4. martā. Skatīts: 2017. gada 26. aprīlī. «Umrla Semka Sokolović-Bertok». Arhivēts no oriģināla, laiks: 2018. gada 12. janvārī. Skatīts: 2017. gada 26. aprīlī. 50 Best Croatian Actresses of All Time Semka Sokolovic-Bertok (1935–2008) aktrises profils vietnē imdb.com