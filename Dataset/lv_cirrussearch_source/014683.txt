Šarls Ogistēns Kulons (franču: Charles-Augustin de Coulomb; dzimis 1736. gada 14. jūnijā, miris 1806. gada 23. augustā) bija franču fiziķis. 1781. gadā kļuva par Francijas Karaliskās Zinātņu akadēmijas locekli. Rakstījis zinātniskus darbus mehānikā, elektrostatikā, magnetostatikā. Viņš vislabāk pazīstams ar elektrostatikas pamatlikuma — Kulona likuma — atklāšanu un noformulēšanu, tāpat formulējis sausās berzes likumu, izgudrojis vērpes svarus. Zinātnieka vārdā ir arī nosaukta elektriskā lādiņa pamatmērvienība kulons (C). Kulona likumu atklājis ar paša izveidoto vērpes svaru palīdzību. 1780. gadu otrajā pusē viņš izveidoja mūsdienu elektrostatikas pamatus. Bruno Rolovs. Par fiziku un fiziķiem. Rīga : Zinātne, 1989. 282. lpp. Latvijas padomju enciklopēdija. 51. sējums. Rīga : Galvenā enciklopēdiju redakcija. 558. lpp. Valdis Rēvalds. Fizikas un tehnikas vēstures lappuses. Latvijas Universitāte, 2006. 201.—202. lpp. ISBN 9984-802-20-5.