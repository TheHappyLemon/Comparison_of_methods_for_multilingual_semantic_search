Beikersfīlda (angļu: Bakersfield) ir pilsēta Kalifornijas štatā, ASV. Kerna apgabala administratīvais centrs. Atrodas pa vidu starp Frezno un Losandželosu, aptuveni 180 km attālumā no abām šīm pilsētām. Saskaņā ar 2010. gada tautas skaitīšanas datiem pilsētas iedzīvotāju skaits sasniedza 347 tūkstošus, šī ir 9. lielākā pilsēta Kalifornijā un 52. lielākā ASV. Dažkārt tiek saukta par "Rietumu Našvilu" (Nashville West) tās saistības ar kantrimūziku dēļ. Pilsēta nosaukta Tomasa Beikera vārdā. 1952. gadā pilsētā postījumus nodarīja 7,3 magnitūdu zemestrīce. Netālu no pilsētas atrodas Edvardsa gaisa spēku bāze un Sekvoju nacionālais parks. Encyclopædia Britannica ieraksts (angliski) https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022.