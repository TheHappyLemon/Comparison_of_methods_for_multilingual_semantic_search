Celle (vācu: Celle) ir pilsēta un Celles rajona administratīvais centrs Lejassaksijā, Vācijā. Pilsēta atrodas Vēzeres pietekas Alleres krastos, tajā dzīvo vairāk kā 70 000 iedzīvotāju. Cellē ir labi saglabājušās vairāk kā 400 koka celtnes, padarot to par vienu no nozīmīgākajiem koka celtņu kompleksiem Vācijā. Nozīmīgākie pilsētas simboli ir 1530. gadā celtā hercoga pils un 1308. gadā celtā baznīca ar balto torni, no kura paveras skats uz pilsētu. Otrā Pasaules kara laikā netālu no pilsētas atradās Bergenes-Belzenes koncentrācijas nometne, kurā nomira ebreju meitene Anna Franka, kuras dienasgrāmata ir izdota grāmatā un stāsta par ebreju dzīvi Otrā Pasaules kara laikā. Celle atrodas Aller upes krastos un 40 kilometrus uz ziemeļaustrumiem no Hanoveras, 60 kilometrus uz ziemeļrietumiem no Braunšveigas un 120 kilometrus uz dienvidiem no Hamburgas. Ar vairāk nekā 68 000 iedzīvotājiem tā ir trešā lielākā pilsēta Lejassaksijā pēc Hanoveras un Hamburgas. Celles apkārtnē atrodas 17 ciemi un pilsētas, kurās iedzīvotāju skaits nepārsniedz 10 000. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Celle. Encyclopædia Britannica raksts (angliski) Brockhaus Enzyklopädie raksts (vāciski)