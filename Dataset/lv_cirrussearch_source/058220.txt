Migels Munjoss Mosuns (spāņu: Miguel Muñoz Mozún, dzimis 1922. gada 19. janvārī, miris 1990. gada 16. jūlijā) bija Spānijas futbolists un futbola treneris. Savas spēlētāja karjeras sākumā Munjoss pārstāvēja Spānijas komandas CD Logroñés, Racing de Santander un Celta de Vigo. 1948. gadā viņš pievienojās Real Madrid. Kopā ar Real komandu viņš izcīnīja četrus La Liga titulus un trīs Eiropas kausa trofejas. 1959. gadā Munjoss, pēc savas spēlētāja karjeras beigām, kļuva par Real Madrid galveno treneri. Laiks, kurā Munjoss vadīja Real Madrid tiek uzskatīts par vienu no kluba veiksmīgākajām ērām. Kopā tika izcīnīti deviņi La Liga tituli, divreiz uzvarēts Copa del Rey un Eiropas kausā. 1960. gadā viņš kļuva par pirmo, kas Eiropas kausa trofeju ieguvis gan kā spēlētājs, gan kā treneris. 1974. gadā pēc 16 sezonām, Munjoss pameta Real Madrid komandu. Vēlāk vadījis citas Spānijas komandas, kā Granada, Las Palmas un Sevilla. 1982. gadā, pēc Spānijas izstāšanās FIFA Pasaules kausa grupu turnīrā, Munjoss sāka trenēt Spānijas izlasi. Vadījis komandu 1984. un 1988. gada Eiropas čempionātā, kā arī 1986. gada FIFA Pasaules kausā. Real Madrid La Liga: 1953–54, 1954–55, 1956–57, 1957–58 Copa Latina: 1955, 1957 Eiropas kauss: 1955–56, 1956–57, 1957–58 Real Madrid La Liga: 1960–61, 1961–62, 1962–63, 1963–64, 1964–65, 1966–67, 1967–68, 1968–69, 1971–72 Copa del Rey: 1961–62, 1969–70 Eiropas kauss: 1959–60, 1965–66 Starpkontinentālais kauss: 1960 Munzüger Sport profils (vāciski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)