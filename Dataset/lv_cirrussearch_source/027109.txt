"Putncilvēks" (angļu: Birdman or (The Unexpected Virtue of Ignorance)) ir 2014. gada amerikāņu melnā komēdija, kuras režisors, viens no scenārija autoriem un producentiem ir Alehandro Gonsaless Injaritu. Filma ir par Holivudas aktieri, kas ir slavens ar supervaroņa lomu filmā un cenšas izveidot Reimonda Kārvera stāsta adaptāciju Brodvejā. Tajā galvenās lomas attēlo Maikls Kītons, Zaks Galifjanakis, Edvards Nortons, Andrea Raisboro, Eimija Raiena, Emma Stouna, Naomi Votsa. Filmas pirmizrāde notika 2014. gada 27. augustā Venēcijas starptautiskajā kinofestivālā, kinoteātros ASV — 2014. gada 17. oktobrī, kinoteātros Latvijā — 2015. gada 16. janvārī. Filma guva labus panākumus, tāpat tika atzīta par vienu no 2014. gada labākajām filmām, vairāku desmitu kritiķu vērtējumā — labākā filma. "Putncilvēks" ticis nominēts dažādiem apbalvojumiem. Filma tika nominēta 87. Kinoakadēmijas balvai 9 nominācijās, 4 nominācijās — "Labākā filma", "Labākais režisors", "Labākais oriģinālscenārijs" un "Labākais operatora darbs" — tika gūta uzvara. Amerikas Kinoinstitūts to atzina par vienu no 11 gada labākajām filmām. Uzmanību! Turpmākajā tekstā var tikt atklātas nozīmīgas detaļas par filmas saturu! Rigans Tompsons (Maikls Kītons) ir agrāk populārs Holivudas aktieris, kas slavu iemantojis ar supervaroņa Putncilvēka attēlošanu filmās pirms dažām desmitgadēm. Riganu moka Putncilvēka balss, kas viņu kritizē. Rigans cenšas atgūt slavu, Brodvejā iestudējot Reimonda Kārvera īsā stāstā What We Talk About When We Talk About Love adaptāciju. Rigans ir izrādes autors, režisors un aktieris. Izrādes producents ir Rigana draugs un jurists Džeiks (Zaks Galifjanakis), izrādē vēl piedalās Rigana draudzene Lora (Andrea Raisboro) un Brodvejā savu pirmo lomu spēlējošā Leslija (Naomi Votsa). Rigana meita Sema (Emma Stouna), kas atkopjas no atkarības, ir tēva asistente. Mēģinājuma laikā aktierim Ralfam, kura aktierspēli Rigans un Džeiks uzskata par briesmīgu, uzkrīt gaismas armatūra. Rigans vēlāk atzīstas, ka negadījumu izraisījis viņš, lai varētu aizstāt Ralfu. Viņš tiek aizstāts ar Maiku (Edvards Nortons). Pirmie mēģinājumi skatītāju priekšā ir visai neveiksmīgi. Kad uz skatuves džins tiek samainīts ar ūdeni, Maiku tas sanikno, viņš sāk strīdu ar Riganu izrādes laikā. Izrādes laikā, izspēlējot ainu gultā, Maiks cenšas pa īstam pārgulēt ar Lesliju, kura vēlāk sarīko skandālu. Pēc izrādes Rigans izlasa sākotnējo preses apskatu un saprot, ka Maiks ir nozadzis publikas uzmanību. Tomēr Džeiks mudina turpināt darbu. Rigans sastrīdas ar savu meitu Semu, kad pieķer viņu, lietojot marihuānu. Sema atbild ar pārmetumiem Riganam, kritizē viņa iestudējumu. Aizkulisēs pēdējā mēģinājuma laikā pirms pirmizrādes Rigans pamana flirtējošos Semu un Maiku. Pauzes laikā Rigans uz brīdi iziet ārpus teātra un nejauši aizver durvis no ārpuses. Viņa halāts iespiežas durvīs, to nevar izvilkt un Rigans paliek puskails. Lai nokļūtu atpakaļ teātrī un paspētu laikā uz skatuves, Riganam nākas šķērsot Taimskvēru. Garāmgājēji viņu atpazīst kā Putncilvēku. Rigana popularitāte strauji ceļas tiešsaistē. Pēc mēģinājuma izrādes Rigans satiek ietekmīgu kritiķi Tabitu Dikinsoni. Viņa izturas nedraudzīgi, saka, ka ienīst Holivudas slavenības, kas izliekas par aktieriem. Riganam viņa apsola "iznīcināt" izrādi ar negatīvu recenziju. Rigans piedzeras un atslēdzas uz ielas. Nākamajā dienā viņš redz halucinācijas — viņš sarunājas ar Putncilvēku, kas cenšas pārliecināt viņu uzņemt vēl vienu filmu par Putncilvēku. Halucināciju ietekmē Riganam dažkārt arī šķiet, ka viņš var lidot kā Putncilvēks. Pirmizrādes laikā Rigans izmanto īstu pistoli izrādes noslēdzošajai ainai, kurā viņa tēls nogalina sevi. Rigans uz skatuves iešauj sev galvā, bet īsti netrāpa. Lode sakropļo viņa degunu. Riganam visa zāle velta ovācijas, izņemot kritiķi Tabitu, kas pamet telpu aplausu laikā. Vēlāk slimnīcā Džeiks Riganam izklāsta, ka Tabita savā recenzijā pašnāvības mēģinājumu nosaukusi par jaunu tēlošanas metodi, ko apzīmējusi kā "superreālismu". Arī Sema apciemo tēvu slimnīcā. Bet kamēr Sema uz brīdi iziet, Rigans uzkāpj uz palodzes. Kad Sema atgriežas palātā, Rigans ir pazudis. Viņa satraukta paskatās lejup, bet tad augšup debesīs un pasmaida, it kā būtu tur ieraudzījusi tēvu lidojam. Maikls Kītons attēlo Riganu Tompsonu/Putncilvēku Edvards Nortons attēlo Maiku Šaineru, pazīstamu Brodvejas aktieri Emma Stouna attēlo Semu Tompsoni, Rigana meitu un asistenti Naomi Votsa attēlo Lesliju, Maika bijušo draudzeni un aktrisi Zaks Galifjanakis attēlo Džeiku, Rigana advokātu un draugu Andrea Raisboro attēlo Loru, aktrisi un Rigana draudzeni Eimija Raiena attēlo Silviju Tomsoni, Semas māti un Rigana bijušo sievu Lindsija Dankane attēlo Tabitu Dikinsoni, teātra kritiķi Merita Vīvere attēlo Eniju, skatuves menedžeri Džeremijs Šamoss attēlo Ralfu, aktieri Frenks Ridlijs attēlo Rota kungu Ketrīna O'Salivana attēlo kostīmu asistenti Demjens Jangs attēlo Gabrielu «BIRDMAN (15)». Britu filmu klasifikācijas padome. 2014. gada 11. septembris. Arhivēts no oriģināla, laiks: 2014. gada 30. oktobrī. Skatīts: 2014. gada 29. oktobris. «La Biennale di Venezia - 27 August». Arhivēts no oriģināla, laiks: 2014. gada 26. oktobrī. Skatīts: 2014. gada 17. augusts. Anne Thompson. «How 'Birdman' Got Made: Fox Searchlight and New Regency Partners Tell All (Keaton, Norton, Stone VIDEOS)». Thompson on Hollywood, 2014. gada 21. oktobris. Arhivēts no oriģināla, laiks: 2015. gada 25. februārī. Skatīts: 2015. gada 15. februāris. «Birdman (2014)». Box Office Mojo. Skatīts: 2015. gada 22. februāris. «Venice film festival to kick off with black comedy 'Birdman'». Reuters. 2014. gada 24. jūlijs. Arhivēts no oriģināla, laiks: 2014. gada 17. oktobrī. Skatīts: 2015. gada 10. janvārī. «Film Critic Top 10 Lists». Metacritic. Arhivēts no oriģināla, laiks: 2019-07-10. Skatīts: 2014-12-26. «Best of 2014». CriticsTop10. Skatīts: 2014-12-29. «The Top Ten Lists». Movie City News. Arhivēts no oriģināla, laiks: 2015-01-02. Skatīts: 2015-01-01. «Oscars 2015: Winners list». BBC. 2015. gada 23. februārī. Skatīts: 2015. gada 23. februārī. «AFI List of Top Ten Films Expands to Include 11 Movies». The Hollywood Reporter. 2014. gada 9. decembris. Skatīts: 2014. gada 9. decembris. «BAFTA Nominations: ‘Grand Budapest Hotel’ Leads With 11 – Full List». Deadline.com. 2015. gada 8. janvāris. Skatīts: 2015. gada 9. janvāris. «'Birdman' Tops Golden Globe Field With 7 Nominations». Voice of America. 2014. gada 14. decembris. Skatīts: 2014. gada 14. decembris. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)