ASV Slepenais dienests ir ASV federāla likuma izpildes aģentūra, kas ietilpst ASV valsts drošības departamentā. Līdz 2003. gada 1. martam dienests ietilpa ASV Finanšu departamentā. Zvērinātie biedri tiek sadalīti starp speciālajiem aģentiem un formās tērptajiem nodaļas biedriem. Sākotnējie dienesta pienākumi bija izmeklēt ar finansēm saistītus likumpārkāpumus, taču pēc tam tā pārtapa par pirmo ASV vietējo izlūkošanas un pretizlūkošanas aģentūru. Ar laiku daudzus dienesta pienākumus savā pārziņā pārņēma dažādas citas aģentūras, piemēram, Federālais izmeklēšanas birojs (FIB), Alkohola, tabakas, šaujamieroču un sprāgstvielu birojs (Bureau of Alcohol, Tobacco, Firearms and Explosives; ATF) u.c. ASV Slepenajam dienestam ir divas dažādas atbildības jomas: ar ASV valūtu un Valsts kases vērtspapīriem saistītu kriminālpārkāpumu novēršanu un ASV valūtas viltošanas novēršanu, kā arī lielu krāpšanās gadījumu izmeklēšanu; aizsardzības joma — dienests nodrošina pašreizējo un bijušo augstāko amatpersonu un viņu ģimeņu drošību, piemēram, prezidentam, bijušajiem prezidentiem, viceprezidentiem, prezidenta kandidātiem, ārvalstu vēstniekiem u.c. https://www.dhs.gov/sites/default/files/publications/DHS%20BIB%202019.pdf Reese, Shawn (December 16, 2009), The U.S. Secret Service: An Examination and Analysis of Its Evolving Missions, Congressional Research Service https://web.archive.org/web/20230514174519/https://www.secretservice.gov/about/leadership Vikikrātuvē par šo tēmu ir pieejami multivides faili. Skatīt: ASV Slepenais dienests. Oficiālā tīmekļa vietne