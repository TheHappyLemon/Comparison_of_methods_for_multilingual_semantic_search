Kazimežs Dejna (poļu: Kazimierz Deyna, dzimis 1947. gada 23. oktobrī, miris 1989. gada 1. septembrī) bija Polijas futbolists. Spēlējis uzbrūkošā pussarga pozīcijā, bijis Polijas futbola izlases dalībnieks. No 1966. līdz 1978. gadam spēlējis Polijas komandā Varšavas "Legia", kur izcīnījis divus Ekstraklasa čempionu titulus. 1978. gadā pievienojies Anglijas komandai Manchester City, kļūstot par pirmo poli Anglijas augstākajā divīzijā. Savu karjeru noslēdzis ASV komandā San Diego Sockers. Polijas futbola izlases sastāvā spēlējis no 1968. līdz 1978. gadam. Kopumā piedalījies 97 mačos, kuru laikā guvis 41 vārtus. Ieguvis zelta medaļu 1972. gada vasaras olimpiskajās spēlēs un sudraba medaļu 1976. gadā. Izcīnījis trešo vietu 1974. gada FIFA Pasaules kausā. Gājis bojā autoavārijā 1989. gada 1. septembrī, Sandjego, ASV. 1994. gadā Polijas Futbola asociācija izraudzījās Dejnu kā visu laiku labāko poļu futbolistu. Viņa 10 numuru iemūžināja gan Legia, gan Sockers. Varšavas "Legia" Ekstraklasa: 1968–69, 1969–70 Polijas kauss: 1966, 1973 Polija Vasaras olimpiskās spēles zelta medaļa: 1972 Vasaras olimpiskās spēles sudraba medaļa: 1976 FIFA Pasaules kauss trešā vieta: 1974 Individuālie sasniegumi Olimpisko spēļu labākais vārtu guvējs: 1972 Polijas gada futbolists: 1973, 1974 Olympedia profils (angliski) Munzüger Sport profils (vāciski) WorldFootball profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)