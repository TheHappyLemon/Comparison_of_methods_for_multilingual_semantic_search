Sergejs Naumovs (dzimis 1969. gada 4. aprīlī Rīgā) ir bijušais Latvijas hokejists, vārtsargs, Latvijas hokeja izlases dalībnieks, pēc karjeras beigām 2009. gadā — vārtsargu treneris. Pašlaik (2020) Naumovs ir Kontinentālās hokeja līgas kluba Maskavas "CSKA" vārtsargu treneris. Savu karjeru Naumovs uzsāka Rīgas "Dinamo" rindās, savas karjeras laikā ir spēlējis galvenokārt Krievijā, un Ziemeļamerikā, divas sezonas viņš aizvadīja Zviedrijā. Latvijas hokeja izlases sastāvā pirmoreiz viņš piedalījās 1993. gada Pasaules čempionātā, kopš tā laika viņš spēlējis 11 Pasaules čempionātos, kā arī 2002. un 2006. gada Olimpiskajās spēlēs. Pasaules čempionāta C divīzijā labākais vārsargs — 1993 Pasaules čempionāta B divīzijā zvaigžņu spēles dalībnieks — 1994, 1995 Pasaules čempionāta B divīzijā labākais vārsargs — 1995 Pasaules čempionāta B divīzijā Latvijas izlases vērtīgākais spēlētājs — 1995 Rietumkrasta hokeja līgas labākais vārtsargs — 1996 Rietumkrasta hokeja līgas izslēgšanas kārtas vērtīgākais spēlētājs — 1996, 1999 Savu trenera karjeru Naumovs uzsāka 2009. gadā, kad kļuva par KHL kluba Rīgas "Dinamo" vārtsargu treneri, šajā amatā strādājot nākamās trīs sezonas. 2012. gada vasarā viņa vietu ieņēma somu speciālists Mika Tarvainens, taču Sergejs uzsāka darbu "Donbass" klubā. 2014. gadā kļuva par Mitišču "Atlant" vārtsargu treneri. 2015.—2018. gadā strādāja Jaroslavļas "Lokomotiv". No 2018. — 2019. gada sezonas strādā klubā Maskavas "CSKA". «Naumovs varētu kļūt par Maskavas CSKA vārtsargu treneri». Sportacentrs.com (latviešu). 2018-05-22. Skatīts: 2020-04-21. «Naumovs arī nākamajā sezonā būs Maskavas CSKA treneru kolektīvā». TVNET Sports (latviešu). 2020-04-21. Skatīts: 2020-04-21. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski)