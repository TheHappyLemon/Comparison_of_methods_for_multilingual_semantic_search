Smita šaurums (dāņu: Smith Sund, angļu: Smith Sound) ir Nersa šaurumā ietilpstošs jūras šaurums starp Kanādas Elsmīra salu ziemeļrietumos un Grenlandi dienvidaustrumos. Tas savieno Nersa šauruma Keina baseinu ziemeļaustrumos un Bafina jūru dienvidrietumos. Smita šauruma Grenlandes pusē atrodas Aleksandra rags. Šaurums nosaukts angļu diplomāta Tomasa Smita vārdā. Tas notika 1616. gadā, Roberta Bailota un Viljama Bafina ekspedīcijas laikā, turklāt Bafins šaurumu noturēja par līci. Patiesība noskaidrojās tikai 19. gadsimta vidū. Encyclopædia Britannica raksts (angliski)