Belisario Porass Baraona (spāņu: Belisario Porras Barahona, 1856. gada 28. novembris — 1942. gada 28. augusts) bija panamiešu jurists, žurnālists, kā arī politiķis — vairākkārt bijis Panamas prezidents. Ieguvis jurista izglītību universitātē Bogotā, Kolumbijā un Beļģijā. Pēc atgriešanās dzimtenē strādājis žurnālistikā un iesaistījies politiskajā darbībā, pievienojoties Kolumbijas Liberālajai partijai. Politiskā darbības dēļ pametis valsti, apmetoties Nikaragvā, vēlāk Salvadora, kur turpinājis nodarboties ar žurnālistiku un lasījis lekcijas augstskolās. Kad Kolumbijā norisinājās Tūkstoš dienu karš, 1900. gadā atgriezies dzimtenē. Vadījis nemiernieku armiju, tomēr, zaudējis kaujā par Panamas pilsētu, atkal pameta valsti. Pēc Panamas neatkarības proklamēšanas 1904. gadā atgriezies dzimtenē. Līdz 1912. gadam bijis Panamas diplomāts. Kā viens no cīnītājiem par Panamas neatkarību, baudīja popularitāti tautā. Trīs reizes pildījis Panamas prezidenta pienākumus. Viņa prezidentūras laikā tika pieņemta jauna konstitūcija, kā prezidents rūpējies par jaunās valsts konsolidāciju, uzmanību veltījis infrastruktūras un medicīniskās palīdzības uzlabošanai Panamā.