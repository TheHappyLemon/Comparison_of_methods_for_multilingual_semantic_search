Valleta (maltiešu: il-Belt Valletta) ir Maltas Republikas galvaspilsēta. Atrodas Vidusjūrā, Maltas salas ziemeļaustrumu piekrastē uz zemesraga starp diviem dabiskiem līčiem. Valleta bija viena no divām 2018. gada Eiropas kultūras galvaspilsētām. Dibināta 1566. gada 28. martā un nosaukta par godu Maltas Ordeņa lielmestram Žanam Parizo de Valetam (Jean Parisot de Valette, 1494—1568). Eiropas arhitektūras un pilsētbūvniecības vēsturē unikāli ir tas, ka pilsētas būve uzsākta praktiski tukšā vietā, paredzot un saplānojot gan ūdensapgādes un kanalizācijas sistēmu, gan atkritumu izvešanu, gan ēku un ielu izvietojumu tā, lai konkrētajā klimatiskajā vidē iedzīvotāji justos viskomfortablāk. Visu projektēja un vadīja viens arhitekts — Frančesko Laparelli (Francesco Laparelli), reizē ar būvniecības uzsākšanu tika izveidots Pilsētplānošanas departaments, kas stingri uzrauga un reglamentē pilsētas attīstību arī mūsdienās. Reizē ar pilsētu tika būvēti tam laikam grandiozi un ultramoderni nocietinājumi. Valletu no pārējās salas atdalīja aptuveni 1000 m garš, 18 m dziļš un 20 m plats aizsarggrāvis. Vikikrātuvē par šo tēmu ir pieejami multivides faili. Skatīt: Valleta. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) VisitMalta.com - Valletta Arhivēts 2007. gada 2. jūlijā, Wayback Machine vietnē. Street map Valletta - Places to visit Arhivēts 2007. gada 30. maijā, Wayback Machine vietnē. Travel to Valletta Valletta Waterfront