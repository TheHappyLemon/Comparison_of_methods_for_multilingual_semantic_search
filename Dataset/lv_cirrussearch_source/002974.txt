1956. gada vasaras olimpiskās spēles bija sešpadsmitās vasaras olimpiskās spēles. Tās no 1956. gada 2. novembra līdz 8. decembrim notika Austrālijas pilsētā Melburnā. Oficiāli spēles atklāja Edinburgas hercogs Princis Filips. Olimpisko uguni iededza Rons Klārks. Sakarā ar karantīnas kārtību, jāšanas sacensības norisinājās dažus mēnešus agrāk Stokholmā, Zviedrijā. Šis bija otrs gadījums olimpisko spēļu vēsturē, kad sacensības norisinās divās valstīs. Pirmā reize bija 1920. gada Antverpenes olimpiādē, kad burāšanas braucieni norisinājās Nīderlandē. Tāpat šīs bija pirmās olimpiskās spēles, kas norisinājās dienvidu puslodē un nenotika Eiropā, Āzijā vai Ziemeļamerikā. Melburnas olimpiskajās spēlēs piedalījās 72 valstis, kuras pārstāvēja 3314 sportisti. Kopumā tika sadalīti 145 medaļu komplekti 17 sporta veidos. Melburna par 16. vasaras olimpisko spēļu mājvietu tika izvēlēta 1949. gada 28. aprīlī Starptautiskās Olimpiskās komitejas sesijas laikā Romā, Itālijā. Melburna par spēļu rīkošanas tiesībām apsteidza šādas pilsētas: Buenosairesa, Losandželosa, Detroita, Mehiko, Čikāga, Mineapolisa, Filadelfija, Sanfrancisko. Olimpiskais čempions vesera un diska mešanā Harolds Konolijs (ASV) un Olga Fikotova Melburnā kļuva par pāri un vēlāk Prāgā apprecējās. ungāru bokseris Lāslo Pāps uzvarēja trešo reizi pēc kārtas. PSRS pirmo reizi ieguva vairāk medaļu nekā ASV. spēles Austrālijā sakarā ar lēnajiem sagatavošanas darbiem gandrīz tika atceltas. Pamatraksts: 1956. gada vasaras olimpisko spēļu medaļu tabula Ievērojamākais sasniegums individuālos sporta veidos latviešu sportistiem bija Ineses Jaunzemes iespētais olimpisko spēļu rekords šķēpa mešanā (53,86 m), pārspējot pasaules rekorda īpašnieci Danu Zatopkovu (Čehoslovakija), kura palika ceturtā, arī viņas vīru Emilu Zātopeku vajāja neveiksmes un viņš soļošanā bija vien 6. vietā. Jaunzemes, tobrīd medicīnas studentes, starts izraisīja milzīgu publikas uzmanību, latvietes nopietnākā konkurente bija čīliete Marlēne Ārensa, kuru trenēja latvietis Edgars Laipenieks. Ilgu laiku tas bija lielākais latviešu sieviešu sportistu panākums olimpiskajās spēlēs. Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi Olimpiskās spēles, kas notikušas Austrālijā 1956. gada vasaras olimpiskās spēles — Melburna 2000. gada vasaras olimpiskās spēles — Sidneja No Atēnām līdz Pekinai[novecojusi saite] SOK jumtalapa par Melburnas olimpiskajām spēlēm (angliski) Sports-Reference profils (angliski)