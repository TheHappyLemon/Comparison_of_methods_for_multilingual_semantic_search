Google LLC ir ASV kapitālsabiedrība, Alphabet Inc. meitas uzņēmums. To 1998. gadā dibināja Sergejs Brins un Lerijs Peidžs. Tā izstrādā un pārvalda populārāko Interneta meklētājprogrammu Google Search. Google galvenais birojs ir Sanfrancisko piepilsētā Mauntinvjū. Uzņēmuma izpilddirektors ir Sundars Pičai. Vārds Google ir radies no nepareizi izrunāta vārda "gugols", ar ko apzīmē skaitli 10100 (1 ar 100 nullēm). Google ir tieši ietekmējis tiešsaites kultūru. Nesen vairākās angļu valodas vārdnīcās ticis ievietots darbības vārds google, ar ko apzīmē informācijas meklēšanu Internetā. Google piedāvāto servisu darbību nodrošina vairākas serveru fermas, katra no kurām sastāv no tūkstošiem vienkāršu, lētu datoru, kas darbojas zem GNU/Linux operacionālās sistēmas. Lai arī uzņēmums oficiāli neizpauž pilnīgu informāciju par tās rīcībā esošajiem serveriem, tiek lēsts, ka 2006. gadā Google's servisus kopumā darbināja ap 450 000 datoru, kas savienoti klāsteros, kuri izvietoti datu centros visā pasaulē. 2010. gada jūnijā Amerikas Savienotajās Valstīs pēc Nielsen datiem Google's piedāvātais tīmekļa meklētājs bija populārākais, sastādot 65,0% tirgus daļas, kam seko Yahoo! ar 13,7% un MSN ar 13,4%. 2009. gadā 96,7% no Google ieņēmumiem veidoja reklāmu pakalpojumi, respektīvi, no 23,65 miljardiem ASV dolāru (USD) lieliem ieņēmumiem reklāmu pakalpojumi bija 22,89 miljardi USD. Google ir realizējusi vairākus jauninājumus tiešsaistes reklāmas tirgū, kas to ir padarījusi par vienu no veiksmīgākajām šajā jomā. 2019. gadā uzņēmumā strādāja 114 096 darbinieki. Uzņēmumu Google 1998. gada 4. septembrī dibināja Sergejs Brins un Lerijs Peidžs. Tas tika dibināts kā izpētes projekts, kad abi dibinātāji studēja Stenforda Universitātē. Domēna vārds Google tika reģistrēts 1997. gada 15. septembrī. 2011. gada 15. augustā Google paziņoja, ka par 12,5 miljardiem USD iegādāsies mobilo telefonu ražotāju Motorola Mobility, 7 mēnešus pēc tam, kad Motorola tika sadalīts divos uzņēmumos. Pirkšanas darījums tika pabeigts 2012. gada 22. maijā. 2014. gada 29. janvārī Google paziņoja, ka pārdod Motorola Mobility Ķīnas datoru ražotājam Lenovo par 2,91 miljardu dolāru. Google paturēja nodaļu Advanced Technologies & Projects, kas tiks integrēta Android komandā, kā arī aptuveni 2000 Motorola patentu. 2014. gada 1. jūlijā tika nopirkts mūzikas straumēšanas un rekomendēšanas pakalpojumu uzņēmums Songza. 2015. gada 10. augustā Google paziņoja par plānu reorganizēt uzņēmuma grupu, izveidojot pārvaldītājsabiedrību Alphabet Inc., kurā Google Inc. būtu vadošais meitas uzņēmums. Par Google Inc. izpilddirektoru kļuva Sundars Pičai. 2019. gada 4. februārī tika paziņots, ka 2. aprīlī tiks slēgta sociālā tīkla platforma Google+. 2022. gada 4. janvārī mākoņskaitļošanas nodaļa iegādājās Izraēlas kiberdrošības jaunuzņēmumu Siemplify. 8. martā tika paziņots, ka Google par 5,4 miljardiem ASV dolāru iegādāsies kiberaizsardzības uzņēmumu Mandiant; darījums pabeigts 12. septembrī. «Company». Google. Arhivēts no oriģināla, laiks: 2014. gada 17. novembrī. Skatīts: 2011. gada 31. augusts. Thomas Claburn. «Google Founded By Sergey Brin, Larry Page... And Hubert Chang?!?». InformationWeek. Arhivēts no oriģināla, laiks: 2011. gada 28. jūnijā. Skatīts: 2011. gada 31. augusts. «Google Inc, Form 10-K, Annual Report, Filing Date Jan 29, 2013». secdatabase.com. Skatīts: 2013. gada 8. marts. «Form 10-K». Washington, D.C. : U.S. Securities and Exchange Commission. 2010. Part II, Item 6. Arhivēts no oriģināla, laiks: 2011. gada 29. jūnijā. Skatīts: 2011. gada 29. jūnijs. Anderss Bailunds. "To Google or Not to Google." The Motley Fool. 2006. gada 5. jūlijs. Iegūts 2007. gada 28. martā. (angliski) «KS2009: How Google uses Linux (LWN.net)» (angliski). «Top U.S. Search Sites for June 2010» (angliski). nielsen.com. Arhivēts no oriģināla, laiks: 2011-11-09. Skatīts: 2011-10-29. «2009 Financial Tables» (angliski). Google Investor Relations. Skatīts: 2012-01-17. Brin, Sergey; Page, Lawrence (1998). "The anatomy of a large-scale hypertextual Web search engine". Computer Networks and ISDN Systems 30 (1–7): 107–117. doi:10.1016/S0169-7552(98)00110-X. Barroso, L.A.; Dean, J.; Holzle, U. (April 29, 2003). "Web search for a planet: the google cluster architecture". IEEE Micro 23 (2): 22–28. doi:10.1109/mm.2003.1196112. "We believe that the best price/performance tradeoff for our applications comes from fashioning a reliable computing infrastructure from clusters of unreliable commodity PCs." «Google Acquires Motorola Mobility». Arhivēts no oriģināla, laiks: 2013. gada 28. jūlijā. Skatīts: 2013. gada 30. jūlijā. «Google» paziņo par «Motorola Mobility» pārdošanu «Lenovo» LETA, 2014. gada 30. janvāris 'Google' iegādājies mūzikas straumēšanas uzņēmumu 'Songza' Delfi Bizness, 02. jūlijs 2014 G is for Google googleblog.blogspot.com, August 10, 2015 Slēgs sociālo mediju platformu Google+ LETA, 2019. gada 04. februāris Vikikrātuvē par šo tēmu ir pieejami multivides faili. Skatīt: Google. Encyclopædia Britannica raksts (angliski) Krievijas Lielās enciklopēdijas raksts (krieviski) «Google.lv». «History of Google» (angliski). Iloveindia.com.