Kens Vatanabe (japāņu: 渡辺 謙; dzimis 1959. gada 21. oktobrī) ir japāņu aktieris. Pasaules atpazīstamību ieguva pēc ģenerāļa Tadamiti Kuribajasi lomas atveidošanas filmā "Vēstules no Ivodzimas" (Letters from Iwo Jima) un Katsumoto Moritsugu lomas filmā "Pēdējais samurajs" par kuru viņš tika nominēts Amerikas Kinoakadēmijas balvai kategorijā "Labākais aktieris otrā plāna lomā". Starp visām saņemtajām balvām ir arī divas Japānas Kinoakadēmijas balvas kā labākajam aktierim galvenajā lomā par filmām Ashita no Kioku (明日の記憶, 2007) un Shizumanu Taiyō (沈まぬ太陽, 2010). Kens Vatanabe ir filmējies režisora Kristofera Nolana filmās "Betmens: Sākums" un "Pirmsākums", kā arī filmās "Geišas atmiņas" (Memoirs Of A Geisha, 2005), "Pokémon: Detektīvs Pikaču" (2019) un "Radītājs" (2023). 2014. gadā viņš atveidoja doktora Ishiro Serizavas lomu filmas "Godzilla" atjaunotajā versijā, kā arī filmas turpinājumā "Godzilla II: Briesmoņu karalis" (2019). Vatanabe ir ieskaņojis autobota Drifta lomu "Transformeru" filmu sērijas ceturtajā un piektajā daļā: "Transformeri: Iznīcības laikmets" un "Transformeri: Pēdējais bruņinieks". Brodvejā Kens Vatanabe debitēja 2015. gada aprīlī. Tajā pašā gadā viņš tika nominēts Tony balvai kā labākais aktieris galvenajā lomā — mūziklā, tādējādi kļūstot par pirmo japāņu aktieri, kurs nominēts šajā kategorijā. «Ken Watanabe Receives 2015 Tony Nomination for "The King and I"». crunchyroll.com. 2015. gada 29. aprīlis. Vikikrātuvē par šo tēmu ir pieejami multivides faili. Skatīt: Kens Vatanabe. IMDb profils (angliski) Internet Broadway Database profils (angliski) AllMovie profils (angliski)