Kreminna (ukraiņu: Кремінна) ir pilsēta Ukrainas austrumos Luhanskas apgabalā, Kreminnas rajona centrs. Izvietojusies apgabala rietumos, Krasnas upes krastos netālu no tās ietekas Siverskijdonecā. Kreminnas pilsētas padomei pakļauti Žitļivkas, Kuzmines, Stara Krasņankas un Červona Dibrovas ciemi. Apdzīvoto vietu kā slobodu 1679. gadā dibinājuši Donas kazaki. 1688. gadā slobodā izvietojās viena no Izjumas kazaku pulka sotņām. No 19. gadsimta sākuma līdz 20. gadsimta sākumam te bāzējās Hluhivas kazaku pulks un apdzīvoto vietu sauca par Novohluhivu (Новоглухів). 1825. gadā Novohluhivas apkaimē tika uzietas akmeņogļu iegulas, bet to rūpnieciska apguve tika uzsākta tikai 1893. gadā. 1932. gadā Kreminnas mežā tika izveidots nacionālais rezervāts, bet 1938. gadā Kreminnai piešķirts pilsētas statuss. Mūsdienās mašīnbūves un pārtikas rūpniecības centrs. Облікова картка. м Кремінна. Луганська область, Кремінський район Vikikrātuvē par šo tēmu ir pieejami multivides faili. Skatīt: Kreminna.