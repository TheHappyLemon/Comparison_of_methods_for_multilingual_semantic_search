Denjels Džeikobs Stērns (angļu: Daniel Jacob Stern; dzimis 1957. gada 28. augustā) ir amerikāņu aktieris, mākslinieks, režisors un scenārists. Iespējams, vislabāk pazīstams pēc Mārva Mērčinsa lomas filmās "Viens pats mājās" (1990) un "Viens pats mājās 2" (1992), Fila Berkvista lomas filmās City Slickers (1991) un City Slickers II: The Legend of Curly's Gold (1994), pieaugušā Kevina Arnolda balss lomas televīzijas seriālā The Wonder Years un Dilberta balss lomas animācijas seriālā Dilbert. Piedalījies tādās nozīmīgās filmās kā Breaking Away (1979), "Zvaigžņu atmiņas" (Stardust Memories, 1980), Diner (1982), Blue Thunder (1983), "Hanna un viņas māsas" (Hannah and Her Sisters, 1986), The Milagro Beanfield War (1988), Coupe de Ville (1990), "Ļoti sliktas lietas" (1998) un "Katrā dotajā svētdienā" (1999). Viņa pilnmetrāžas filmas režisora debija ir Rookie of the Year (1993). Vikikrātuvē par šo tēmu ir pieejami multivides faili. Skatīt: Denjels Stērns. IMDb profils (angliski) Internet Broadway Database profils (angliski) AllMovie profils (angliski)