Johans Kristofs Adelungs (vācu: Johann Christoph Adelung; dzimis 1732. gada 8. augustā, miris 1806. gada 10. septembrī) bija vācu valodnieks un bibliotekārs. Būtiski ietekmējis vācu literārās valodas normalizāciju un unifikāciju. Viens no ortogrāfijas principa "raksti kā runā, un lasi kā rakstīts" ieviesējiem. Dzimis Pomerānijā. Mācījies skolās Anklamā un Magdeburgā, studējis Hallē. Strādājis Erfurtē un Leipcigā. No 1787. gada līdz savai nāvei 1806. gadā nostrādāja Drēzdenē par Saksijas kūrfirsta galveno bibliotekāru. Pazīstamākie darbi: Grammatisch-kritisches Wörterbuch der hochdeutschen Mundart (1774–1786), Deutsche Sprachlehre für Schulen (1781), Kleines Wörterbuch für die Aussprache, Orthographie, Biegung und Ableitung. (1788, 2. Aufl. 1790), Mithridates, oder allgemeine Sprachenkunde (1806). Vikikrātuvē par šo tēmu ir pieejami multivides faili. Skatīt: Johans Kristofs Adelungs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Adelungs portālā zeno.org (vāciski)