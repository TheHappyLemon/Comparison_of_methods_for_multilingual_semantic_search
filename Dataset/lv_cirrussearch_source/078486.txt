Biškeka (kirgīzu un krievu: Бишкек, kirgīzu izrunā: [biʃˈkek]), agrāk bija zināma arī kā Pišpeka un Frunze, ir Kirgizstānas lielākā pilsēta un valsts galvaspilsēta. Pilsēta atrodas Kirgizstānas ziemeļos, netālu no robežas ar Kazahstānu. Tas ir arī Čujas apgabala administratīvais centrs, kas ieskauj pilsētu, lai gan tā nav daļa no apgabala. Biškeka pati par sevi ir pirmā līmeņa Kirgizstānas administratīvā iedalījuma vienība. Pilsēta izvietojusies Tjanšana ziemeļu priekškalnēs, ap 40 km attālumā no Kirgīzu Alatau grēdas. 2019. gadā Biškekā dzīvoja 1,01 miljons iedzīvotāju, kas ietvēra vēsturiski nozīmīgu krievu minoritāti (30% iedzīvotāju), kuri sāka samazināties pēc Padomju Savienības sabrukuma (1970. gadā vairāk nekā 66% no iedzīvotāju skaita bija krievi). Pilsētas centrs atrodas aptuveni 750 m virs jūras līmeņa. Pilsētu dibināja 1878. gadā, un tās sākotnējais nosaukums bija Pišpeka. No 1926. līdz 1991. gadam pilsētas nosaukums bija Frunze. Tā to nodēvēja boļševiku revolucionāra un karavadoņa Mihaila Frunzes vārdā, kurš bija dzimis Pišpekā. Pilsētas attīstību veicināja 1924. gadā atklātais dzelzceļa atzars līdz Turkestānas—Sibīrijas dzelzceļa līnijai. https://citypopulation.de/en/kyrgyzstan/admin/11__biškek_šaary/. «Kyrgystan: Regions, Major Cities, Towns & Urban Settlements - Population Statistics, Maps, Charts, Weather and Web Information» (angļu). City Population - Population Statistics in Maps and Charts for Cities, Agglomerations and Administrative Divisions of all Countries of the World. Skatīts: 2019. gada 26. septembrī. Vikikrātuvē par šo tēmu ir pieejami multivides faili. Skatīt: Biškeka. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)