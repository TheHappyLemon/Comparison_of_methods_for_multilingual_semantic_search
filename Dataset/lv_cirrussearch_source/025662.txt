Sergejs Polonskis (krievu: Сергей Юрьевич Полонский, dzimis 1972. gada 1. decembrī Ļeņingradā, PSRS) ir Krievijas uzņēmējs, īpašnieks un vadītājs vienam no lielākajiem nekustamo īpašumu uzņēmumiem "Mirax Group" no 2004. līdz 2011. gadam. Kopš 2011. gada marta akcionārs un investors virknei komercstruktūru, kas apkopotas uzņēmuma "Nazvanie.net" ietvaros. 2011. gada 1. decemrī uzņēmumam tika mainīts nosaukums uz "Potok". Sergejs Polonskis mācījās vienā no pilsētas skolām netālu no Petrogradas . 1984. gadā viņš ar ģimeni pārcēlās uz Ukrainas pilsētu Gorlovku, kur 1989. gadā absolvēja vidusskolu. Tika iesaukts Gaisa desanta karaspēka rindās. No 1990. līdz 1992. gadam izgājis īpašo dienestu 21. atsevišķā gaisa desanta daļā, kas bija izvietota Kutaisi, pie gaisa lielgabala ЗУ-23-2 pretgaisa raķešu akumulatora. Brigāde, bruņotā konflikta laikā starp Dienvidosetiju un Gruziju, dislocējās kaujas zonā — Chinvala. 1991. gadā Sergejs Polinskis nolēma iesaistīties biznesā. Kopā ar savu draugu Arturu Kiriļenko, viņš sāka pārdot saldējumu, ogas un augļus, pat "Herbalife". Profesionālo darbību būvniecības un attīstīšanas jomā sāka 1994. gadā, kad kopā ar Kiriļenko un Narāliju Pavlovu izveidoja un vadīja jauno Sanktpēterburgas būvniecības — apdares uzņēmumu "Stroymontazh", kurš, strauji attīstoties un ieņemot vadošās pozīcijas Sanktpēterburgā, 2000. gadā izgāja Maskavas būvniecības tirgū. 2000. gadā absolvējis Sanktpēterburgas Arhitektūras un civilās inženierijas valsts universitāti. Saņēmis ekonomista — vadītāja kvalifikāciju specialitātē "Ekonomika un vadība būvniecības uzņēmumā". 2002. gadā aizstāvējis promocijas darbu par tēmu "Funkcionālo stratēģiju veidošana loģistikā būvniecības nozarē". Bijis direktoru padomes loceklis uzņēmumā Mirax Group, kas ir īstenojis tādus dzīvojamos kompleksus kā "Korona" un "Zelta atslēgas", biznesa centru "Europe-Building". Turklāt, dzīvojamais komplekss "Zelta atslēgas — 2" kļuva par otro projektu Maskavā, kuru realizēja Polonska komanda, piedāvājot ērtas dzīvošanas konceptu "pilsēta pilsētā", līdztekus izmantojot gan augstas dzīvojamās ēkas, gan vasaras māju ciematu ar nosaukumu "I". Tālāk, uzņēmums uzsāka biznesa centru "Pollars" un "Europe Building" izveidi. 2002. — 2007. gadam uzņēmums uzsāka tādu dzīvojamo kompleksu būvniecību, kā "Дом на Таганке", "Kutuzova rivjēra", "Mirax-park" kā arī daudzfunkcionālā kompleksa "Federācija" būvniecību, kas atrodas Maskavas starptautiskajā biznesa centrā Moscow-City un kuru Starptrautiskā asociācija FIABCI ir atzinusi par Labāko ēku pasaulē. Finanšu krīzes laikā, kas sākās 2008. gadā, uzņēmuma uzsākto projektu būvniecība tika apturēta. 2011. gada februārī Krievijas Sberbank pieņēma lēmumu piešķirt Mirax Group aizdevumu 373 milj. USD apmērā uz 6 gadiem. 2011. gada 3. martā preses konferencē Polonskis paziņoja "Mirax group" direktoru padomes lēmumu par zīmola "Mirax" likvidāciju, apsolot, ka visas Grupas saistības par objektu celtniecību un parādu atmaksu tiks izpildītas. 2011. gada maijā tika atsākti darbi nepabeigtajos objektos. 2012. gada 6 jūlijā Polonskis, uz akcionāru vienošanās pamata, izpirka uzņēmuma "Potok" mazākumakcionāru daļas un kļuva par 100% uzņēmuma kapitāldaļu turētāju. Polonskis dažādos laikos ir bijis un šobrīd ir vairāku Valsts struktūru loceklis: Mēra un Maskavas vadības bisnesa padome (2001. — 2005. g.), darba devēju organizācija "Деловая Россия" (2001. — 2010. g.). 2003. gadā ievēlēts Krievijas biznesa un uzņēmējdarbības akadēmijas (RABIP) viceprezidenta amatā. 2004. gadā tika ievēlēts par viceprezidentu sabiedriskajā apvienībā profesionāliem vadītājiem "Starptautiskais labāko jaunā laikmeta vadītāju klubs". 2005. gadā bija viens no Krievijas Būvnieku asociācijas dibinātājiem un šobrīd ieņem priekšsēdētāja pirmā vietnieka amatu. Mirax Group (latviešu: Mirax Grupa) — ieguldījumu un nekustamo īpašumu attīstītāja kompānija, kuras galvenā mītne atradās Maskavā. Tā bija starp pieciem lielākajiem nekustamo īpašumu uzņēmumiem Krievijā. Galvenie Mirax Grupas darbības virzieni: nekustamo īpašumu attīstība (dzīvojamie un komercīpašumi), nekustamo īpašumu apsaimniekošana un tirdzniecība Maskavā un ārzemēs. 2011. gadā direktoru padome, kuru vadīja Sergejs Polonskis, pieņēma lēmumu, ka zīmos "Mirax" beigs pastāvēt, kā rezultātā visas uzņēmuma struktūtas pārgāja uzņēmuma "Nazvanie.net", kam vēlāk tika mainīts nosaukums uz "Potok∞" (latviešu: Plūsma bezgalība, krievu: Поток бесконечность), pārvaldībā. • Goda zīme "Cienījams Krievijas celtnieks". • Prēmija "Celtniecības Olimps 2002" nominācijā "Noslēgta cikla būvniecības apvienības vadītājs". • Personīgā zelta medaļa, diploms un personīgā goda zīme no Francijas Nacionālās rūpniecības veicināšana asociācijas (franču: Société d’Encouragement pour l’Industrie Nationale, SPI). • 2002. gadā tika ievēlēts par Starptautiskās jauniešu organizācijas (angļu: Junior Chamber International (JCI)) senatoru un prezidentu. • 2008. gada martā atteicās aizstāvēt savu doktora disertāciju Augstākās atestācijas komisijas priekšā un organizēja publisku aizstāvēšanu savā blogā. • Regulāri vadīja meistarkalses dažādu augstskolu studentiem (MVU, MGIMO, HSE, MFPA u. c.), kā arī, vadīja lekcijas Nazvanie.NET darbiniekiem. Galvenās tēmas meistarklasēs un lekcijās bija uzņēmējdarbība, personības attīstība, veiksmīga biznesa stratēģijas. • Sākot ar 2009.-2010. mācību gadu bija Nekustamo īpašumu attīstības vadības katedras vadītājs, kura tika izveidota uz līguma pamata ar Maskavas Finanšu un rūpniecības akadēmiju, lai mērķtiecīgi apmācītu jaunos speciālistus būvniecības uzņēmumu vajadzībām. 2004. gadā Sergejs Polonskis gatavojās veikt lidojumu kosmosā uz Starptautisko kosmosa staciju un izgāja pilnu kosmonautu apmācības kursu, bet lidojums nenotika, jo uzņēmēja kandidatūra tika noraidīta medicīnisku apsvērumu dēļ. Speciālisti secināja, ka Polonska augums un svars "pārsniedz pieļaujamo normu, tādēļ var rasties sarežģījumi gan skafandra lietošanā, gan pie kosmosa kuģa piezemēšanās". Pēc neoficiālas informācijas, par atteikuma iemeslu kļuva RKK Eņergija vadītāja Jurija Semjonova nostāja un Roscosmos grūtības garantēt naudas atgriešanu gadījumā, ja tiek atcelts lidojumsuz Starptautisko kosmosa staciju. 2008. gada vasarā Polonskis izdeva rīkojumu par aizliegumu izmantot faksa aparātus uzņēmumā, kas vēlāk tika papildināts ar demonstratīvu viena faksa aparāta iznīcināšanu. Pats iniciators to komentrēja šādi: "Nevēlos, lai manā uzņēmumā izmantotu novecojušas tehnoloģijas. Visi MIRAX faksa aparāti ir izmesti atkritumos. Un tas nav ietekmējis efektivitāti, gluži pretēji, ir palielinājis to." 2008. gadā Polonskis bija pirmais no nekustamo īpašumu attīstītājiem, kurš atzina, ka pasaules finanšu krīze ir sasniegusi arī Krievijas nekustamo īpašumu tirgu. Pēc Antona Čerņigova vārdiem (raksta "Polonska demaršs" autors "Biznesa žurtnālā"), viņa konkurenti dedzīgi turpināja apgalvot, ka nekustamo īpašumu tirgu valstī nekas neapdraud. Bet jau pāris mēnešu vēlāk, viņiem nācās ņemt savus vārdus atpakaļ, steigā apturēt iesāktos projektus un lāpīt finansiālos caurumus." 2008. gada 10. oktobrī Polonskis paziņoja, ka apēdīs savu kaklasaiti, ja luksusa dzīvokļu cenas nepalielināsies vairāk nekā par 25% pēc pusotra gada. Polonskis kļūdījās pognozē par pusgadu un 2011. gada maijā patiešām apēda gabaliņu īstas kaklasaites Sergeja Minajeva šova "Minajev LIVE" laikā. Uzmanību! Šī lapa vai sadaļa satur rupjības. 2008. gada pavasarī, pusgadu pirms krīzes, Polonskis piesaistīja sabiedrības uzmanību, privātā pieņemšanā publiski pasakot: "Kam nav miljarda, var iet pakaļā!". Ir vairākas notikušā versijas. Viena no tām, ka šī frāze bija nobeigums kādai Polonska stāstītai anekdotei, kuru noklausījās kāds garāmgājējs. Daži tur bijušie cilvēki apgalvo, ka tādā veidā Polonskis jokojot pārcirtis Gordija mezglu, atbildot uz jautājumu, ko drīkst ielaist viņa privātajā ballītē Nicā, jo bija ieradušies trīs reizes vairāk uzņēmēju nekā plānots, kuri vēlējā tur nokļūt. "Mūsu uzņēmumā neviens nevienu nepiespiež, varam vienīgi ieinteresēt" — tādā veidā Polonskis skaidro vadītājiem, kāpēc ir nepieciešams piedalīties treniņos un semināros. 2011. gada 16. septembrī, raidījuma NTVšņiki (krievu: НТВшники) ieraksta laikā, gadījās sadursme starp Polonski un banķieri, laikraksta "Novaja Gazeta" (krievu: Новая Газета) līdzīpašnieku Aleksandru Ļebedevu. Konflikts sākās pēc tam, kad Polonskis pateica, ka tur sēž lidotāji, norādot uz Ļebedevu, un vistu būri, norādot uz citu raidījuma dalībnieku, Sergeju Lisovski. Pēc tam piebilda, ka ir jau noguris un godīgi sakot vēlētos vienkārši sadot pa muti. "Pamēģini," — piedāvāja Ļebedeva kungs, pieceldamies no krēsla, — "vai esi galīgi prātu zaudējis, draudziņ?". "Vēlies paeksperimentēt?" — piedāvāja Sergejs Polonskis. Lai gan raidījuma vadītāji nomierināja viesus, īsi pēc tam, kad Polonskis izteicās: "Šis cilvēks pirms trim gadiem teica, ka "Federācijas" tornī...", t. i. netieši norādīja uz stāstu par plaisu "Federācijas" torņa pamatnē Moscow City, baņķieris tomēr pagriezās un iesita Polonskim. Polonskis savā mikrobloga vietnē publicēja bildes ar nobrāzumu uz rokas un mugurpusē saplēstajiem džinsiem, un pēc tam vērsās pie prezidenta Dmitrija Medvedeva, valdības priekšsēdētāja Vladimira Putina un Maskavas un visas Krievzemes patriarha Kirilla pēc padoma. 2011. gada 3. oktobrī pret Ļebedevu tika uzsākta krimināllieta par politiskā naida motivētu huligānismu. Atbilstošo lēmumu Krievijas Izmeklēšanas komiteja pieņēma pēc tam, kad Vladimirs Putins Tautas frontes Koordinācijas padomes sanāksmē, kas notika 2011. gada 21. septembrī, raksturoja incidentu kā "huligānismu". 2013. gada 2. jūlijā Maskavas Ostankino tiesa, par Polonska sišanu, piesprieda Ļebedevam 150 stundas piespiedu darbu. 23. septembrī plkst. 10:55 Polonskis savā Dzīvajā Žurnālā (krievu: Живой Журнал) ierakstīja: "Bardaks kā deviņdesmitajos! Kamēr nodarbojos ar Ļebedevu, objektam "Kutuzova jūdze" uzbrukuši reideri. Izbraucu." Privātās apsardzes firmas "Vitjazi-R" (krievu: ЧОП «Витязи-Р») darbinieki, rīkojoties pēc Sociālās attīstības Federālā centra (krievu: ЗАО «ФЦСР»); nekustamo īpašumu attīstītājs, kuru kontrolē Arkādijs un Boriss Rotenbergi pasūtījuma, pamatojoties uz viņu rokās esošu Maskavas valdības lēmumu, centās pārņemt kontroli pār būvlaukumu. Būvniecība dzīvojamo ēku kompleksā "Kutuzova jūdze" (krievu: «Кутузовская Миля») notiek uz līguma pamata, kas noslēgts 2002. gadā starp projekta ģenerāl investoru SAFC un Maskavas valdību. 2005. gadā šim projektam kā investors tika piesaistīts uzņēmums "Avanta" (krievu: ООО «Аванта»), kas ietilpa Mirax group korporācijā. Pēc Polonska versijas, no šī uzņēmuma projektā tika investēti aptuveni 2,5 miljardi rubļu (pēc tiesas prāvas — 2,5 miljardi rubļu un 1,5 miljardi rubļu procentos par naudas līdzekļu izmantošanu). Bet tad, saistībā ar Mirax Group likvidāciju, 2010. gada janvārī līgums ar Maskavas valdību tika izbeigts, turklāt, būvniecības darbi reāli tika pārtraukti jau 2009. gada martā (pēc Polonska versijas, strīdu dēļ starp SAFC un Mirax Group). Neilgi pirms mēģinājuma pārņemt objektu, "Avanta" vienojās ar MSM-5 (krievu: МСМ-5) par būvdarbu pabeigšanu objektā. Bet paralēli tam, SAFC paziņoja par līdzīgiem nodomiem, nosaucot ieguldījumu apjomu — 180 mlj. USD. Kā arī, Polonskis caur tiesu no SAFC centās piedzīt objektā investētos līdzekļus par darbu pēc līguma. 2011. gada septembrī Maskavas valdība noslēdza līgumu ar SAFC. Protestējot pret Maskavas varas iestāžu rīcību, Polonskis uzsāka bbadastreiku, vienlaikus turpinot uzturēties būvlaukumā visu diennakti. Pēc nekustamo īpašumu investoru iniciatīvas, 2012. gada septembrī Maskavas Galvenā izmeklēšanas pārvalde (krievu: ГСУ ГУ МВД по Москве) uzsāka krimināllietu par uzņēmuma Mirax Group "neidentificētajiem darbiniekiem". Vēlāk par apsūdzēto kļuva Sergejs Polonskis. Krievija izsludināja Polonski starptautiskajā meklēšanā. Saskaņā ar izmeklēšanas versiju, 2007. — 2008. g. Mirax Group vadība uzsāka "provizorisko dzīvokļu pirkuma līgumu" slēgšanu jaunceļamajā dzīvojamo ēku kompleksā "Kutuzova jūdze". Kā vēlāk noskaidrojās, šīe līgumi nepārprotami neatbilda ne apstiprinātajai projekta dokumentācijai, ne likumdošanai, kas nosaka kopīgo būvniecību. Saskaņā ar izmeklēšanas datiem, Mirax Group savāca no nekustamo īpašumu investoriem "Kutuzova jūdzē" 5,7 miljardus rubļu, bet pašā būvniecībā Polonska uzņēmums ieguldīja tikai 2,5 miljardus. Šobrīd SAFC paši pabeidz celtiecības darbus dzīvojamo ēku kompleksā "Kutuzova jūdze". Ekspluatācijā jau ir nodots korpuss 2ABV (krievu: 2АБВ), gandrīz ir pabeigts 13. un 14. korpuss, tuvākajā laikā tiks atsākti darbi 18. korpusā. 2012. gada beigās Kambodžas policija arestēja Polonski un vēl divus krievus — Konstantīnu Baglaju un Aleksandru Karačinski. Viņi tika turēti aizdomās par to, ka pretlikumīgi atņēma brīvību Kambodžas jūrniekiem un kuģa, kas piederēja Polonskim, kapteinim, bet pēc tam izmeta tos pār bortu netālu no krasta. Baglajs un Karačinskis drīz tika atbrīvoti. 2013. gada 3. aprīlī, pēc trīs mēnešu uzturēšanās cietumā, Polonskis tika atbrīvots pret drošības naudu un parakstu par neizbraukšanu no valsts. Pēc mediju informācijas, dažas dienas vēlāk, Polonskis bēga no Kambodžas, sākumā uz Šveici, bet pēc tam uz Izraēlu, kur vērsās varasiestādēs ar lūgumu piešķirt viņam pilsonību, jo viņa tēvs ir ebrejs. Taču 2013. gada 12. septembrī uzņēmēja advokāte Diana Tatosova informēja, ka Polonskis tomēr ir saņēmis Kambodžas pasi. 2013. gada 14. jūnijā Krievijas Federācijas Izmeklēšanas komiteja aizmuguriski apsūdzēja Polonski 5,7 miljardu rubļu izkrāpšanā un zādzībā. Maskavas pilsētas Tveras rajona tiesa, pēc Krievijas Federācijas Izmeklēšanas komitejas pieprasījuma, pieņēma aizmugurisku lēmumu, ka Polonskim piemērojamais drošības līdzeklis ir apcietinājums. 2013. gada 13. augustā tika izsludināts starptautiskā meklēšanā. 2013. gada 5. novembrī Interpola mājaslapā sadaļā "Meklēšanā" parādījās Polonska fotogrāfija un personas dati. Turpat arī norādīts, ka Polonskis tiek apsūdzēts krāpšanā īpaši lielos apmēros. 11. novemrī Polonski aizturēja Kambodžas diesībsargājošās iestādes un ieslodzīja Prey Sar stigrā režīma cietumā, kas atrodas Pnompeņas nomalē. 2014. gada 13. javārī tika atbrīvots, jo tiesa nekonstatēja pamatu izdošanai uz Krieviju. Polonskis dzīvo civillaulībā un viņa sieva ir Olga Deripasko. Ar iepriekšējo sievu, jogas speciālisti Jūliju Drinkinu, Polonskim ir trīs bērni — meitas Marusja un Aglaja, kā arī dēls Mirakss, kam Polonskis vārdu deva par godu savai firmai. Прошу больше не считать меня бизнесменом Arhivēts 2014. gada 6. oktobrī, Wayback Machine vietnē. РБК, Полонский снова переименовал свою компанию Advertology Полонский, Сергей. Известный Девелопер. Lenta.ru Мне было проще в ВДВ в 91-м году Деловой комплекс "Федерация" — лучшее офисное здание в мире Сергей Полонский закрыл Mirax Сергей Полонский объявил о закрытии Mirax Полонский ликвидировал бренд Mirax Строительство башни "Восток" в ММДЦ "Москва-Сити" возобновлено «Вторая жизнь проектов Mirax». Arhivēts no oriģināla, laiks: 2014. gada 6. oktobrī. Skatīts: 2014. gada 6. oktobrī. Сергей Полонский стал единственным акционером бывшей Mirax Group «Сергей Полонский все-таки выкупил акции компании Potok». Arhivēts no oriģināla, laiks: 2014. gada 6. oktobrī. Skatīts: 2014. gada 6. oktobrī. Полонский консолидировал 100 % акций "Потока 8" Крупнейшие российские девелоперы // Газета "Коммерсантъ". — № 94 (4394).- 28.05.2010 Совет директоров девелоперской корпорации Mirax Group принял решение о закрытии бренда Mirax // infox.ru Газета.ру: "Питерский не пролез в космос" Arhivēts 2014. gada 18. oktobrī, Wayback Machine vietnē.. 20.08.2004 РИА "Новости": "Планируется утвердить состав экипажа космонавтов, стартующего 9 октября на МКС". 27.08.2004 Почему в Mirax Group запретили факсы «Демарш Полонского». Arhivēts no oriģināla, laiks: 2012. gada 1. augustā. Skatīts: 2012. gada 1. augustā. «Minaev LIVE». Arhivēts no oriģināla, laiks: 2012. gada 31. maijā. Skatīts: 2014. gada 6. oktobrī. ‪Polonskiy keeps promisses‬‏ Ъ-Деньги — "У кого нет миллиарда, могут идти в жoпу!" О драгоценных вещах, деньгах и фотосъемке репортажа в Якутии. Газета частного лица. Экстрим у него в крови. И в бизнесе. Алексей Пономарев о драке олигархов в телеэфире Ъ-Online — Александр Лебедев может стать хулиганом «Миллион за трещину». Arhivēts no oriģināla, laiks: 2012. gada 29. jūlijā. Skatīts: 2012. gada 29. jūlijā. «На банкира А.Лебедева завели уголовное дело за драку в телеэфире». Arhivēts no oriģināla, laiks: 2014. gada 26. oktobrī. Skatīts: 2014. gada 7. oktobrī. «А. Лебедев приговорен к обязательным работам за избиение С. Полонского :: Общество :: Top.rbc.ru». Arhivēts no oriģināla, laiks: 2014. gada 26. oktobrī. Skatīts: 2014. gada 7. oktobrī. Нереальное реально: О как. Ирек Муртазин: Остров Полонского Арбитражный Суд г.Москвы. «Хронология дела в Арбитражном суде г.Москвы». http://kad.arbitr.ru/, 06.02.2013. «ЗАО "ФЦСР" подало в суд иск к "дочке" бывшей Mirax Group на 1,2 млрд руб». Arhivēts no oriģināla, laiks: 2014. gada 17. oktobrī. Skatīts: 2014. gada 7. oktobrī. «ФЦСР приказано достроить "Кутузовскую милю"». Arhivēts no oriģināla, laiks: 2011. gada 28. decembrī. Skatīts: 2014. gada 7. oktobrī. "Я объявляю голодовку в знак протеста против беспредела рейдеров" Возбуждено уголовное дело против сотрудников Mirax Group «Власти Москвы обязали ФЦСР достроить ЖК "Кутузовская миля"». Arhivēts no oriģināla, laiks: 2014. gada 17. oktobrī. Skatīts: 2014. gada 7. oktobrī. «С. Полонский вышел из камбоджийской тюрьмы :: Общество :: Top.rbc.ru». Arhivēts no oriģināla, laiks: 2013-04-17. Skatīts: 2013-04-05. Сергей Полонский решил получить гражданство Израиля | Forbes.ru Полонский стал подданым Камбоджи «Полонского обвинили в хищении денег у дольщиков «Кутузовской мили»» (angļu). Forbes.ru. «Сергей Полонский объявлен в международный розыск» (angļu). «Интерфакс». Arhivēts no oriģināla, laiks: 2013-11-11. Skatīts: 2014-10-07. «About Sergey Polonskiy» (angļu). Interpol official site. Arhivēts no oriģināla, laiks: 2013-11-10. Skatīts: 2013-11-11. «Сергей Полонский арестован властями Камбоджи» (krievu). «Новая газета». 2013-11-11. Arhivēts no oriģināla, laiks: 2013-11-11. Skatīts: 2013-11-11. «Беглец Полонский арестован властями Камбоджи» (krievu). «Новый Регион». 2013-11-11. Arhivēts no oriģināla, laiks: 2013-11-11. Skatīts: 2013-11-11. «С. Полонского выпустили из камбоджийского СИЗО :: Происшествия :: Top.rbc.ru». Arhivēts no oriģināla, laiks: 2014. gada 26. oktobrī. Skatīts: 2014. gada 7. oktobrī. «С. Полонский женится в день своего рождения в камбоджийской тюрьме :: Общество :: Top.rbc.ru». Arhivēts no oriģināla, laiks: 2014. gada 4. februārī. Skatīts: 2014. gada 7. oktobrī. Полонский решил жениться в камбоджийской тюрьме Сергей Полонский бросил жену — Новости общества и общественной жизни — МК Sergeja Polonska blogs . Sergeja Polonska saite uz Twitter . Sergeja Polonska saite uz Facebook .