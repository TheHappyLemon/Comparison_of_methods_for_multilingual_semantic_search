Aleksejs Širokovs (dzimis 1981. gada 20. februārī Rīgā) ir Latvijas hokejists, spēlē centra uzbrucēja pozīcijā, Latvijas hokeja izlases dalībnieks. Pašlaik (2021) spēlē Latvijas čempionāta komandā Rīgas "Olimp". Nozīmīgu daļu savas profesionālā spēlētāja karjeras A. Širokovs aizvadījis Latvijas hokeja līgas kluba HK Liepājas Metalurgs rindās, kļūstot par divkārtējo Latvijas čempionu. No 2004. līdz 2007. gadam viņš spēlēja dažādos Krievijas Superlīgas, kā arī Krievijas Augstākās līgas klubos, bet 2007.—2008. gada sezonu aizvadīja Baltkrievijas Ekstralīgas klubā Žlobinas "Metallurg". 2008.—2009. gada sezonā pievienojās jaunizveidotajai Rīgas "Dinamo", kļūstot par tās kapteini, taču nākamo sezonu, kā arī 2010.—2011. gada sezonas ievadu aizvadīja Habarovskas "Amur" rindās. Vēlāk uz pārbaudes laiku pievienojās SM līgas klubam Raumas "Lukko" rindām, taču sezonu noslēdza Čehijas klubā Brno "Kometa". 2011.—2012. gada sezonu aizvadīja VHL klubā Ustjkamenogorskas "Kazzinc-Torpedo". Pēc tam pārgājis uz Šveices Pirmā hokeja līgas klubu Red Ice, tā rindās aizvadot nākamās divas sezonas. 2021. gadā Širokovs Rīgas "Olimp" sastāvā kļuva par Latvijas čempionu. Latvijas hokeja izlases rindās spēlējis septiņos Pasaules čempionātos, 2010. gada Olimpiskajās spēlēs, kā arī trijos Pasaules čempionātos junioriem. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)