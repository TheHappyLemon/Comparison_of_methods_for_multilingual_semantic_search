Cosmopolitan, saukts arī par Cosmo ir alkoholisks kokteilis, kura klasiskā recepte sastāv no degvīna, Cointreau jeb apelsīnu liķiera, dzērveņu sulas un svaigi spiestas laima sulas. Pēc IBA noteiktajām proporcijām kokteilis sastāv no 40 ml degvīna, 15 ml Cointreau, 15 ml svaigas laima sulas un 30 ml dzērveņu sulas. Kokteili pagatavo visas sastāvdaļas sajaucot šeikerī ar ledu un pasniedzot augstajā kokteiļa glāzē vai Martini glāzē ar laima šķēlīti. Cosmopolitan ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā. Kokteilis lielu popularitāti ir ieguvis no seriāla Sekss un lielpilsēta, kur Sāras Džesikas Pārkeres attēlotais Kerijas tēls bieži pasūtīja Cosmopolitan kokteili. Vikikrātuvē par šo tēmu ir pieejami multivides faili. Skatīt: Cosmopolitan.