Džons Brauns (angļu: John Brown; dzimis 1800. gada 9. maijā, miris 1859. gada 2. decembrī) bija amerikāņu abolicionists un kaujinieks, kurš centās likvidēt verdzību ASV ar militāru spēku. Dzimis Konektikutā, uzauga Ohaio, kur tēvs atvēra ādas apstrādes darbnīcu. Valstī kļuva pazīstams, kad pretverdzības kaujinieku sastāvā cīnījās pret verdzības piekritējiem t.s. Asiņojošās Kanzasas (Bleeding Kansas) laikā (1854—1861). 1859. gadā Brauns kopā ar piekritējiem, kuru starpā bija viņa dēli, uzbruka federālajām arsenālam Hārpersferijā (tolaik Virdžīnijā, tagad Rietumvirdžīnijā). Brauna mērķis bija izraisīt melnādaino vergu sacelšanos, izdalot viņiem ieročus. 16. oktobrī arsenāls tika ieņemts, tomēr plašu atbalstu šis uzbrukums neguva. Arsenāls tika atkarots ar vietējās milicijas un ASV jūras kājnieku spēkiem Roberta Lī vadībā. Brauns tika notiesāts uz nāvi un pakārts. Šis uzbrukums bija viens no notikumiem, kas tuvināja ASV pilsoņu karam. Pilsoņu kara laikā dziesma "Džona Brauna ķermenis" (John Brown's Body) kļuva par populāru unionistu marša dziesmu. Vikikrātuvē par šo tēmu ir pieejami multivides faili. Skatīt: Džons Brauns. The public life of Captain John Brown: with an autobiography of his childhood and youth