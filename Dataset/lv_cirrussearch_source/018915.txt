Teokrits (grieķu: Θεόκριτος (Theokritos), dzīvojis 3. gs. p.m.ē.) bija sengrieķu hellēnisma laikmeta dzejnieks, bukoliskās dzejas iedibinātājs sengrieķu literatūrā, kā arī nozīmīgākais sengrieķu bukoliskās dzejas autors. No Teokrita darbiem spēcīgi ietekmējies romiešu dzejnieks Vergilijs. Teokrits dzimis vai nu Sirakūzās, vai Kosā, dzīvojis Sirakūzās, Kosā un Aleksandrijā. Viņš rakstījis ne tikai bukolisko dzeju, bet arī episko un lirisko dzeju, kā arī epigrammas. Teokrita darbi, salīdzinot ar daudzu citu sengrieķu dzejnieku darbiem, saglabājušies visai daudz. Sengrieķu literatūras antoloģija. — Rīga: Zvaigzne, 1990. ISBN 5-405-00404-9 Teokrita darbi (angliski)