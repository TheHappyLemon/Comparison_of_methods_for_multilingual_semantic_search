Ģedimins Ķirķils (lietuviešu: Gediminas Kirkilas; dzimis 1951. gada 30. augustā) ir Lietuvas politiķis no Lietuvas sociāldemokrātu partijas (LSDP). No 2006. gada 4. jūlija līdz 2008. gada 9. decembrim - Lietuvas premjerministrs. Dzimis Viļņā. Pēc dienesta PSRS Jūras kara flotē (1969—1972) strādāja par restauratoru, atjaunodams Lietuvas kultūras pieminekļus. No 1974. gada neklātienē mācījās Viļņas Pedagoģiskajā institūtā, no 1978. līdz 1982. gadam - Viļņas Augstākajā partijas skolā. No 1982. līdz 1990. gadam Lietuvas Komunistiskās partijas instruktors. Bija Lietuvas komunistu līdera Aļģirda Brazauska palīgs. Pēc Lietuvas neatkarības atgūšanas piecas reizes ievēlēts Seimā. No 2004. gada decembra līdz 2006. gada jūlijam - Lietuvas aizsardzības ministrs. Kļuva par Lietuvas premjerministru, kad demisionēja Aļģirta Brazauska valdība. No 2007. gada maija līdz 2009. gada martam, kad par partijas vadītāju tika ievēlēts Aļģirds Butkevičs, bija LSDP līderis. Pēc 2008. gada Seima vēlēšanām valdības sastādīšana tika uzticēta Andrjum Kubiļum, un LSDP nokļuva opozīcijā. Vikikrātuvē par šo tēmu ir pieejami multivides faili. Skatīt: Ģedimins Ķirķils. Ģedimina Ķirķila mājaslapa