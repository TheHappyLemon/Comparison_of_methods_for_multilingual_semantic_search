Šis raksts ir par autosportistu. Par citām jēdziena Rodrigess nozīmēm skatīt nozīmju atdalīšanas lapu. Roldans Rodrigess Iglesiass (spāņu: Roldán Rodríguez Iglesias; dzimis 1984. gada 9. novembrī, Valjadolidā, Spānijā) ir spāņu autobraucējs. Viņš ir GP2 un Āzijas GP2 pilots, kā arī bijušais Formula 1 testpilots. Roldans piedalījās spāņu Formula Junior 1600 2002. gadā, bet 2003. gadā debitēja Spānijas F3, kur palika četras sezonas, pamazām uzlabojot sniegumu, 2006. gadā kļūstot par vicečempionu, zaudējot tikai Rikardo Risati. 2004. gadā viņš brauca ne tikai F3, bet arī Nissan World Series, kur deviņu sacīkšu laikā izcīnīja divus punktus. Rodrigess piedalījās Minardi testos 2005. gadā un tas viņam palīdzēja iegūt vietu Eiropas F3000 sacīkstēs, Minardi komandā, gadu vēlāk. Tomēr tas, ka Red Bull nopirka Minardi F1 komandu un to sāka izmantot savas jauniešu programmas attīstīšanai liedza spānim cerēt uz pāreju uz augstāko atklāto riteņu klasi. Tā vietā Džankarlo Minardi palīdzēja Rodrigesam nokļūt Minardi Piquet Sports GP2 komandā uz 2007. gadu. 2008. gadā, dažas dienas pirms sezonas sākuma, Rodrigess iekļuva FMS International komandā GP2 čempionātā. Viņš aizvieto Endiju Suseku, par ko pēdējais sūdzējās, jo viņam bija līgums. Oficiālā mājaslapa (angliski), (spāņu)