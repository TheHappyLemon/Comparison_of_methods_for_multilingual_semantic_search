Dogecoin (simbols: Ɖ un D) ir no Litecoin atvasināta kriptovalūta, kas kā savu logo attēlo šiba-inu šķirnes suni no "Doge" interneta mēmes. Valūta tika ieviesta 2013. gada 8. decembrī. Salīdzinot ar citām valūtām, Dogecoin ir ātrs monētu produkcijas sākuma temps (ar laiku, ceļoties produkcijas grūtības pakāpei, tas samazinās). Prognozēts, ka 2014. gada beigās apgrozībā būs aptuveni 100 miljardi Dogecoin monētu.[nepieciešama atsauce] Pēc tam papildus tiks ražoti vēl 5,2 miljardi monētu gadā.[nepieciešama atsauce] Dogecoin ir alternatīvā kriptovalūta ar plašu lietotāju bāzi. Tā tiek tirgota gan ar fiat valūtām, gan citām kriptovalūtām vairākās autoritatīvās kriptovalūtu biržās un privātās investīciju platformās. Fizisku, taustāmu priekšmetu tirdzniecība apmaiņā pret DOGE notiek tiešsaistes kopienās, piemēram, Reddit un Twitter, kuru lietotāji bieži dalās ar informāciju par kriptovalūtu. Dogecoin tika izmantots arī darījumos ar īpašumu, kā arī pornogrāfijas un azartspēļu industrijā. Par vienu no kriptovalūtas galvenajām komerciālā pielietojuma vietām ir kalpojušas dzeramnaudas sistēmas internetā, kur sociālo tīklu lietotāji dod dzeramnaudu citiem lietotājiem par interesantu vai ievērības cienīgu saturu. Dogetipbot bija kriptovalūtas transakciju serviss, kas tika izmantots tādās populārās tīmekļa vietnēs, kā Reddit un Twitch. Tas ļāva lietotājiem pārskaitīt dogecoin citiem lietotājiem, izmantojot komandas Reddit komentāros. 2017. gada maijā Dogetipbot beidza pastāvēt, tā radītājam bankrotējot. Rezultātā daudzi Dogetipbot lietotāji zaudēja savas Dogetipbot sistēmā glabātās monētas. «A history of Dogecoin». ssrn.com. Skatīts: 2022. gada 16. maijs. «What is Dogecoin and how does it work?». kucoin.com. Skatīts: 2022. gada 16. maijs. «Move over Bitcoin: Dogecoin is here». complex.com. Skatīts: 2022. gada 16. maijs. «Man selling home for $135,000 in Dogecoins». cnn.com. Skatīts: 2022. gada 16. maijs. «Fox on Reddit: Porn star looks to accept virtual currency Dogecoin». foxnews.com. Skatīts: 2022. gada 16. maijs. «The rise and rise of the Dogecoin and internet tipping culture». abc.net.au. Skatīts: 2022. gada 16. maijs. «Reddit users lose real money after meme currency bot dies». gizmodo.com. Skatīts: 2022. gada 16. maijs. Oficiālā mājaslapa (angļu)