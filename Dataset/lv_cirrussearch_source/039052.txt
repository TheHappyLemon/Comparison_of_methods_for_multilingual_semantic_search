Multitude SE (agrākais nosaukums Ferratum Oyj) ir Somijā reģistrēts finanšu pakalpojumu uzņēmums. Tas dibināts 2005. gadā. Galvenais birojs atrodas Helsinkos. Ferratum grupas uzņēmumi darbojas 24 valstīs Eiropā, Ziemeļamerikā, Dienvidamerikā un Āzijas un Klusā okeāna reģionā. Multitude specializācija ir automatizēti bankas darbības procesi ar centralizētu tehnoloģijas infrastruktūru un pārdošanas speciālistiem. Tā patentētā pašdarbojošā lielu datu apjomu apstrādes sistēma sniedz tūlītējus kreditēšanas apstiprinājumus. Uzņēmums ir mobilās bankas pakalpojumu priekšgājējs. Eiropas Savienības (ES) banku darbības licence ļauj darboties visās ES valstīs. Atšķirībā no tradicionālajām bankām Multitude veido elastīgu finanšu ekosistēmu ar partnerības starpniecību. Partneri tiek iesaistīti gan no finanšu nozares, gan ar finansēm nesaistītiem tehnoloģiju uzņēmumiem." Multitude SE akcijas tiek kotētas Frankfurtes fondu biržā (kods FRU). Lielākie akcionāri (2021. gada jūlijā): Jokela Capital OÜ (26,57 %) un JT Capital Limited (27,89 %). Abi uzņēmumi pieder Jormam Jokelam, kuram vēl tieši pieder 0,72 % Multitude kapitāldaļu. Tādējādi Jorma Jokela pārvalda 55,18 % akciju. 2004. gadā Jorma Jokela pārdeva uzņēmumu Jokela Capital Oy. 2005. gadā viņš nodibināja jaunu kapitālsabiedrību Ferratum. Tas bija pirmais uzņēmums, kas sāka izmantot mobilās tehnoloģijas kreditēšanā Eiropā, ļaujot viegli un ērti noformēt īstermiņa aizņēmumus, aizsūtot vienkāršu īsziņu. 2006. gadā uzņēmuma darbība tika paplašināta Zviedrijā un Igaunijā. 2007. gadā Ferratum ienāca Latvijā. Līdz 2010. gadam tika apgūts Lietuvas, Čehijas, Slovākijas, Nīderlandes, Polijas, Spānijas, Dānijas un Bulgārijas tirgus. 2011. gadā Ferratum sāka darboties Apvienotajā Karalistē, Beļģijā, Horvātijā, Jaunzēlandē un Austrālijā. 2012. gadā grupas klientu skaits sasniedza vienu miljonu, un tā ienāca Krievijas tirgū. 2012. gada septembrī Maltas finanšu uzraudzības institūcija izdeva Eiropas Savienības kredītiestāžu licenci. 2014. gadā tika ieiets Vācijas un Rumānijas tirgū, bet 2015. gadā — Kanādā, Francijā un Norvēģijā. 2015. gada 6. februārī Ferratum pabeidza sākotnējo publisko piedāvājumu, tā akcijas sāktas kotēt Frankfurtes fondu biržā Ferratum akcijas ieguva starptautiski investori. Akciju pārdošanas cena bija 17 EUR, uzņēmuma tirgus vērtība bija aptuveni 370 miljoni EUR. Kopumā tika iegūti 48 miljoni eiro uzņēmuma turpmākās izaugsmes finansēšanai: jauniem produktiem un uzņēmējdarbības paplašināšanai. Pēc iekļaušanas biržas sarakstā Jorma Jokela joprojām bija lielākais uzņēmuma akcionārs. 2016. gadā Ferratum mobilā banka uzsāka darbību Vācijā, Zviedrijā un Norvēģijā. 2021. gada 15. jūnijā uzņēmums tika pārreģistrēts par Eiropas komercsabiedrību (SE) un pārdēvēts par Multitude SE. Multitude direktoru padomes priekšsēdētājs ir Juhani Vanhala. Uzņēmuma dibinātājs Jorma Jokela ir Multitude izpilddirektors un direktoru padomes loceklis. Multitude grupa piedāvā finanšu pakalpojumus vairākos segmentos: Near prime: Microloan — īstermiņa aizdevumi ar apmaksas termiņu līdz 3 mēnešiem PlusLoan — aizdevumi līdz 36 mēnešiem Credit Limit — kredītlīnija, aizdevumi bez fiksēta maksājumu skaita CapitalBox — aizdevumi mazajiem un vidējiem uzņēmumiem ar apmaksas termiņu līdz 36 mēnešiem PrimeLoan — aizdevumi līdz 10 gadiem Ferratum Bank, banka reģistrēta Maltā depozīti Mobile Wallet — mobilās bankas platforma Where We Operate Ferratum «Ferratum Group 2016 Annual Report». www.ferratumgroup.com. Arhivēts no [1] oriģināla], laiks: 2017. gada 28. jūlijā. Skatīts: 2017. gada 24. jūlijā. Major Shareholders Multitude «Par Ferratum». Arhivēts no oriģināla, laiks: 2017. gada 22. aprīlī. Skatīts: 2017. gada 15. augustā. «History». Arhivēts no oriģināla, laiks: 2017. gada 2. jūnijā. Skatīts: 2017. gada 15. augustā. Multitude Ferratum, Latvijas vietne