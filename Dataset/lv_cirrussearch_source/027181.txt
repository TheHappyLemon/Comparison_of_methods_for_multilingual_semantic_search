Levice (slovāku: Levice) ir pilsēta Slovākijā, Nitras apgabala Levices apriņķa centrs pie Hronas upes. Rakstos pirmoreiz minēta 1165. gadā. Tāpat kā lielākā daļa no Slovākijas teritorijas, Levice gadsimtiem atradusies Ungārijas sastāvā, tās ungāriskais nosaukums ir Lēva (Léva). No 1663. līdz 1685. gadam Levice atradās Osmaņu impērijas sastāvā kā sandžaka centrs. Pēc Pirmā pasaules kara iekļāvās Čehoslovākijā. Otrā pasaules kara laikā, pamatojoties uz Pirmajām Vīnes arbitrāžām, Levice ietilpa Ungārijas sastāvā. Pēc Otrā pasaules kara daudzi pilsētas ungāru iedzīvotāji tika deportēti uz Ungāriju. No 1993. gada — Slovākijā. 12 kilometrus no Levices atrodas viena no divām valsts atomstacijām — Mohovces AES. Apkaimē tiek audzēts Frankovkas šķirnes vīnogas (citās valstīs šķirne pazīstama kā Blaufränkisch). 2011. gadā vairums pilsētas iedzīvotāju bija slovāki (77,83 %), dzīvoja arī ungāri (9,19 %), bet 11,57 % tautību nenorādīja. Pēc reliģiskās pārliecības — katoļi (58,76 %), nereliģiozi (22,77 %), luterticīgie (7,46 %). Vikikrātuvē par šo tēmu ir pieejami multivides faili. Skatīt: Levice. https://www.scitanie.sk/obyvatelia/zakladne-vysledky/struktura-obyvatelstva-podla-narodnosti/OK/SK0232/OB. Q110227967.