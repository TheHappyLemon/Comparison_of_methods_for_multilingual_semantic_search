Tabasaranu valoda (pašnosaukums — Табасаран чӀал) ir viena no nahu—dagestāniešu valodām, kurā runā tabasarani. Kopējais runātāju skaits ir 126 136. Tabasaranu valoda iekļauta Ginesa rekordu grāmatā kā viena no sarežģītākajām valodām pasaulē. Tabasaranu valoda 1932. gadā kļuva par vienu no piecām nahu-dagestānas valodām, kurās padomju iestādes ieviesa latīņu alfabētu. 1938. gadā valoda tika pārveidota uz kirilicas alfabētu. Senākie aizguvumi valodā nāk no persiešu valodas (militārā, amatniecības un sadzīves terminoloģija) un arābu valodas (reliģiskā, zinātniskā un filozofiskā leksika). Pastāv arī aizguvumi no azerbaidžāņu valodas, bet parasti arī tie ir persiešu izcelsmes. Pēdējā laikā aizguvumi galvenokārt ņemti no krievu valodas. Encyclopædia Britannica raksts (angliski) Krievijas Lielās enciklopēdijas raksts (krieviski)