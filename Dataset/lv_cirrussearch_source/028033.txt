Ķīķi, ķīķu ģints (Pernis) ir viena no vanagu dzimtas (Accipitridae) ģintīm, kurā apvienotas 4 plēsīgo putnu sugas. Tās ir Vecās Pasaules putnu sugas un sastopamas Eirāzijas mērenās joslas un Dienvidaustrumāzijas tropu biomas mežos. Latvijā sastopama viena ķīķu ģints suga — ķīķis (Pernis apivorus). Abas mērenās joslas sugas (ķīķis un austrumu ķīķis) ir gājputni. Ķīķu ģints sugas ir vidēja lieluma plēsīgie putni ar platiem spārniem un garām astēm. Kājas samērā vājas, nagi neasi. Apspalvojums raibumoti pelēkbrūns, jaunie putni atgādina peļu klijānu. Uzskata, ka šī līdzība izveidojusies kā aizsardzības īpašība pret lielākajiem un spēcīgākajiem plēsīgajiem putniem, kuru nagi un knābji ir daudz jaudīgāki nekā ķīķiem. Barojas ar kukaiņiem un to kāpuriem. Īpaši iecienīti ir lapsenes un sirseņi. Pie izdevības ķīķi medī arī nelielus zīdītājus, rāpuļus un putnus. Ķīķu spalvas satur ķīmiskas vielas, kas atbaida lapseņu un sirseņu uzbrukumus. Ķīķu ģints (Pernis) Austrumu ķīķis (Pernis ptilorhynchus) Filipīnu ķīķis (Pernis steerei) Ķīķis (Pernis apivorus) Sulavesi ķīķis (Pernis celebensis) IUCN: Pernis steerei IUCN: Pernis celebensis «Ornitofaunistika: Ķīķis Pernis apivorus». Arhivēts no oriģināla, laiks: 2015. gada 14. maijā. Skatīts: 2015. gada 9. martā. Our Beautiful World: Kites, Perninae Подсемейство ·Осоеды - Perninae «Bird Life: European Honey-buzzard Pernis apivorus». Arhivēts no oriģināla, laiks: 2015. gada 10. septembrī. Skatīts: 2015. gada 9. martā. «European Honey Buzzard». Arhivēts no oriģināla, laiks: 2016. gada 5. martā. Skatīts: 2015. gada 9. martā. Birds of Prey" Perninae