Ingrīda Šimonīte (lietuviešu: Ingrida Šimonytė; dzimusi 1974. gada 15. novembrī) ir lietuviešu ekonomiste, politiķe un augstskolas pasniedzēja. Viņa ir pašreizējā Lietuvas premjerministre un bijusī Lietuvas finanšu ministre (2009—2012) un Lietuvas Bankas vadītāja (2013—2016). 2013. gadā tika ievēlēta par Lietuvas Bankas vadītāju. Paralēli šim darbam viņa bija ekonomikas pasniedzēja Viļņas Universitātes Starptautisko attiecību un poliskās zinātnes institūtā un valsts finanses ISM Vadības un ekonomikas universitātē. 2016. gadā viņa atkāpās no bankas vadītājas amata, kļūstot par Seima deputāti, kad viņu 2016. gada parlamenta vēlēšanās ievēlēja no Antakalna seņūnijas vēlēšanu apgabala. Seimā viņa vadījusi audita komiteju. 2018. gada 4. novembrī viņa kļuva par partijas Tēvzemes savienība — Lietuvas kristīgie demokrāti kandidāti 2019. gada Lietuvas prezidenta vēlēšanās, lai arī nav šīs partijas biedre. Šimonīte ar labāko rezultātu (31,31%) iekļuva otrajā vēlēšanu kārtā, bet zaudēja Gitanam Nausēdam. Šimonīte bez lietuviešu valodas pārvalda arī angļu, poļu, krievu valodu, bet pamatlīmenī arī zviedru valodu. «Ingrida Šimonytė appointed to the Board of the Bank of Lithuania». Arhivēts no oriģināla, laiks: 2014. gada 24. februārī. Skatīts: 2019. gada 13. maijā. Matas Noreika. «Ingrida Šimonytė palieka Lietuvos banką». vz.lt (lietuviešu). Skatīts: 2019-05-13. Ugnius Antanavičius. «Konservatorių pirminiuose rinkimuose triuškinančia persvara triumfavo I.Šimonytė». 15min.lt. Skatīts: 2019-05-13. «Provizoriskie rezultāti: Lietuvas nākamais prezidents būs neatkarīgais kandidāts Nausēda». www.lsm.lv (latviešu). Skatīts: 2019-05-27. «Ingrida Šimonytė». www.lrs.lt. Skatīts: 2019-05-13. Vikikrātuvē par šo tēmu ir pieejami multivides faili. Skatīt: Ingrīda Šimonīte. Oficiālā tīmekļa vietne