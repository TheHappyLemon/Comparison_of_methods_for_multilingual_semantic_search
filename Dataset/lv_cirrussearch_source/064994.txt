Rudžero Deodato (itāļu: Ruggero Deodato; dzimis 1939. gada 7. maijā, miris 2022. gada 29. decembrī) bija itāļu kinorežisors, scenārists un aktieris. Savas karjeras laikā uzņēmis dažādu žanru filmas, no peplumiem, komēdijām, drāmam līdz poliziottesco un zinātniskās fantastikas filmām, tomēr vislabāk zināms ar savām nežēlīgajām un asiņainajām šausmu filmām ar pamatīgu reālisma piedevu. Viņa visievērojamākā filma ir "Kanibālu holokausts" (Cannibal Holocaust, 1980), ko uzskata par vienu no vispretrunīgākajām un brutālākajām filmām kino vēsturē un ko aizliedza vai stingri cenzēja vairākās valstīs. Filma saturēja tik reālistiskus specefektus, ka Deodato aizturēja uz aizdomu pamata par slepkavību. To min arī kā priekšteci atrasto videoierakstu filmām, piemēram "Blēras ragana: Kursa darbs no viņpasaules" (1999) un The Last Broadcast. Filma nostiprināja Deodato kā "ekstrēmā" režisora slavu un Francijā viņu iesaucu par Monsieur Cannibal (Kanibāla kungs). Deodato ietekmēja tādus filmu režisorus kā Olivers Stouns, Kventins Tarantīno un Elais Rots. Danny Shipka. Perverse Titillation: The Exploitation Cinema of Italy, Spain and France, 1960-1980. McFarland, 2011. 119. lpp. «Dall'altra parte del cult – Intervista a Ruggero Deodato» (itāļu). cinewalkofshame.com. Arhivēts no oriģināla, laiks: 2015. gada 22. februāris. Skatīts: 2015. gada 7. janvāris. «Cannibal Holocaust: 'Keep filming! Kill more people!'». theguardian.com. 2011. gada 15. septembris. Skatīts: 2015. gada 6. janvāris. «Cannibal Holocaust Theatrical Re-Release Announced». dailydead.com. 2014. gada 10. augusts. Skatīts: 2015. gada 6. janvāris. Vikikrātuvē par šo tēmu ir pieejami multivides faili. Skatīt: Rudžero Deodato. IMDb profils (angliski) AllMovie profils (angliski)