Interešu izglītība ir bērna vai jaunieša iespēja attīstīt savu radošo potenciālu, lietderīgi pavadīt brīvo laiku, gūt jaunu pieredzi un iemaņas. Latvijas Izglītības likumā noteikts, ka interešu izglītība ir "personas individuālo izglītības vajadzību un vēlmju īstenošana neatkarīgi no vecuma un iepriekš iegūtās izglītības". Interešu izglītības programmu īstenošanu galvenokārt veic interešu izglītības iestādes un vispārizglītojošās skolas. Interešu izglītības iestādēs, atšķirībā no vispārizglītojošām skolām, parasti intensīvs darbs noris arī vasaras mēnešos, piedāvājot savādākas šī darba organizācijas formas, piemēram, dažādas nometnes, radošās darbnīcas, spēļu istabas. attīstīt bērnu un jauniešu spējas un talantus; nodrošināt iespējas realizēt radošu pašizpausmi, attīstīt individualitāti; sniegt iespējas lietderīgi pavadīt brīvo laiku; veicināt preventīvo darbu jauniešu uzvedības negatīvu tendenču novēršanai; nodrošināt ievirzi karjeras izvēlē; dot papildizglītību, derīgu praktiskam darbam un dzīvei. Kultūrizglītība (mūzika, dejas, vizuālā un vizuāli plastiskā māksla,teātra māksla, folklora u.c.), Sporta izglītība (šahs, dambrete, orientēšanās, sporta dejas, mākslas vingrošana, badmintons, tūrisms, karatē u.c.), Tehniskā jaunrade (automodelisms, kuģu modelisms, raķešu modelisms, elektronika, datorapmācība un programmēšana, foto un video, multiplikācija u.c.), Vides izglītība (vides pētniecība, ekoloģija, botānika, zooloģija u.c.), Jaunatnes darbs (skolēnu pašpārvaldes, jaunatnes klubi u.c.), Citas izglītojošās programmas (žurnālistika, stila mācība, literārā jaunrade, novada vēsture, valodu apmācība u.c.). Interešu izglītībā izmantotās darbības formas var būt ļoti dažādas: piemēram, pulciņu un kolektīvu nodarbības, individuālais darbs, dažādu interešu klubi, nometnes, pasākumi, konkursi un viktorīnas, sacensības, iesaistīšanās dažādos projektos u.c. Izglītības likums Interešu izglītība Valsts izglītības satura centrs Interešu izglītība