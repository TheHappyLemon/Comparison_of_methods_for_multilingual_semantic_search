Valdošie vēji ir vēji, kas pārsvarā pūš noteiktā virzienā virs kāda Zemes virsmas punkta. Polārie vēji — valda polārajā un subpolārajā joslā, ir vāji un nestabili un parasti pūš no austrumiem no 90° līdz 60° platuma grādiem. Rietumu vēji — valda mērenajā joslā un parasti pūš no rietumiem no 30° līdz 60° platuma grādiem. Pasāti — valda subtropu, tropu, ekvatoriālajā un subekvatoriālajā joslā, parasti pūš no austrumiem starp 30° platuma grādiem. Sīkāk pasātus var iedalīt ziemeļu un dienvidu pasātos. Glossary of Meteorology (2009). Polar easterlies «Valdošie vēji — teorija. Ģeogrāfija, 7. klase.». www.uzdevumi.lv (latviešu). Skatīts: 2021-10-30.