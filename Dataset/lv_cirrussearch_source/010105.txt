Watford Football Club ir profesionāls Anglijas futbola klubs no Votfordas, Hārtfordšīrā. To bieži vien sauc par Watford F.C., Watford vai pēc komandas iesaukas The Hornets (sirseņi), reizēm arī kā The 'Orns. Klubs veidojies no 1881. gadā dibinātā Watford Rovers, kurš pirmoreiz FA kausā piedalījās 1886. gadā un Anglijas dienvidu futbola līgā dekādi vēlāk. Noslēdzot 1914./15. gada sezonu kā līgas čempioni, Watford 1920. gadā pievienojās Anglijas futbola līgai. Iesākumā klubs spēlēja dažādos stadionos, līdz 1922. gadā pārcēlās uz pastāvīgu stadionu Vicarage Road, kur tas spēlē vēl šobrīd. Kluba panākumi pārsvarā ir saistīti ar diviem periodiem, kad to vadīja bijušais Anglijas futbola izlases galvenais treneris Greiems Teilors. Pirmais periods ilga no 1977. līdz 1987. gada, kad Watford no ceturtās pacēlās līdz augstākajai. Watford 1983. gadā Pirmajā divīzijā ieņēma otro vietu un 1983./84. gada sezonā piedalījās UEFA kausa izcīņā, kā arī 1984. gadā sasniedza FA kausa finālu. Otrs periods ilga no 1997. līdz 2001. gadam, kad Teilors pacēla klubu no trešās spēcīgākās līgas līdz Premjerlīgai. Teilors šobrīd ir kluba valdes loceklis un kopā ar Eltonu Džonu abi ir kluba goda prezidenti. Abos šajos periodos klubs piederēja Eltonam Džonam un viņš ar klubu ir turpinājis ilgu un veiksmīgu sadarbību. 2009. gada sākumā klubā piecas spēles, gūstot vienus vārtus, aizvadīja Latvijas futbola izlases pussargs Aleksandrs Cauņa, kurš tika izīrēts no Skonto FC. 2022. gada 17. janvārī Anglijas futbola augstākais līmenis (līdz 1992. gadam Pirmā divīzija; tagad — Premjerlīga) Vicečempioni (1): 1982–83 Anglijas futbola 2. līmenis (1893.—1992. Otrā divīzija; 1992.—2004. Pirmā divīzija; tagad — Championship) Vicečempioni (2): 1981–82, 2014–15 FA kauss Finālisti (2): 1983–84 , 2018–19 «Watford Football Club». http://www.watfordfc.com. Arhivēts no oriģināla, laiks: 2015. gada 9. jūnijā. Skatīts: 2015. gada 10. septembris. «History of Watford FC – Grounds». Watford F.C. 2009. gada 9. septembris. Arhivēts no oriģināla, laiks: 2009. gada 5. oktobrī. Skatīts: 2009. gada 27. oktobris. «Classic Cup Finals: 1984». The Football Association. Skatīts: 2009. gada 27. oktobris. «History of Watford FC – Notable people». Watford F.C. 2008. gada 29. maijs. Arhivēts no oriģināla, laiks: 2008. gada 3. decembrī. Skatīts: 2009. gada 27. oktobris. «"Watford" Cauņu nepirks». eSports.lv. 26.05.2009. Arhivēts no oriģināla, laiks: 29.05.2009. Skatīts: 29.09.2011. «Watford FC Squad Information 2019/2020 | Premier League». www.premierleague.com (angļu). Skatīts: 2019-08-12. «England FA Challenge Cup Finals» (angļu). RSSSF. Skatīts: 2020. gada 6. maijā. Oficiālā kluba vietne (angliski)