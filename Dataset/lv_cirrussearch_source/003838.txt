Deivida grēda (angļu: David Range) ir Framnēsa kalnu centrālā grēda Antarktīdā. Stiepjas 30 km ziemeļu — dienvidu virzienā. Sastāv no vairākām nunataku grupām, kas paceļas virs apkārtējā ledāja vairoga līdz par 400 m. Augstākā virsotne ir Horderna kalns (1444 m; pēc citiem datiem 1510 m). Grēdu 1931. gada 14. februārī atklāja BANZARE ekspedīcija Daglasa Mosona vadībā un nosauca par godu profesoram Edžvortam Deividam (Sir T.W. Edgeworth David). Grēdas ziemeļdaļā dienvidos no Fengpīka atrodas Mosonas polārstacijas lauka nometne. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Deivida grēda