Ziyuan 3 jeb ZY-3 ir Ķīnas civilais Zemes novērošanas pavadonis stereokartēšanai, kas palaists 2012. gadā Ķīnas Zemes un resursu ministrijas vajadzībām. Pavadoni izgatavoja Ķīnas Kosmosa tehnoloģiju akadēmija, bet instrumentus — trīs augstas izšķirtspējas kameras — piegādāja Šeņjanas Optikas, precīzās mašinērijas un fizikas institūts. Viena kamera paredzēta Zemes virsmas uzņemšanai ar izšķirtspēju 2,5 m, bet divas citas vērstas 22 grādu leņķī tai priekšā un aizmugurē ar spektrālo izšķirtspēju 4,0 m. Bez šīm trijām kamerām pavadonī uzstādīts infrasarkanais multispektrālais spektrometrs ar izšķirtspēju 6,0 m. Kosmiskais aparāts paredzēts resursu, zemes izmantošanas un ekoloģiskās situācijas novērošanai, kā arī pilsētu plānošanai. Ziyuan 3 tika palaists 2012. gada 9. janvārī 03:17 UTC ar nesējraķeti Chang Zheng 4B no Taijuaņas pavadoņu palaišanas centra Ķīnas vidienē. Kopā ar to palaida mikropavadoni VesselSat2. 30. jūlijā, pēc testēšanas pabeigšanas, pavadonis oficiāli tika nodots pasūtītājam Ķīnas Zemes un resursu ministrijai. China opens 2012 with ZiYuan-3 launch via Long March 4B nasaspaceflight.com, 2012-01-08 (angliski) Chinese mapping satellite handed over to surveying authority[novecojusi saite] Xinhua, 2012-07-30 (angliski) Ziyuan 3 ZY 3A, 3B Gunter Dirk Kreb