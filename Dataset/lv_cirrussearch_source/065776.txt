Katarīna Althausa (vācu: Katharina Althaus; dzimusi 1996. gada 23. maijā Oberstdorfā) ir vācu tramplīnlēcēja, divu olimpisko spēļu sudraba medaļu ieguvēja, septiņkārtēja pasaules čempione. Pasaules kausa sacensībās debitēja 2011. gada 3. decembrī Lillehammerē ar 33. vietu. Piedalījusies 2012. gada ziemas jaunatnes olimpiskajās spēlēs Insbrukā, kur izcīnījusi sudraba medaļu individuālajās sacensībās un zeltu jaukto komandu sacensībās. Pasaules čempionātā pirmo reizi piedalījās 2013. gadā un ieņēma 32. vietu individuālajās sacensībās. Olimpiskajās spēlēs debitēja 2014. gadā Sočos ar 23. vietu. 2015. gada Pasaules čempionātā Fālunā izcīnīja zelta medaļu jaukto komandu sacensībās, bet individuāli ierindojās 17. vietā. Pirmo reizi vietu uz pjedestāla Pasaules kausa posmos izcīnīja 2017. gada 15. janvārī Saporo, ieņemot trešo vietu. 2017. gada 12. februārī Ļubno, Slovēnijā, izcīnīja savu pirmo individuālo uzvaru. Tā bija arī pirmā reize, kad visu goda pjedestālu aizņēma Vācijas tramplīnlēcējas. 2018. gada ziemas olimpiskajās spēlēs Phjončhanā izcīnīja sudraba godalgu individuālajās sacensībās uz parastā tramplīna. 2017.—2018. gada sezonā Pasaules kausa kopvērtējumā ieguva otro vietu, šo panākumu atkārtoja arī nākamajā sezonā. 2019. gada Pasaules čempionātā ieguva divas zelta medaļas komandu sacensībās gan jauktajām, gan sieviešu komandām, kā arī savu pirmo individuālo pasaules čempionāta medaļu — sudrabu uz parastā tramplīna. 2021. gadā vēlreiz tika pie zelta jaukto komandu sacensībās. 2022. gada ziemas olimpiskajās spēlēs Pekinā izcīnīja savu otro olimpisko sudraba medaļu individuālajās sacensībās. 2023. gada Pasaules čempionātā Planīcā ieguva trīs zelta medaļas: individuālajās sacensībās uz parastā tramplīna, sieviešu komandu un jaukto komandu sacensībās. Sacensībās uz lielā tramplīna ieguva bronzas godalgu. «Althaus leads first-ever sweep of women’s World Cup ski jumping podium». eurosport.com (angļu). 2017. gada 12. februāris. Skatīts: 2023. gada 1. martā. «Germany takes gold, Althaus keeps on winning». fis-ski.com (angļu). 2023. gada 26. februāris. Skatīts: 2023. gada 1. martā. Vikikrātuvē par šo tēmu ir pieejami multivides faili. Skatīt: Katarīna Althausa. Olympedia profils (angliski) The Sport.org profils (angliski) Munzüger Sport profils (vāciski) FIS profils (tramplīnlēkšana) (angliski)