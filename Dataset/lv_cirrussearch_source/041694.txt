"Jēkabs, Mimmi un runājošie suņi" ir Latvijas filma, kura izdota 2019. gadā. Filmas režisors ir Edmunds Jansons. Scenārija autore ir Līga Gaisa, kas filmas stāstu veidojusi pēc Luīzes Pastores grāmatas "Maskačkas stāsts" motīviem. 2019. gadā tā atzīta par labāko animācijas filmu Starptautiskā bērnu un jaunatnes filmu festivālā Irānā. Filma nominēta 2019. gada Lielā Kristapa balvai piecās kategorijās. Jēkabs, kurš dzīvo Rīgas centrā, vasaru pavada pie radiem Maskačkā. Lai arī sākotnēji zēnam tas nepatīk, vēlāk izrādās, ka Maskačka ir ļoti neparasta — tur dzīvo runājoši suņi. Jēkaba māsīca Mimmi atklāj, ka uzņēmējs Imants Rausis vēlas rajonā uzcelt bezpersoniskas augstceltnes. Abi bērni cenšas apvienot spēkus ar runājošajiem suņiem, lai Maskačku izglābtu. «Stāsts par uzdrīkstēšanos visa vecuma bērniem. Tuvojas animācijas filmas «Jēkabs, Mimmi un runājošie suņi» pirmizrāde». lsm.lv. 2019. gada 28. janvārī. Skatīts: 2019. gada 29. janvārī. «Filmas «Bille» un «Jēkabs, Mimmi un runājošie suņi» iegūst balvas festivālā Irānā». lsm.lv. 2019. gada 28. augustā. Skatīts: 2019. gada 29. augustā. «Lielā Kristapa statistika». lielaiskristaps.lv. Skatīts: 2019. gada 5. oktobrī. «Jēkabs, Mimmi un runājošie suņi». filmas.lv. Arhivēts no oriģināla, laiks: 2019. gada 12. janvārī. Skatīts: 2018. gada 15. februārī. IMDb profils (angliski)