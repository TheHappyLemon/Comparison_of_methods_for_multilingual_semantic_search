Andrejs Pervišins (krievu: Андрей Первышин; dzimis 1985. gada 2. februārī) ir krievu hokejists, aizsargs. Pasšlaik (2016) Pervišins spēlē Kontinentālās hokeja līgas komandā Omskas "Avangard". Profesionāļa karjeru Pervišins uzsāka 2002.—03. gada sezonā, kad debitēja Krievijas Superlīgas kluba Jaroslavļas "Lokomotiv" sastāvā. Nākamo sezonu hokejists aizvadīja Krievijas Augstākās līgas vienībā Maskavas "Spartak", taču tad pievienojās Kazaņas "Ak Bars" sastāvam. "Ak Bars" rindās Pervišins kļuva par 2006. gada Krievijas čempionu, kā arī 2008.—09. un 2009.—10. gada sezonā kopā ar komandu izcīnot Gagarina kausu. 2010. gada vasarā aizsargs pievienojās Omskas "Avangard" rindām, taču 2011.—12. gada sezonas vidū pārcēlās uz Sanktpēterburgas SKA, tajā aizvadot nākamo pusotru sezonu. 2013. gada vasarā Pervišins noslēdza līgumu ar Maskavas CSKA, taču pēc sezonas beigām pievienojās līgas jaunpienācējai Soču "Leopardi". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)