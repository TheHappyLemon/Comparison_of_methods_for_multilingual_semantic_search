Valsts uzņēmums «O. M. Makarova ražošanas apvienība Dienvidu mašīnbūves rūpnīca» (ukraiņu: Державне підприємство «Виробниче об'єднання Південний машинобудівний завод ім. О. М. Макарова») jeb Pivdenmaš, plašāk pazīstams kā Južmaš (no krievu: Южмаш, Южный машиностроительный завод) ir Ukrainas uzņēmums, kurš ražo kosmiskās raķetes, kosmiskos aparātus, trolejbusus, autobusus, tramvajus, vēja ģeneratorus un citu zinātniski ietilpīgu produkciju. Tas ir viens no lielākajiem rūpniecības uzņēmumiem valstī. 1944. gadā Dņepropetrovskā (tagad Dņipro) sāka celt kravas automašīnu būves rūpnīcu. 1951. gadā tika nolemts nepabeigto būvi pārprofilēt ballistisko raķešu R-1, R-2 un R-5M izgatavošanai. Sākotnēji tam bija dots nosaukums «Rūpnīca № 586». 1954. gadā Mihails Jangeļs izveidoja konstruktoru biroju, kuru nosauca par «Īpašo konstruktoru biroju 586» (OKB-586). Tajā izstrādāja jaunas starpkontinentālās ballistiskās raķetes, kosmiskās nesējraķetes un kosmiskos aparātus. 1966. gadā OKB-586 tika pārdēvēts par «Konstruktoru birojs ''Južnoje''» un rūpnīca par «Južnij mašinostroitelnij zavod» (Южный машиностроительный завод). Ukrainai atgūstot neatkarību, 1990. gadu sākumā ražošanas apjomi būtiski samazinājās, ballistisko raķešu ražošana tika pārtraukta. Uzņēmums daļēji pārgāja uz civilās produkcijas ražošanu. Tika turpināta nesējraķetes Zenit-2 ražošana. Leonīds Kučma, kurš bija uzņēmuma vadītājs līdz 1992. gadam, kļuva par Ukrainas premjerministru un vēlāk par prezidentu. Nesējraķetes Zenit-2, Zenit-3SL Kosmiskie aparāti Sič Traktori ar zīmolu PMZ (agrāk JuMZ) Trolejbusi Tramvaji, kas tiek izgatavoti pēc Tatra-Jug dokumentācijas Automatizētās līnijas pārtikas rūpniecībai Vēja ģeneratori pēc Windpower licences Grunts apstrādes mašīnas pēc Vācijas uzņēmuma Dutzi licences. Južmaš oficiālā vietne