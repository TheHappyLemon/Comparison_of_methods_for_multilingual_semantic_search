Ajonora (grieķu: Ἅγιον Ὄρος, Agion Oros) jeb Atona ir pussala Grieķijas ziemeļos, pareizticīgo mūku apvienības īpašums. Autonomā apgabala administratīvais centrs ir Karjesa. Pussala ir viens no trim Halkidikes pussalas izvirzījumiem. Tajā atrodas 20 Austrumu Pareizticīgās baznīcas klosteri. Pussala ir 50 km gara, lielākais platums sasniedz 10 km. Augstākais kalns — Atona kalns (2033 m; grieķu: Όρος Άθως, Οros Αthos), pazīstams arī kā "Svētais kalns". Pussala tikusi apdzīvota jau senajos laikos, gandrīz 1800 gadus to apdzīvo kristieši. Pussala pazīstama ar ilgām senajām klosteru tradīcijām. Mūsdienās te uz dzīvi apmetušies vairāk nekā 2000 mūku no Grieķijas un citām Austrumu pareizticīgās baznīcas valstīm, tai skaitā Bulgārijas, Serbijas un Krievijas. 1988. gadā iekļauts UNESCO Pasaules mantojuma sarakstā. Latvijas padomju enciklopēdija. 1. sējums. Rīga : Galvenā enciklopēdiju redakcija. 110.—111. lpp. Vikikrātuvē par šo tēmu ir pieejami multivides faili. Skatīt: Ajonora. Encyclopædia Britannica raksts (angliski) Ukrainas Interneta enciklopēdijas raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Katoļu enciklopēdijas raksts (angliski) Pareizticīgo enciklopēdijas raksts (krieviski) Austrumeiropas enciklopēdijas raksts (vāciski) Enciklopēdijas Krugosvet raksts (krieviski)