Alotropija — parādība, kad viens ķīmiskais elements veido vairākas vienkāršas vielas. Šīs vienkāršās vielas atšķiras ar atomu skaitu molekulā vai strukturālo uzbūvi. Elements skābeklis O veido vienkāršu vielu skābekli O2 un ozonu O3. Elements ogleklis C veido vienkāršas vielas grafītu, dimantu, amorfo oglekli (parasto ogli), karbīnu, grafēnu, kā arī oglekļa nanocaurulītes un fullerēnus. Elements fosfors veido balto fosforu un sarkano fosforu, kā arī retāk sastopamus fosfora alotropus — melno fosforu, violeto fosforu un citus.