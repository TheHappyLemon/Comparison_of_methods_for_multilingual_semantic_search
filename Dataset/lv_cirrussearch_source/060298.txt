Progress MS-19 (Прогресс МС-19; SKS apzīmējums ISS-80P) bija Krievijas automātisks Progress-MS sērijas kravas kosmosa kuģis, kas paredzēts kravu nogādāšanai uz Starptautisko kosmosa staciju (SKS). Tas orbītā tika palaists 2022. gada 15. februārī. Progress MS-19 darbību beidza 2022. gada 24. oktobrī Kopējā kravas masa starta brīdī bija 2523 kg. Īpašajās tvertnēs ietilpa degviela (431 kg), saspiests slāpeklis (40 kg), ūdens (420 kg). Hermētiskajā kravas telpā (pavisam 1 632 kg) bija iekārtas un materiāli stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, kā arī 6 pavadoņi YuZGU-55. Progress MS-19 tika palaists 2022. gada 15. februārī 04:25:40 UTC ar nesējraķeti Sojuz-2.1a no Baikonuras kosmodroma. Saslēgšanās ar staciju automātiskā režīmā notika 17. februārī 07:03:20 UTC pie Poisk moduļa. 4. oktobrī no Progress MS-19 tika pārsūknēta degviela uz Zarja moduļa tvertnēm. 23. oktobrī 22:45:34 UTC Progress MS-19 atvienojās no stacijas. 24. oktobrī 01:51 UTC tika iedarbināts dzinējs bremzēšanas manevram. Kravas kuģis iegāja Zemes atmosfērā un sadega. Nesadegušās daļas iekrita Klusā okeāna dienvidu daļā. Запуск и стыковка грузового корабля «Прогресс МС-19» Роскосмос, 2022-02-15 (krieviski) Vikikrātuvē par šo tēmu ir pieejami multivides faili. Skatīt: Progress MS-19. Progress MS-19 lifts off to resupply the ISS Anatoly Zak Progress-MS 01 — 19 Gunter Dirk Krebs