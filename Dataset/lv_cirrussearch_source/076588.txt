Šis raksts ir par albumu. Par citām jēdziena Yellow Submarine nozīmēm skatīt nozīmju atdalīšanas lapu. Yellow Submarine ir desmitais grupas The Beatles albums. Tas ir tāda paša nosaukuma filmas skaņas celiņš. Šo albumu kritiķi novērtēja kā sliktu, jo tajā ir iekļautas tikai sešas grupas dziesmas. Tas ir viens no retajiem grupas albumiem, kas ASV pārdotāko albumu topā neiekļuva 1. vietā. Grupas biedri to neuzskatīja par studijas albumu, tā kā četras iepriekš neizdotās grupas dziesmas bija ierakstītas dažādās ierakstu sesijās no 1967. līdz 1968. gadam un daļa sākotnēji nebija paredzētas šim albumam.