Roberts Prosinečki (horvātu: Robert Prosinečki; dzimis 1969. gada 12. janvārī) ir horvātu futbola treneris un bijušais futbolists, spēlējis pussarga pozīcijā, bijis Horvātijas futbola izlases dalībnieks, spēlējis arī Dienvidslāvijas izlasē. Kopš 2024. gada februāra ir Melnkalnes futbola izlases galvenais treneris. Karjeru sāka Zagrebas "Dinamo". Vēlāk pārstāvēja Belgradas "Crvena Zvezda" un šī kluba sastāvā 1991. gadā kļuva par Eiropas kausa ieguvēju. Karjeras turpinājumā pārstāvēja Spānijas klubus Real Madrid, Oviedo, Barcelona un Sevilla. Prosinečki ir spēlējis arī Beļģijas klubā Ljēžas "Standard" un Anglijas Pirmās divīzijas klubā Portsmouth. Karjeru noslēdza 2005. gadā Horvātijas zemāko līgu klubā Savski Marof. Prosinečki ir nospēlējis 15 spēles Dienvidslāvijas futbola izlasē un guvis četrus vārtus, tās sastāvā piedalījies 1990. gada FIFA Pasaules kausa finālturnīrā. Horvātijas izlases sastāvā piedalījies 1996. gada Eiropas čempionātā un divos FIFA Pasaules kausa finālturnīros (1998, 2002). 1998. gada Pasaules kausā guva divus vārtus un palīdzēja izlasei izcīnīt 3. vietu. Karjeru izlasē noslēdza 2002. gadā. Horvātijas izlases rindās nospēlējis 49 spēles un guvis desmit vārtus. No 2006. līdz 2010. gadam strādāja Horvātijas izlases treneru korpusā kā asistents. 2010. gadā kļuva par Belgradas "Crvena Zvezda" galveno treneri. Šaja amatā nostrādāja līdz 2012. gada augustam. Vēlāk vadīja Turcijas klubu Kayserispor. No 2014. līdz 2017. gadam bija Azerbaidžānas futbola izlases galvenais treneris. 2018. gada janvārī tika apstiprināts par Bosnijas un Hercegovinas izlases galveno treneri. Prosinečki vadībā izlase uzvarēja savā UEFA Nāciju līgas B līmeņa grupā, taču vēlāk nespēja pa tiešo kvalificēies 2020. gada Eiropas čempionāta finālturnīram. 2019. gada 27. novembrī pēc abpusējas vienošanās atstāja Bosnijas un Hercegovinas izlases galvenā trenera amatu. Tā paša gada decembrī Prosinečki atgriezās Turcijas kluba Kayserispor treneru korpusa vadībā. Karjeras turpinājumā vadīja Denizlispor, Ļubļanas "Olimpija" un NK Rudeš. 2024. gada 2. februārī tika apstiprināts par Melnkalnes izlases galveno treneri. Red Star Belgrade Dienvidslāvijas Pirmā līga: 1987–88, 1989–90, 1990–91 Dienvidslāvijas kauss: 1989–90 Eiropas kauss: 1990–91 Real Madrid Copa del Rey: 1992–93 Supercopa de España: 2003 Dinamo Zagreb Horvātijas Pirmā līga: 1997–98, 1998–99, 1999–2000 Horvātijas kauss: 1997–98 Olimpija Ljubljana Slovēnijas kauss: 2002–03 Individuālie sasniegumi Dienvidslāvijas gada futbolists: 1990 Horvātijas gada futbolists: 1997 Red Star Belgrade Serbijas kauss: 2011–12 «Robert Prosinečki - national football team player». eu-football.info (angļu). Skatīts: 2018. gada 8. jūlijā. «Robert Prosinečki novi selektor nogometne reprezentacije BiH». klix.ba (bosniešu). 2018. gada 4. janvāris. Arhivēts no oriģināla, laiks: 2018. gada 22. augustā. Skatīts: 2018. gada 8. jūlijā. «The Croatian legend takes charge of Montenegro». koha.net (angļu). 2024. gada 2. februāris. Skatīts: 2024. gada 6. februārī. Vikikrātuvē par šo tēmu ir pieejami multivides faili. Skatīt: Roberts Prosinečki. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)