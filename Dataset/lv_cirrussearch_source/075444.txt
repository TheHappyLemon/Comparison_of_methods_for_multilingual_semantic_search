Skaties arī jēdzienu ar līdzīgu nosaukumu: Rīgas Doma skola. Rīgas Doma kora skola (RDKS) ir Nacionālās Mākslu vidusskolas (NVM) struktūrvienība. Skola dibināta 1994. gada 12. jūlijā. 1994. gadā mācības 12 klasēs uzsāka 83 audzēkņi. 2008./2009. mācību gadā Rīgas Doma kora skolā mācījās 252 audzēkņi, sagatavošanas klasē — 72 audzēkņi. Skolā strādāja 130 skolotāji. Līdz 2010. gada beigām skolas direktors bija Jānis Erenštreits. 2008. gadā Rīgas Doma kora skola, pamatojoties uz ISEC Valsts centralizēto eksāmenu rezultātiem, bija ierindota 1. vietā skolu reitingā ar bērnu skaitu zem 600. RDKS piedāvā audzēkņiem valsts pamatizglītības un profesionālās vidējās izglītības standarta programmas, vienlaicīgi izkopjot bērnu muzikālo talantu profesionālās ievirzes mūzikas programmās. Valsts finansējums Rīgas Doma kora skolai nodrošina licencētu programmu īstenošanu: Pamatskolas izglītības programmu Profesionālās ievirzes izglītības programmu «Vokālā mūzika, kora klase» Vidējās profesionālās izglītības programma «Kora diriģēšana, specialitāte — kora dziedātājs, kormeistars» Vidējās profesionālās izglītības programma «Vokālā mūzika — akadēmiskā dziedāšana, specialitāte — kora dziedātājs» Vidējās profesionālās izglītības programma «Džeza mūzika, specialitāte — džeza mūziķis» Vidējās profesionālās izglītības programma «Vokālā mūzika — mūziklu dziedāšana» Kora diriģēšanas programmā ietvertas individuālās nodarbības diriģēšanā, partitūras spēlē, klavierspēlē, solo dziedāšanā, kā arī grupas stundas kora mācībā un kora literatūrā, radošajā praksē, mūzikas teorijā, solfedžo, harmonijā un polifonijā, latviešu, ārzemju un mūsdienu mūzikas literatūrā, skaņu režijā, un dziedāšana un diriģēšana mācību korī. Akadēmiskās dziedāšanas specialitātē tiek sagatavoti nākamie solisti un profesionālie kora dziedātāji. Līdzās iepriekšminētajām vispārējām mūzikas teorijas disciplīnām programma notiek intensīva solo dziedāšanas apmācība, vokālā ansambļa, itāļu valodas, skatuves kustības un runas kultūras apguve. Džeza un mūsdienu ritma mūzikas programmu aptver dziedāšanu, džeza solfedžo, harmoniju, vēsturi un literatūru, improvizāciju, kā arī paredz kāda izvēles instrumenta (tajā skaitā arī obligātu sitaminstrumentu un basģitāras) spēli, ansambļa muzicēšanu, kompozīciju, skaņu režiju, aranžēšanu un elektroniskās mūzikas apguvi. Kopš 2005. gada RDKS cieši sadarbojas ar Latvijas Nacionālo operu. Skolas audzēkņi kā solisti piedalās izrādēs: B. Britena "Skrūves pagrieziens", "Noasa šķirsts", K.V. Gluka "Orfejs un Eiridike", G.F. Hendeļa "Alčīna", J. Lūsēna "Putnu opera", V.A. Mocarta "Burvju flauta", V. Rīma "Jakobs Lencs". Zēnu koris piedalās operās: Dž. Pučīni "Toska", P. Čaikovska "Pīķa dāma",Ž. Bizē "Karmena", A. Dzenīša "Dauka" un A. Maskata baleta "Bīstamie sakari" iestudējumos. meiteņu koris — M. Ravēla "Bērns un burvestības" uzvedumā. Gan zēnu, gan meiteņu koris kopīgi gatavojas B. Britena "Mazais skursteņslauķis" iestudējumam. Kā arī RDKS audzēkņi un kori piedalās šādās izrādēs: R. Rodžersa mūziklā Mūzikas skaņas, L. Bernstaina Vestsaidas stāsts, Mesas, K. M. Šēnberga Les Miserables, E. L. Vēbera Jāzeps un raibais brīnumsapņu mētelis un citos. Skolu ir absolvējuši tādi dziedātāji kā Andris Sējāns, Jānis Ozols, Jānis Šipkēvics, Juris Lisenko, Jānis Strazdiņš un Kristaps Šoriņš (vokālā grupa Cosmos); aktrise Ieva Pļavniece, dziedātājs Gunārs Kalniņš u.c. Jānis Erenštreits un pedagogi Ārija Epnere, Anita Šalha, Maija Kurme un Jeļena Ļebedeva ir Triju Zvaigžņu ordeņa un goda zīmes kavalieri. Rīgas Doma kora skolas audzēkņi regulāri piedalās dažādos starptautiskos konkursos un sasniedz augstus panākumus, pierādot savu un pedagogu talantu. Piemēram, 2009./2010.mācību gadā: laikraksts Neatkarīgā Rīta avīze, 2008.09.10. «Rīgas Doma kora skola». Arhivēts no oriģināla, laiks: 2008. gada 22. decembrī. Skatīts: 2009. gada 15. februārī. http://www.rdks.lv/wp-content/uploads/2013/12/Audzeknu-panakumi_arhivs2.pdf http://rdks.lv/index.php?p=4663&lang=1043[novecojusi saite] Rīgas Doma kora skolas mājas lapa