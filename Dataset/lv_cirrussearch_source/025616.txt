Punkts ir pieturzīme, kas rāda gramatiskas un jēdzieniskas vienības patstāvīgumu un pabeigtību. Runā punktam parasti atbilst pauze. Vēl punktam latviešu valodas rakstībā var būt simbola vai tehniskas zīmes funkcija. Latviešu valodā punkts ir visspēcīgākā pieturzīme. Atstarpe ir liekama pēc punkta, nevis starp tekstu un beigu pieturzīmi. Punkts tiek lietots: stāstījuma teikuma beigās Mēs ejam uz mājām. Mājās būs siltāks. pamudinājuma teikuma beigās, ja teikums ir mazāk kategorisks Apdomā labi, padari gudri. retorisko jautājumu beigās, ja teikumam nav emocionāla rakstura Vai nu būs tā, ka pa visiem kaut ko prātīgu neizdomāsim. aiz arābu cipara, ja tas apzīmē kārtas skaitli Veikalā akcija būs no 12.01.2001. līdz 15.01.2001. (izņemot 14.01.2001., kad veikals būs slēgts). pulksteņlaika apzīmējumā starp stundas un minūšu rādītāju Pēteris būs mājās no 19.00 līdz 21.30. ja jānorobežo teikuma locekļi vai tā daļas stila nolūkā Pēteris nolēma palikt. Uz visiem laikiem. aiz dažādiem saīsinājumiem Es biju nometnē no jūn. līdz aug. reizināšanas zīmes funkcijā matemātikā 5 ⋅ 2 = 10 20. gadsimta tekstos simtu/tūkstošu/miljonu u. tml. atdalīšanai Katru gadu atrodas vismaz 100.000 blēžu. mūzikā aiz nots vai pauzes zīmes, tādējādi norādot ilguma palielināšanu par pusi vērtības Punkts netiek lietots: aiz iniciāļu salikteņiem ASV, NATO, LU, LR, MK aiz simbolu apzīmējumiem un metriskās mēru sistēmas vienību apzīmējumiem Ag, Md, Ca, m, g, l, cm telegrammu tekstā Nosūtu tev naudu 50 EUR Jānis vēstulēs un cita veida lietišķajos rakstos aiz adreses un paraksta, kā arī aiz datuma un vietas norādes šajos rakstos Kārli, apsveicu dzimšanas dienā!                                                   Jānis Rīgā 2009. gada 23. janvārī tabulās, ailēs u.c. aiz dažādiem ierakstiem, lappušu numerācijā aiz gadskaitļiem, ja gadskaitļa lietojums ir nepārprotams Klubs divas reizes izcīnīja Latvijas čempiona titulu (2011, 2012). aiz virsrakstiem un apakšvirsrakstiem, ja tie iespiesti citā burtveidolā Jānis Pēteris RAIŅA DARBI Aiz romiešu cipara punkts liekams vienīgi gadījumā, ja ciparam ir patstāvīga stāstījuma teikuma nozīme vai ja tas atrodas stāstījuma teikuma beigās. Piemēram, "I. Britu karalienes ierašanās Rīgā.". Mūsdienās punkts šādi vairs netiek lietots. Telegrammās netiek vispār lietotas pieturzīmes. Punkts šajos rakstos tiek likts gadījumā, ja datums tiek apzīmēts ar arābu cipariem, piemēram, "23.01.2009." vai "2009.01.23.". Punkts liekams aiz gadskaitļa, ja tas nav īpaši atdalīts no pārējā teikuma un var radīt pārpratumus, piemēram, "Sacensībās pieteikto skaits: 2011 — 5236 cilvēki, 2012 — 5365 cilvēki" vietā jāraksta "Sacensībās pieteikto skaits: 2011. — 5236 cilvēki, 2012. — 5365 cilvēki". Aina Blinkena. Latviešu interpunkcija (otrais, pārstrādātais izd.). Rīga : Zvaigzne ABC, 2009. 366.—369. lpp. ISBN 978-9984-40-516-2.