Fārins Urlaubs (vācu - Farin Urlaub) ir vācu pankroka mūziķis, populārās vācu grupas Die Ärzte (tulk. - Ārsti) dziedātājs un ģitārists. Fārins, īstajā vārdā Jans Feters (Jan Vetter), ir dzimis Berlīnē (VFR) 1963. gada 27. oktobrī. Pseidonīms "Farin Urlaub" ir saīsinājums no "Fahr in Urlaub!", kas tulkojumā nozīmē "Brauc atvaļinājumā!". Jans Feters bērnībā ir ietekmējies no Bītliem, kuru plates bieži klausījās viņa māte. Ģitārspēli viņš sāka mācīties 9 gadu vecumā, kad sāka apmeklēt nodarbības pie kādas vecākas kundzītes. Arī jauniešu nometnēs viņš bieži spēlēja ģitāru. Ironiski, taču Fārina vēlākais mūzikas skolotājs reiz teica: "Lai arī ko tu vēlāk darītu, nedari neko saistītu ar mūziku!" 16 gadu vecumā Fārins brauca klases ekskursijā uz Londonu, no kuras atgriezās kā panks ar nogrieztiem un izbalinātiem matiem. Pabeidzis skolu, viņš sāka studēt arheoloģiju Brīvajā Berlīnes Universitātē (Freie Universität Berlin), taču nepabeidza studijas, jo izvēlējās pievērsties mūzikas karjerai. Savu muzikālo karjeru Fārins sāka 1980. gadā, kad viņš iepazinās ar Dirku Felzenheimeru (Dirk Felsenheimer, vēlāk pazīstams kā Bela B.) un pievienojās viņa grupai Soilent Grün, kuras iepriekšējais ģitārists nevarēja spēlēt, jo kāds bija nozadzis viņa instrumentu. 1982. gadā Fārins ar Dirku un Hansu Rungi (Hans Runge) nodibināja grupu Die Ärzte, taču 6 gadus vēlāk viņš piedāvāja grupas darbību beigt, un to pameta, lai izveidotu alternatīvā roka grupu King Køng. Šīs grupas darbība faktiski izbeidzās 1992. gadā, taču Fārins par grupas izjukšanu paziņoja tikai 1999. gadā. Izjukšanai par iemeslu bija tās zemā popularitāte, kādēļ Fārins nolēma atsākt Die Ärzte darbību 1993. gadā. Paralēli darbībai grupā Die Ärzte viņš 2001. gadā uzsāka arī solokarjeru, izdodot albumu Endlich Urlaub! (tulk. Beidzot atvaļinājums!). Solokarjera un sadarbība ar grupu The Busters izrādījās tik veiksmīga, ka 2002. gadā tika izveidots muzikālais projekts Farin Urlaub Racing Team, kurā bez grupas The Busters piedalās arī vairāki citi mūziķi. 2001: Endlich Urlaub! 2005: Am Ende der Sonne 2006: Livealbum Of Death (Farin Urlaub Racing Team) 2008: Die Wahrheit übers Lügen (Farin Urlaub Racing Team) 2001: Glücklich 2001: Sumisu 2002: OK 2002: Phänomenal egal 2005: Dusche 2005. Porzellan 2005: Sonne 2006: Zehn (Farin Urlaub Racing Team) 2008: Nichimgriff (Farin Urlaub Racing Team) 2009: Niemals (Farin Urlaub Racing Team) 2009: Krieg (Farin Urlaub Racing Team) Vikikrātuvē par šo tēmu ir pieejami multivides faili. Skatīt: Fārins Urlaubs.