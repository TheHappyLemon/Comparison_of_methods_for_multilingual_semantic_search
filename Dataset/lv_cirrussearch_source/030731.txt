Hieronims Hodkevičs (poļu: Hieronim Chodkiewicz, lietuviešu: Jeronimas Chodkevičius, baltkrievu: Геранім Аляксандравіч Хадкевіч; dzimis ap 1510. gadu, miris 1561. gadā) bija Lietuvas lielkņazistes valsts darbinieks. Traķu kastelāns no 1544. līdz 1549. gadam, Viļņas kastelāns no 1559. līdz 1561. gadam un Žemaitijas stārasts no 1545. gadam līdz savai nāvei 1561. gadā. 1555. gadā karaļa Sigismunda II Augusta sūtīts misijā pie pāvesta Pāvila IV un imperatora Kārļa V. Lietuvas lielkņazistes karaspēka komandieris Livonijas kara laikā. 1560. gadā karoja ar Ivana IV karaspēku pie Cēsīm.