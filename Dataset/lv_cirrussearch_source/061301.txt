Derventas ielejas fabrikas (angļu: Derwent Valley Mills) ir UNESCO Pasaules mantojuma objekts, kas izveidots Derventas upes ielejas 18. un 19. gadsimta tekstilfabriku vēsturiskā mantojuma aizsardzībai. Derventas upes ielejā 18. gadsimtā, pateicoties uzņēmēja un izgudrotāja un viena no mūsdienu rūpniecības pamatlicēja Ričarda Ārkraita darbībai, Kromfordā, Dārbišīrā radās pirmā mūsdienu tekstilfabrika. Derventas upe tika izmantota kā enerģijas avots Ārkraita uzgudrotajām vērpšanas iekārtām. Upes ielejas fabrikas un strādnieku mājas ir labi saglabājušies liecinieki laikmeta sociālekonomiskajiem apstākļiem. Vikikrātuvē par šo tēmu ir pieejami multivides faili. Skatīt: Derventas ielejas fabrikas.