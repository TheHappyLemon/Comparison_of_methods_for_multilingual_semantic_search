Bērda (angļu: Byrd Station) ir amerikāņu polārstacija Mērijas Bērdas Zemē Rietumantarktīdā. Pirmo reizi ierīkota 1957. gadā Starptautiskā ģeofizikas gada programmas nodrošināšanai. Stacija tika ierīkota operācijas Deep Freeze II gaitā, ar traktoru karavānas palīdzību nogādājot nepieciešamo aprīkojumu no polārstacijas Litlamerika V 646 jūdžu attālumā līdz izvēlētajai vietai Rokfellera plato. Stacija sastāvēja no četrām moduļveida ēkām. Pirmā stacija funkcionēja četrus gadus, līdz sagruva zem sanestā sniega svara. 1960. gadā tika izbūvēta jauna daļēji zem ledus izbūvēta stacija, kas kā vissezonas stacija funkcionēja līdz 1972. gadam. Vēlāk stacija tika izmantota kā vasaras lauka nometne, līdz tika pamesta pēc 2004.-2005. gada sezonas. 2006.-2007. gada vasaras sezonā tika veikti stacijas rekreācijas darbi. 2009.-2010. gada sezonā paredzēts izbūvēt jaunu staciju dažādu Rietumantarktīdas izpētes programmu nodrošināšanai, tai skaitā NASA pētījumiem Painailendas glečera apvidū. Ap 170 km uz austrumiem no Bērdas funkcionē amerikāņu vasaras lauka nometne WAIS Divaida ledus dziļurbumu programmas veikšanai. Byrd history Cleaning up Byrd Byrd Camp resurfaces