Lielais Ķīnas ugunsmūris ir cenzūras un uzraudzības projekts, ko izmanto Ķīnas valsts drošības iestādes. Projekts sākās 1998. gadā kā Zelta Vairoga projekts un aktīvu darbību uzsāka 2003. gada novembrī. 1998. gadā Ķīnas Komunistiskā partija bažījās, ka Ķīnas Demokrātiskā partija (CDP) varētu radīt spēcīgu jaunu tīklu, ko tā nespētu kontrolēt. CDP nekavējoties aizliedza, sekoja aresti un ieslodzīšana. Tajā pašā gadā uzsākts Zelta Vairoga projekts. Pirmā projekta daļa ilga astoņus gadus un tika pabeigta 2006. gadā. Otrā daļa sākās 2006. gadā un tika pabeigta 2008. gadā. Saskaņā ar Ķīnas Centrālās televīzijas (CCTV) datiem uz 2002. gadu, Zelta Vairoga projekta priekšdarbu izmaksas sasniedza 800 miljonus ASV dolāru (līdzvērtīgs RMB 6,4 miljardi, vai € 650 miljoni). 2002. gada 6. decembrī 300 cilvēki no 31 provincēm un pilsētām visā Ķīnā, kas bija atbildīgi par Zelta vairoga projektu, piedalījās četru dienu atklāšanas izstādē. Šajā izstādē Ķīnas valdība nopirka daudzus rietumu augsto tehnoloģiju produktus, tai skaitā interneta drošības, video novērošanas un cilvēku sejas atpazīšanas iekārtas un programmatūru. Tiek lēsts, ka šajā milzīgajā projektā ir nodarbināti apmēram 30000 policistu. Tas ir iesaukts par Lielo Ķīnas ugunsmūri atsaucoties uz tīkla ugunsmūri un Lielo Ķīnas mūri. Vairākas lapas ir atbloķētas, tai skaitā: 2008. gadā BBC vietne angļu valodā, (bet ne ķīniešu valodas vietne). 2017. gadā Ķīna cenzēja Google projektus, ieskaitot Google Maps. Ir pieejamas alternatīvas karšu lietotnes. Reportieri bez robežām izteikuši aizdomas, ka citi režīmi, piemēram Kuba, Zimbabve un Baltkrievija ir saņēmuši novērošanas tehnoloģijas no Ķīnas. «How China’s Internet Police Control Speech on the Internet». Radio Free Asia (angļu). Skatīts: 2018-08-15. «BBC website 'unblocked in China'». BBC News. 2008. gada 25. marts. Skatīts: 2011. gada 22. maijs. «百度地图». map.baidu.com. Skatīts: 2019-02-07. «Going online in Cuba: Internet under surveillance». Reporters Without Borders. 2006. Arhivēts no oriģināla, laiks: 2009-03-03.