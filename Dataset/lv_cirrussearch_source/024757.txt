Centrālā un Austrumeiropa (angļu: Central and Eastern Europe, CEE) ir viens no politiskajiem un kulturālajiem Eiropas reģioniem, kurā ietilpst tās bijušās Austrumu militārā bloka valstis, kas pēc bloka sabrukuma 1989. - 1990. gadā pakāpeniski integrējās Eiropas Savienības struktūrās. Pēc Eiropas Savienībā lietotās definīcijas Centrālās un Austrumeiropas reģionā ietilpst šādas dalībvalstis: Polija Čehija Slovākija Ungārija Igaunija Latvija Lietuva Slovēnija Horvātija Rumānija Bulgārija Plašākā nozīmē reģonam pieskaita arī Eiropas Savienības Balkānu esošās un potenciālās kandidātvalstis: Serbija Melnkalne Ziemeļmaķedonija Albānija Kosova Bosnija un Hercegovina Vēsturiski šis reģions lielā mērā atbilst jau 19. gadsimtā tapušajai politiskajai koncepcijai par "Starpeiropas reģionu" (vācu: Zwischeneuropa) starp Vācijas un Krievijas impērijām vai "Starpjūras reģionu" (poļu: Międzymorze) starp Baltijas un Melno jūru. Šveices antropologs Kristiāns Džordāno (Giordano) 1990. gados sadalīja Eiropu sešos vēsturski kulturālos regionos, no kuriem vienu viņš nodēvēja par "Austrumviduseiropu". Tajā ietilpināja ne tikai Polijas, Ungārijas, Slovākijas un Rumānijas teritorijas, bet arī Slovēniju un Baltijas valstis. Uzskata, ka šo reģionu raksturoja vēsturiski noteiktā funkcija piegādāt Ziemeļrietumeiropas reģionam izejvielas un cilvēku resursus. Kā vienojoša pazīme ir Jauno laiku sākumā notikusī "refeodalizācija" jeb dzimtbūšanas ieviešana lielajos zemes īpašumos, kas dažās šī reģiona zemēs saglabājās līdz pat 19. gadsimta vidum. Interdependente Vielfalt: Die historischen Regionen Europas. In: Karl Kaser u.a. (Hg.): Europa und die Grenzen im Kopf, Wieser-Verlag, Klagenfurt 2003, S. 113 - 134. Austrumeiropa Centrāleiropa