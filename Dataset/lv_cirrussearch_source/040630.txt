Mūzikas stunda jeb Dāma ar kungu pie verdžinela ir nīderlandiešu gleznotāja Jana Vermēra glezna, kurā attēlota jauna sieviete, kurai tiek pasniegta nosaukumā minētā mūzikas stunda. Gleznu pārdeva 1696. gada maijā Delftā, kā daļu no Jakoba Disiusa kolekcijas, kurā bija daudzi Vermēra darbi. To vēlāk, 1718. gadā, iegādājās venēciešu mākslinieks Džovanni Antonio Pellegrīni, bet viņa kolekciju vēlāk iegādājās mākslas kolekcionārs Džozefs Smits. Kopš 1762. gada "Mūzikas stunda" kļuva par Karaliskās kolekcijas daļu, kad Smita gleznu kolekciju iegādājās Džordžs III. Gleznas iegādes brīdī gleznotāja paraksta sajaukšanas dēļ to uzskatīja par Fransa van Mīrisa vecākā darbu. Šo kļūdu laboja 1866. gadā, kad to Vermēram piedēvēja mākslas kritiķis Teofils Torē, lai arī tobrīd daļa kritiķu bija skeptiski. Dažādos laika periodos glezna atradusies gan Bakingemas, gan Vindzoras pilī un ir attēlota Čārlza Vailda akvarelī Windsor Castle: the King's Closet, 1816, ko viņš radīja Viljama Paina ilustrētajai grāmatai History of the Royal Residences. Gleznu 198. gadā pētīja Hermans Kīns, materiālu par pigmentu analīzi publicējuši Nacionālās galerijas Londonā pētnieki, pie kuriem darbs nonāca ar 2013. gada izstādi "Vermērs un mūzika: Mīlestības un atpūtas māksla". "Mūzikas stunda" ir nobriedis Vermēra darbs un viņa krāsu izmantošana un materiālu izvēle ir viens no viņa meistarības raksturotājiem. Gleznā dominē tumšie laukumi kā zilimelnā grīda, kas gleznota ar kaulu melno, kam pievienots dabīgs ultramarīns. 2013. gada dokumentālajā filmā "Tim's Vermeer" izgudrotājs un uzņēmējs Tims Dženisons mēģina atkārtot "Mūzikas stundas" radīšanu, lai pārbaudīt savu teoriju, ka Vermērs gleznojis ar optisku iekārtu palīdzību. Dženisonam tiek dota iespēja īsi vienatnē aplūkot gleznu Bakingemas pilī. Filmā izteikto apgalvojumu, ka Vermērs izmatojis Dženisonam līdzīgu paņēmienu, saņēmis vairāku mākslas kritiķu (Džonatans Džonss, Bendors Grosvenors) atspēkojumu.. https://rkd.nl/explore/images/199369; pārbaudes datums: 24 jūlijs 2022. https://www.royalcollection.org.uk/collection/405346/lady-at-the-virginals-with-a-gentleman; pārbaudes datums: 15 decembris 2016. «The Royal Collection». The Royal Collection. Arhivēts no oriģināla, laiks: 2011-06-09. Skatīts: 2013-12-24. White, Christopher. The Pictures in the Collection of her Majesty the Queen: the Dutch Pictures. Cambridge University Press, 1982. ISBN 0-521-24283-5. «Windsor Castle: the King's Closet, 1816». Skatīts: 2017-02-11. Kuhn, H. A Study of the Pigments and Grounds Used by Jan Vermeer. Reports and Studies in the History of Art, 1968, 154–202 Vermeer's palette, National Gallery London «Vermeer and Music: The Art of Love and Leisure (26 June 2013 00:00) | Exhibitions and displays | National Gallery, London». www.nationalgallery.org.uk (angļu). Arhivēts no oriģināla, laiks: 2017-02-12. Skatīts: 2017-12-04. Johannes Vermeer, 'The Music Lesson, Colourlex Kurt Andersen. «Reverse-Engineering a Genius (Has a Vermeer Mystery Been Solved?)». Vanity Fair, 2013. gada 29. novembris. Tim Jenison's Vermeer, The Music Lesson DIY Vermeer documentary utterly misses the point about old masters Tim's not Vermeer Vikikrātuvē par šo tēmu ir pieejami multivides faili. Skatīt: Mūzikas stunda.