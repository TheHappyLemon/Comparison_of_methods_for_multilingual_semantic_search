1933. gada Pasaules čempionāts hokejā (arī 1933. gada Eiropas čempionāts hokejā) bija trešais Pasaules čempionāts hokejā, kas netika izspēlēts olimpisko spēļu turnīra ietvaros. Tas no 18. līdz 26. februārim norisinājās Čehoslovākijas galvaspilsētā Prāgā. Pirmo reizi čempiones titulu neizdevās izcīnīt Kanādas hokeja izlasei, kas turnīra finālā ar 1—2 pagarinājumā piekāpās ASV hokeja izlasei. Šis bija pirmais pasaules čempionāts, kurā piedalījas arī Latvijas hokeja izlase, turnīru noslēdzot 10. vietā. Šis bija pirmais Pasaules čempionāts un otrais Eiropas čempionāts hokejā, kurā piedalījās arī Latvijas hokeja izlase. Izlasi sastādīja N.Kavass, savukārt tās oficiālais pārstāvis bija Pauls Frēlihs. Uz Prāgu komandas sastāvā devās vārtsargi Herberts Kušķis un Pēteris Skuja, aizsargi Indriķis Reinbahs, Leonīds Vedējs, kā arī Arvīds Jurgens, kurš pildījas arī komandas kapteiņa funkcijas, un uzbrucēji Roberts Bluķis, Herberts Keslers, Ādolfs Petrovskis, Arvīds Pētersons, Ēriks Pētersons, Johans Skadiņš. Turnīru Latvijas izlase uzsāka ar diviem zaudējumiem apakšgrupu kārtā Šveicei un Ungārijai. Pēc šīm spēlēm Latvija piedalījās cīņā par 9. līdz 12. pozīciju sadalījumu, vispirms pārspējot Itāliju, taču tad zaudējot Rumānijai. Ainis Ulmanis. Melnās ripas bruņinieki. Latvijas Hokeja federācija, 1998. 26. lpp. lpp. ISBN 9789984190174. IIHF mājaslapa (angliski)