Sleep Token ir britu rokgrupa no Londonas, kas dibināta 2016. gadā. Grupa ir anonīms, maskās tērpts kolektīvs, kuru vada solists vārdā "Vessel" (latviski "trauks"). Grupas mūzikas stilu raksturo dažādu žanru apkopojums, apvienojot alternatīvā metāla, postroka, progresīvā metāla, indīroka un popmūzikas elementus. Pēc debijas EP "One" izdošanas 2016. gadā grupa noslēdza līgumu ar Basick Records, nākamajā gadā izdodot otru EP "Two". Vēlāk grupa parakstīja līgumu ar Spinefarm Records un 2019. gadā izdeva debijas pilno albumu "Sundowning", kam 2021. gadā sekoja albums "This Place Will Become Your Tomb". Trešais albums "Take Me Back to Eden" tika izdots 2023. gada maijā. 2023. gada maijā Sleep Token saņēma labākā Lielbritānijas mākslinieku balvu Heavy Music Awards. Tajā pašā mēnesī grupa paziņoja par koncertu Vemblija stadionā, kas norisinājās 2023. gada decembrī. Vemblija stadiona koncerts tika pilnībā izpārdots jau pirmajās 10 minūtēs kopš biļešu tirdzniecības uzsākšanas. Koncerta laikā grupa uzstājās jaunās maskās, tādējādi simbolizējot iešanu "jaunā laikmetā". Pēc panākumiem 2023. gadā Sleep Token gada beigās saņēma mūzikas preses atzinību. Mūzikas žurnāla Metal Hammer lasītāji to novērtēja kā gada labāko albumu. Arī žurnāls Revolver to nosauca par gada labāko albumu, kamēr žurnāls Rock Sound, pasludināja Sleep Token par gada labāko britu grupu. Kerrang! nodēvēja "Take Me Back to Eden" par trešo labāko 2023. gada albumu. Kopš grupas dibināšanas Sleep Token dalībnieki ir palikuši anonīmi, katram grupas dalībniekam izmantojot pseidonīmu — Vessel (vokāls), II (bungas), III (basģitāra), IV (elektriskā ģitāra). Koncertos grupas dalībnieki valkā maskas un apmetņus, uz skatuves nerunā un nemēdz sniegt intervijas. Grupas koncentrēšanās uz anonimitāti un vizuālo stilu pielīdzināta grupām Ghost, Slipknot un Gwar. Grupas Slipknot solists Korijs Teilors atzinīgi novērtējis grupas tēlu un mākslinieciskumu, salīdzinot to ar Slipknot pieeju grupas pirmsākumos. Sundowning (2019) This Place Will Become Your Tomb (2021) Take Me Back to Eden (2023) Ali Shutler. «Sleep Token sell out huge Wembley Arena gig in 10 minutes». NME, 2023. gada 4. jūnijs. Skatīts: 2023. gada 10. jūnijs. «Sleep Token unveil wild new masks». Revolver (magazine). 2023. gada 16. decembris. Skatīts: 2023. gada 17. decembris. «The 50 best metal albums of 2023 – as voted by the readers of Metal Hammer». Metal Hammer. 2023. gada 13. decembris. Skatīts: 2023. gada 17. decembris. Merlin Alderslade. «Creeper's Sanguivore is Metal Hammer's album of the year». Metal Hammer, 2023. gada 8. decembris. Skatīts: 2023. gada 17. decembris. «30 best albums of 2023». Revolver (magazine). 2023. gada 4. decembris. Skatīts: 2023. gada 17. decembris. «Rock Sound's Top 50 Albums of 2023». Rock Sound. 2023. gada 15. decembris. Skatīts: 2023. gada 17. decembris. «The 50 best albums of 2023». Kerrang!. 2023. gada 11. decembris. Skatīts: 2023. gada 17. decembris. Rich Hobson. «Forget Ghost – Sleep Token will be your new favourite masked metal band». Metal Hammer, 2022. gada 24. marts. Skatīts: 2023. gada 28. janvāris. Max Morin. «Album Review: Sleep Token This Place Will Become Your Tomb». Metal Injection, 2021. gada 21. septembris. Skatīts: 2023. gada 29. janvāris. Rich Hobson. «The 10 best Sleep Token songs». Metal Hammer, 2023. gada 26. janvāris. Skatīts: 2023. gada 29. janvāris. Robin Askew. «Review: Sleep Token/Northlane, O2 Academy». Bristol 24/7, 2023. gada 22. janvāris. Skatīts: 2023. gada 29. janvāris. Ali Shutler. «Corey Taylor praises Sleep Token, compares them to early Slipknot». NME, 2023. gada 21. maijs. Skatīts: 2023. gada 10. jūnijs.