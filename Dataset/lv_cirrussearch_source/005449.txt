Drešere (vācu: Drescher-Station) ir Vācijas sezonāla mobila vasaras nometne Antarktīdā, ko pārvalda Alfreda Vēgenera institūts. Ierīkota uz Rīsera-Larsena šelfa ledāja ap 10 km no tā frontes. Nosaukta par godu vācu biologam Eberhardam Drešeram (Eberhard Drescher). Tiek ierīkota kopš 1986. gada zooloģisko novērojumu programmas veikšanai (tiek novēroti Vedela roņi un imperatorpingvīni). Nometne sastāv no vairākiem stiklaplasta iglu (trīs dzīvojamie, viens saimnieciskais, viens laboratorijas). Iglu nometnes vietā ar helikopteru tiek nogādāti sezonas sākumā un pēc programmas beigām aizvākti. Drošības apsvērumu dēļ nometnes personālā jābūt vismaz četriem cilvēkiem. Kopš 1986. gada īstenotas sešas kampaņas, pēdējā 2003.-2004. gada vasarā, garākā no tām ilgusi 53 dienas. In Eiseskälte - die Drescher-Station in der Antarktis