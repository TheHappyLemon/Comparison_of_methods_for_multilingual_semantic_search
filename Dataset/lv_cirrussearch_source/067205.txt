The Game of Death (ķīniešu: 死亡的遊戲) ir nepabeigta Honkongas cīņas mākslu filma, kas filmēta 1972. gadā no augusta līdz oktobrim. Filmas režisors, scenārija autors, producents un galvenās lomas atveidotājs ir Brūss Lī, kuram šī ir pēdējā filma. Lī nomira filmas veidošanas laikā. Pirms viņa nāves paspēja safilmēt vairāk nekā 100 minūtes filmas materiāla. Safilmētie filmas kadri ar Lī oriģinālo kantoniešu un angļu teksta celiņu iekļauti dokumentālajā filmā Bruce Lee: A Warrior's Journey. Lielākā daļa no uzņemtā materiāla ir no filmas beigu daļas. Filmēšanas laikā Lī saņēma piedāvājumu piedalīties filmā Enter the Dragon, kas ir pirmā kung fu filma, ko producējusi Holivudas studija (Warner Bros.), un ar šim žanram nepieredzētu budžetu (850 000 US$). Lī nomira no smadzeņu tūskas pirms filmas iznākšanas. Savas nāves brīdī viņš plānoja atsākt filmas The Game of Death filmēšanu. Pēc Lī nāves filmas Enter the Dragon režisoru Robertu Klūzu nolīga, lai pabeigtu filmu, izmantojot divus Lī dublierus; to studija Golden Harvest izdeva 1978. gadā, piecus gadus pēc Lī nāves, ar nosaukumu Game of Death. Bruce Thomas. Bruce Lee: Fighting Spirit. Pan Macmillan, 2012. 224. lpp. ISBN 978-0-283-07081-5. Robert C. Sickels. 100 Entertainers Who Changed America: An Encyclopedia of Pop Culture Luminaries [2 volumes]: An Encyclopedia of Pop Culture Luminaries. ABC-CLIO, 2013. 347. lpp. ISBN 978-1598848311. Skatīts: 2022. gada 16. maijs. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)