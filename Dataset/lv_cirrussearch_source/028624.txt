Prāgas hrada, Prāgas pils (čehu: Pražský hrad) ir Čehijas prezidenta oficiālā rezidence. Atrodas Hradčanu rajonā, Prāgā. Uzcelta 9.—10. gadsimtā. Ginesa pasaules rekordu grāmatā hrada ir iekļauta kā lielākā senā pils pasaulē. Tā aizņem gandrīz 70 000 m2 lielu teritoriju. Hradas teritorijā atrodas vairākas baznīcas (tai skaitā Svētā Vīta katedrāle), pilis, klosteris, dārzi, aizsardzības torņi. Pilī ir pārstāvēti dažādi arhitektūras stili, 18. gadsimta vidū pils komplekss pārbūvēts vēlīnā baroka un klasicisma stilā. Lielākā daļa pils teritorijas ir atvērta tūristiem. Mūsdienās pilī atrodas arī vairāki muzeji. Katru gadu notiek Vasaras Šekspīra festivāls. «Guinness Book of Records entry on Pražský hrad». Arhivēts no oriģināla, laiks: 2006. gada 21. jūlijā. Skatīts: 2006. gada 21. jūlijā. Vikikrātuvē par šo tēmu ir pieejami multivides faili. Skatīt: Prāgas hrada. Encyclopædia Britannica raksts (angliski) Oficiālā tīmekļa vietne