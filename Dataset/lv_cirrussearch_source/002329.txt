Šis raksts ir par hiperskaņas liaparātu. Par citām jēdziena Falcon nozīmēm skatīt nozīmju atdalīšanas lapu. FALCON (no angļu: Force Application and Launch from Continental United States) ir DARPA un ASV Gaisa spēku kopprojekts, kura mērķis ir izveidot hiperskaņas lidaparātus militāriem mērķiem. FALCON programma tika paziņota 2003. gadā. Tā sastāvēja no divām daļām. Pirmās mērķis bija izveidot hiperskaņas ieroču sistēmu, bet otrās — attīstīt nelielu nesējraķeti, kura būtu spējīga paātrināt lidaparātu līdz nepieciešajam hiperskaņas ātrumam, kā arī varētu palaist Zemes orbītā nelielus pavadoņus. 2003. gadā DARPA izsludināja konkursu par nelielas nesējraķetes izstrādi. 2003. gada novembrī noslēdzās pirmā kārta, un deviņas kompānijas saņēma pasūtījumu 350 000 — 540 000 USD apjomā, lai turpinātu sava piedāvājuma sīkāku izstrādi. Starp pirmās fāzes uzvarētājiem bija AirLaunch LLC, Andrews Space Inc., Exquadrum Inc., KT Engineering, Lockheed Martin Corp., Microcosm Inc., Orbital Sciences Corp., Schafer Corp. un Space Exploration Technologies. Otrajā fāzē uzvarēja Air Launch LLC, ar kuru 2005. gadā tika noslēgts līgums 17,8 miljonu USD apjomā, lai turpinātu tās no gaisakuģa izmetamas nesējraķetes konstruēšanu un izmēģināšanu. Papildu otrajai fāzei DARPA par 6 miljoniem USD kompānijai Space Exploration Technologies (SpaceX) pasūtīja nesējraķetes Falcon 1 lidojumus, kura tajā laikā jau tika piedāvāta komerctirgū. Lai gan raķetes un programmas nosaukumi ir saskanīgi, tomēr SpaceX Falcon raķetes nosaukums tika dots jau 2002. gadā, vēl pirms DARPA programmas. Hiperskaņas ieroču sistēmas Hypersonic Weapon System (HWS) izstrādei 2003. gadā tika izvēlēti trīs kompānijas, kuras saņēma pasūtījumu 1,2 — 1,5 miljonu dolāru apjomā: Andrews Space Inc., Lockheed Martin Aeronautics Co. (Lockheed Martin Corp.) un Air Combat Systems (Northrop Grumman Corp.). Otrajā fāzē 2004. gadā uzvarēja Lockheed Martin. Pēc otrās fāzes kontraktu noslēgšanas DARPA un Gaisa spēki turpināja attīstīt hiperskaņas lidaparāta platformu. FALCON projekta turpinājums Hypersonic Cruise Vehicle (HCV) iekļāva: X-41 Common Aero Vehicle (CAV) — vispārēja lidaparāta platforma hiperskaņas SKBR un spārnotajām raķetēm, kā arī civilajām raķetēm; Hypersonic Technology Vehicle-1 (HTV-1) — izmēģinājumu koncepcija, sākotnēji plānota palait 2007. gada septembrī, tagad atcelta; HTV-2 — pirmais lidojums 2010. gada 22. aprīlī, bet sakari zaudēti drīz pēc atdalīšanās no nesēja; HTV-3X (Blackswift) — pacelšanās un nolaišanās horizontāla, apvienota ar turboreaktīvo dzinēju, tagad atcelta; Small Launch Vehicle (SLV) — mazākais dzinējs, lai palaistu CAV, tagad pabeigts. DARPA paredzēja divu lidaparātu HTV-2 izstrādi un izmēģinājumu lidojumus 2010. un 2011. gadā. Katrs tiktu palaists ar Minotaur IV Lite raķeti. Oficiāli tika paziņots, ka šie lidojumi paredzēti karstumaizsardzības sistēmas un aerodinamiskās kontroles demonstrēšanai. Pirmais lidaparāts HTV-2a tika palaists ar Minotaur IV no Vandenberga Gaisa spēku bāzes 2010. gada 22. aprīlī. Bija paredzēts, ka HTV-2 lidos 7700 km tālu pāri Klusajam okeānam uz Kvadželeinu ar 20 mahu ātrumu. Lai gan lidaparāts veiksmīgi atdalījās no nesējraķetes, pēc deviņām minūtēm signāla saņemšana no tā pārtrūka. Novembra vidū DARPA atklāja, ka lidojums beidzās, kad datorizētā borta sistēma konstatēja "nevēlamu un nedrošu lidojumu" un deva komandu sasvērties, lai nolaistos okeānā. Lidaparāts sāka spēcīgi kūleņot. Otrais lidojums notika 2011. gada 11. augustā. Lidaparāts veiksmīgi atdalījās no Minotaur IV. Sakari ar to tika zaudēti devītajā minūtē plānoto 30 minūšu vietā. FALCON Force Application and Launch from CONUS Broad Agency Announcement (BAA) PHASE I Proposer Information Pamphlet (PIP) for BAA Solicitation 03-35 Arhivēts 2008. gada 27. novembrī, Wayback Machine vietnē.. DARPA, 2003. (angliski) "First Minotaur IV Lite launches from Vandenberg" Arhivēts 2010. gada 26. aprīlī, Wayback Machine vietnē.. US Air Force, 2010-04-22. (angliski) Little, Geoffrey. "Mach 20 or Bust, Weapons research may yet produce a true spaceplane" Arhivēts 2013. gada 1. janvārī, at Archive.is. Air & Space Magazine, 2007-09-01. (angliski) Clark, Stephen. "New Minotaur rocket launches on suborbital flight". spaceflightnow.com, 2010-04-23. (angliski) Waterman, Shaun. «Pentagon to test 2nd near-space strike craft». The Washington Times (angliski), 2010-11-25. Skatīts: 2010-11-30. Rosenberg, Zach. "DARPA loses contact with HTV-2". Flight International, 2011-08-11 (angliski) "DARPA HYPERSONIC VEHICLE ADVANCES TECHNICAL KNOWLEDGE" Arhivēts 2014. gada 6. aprīlī, Wayback Machine vietnē.. DARPA, 2011-08-11 (angliski) Norris, Guy. "Review Board Sets Up to Probe HTV-2 Loss" Arhivēts 2011. gada 21. novembrī, Wayback Machine vietnē.. Aviation Week, 2011-08-12 (angliski) Falcon page on Darpa.mil (angliski) HCV page on Globalsecurity.org (angliski) "Air Drops Dummy Rocket for Darpa's Falcon" Arhivēts 2012. gada 23. februārī, Wayback Machine vietnē., Aviation Week, (angliski) "Hypersonics Back in the News" on Defensetech.org (angliski) "Going Hypersonic: Flying FALCON for Defense" and "Air Force Plans Flight Tests Of Hypersonic Vehicle" on Space.com (angliski) "Pentagon Has Far-Reaching Defense Spacecraft in Works", Washington Post, 2005-03-16 (angliski) "US hypersonic aircraft projects face change as Congress urges joint technology office"[novecojusi saite], Flight International, 2006-05-30 (angliski)