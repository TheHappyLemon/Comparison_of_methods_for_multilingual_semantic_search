30 Rock ir ASV komēdijseriāls, kura autore ir Tīna Feja. Seriālu oriģināli demonstrēja NBC televīzijas kanālā laikā no 2006. gada 11. oktobra līdz 2013. gada 31. janvārim. Seriāls ir vāji balstīts uz Fejas pieredzi Saturday Night Live galvenās autores darbā. 30 Rock ir par izdomātu skeču komēdijšovu, ko pārraida NBC kanālā. Seriāla nosaukums ir atsauce uz 30 Rockefeller Plaza Ņujorkā, kur atrodas NBC studija. Seriāls tā pārraidīšanas laikā guva labus panākumus. Vairāki kritiķi to iekļāva kādā no saviem 2006.—2013. gada labāko seriālu topiem. 2009. gada jūlijā seriālu nominēja 22 Primetime Emmy balvām, kas ir lielākais balvu skaits kādam komēdijseriālam vienā gadā. Seriāls Primetime Emmy balvu ieguva vairākas reizes, trīs reizes kā labākais komēdijseriāls. Vairākās publikācijās seriāla pēdējā sērija nosaukta par vienu no labākajām televīzijas vēsturē. Neskatoties uz kritiķu atzinību, seriāls nesasniedza augstu skatītāju skaitu. Oficiālā tīmekļa vietne IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)