Kristians Klīns (vācu: Christian Klien; dzimis 1983. gada 7. februārī, Hohenemsā, Austrijā) ir bijušais Formula 1 pilots, pašlaik BMW Sauber testpilots. Formula 1 sacensībās austrietis tika ar Jaguar komandas starpniecību un 2004. gadā brauca tās pamatsastāvā. Komandu gada beigās nopirka Red Bull un pārsauca to par Red Bull Racing. Klīns palika komandā, dalot savu vietu ar itāli Vitantonio Liuci. Sezona izrādījās pietiekami veiksmīga, lai Liuci kļūtu par satelītkomandas Scuderia Toro Rosso pilotu, bet Klīns vēl uz sezonu brauktu RBR. Tomēr otrā sezona izrādījās tik neveiksmīga, ka viņš tika atstādināts no savas vietas vēl pirms sezonas beigām. 2007. gadā Klīns bija Honda komandas testpilots. Austrietim bija arī citi karjeras turpināšanas varianti, piemēram, braukšana amerikāņu ChampCar sacīkstēs. 2007. gada 10. novembrī Klīns paziņoja, ka ir pārrunās ar Force India komandu, tomēr viņš neizcīnīja brīvo vietu komandā. 2008. gada 2. februārī viņš kļuva par BMW Sauber testpilotu. Vikikrātuvē par šo tēmu ir pieejami multivides faili. Skatīt: Kristians Klīns. Munzüger Sport profils (vāciski) Driver Database profils (angliski)