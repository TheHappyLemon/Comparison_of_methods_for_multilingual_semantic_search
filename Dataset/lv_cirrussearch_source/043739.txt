Tomass Ravelli (Thomas Ravelli; dzimis 1959. gada 13. augustā) ir bijušais Zviedrijas futbolists, kas spēlēja vārtsarga pozīcijā, bijis ilggadējs Zviedrijas futbola izlases dalībnieks. Klubu līmenī pārstāvējis Zviedrijas klubus Östers IF un IFK Göteborg. 1998. gadā uzspēlēja MLS klubā Tampa Bay Mutiny, bet karjeru noslēdza savā pirmajā klubā Östers. Kopā deviņas reizes uzvarējis Allsvenskan līgā (trīsreiz ar Östers un sešas reizes ar IFK Göteborg). Gēteborgas kluba sastāvā vienreiz kļuvis arī par Zviedrijas kausa ieguvēju. 1981. gadā tika atzīts par Zviedrijas labāko futbolistu un saņēma Guldbollen balvu. Zviedrijas izlasē debitēja 1981. gada 1. martā pret Somiju. Ravelli bija izlases pamatvārtsargs 1990. un 1994. gada FIFA Pasaules kausa finālturnīros, kā arī 1992. gada Eiropas čempionātā, kas risinājās Zviedrijā. 1994. gada Pasaules kausā ASV ar izlasi izcīnīja 3. vietu. Ceturtdaļfināla spēlē pret Rumāniju atvairīja divus pēcspēles 11 metru sitienus. Izlases rindās kopā aizvadījis 143 spēles. Tomasa Ravelli dvīņubrālis Andreass arī ir bijušais futbolists, spēlēja centra aizsarga pozīcijā, bija Zviedrijas izlases dalībnieks. Östers IF Allsvenskan: 1980, 1981 IFK Göteborg Allsvenskan: 1990, 1991, 1993, 1994, 1995, 1996 Zviedrijas kauss: 1991 Individuālie sasniegumi Zviedrijas gada futbolists: 1981 «Guldbollen». fogis.se (zviedru). Skatīts: 2018. gada 5. jūlijā. «Thomas Ravelli - national football team player». eu-football.info (angļu). Skatīts: 2018. gada 5. jūlijā. «Thomas Ravelli» (angļu). UEFA. Skatīts: 2018. gada 5. jūlijā. Vikikrātuvē par šo tēmu ir pieejami multivides faili. Skatīt: Tomass Ravelli. Munzüger Sport profils (vāciski) National-Football-Teams profils (angliski) Transfermarkt spēlētāja profils (angliski) MLS profils (angliski) Eu-football.info profils (angliski) FBref spēlētāja profils (angliski)