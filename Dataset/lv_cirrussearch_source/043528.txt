Hollola ir pašvaldība Somijas dienvidaustrumos, Peijethemes novadā. Pašvaldības platība ir 727,47 km², un tajā dzīvo 23 765 iedzīvotāji (2018. gadā). Hollolā 97,3 % iedzīvotāju dzimtā valoda ir somu. Pašvaldība robežojas ar Asikkalu (ziemeļos), Hausjervi un Hemēnlinnu (rietumos), Lahti (austrumos), Kerkeli un Orimatilu (dienvidos). Hollolas lielākā apdzīvotā vieta un administratīvais centrs ir Salpakangasa. Hollolas baznīcas ciems ir neliels ciems. Tīrismā ir 327 m augsts radio un televīzijas masts, kas ir augstākā konstrukcija Somijā. Peijennes ezera krasti bija apdzīvoti kopš akmens laikmeta. Hollolas lielākie auklas keramikas kultūras atradumi ir Okeroinenā. Vikingu laikā Hollola kļuva par svarīgu centru, biezāk apdzīvotākā vieta bija Vainio apkārtne. Pēc zviedru krusta gājiena un katoļu baznīcas nostiprināšanās Peijetheme kļuva par robežteritoriju. Somijā ir atrasta 13 senu cietokšņu ķēde, no kuras Kapatuosias pilskalns ir vislabāk izpētītais. Hollolā ir arī Hankā un Kīluanmeki senie cietokšņi. Viduslaikos Hollola ietilpa Hemes pilslēnē. Lahti ciems sāka strauji attīstīties pēc Rīhimeki — Lahti dzelzceļa līnijas atklāšanas 1870. gadā. Lahti kā pilsēta tika atdalīta no Hollolas 1905. gada 16. novembrī. 1960. gados Hollola strauji attīstījās, un par tās administratīvo centru tika izvēlēta Salpakangasa. Ja pašvaldībā 1960. gadā bija 9500 iedzīvotāji, tad 1983. gadā — 17 000. 2016. gadā Hollolai pievienota Hemēnkoski pašvaldība. Hollolai cauri vijas Salpauselkes morēnu pauguru grēda. Tīrismā (223 m) ir augstākā virsotne Dienvidsomijā. Pašvaldībā ir 44 ezeri, lielākie: Vesijervi, Pējervi, Kivijervi. Hollolas lielākie uzņēmumi: Faba, Somijas Lopkopības ciltslietu asociācija Bellmer Vaahto Paper Machinery Oy, papīra rūpniecības iekārtas Makron, rūpniecības iekārtas, automatizācija ANDRITZ Oy, celulozes un papīra rūpniecības iekārtas Ramboll, inženierija un konsultācijas Sandvik Mining and Construction Oy, raktuvju aprīkojums Muovijaloste Oy, plastmasas iepakojums Porkka Finland (Huurre Group), saldēšanas iekārtas Rakennusbetoni- ja Elementti Oy, betona izstrādājumi Etteplan Design Center Oy, rūpniecības iekārtas SEW-Eurodrive, rūpniecības dzinēji, iekārtas un automatizācija Holmet Oy, rūpniecības iekārtas Naisten Pukutehdas Oy, sieviešu apģērbs Ville Hāpasalo (Ville Haapasalo) — aktieris Toni Pīspanens (Toni Piispanen) — ratiņkrēslu regbija spēlētājs Aino Kaisa Sārinena (Aino-Kaisa Saarinen) distanču slēpotāja Krise Salminens (Krisse Salminen) — aktieris un komiķis Juka Peka Saraste (Jukka-Pekka Saraste) — diriģents un vijolnieks Veine Sīkaniemi (Väinö Siikaniemi) — šķēpmetējs, skolotājs, dzejnieks Juho Kusti Pāsikivi (Juho Kusti Pāsikivi) — Somijas prezidents https://pxdata.stat.fi/PxWeb/pxweb/en/StatFin/StatFin__vaerak/statfin_vaerak_pxt_11ra.px/. Ennakkoväkiluku kuukausittain sukupuolen mukaan alueittain 2018 Somijas iedzīvotāju reģistrs Pašvaldības oficiālā mājaslapa