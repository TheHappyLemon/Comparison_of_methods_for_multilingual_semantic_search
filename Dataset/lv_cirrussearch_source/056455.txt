Latvijas futbola virslīgas 2021. gada sezona bija 47. Virslīgas sezona. Čempionātu organizēja Latvijas Futbola federācija. 2021. gada Latvijas futbola virslīgas ģenerālsponsors bija "Optibet", tāpēc čempionāta oficiālais nosaukums bija "Optibet Virslīga". Virslīgā šo sezonu uzsāka 9 klubi, tomēr sezeonas laikā FK Ventspils un Jūrmalas "Noah" atsauca savu dalību no čempionāta, tādēļ to noslēdza 7 klubi. Sezona tika uzsākta 13. martā, un tā noslēdzās 6. novembrī. Par 2021. gada Latvijas čempioniem kļuva RFS, kam tas bija pirmais tituls vēsturē. Sudrabu izcīnīja Valmiera FC, kurai tas arī bija labākais panākums vēsturē, kamēr bronzu izcīnīja FK Liepāja. Pagājušās sezonas čempioni Riga FC ieņēma vien 4. vietu. Par rezultatīvāko spēlētāju kļuva Jūrmalas "Spartaka" uzbrucējs Leonels Vambā, kurš guva 14 vārtus. Aiz viņa palika Valmieras uzbrucēji Ibrahīma Sovs un Raimonds Krollis ar 12 gūtiem vārtiem. Turnīrā bija plānota 10 klubu dalība. Pēc 2020. gada sezonas uz 1. līgu tika pazemināts pēdējās vietas ieguvējs FK Tukums 2000, uz Virslīgu tika paaugstināts 1. līgas uzvarētājs FC Lokomotiv Daugavpils, kura vietu Virslīgā gan pārņēma jaunizveidots klubs FC Noah Jurmala. Tomēr no 11 licencēšanai pieteikušajām komandām (deviņas pagājušās sezonas dalībnieces, FC Noah Jurmala, kā arī 1. līgas 2. vietas ieguvēja FK Auda), dalībai Virslīgā nepieciešamā LFF-A licence tika piešķirta vien deviņām — to nesaņēma FK Jelgava, kā arī FK Auda. FK Auda iesniedza apelāciju, kas tika noraidīta. 12. martā, dienu pirms sezonas sākuma, tika atsaukta FC Noah Jurmala piešķirtā licence, kas nozīmēja, ka turnīru uzsāka 8 komandas. 15. aprīlī Sporta arbitrāžas tiesa apmierināja Noah prasību, kas nozīmēja, ka klubam provizoriski jāpiešķir A licence dalībai Virslīgā. Noah iesaistījās čempionātā ar 6. kārtu. 19. jūnijā tika paziņots, ka FK Ventspils atsauc dalību no Virslīgas čempionāta, pamatojot to ar nespēju nodrošināt komandas turpmāku finansēšanu un uzturēšanu. Tā kā FK Ventspils bija nospēlējis mazāk kā 50% no plānotajām spēlēm, šī kluba rezultāti tiek anulēti. 14. jūlijā Sporta arbitrāžas tiesa lēma, ka Noah nepielaišana startam Virslīgā nebija pamatota. Tika pieņemts lēmums Noah piespriest naudas sodu par licencešanas noteikumu neievērošanu, kā arī saglabāt kluba licenci dalībai Virslīgā. 23. jūlijā Noah vadība atsauca kluba dalību no 2021. gada Virslīgas čempionāta. Pirms tam Noah neieradās uz 18. jūlija Virslīgas spēli pret Valmiera FC, par to saņemot tehnisko zaudējumu. FK Liepāja Riga FC FK Metta RFS Spartaks FC Noah Jurmala FK Ventspils Valmiera FC BFC Daugavpils Atjaunots pēc spēlēm 2021. gada 21. jūnijs. Avots: LFF Klasifikācijas noteikumi: 1) Punkti; 2) Punkti savstarpējās spēlēs; 3) Vārtu starpības savstarpējās spēlēs; 4) Vārtu starpība; 5) Gūtie vārti; 6) Fair-play rādītājs; 7) Papildus spēles. Piezīmes: Tā kā 2021. gada Latvijas kausa ieguvēji RFS kvalificējās Čempionu līgai, Virslīgas 4. vietas ieguvēji kvalificējās UEFA Eiropas konferenču līgas 1. kvalifikācijas kārtai. Iekavās norādīti ar 11 metru soda sitieniem gūtie vārti. 2021. gada Latvijas Kauss futbolā 2021. gada Latvijas futbola 1. līgas sezona «Optibet Virslīga 2021». Latvijas Futbola federācija. Skatīts: 2021-03-17. «Pirmo reizi par Virslīgas čempioni kļūst RFS, liepājnieki aizsniedzas līdz bronzai». Emils Ozerinskis. sportacentrs.com. 2021. gada 6. novembrī. Skatīts: 2021-03-17. «Jūrmalā dibināts futbola klubs "Noah" nākamajā sezonā plāno spēlēt virslīgā». tvnet.lv. 2021. gada 11. janvārī. Skatīts: 2021-03-17. «LICENCES DALĪBAI VIRSLĪGAS ČEMPIONĀTĀ PIEŠĶIRTAS DEVIŅĀM KOMANDĀM». Latvijas Futbola federācija. 2021. gada 3. februārī. Skatīts: 2021-03-17. «APELĀCIJU PADOME ATSTĀJ LĒMUMU NEGROZĪTU». Latvijas Futbola federācija. 2021. gada 16. februārī. Skatīts: 2021-03-17. «ATSAUKTA FC "NOAH JURMALA" PIEŠĶIRTĀ LICENCE DALĪBAI VIRSLĪGAS ČEMPIONĀTĀ». Latvijas Futbola federācija. 2021. gada 12. martā. Skatīts: 2021-03-17. «CAS LĒMUMS NOSAKA FC "NOAH JURMALA" PROVIZORISKI PIEŠĶIRT LICENCI DALĪBAI VIRSLĪGĀ». Latvijas Futbola federācija. 2021. gada 15. aprīlī. Skatīts: 2021-04-21. «FC "NOAH JURMALA" IESAISTĪŠANĀS VIRSLĪGAS ČEMPIONĀTĀ – NO SESTĀS KĀRTAS». Latvijas Futbola federācija. 2021. gada 16. aprīlī. Skatīts: 2021-04-21. «FK "VENTSPILS" ATSAUC DALĪBU NO VIRSLĪGAS ČEMPIONĀTA». Latvijas Futbola federācija. 2021. gada 19. jūnijā. Skatīts: 2021-06-22. «CAS SODA "NOAH JŪRMALA" PAR LICENCĒŠANAS NOTEIKUMU NEIZPILDI, BET SAMAZINA KLUBAM PIEMĒROTĀS SANKCIJAS». Latvijas Futbola federācija. 2021. gada 14. jūlijā. Skatīts: 2021-07-24. «Arbitrāžas tiesā "Noah" uzvar LFF, zaudētāju pusei jāsedz izskatīšanas izmaksas». Ulvis Brože. sportacentrs.com. 2021. gada 14. jūlijā. Skatīts: 2021-07-24. «FC "NOAH JURMALA" APTUR DALĪBU VIRSLĪGAS ČEMPIONĀTĀ». Latvijas Futbola federācija. 2021. gada 23. jūlijā. Skatīts: 2021-07-24. «LFF DK 21. JŪLIJA LĒMUMI». Latvijas Futbola federācija. 2021. gada 21. jūlijā. Skatīts: 2021-07-24. 2021. gada Latvijas futbola Virslīgas sezona