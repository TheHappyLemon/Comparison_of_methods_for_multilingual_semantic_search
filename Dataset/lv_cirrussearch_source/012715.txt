Kšištofs Eugeniušs Pendereckis (poļu: Krzysztof Eugeniusz Penderecki; dzimis 1933. gada 23. novembrī, miris 2020. gada 29. martā) bija poļu akadēmiskās mūzikas komponists un diriģents. Kļuva starptautiski pazīstams ar 1960. gada avangardisko darbu "Raudas par Hirosimas upuriem" (Tren ofiarom Hiroszimy) un 1966. gadā radīto Sv. Lūkas pasiju (Pasja według św. Łukasza). Daudzu prestižu balvu ieguvējs (tai skaitā četras Grammy balvas 1988., 1999. (divas) un 2017. gadā). Četru operu, astoņu simfoniju un daudzu citu kompozciju autors. Viens no monumentālākajiem Penderecka darbiem ir no 1980. līdz 2005. gadam rakstītais "Poļu rekviēms" (Polskie Requiem). Studējis Krakovas konservatorijā. Daiļrades sākumā ietekmējies no Bēlas Bartoka, Igora Stravinska, Pjēra Bulēza, Luidži Nono. 20. gadsimta septiņdesmitajos gados mainīja komponēšanas stilu, tuvojoties postromantismam, un iespaidojoties no Franča Šūberta, Žana Sibēliusa, Gustava Mālera un Dmitrija Šostakoviča. Penderecka mūzika izmantota vairākās pazīstamās kinofilmās, to starpā Je t'aime, je t'aime Poster (Alēns Renē, 1968), "Garu izdzinējs" (Viljams Frīdkins, 1979), "Mirdzums" (Stenlijs Kubriks, 1980), "Iekšzemes impērija" (Deivids Linčs, 2006) Vikikrātuvē par šo tēmu ir pieejami multivides faili. Skatīt: Kšištofs Pendereckis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Krzysztof Penderecki Oficiālā mājaslapa Krzysztof Penderecki — Biography Culture.pl (angliski) PENDERECKI Krzysztof CDMC (angliski) Kšištofa Penderecka profils AllMusic (angliski) IMDb profils (angliski)