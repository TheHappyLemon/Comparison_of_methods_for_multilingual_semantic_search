Mindaugs Mizgaitis (lietuviešu: Mindaugas Mizgaitis; dzimis 1979. gada 14. oktobrī) ir bijušais lietuviešu grieķu-romiešu stila cīkstonis, 2008. gada vasaras olimpisko spēļu sudraba medaļas ieguvējs. Mindaugs Mizgaitis dzimis 1979. gadā Kauņā. Starptautiskajās sacensībās pirmoreiz piedalījās 1998. gadā. 2003. gada pasaules čempionātā viņš ieguva 4. vietu un kvalificējās olimpiskajām spēlēm. 2004. gada vasaras olimpiskajās spēlēs viņš ieguva 11. vietu, bet gadu vēlāk 2005. gadā — Izmiras Universiādes bronzas medaļu. 2008. gadā vasaras olimpiskajās spēlēs Pekinā Mizgaitis izcīnīja bronzas medaļu svara kategorijā līdz 120 kg, taču, kad 2016. gadā Krievijas cīkstonis Hasans Barojevs, kurš 2008. gada olimpiādē ieguva sudrabu, tika diskvalificēts par dopinga lietošanu un viņam tika atņemta medaļa, sudrabs tika Mizgaitim. 2010. gadā viņš izcīnīja bronzas medaļu Eiropas čempionātā. 2017. gada pavasarī M. Mizgaitis paziņoja par cīkstoņa karjeras beigām, bet gadu vēlāk atgriezās ringā - viņš debitēja 2018. gada maija sākumā notikušajās „MMA Bushido'74“ sacensībās. Mindauga Mizgaita MMA profils «Mizgaitis izcīna Lietuvai pirmo godalgu Pekinā». delfi.lv. 2008. gada 14. augusts. Skatīts: 2020-09-08. Valdas Malinauskas. «Po dopingo skandalo – imtynininko M.Mizgaičio šuolis į neregėtas aukštumas» (lietuviešu). Lietuvas cīņas sporta federācija, 2016. gada 18. novembris. Skatīts: 2020. gada 8. septembris. «„MMA Bushido'74“: įniršusio M.Mizgaičio pergalingas debiutas, raudonbarzdžio italo cirkelis ir I.Baryso titulas per 44 sekundes» (lietuviešu). 15min.lt. 2018. gada 4. maijs. Skatīts: 2020-09-09. Vikikrātuvē par šo tēmu ir pieejami multivides faili. Skatīt: Mindaugs Mizgaitis. Olympedia profils (angliski) FILA profils (angliski) Profils Lietuvas Nacionālās Olimpiskās komitejas mājas lapā. (lietuviski)