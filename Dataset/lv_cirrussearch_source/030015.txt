Lacio (itāļu: Lazio, izrunā: [ˈlattsjo], latīņu: Latium) ir viens no Itālijas 20 reģioniem, atrodas valsts centrālajā daļā. Reģionu dienvidrietumos un dienvidos apskalo Tirēnu jūra, tas ziemeļrietumos robežojas ar Toskānu, ziemeļos ar Umbriju, ziemeļaustrumos ar Marki un Abruco, austrumos ar Molizi un dienvidaustrumos ar Kampāniju. Caur reģionu plūst Tibra, viena no lielākajām Itālijas upēm. Reģiona platība ir 17,2 tūkstoši km2. 2018. gada beigās Lacio dzīvoja 5,88 miljoni iedzīvotāju, no kuriem 2,86 miljoni dzīvoja Romā, reģiona administratīvajā centrā un lielākajā pilsētā. Nākamās lielākās pilsētas ir Latīna un Gvidonija Montečelio. Lacio administratīvi ir sadalīta četrās provincēs un vienā metropoles pilsētā. Šīs četras provinces ir Froziones, Latīnas, Rieti un Viterbo provincē, bet vienīgā metropoles pilsēta ir Romas metropoles pilsēta. Lacio zemākā līmeņa iedalījumā ir 378 komūnas. Rieti province Latīnas province Viterbo province Frozinones province Romas metropoles pilsēta Vikikrātuvē par šo tēmu ir pieejami multivides faili. Skatīt: Lacio. Encyclopædia Britannica raksts (angliski) Encyclopædia Universalis raksts (franciski)