Avrila Ramona Laviņa (franču: Avril Lavigne; dzimusi 1984. gada 27. septembrī) ir kanādiešu dziedātāja, kuras mūzikas stils definējams kā poproks. Avrila Laviņa ir dzimusi Ontārio štatā franču izcelsmes kanādiešu ģimenē. Viņas debijas albums "Let Go" tika izdots 2002. gada jūnijā, kad viņai bija 17 gadu. Albums guva milzīgus panākumus un tika pārdots 18 miljonos eksemplāru pasaulē, kļūstot par vienu no 21. gadsimta sākuma visvairāk pārdotajiem albumiem. Arī "Let Go" singli "Complicated", "Sk8er Boi" un "I'm With You" guva ļoti labus panākumus. Laviņas nākamie divi studijas albumi, 2004. gada "Under My Skin" (vadošie singli - "Don't Tell Me" un "My Happy Ending") un 2007. gada "The Best Damn Thing" (dziesmas "Girlfriend", "Hot", "Best Damn Thing" un "When You're Gone") arī guva lielus panākumus, pārdoti attiecīgi 12 un 5 miljonos eksemplāru visā pasaulē. Kopā viņas albumu pārdoto kopiju skaits pārsniedz 35 miljonus. Trīs viņas dziesmas ir sasniegušas 1. vietu Apvienotajā pasaules topā. Viņa bija precējusies ar kanādiešu rokgrupas Sum 41 solistu Deriku Vibliju. Tagad precējusies ar kanādiešu grupas Nickelback solistu Čadu Krogeru. Avrila Laviņa piedzima Belevillas pilsētā Kanādas provincē Ontārio franču izcelsmes kanādiešu un baptistu Džona un Džūdijas Laviņu ģimenē. No piecu gadu vecuma Laviņja auga Napanī pilsētā. Tur viņa dziedāja baznīcas korī, mācījās spēlēt ģitāru, dziedāja kantri stilā. Klifs Fabrī, pirmais profesionālais Avrilas menedžers, iepazinās ar viņu, kad viņa dziedāja kantri stilā dziesmas grāmatu veikalā Chapters Kingstonā Ontārio provincē. Izrādes laikā teātrī "Lennox Community" Avrilu ievēroja Stīvs Medss, vietējais izpildītājs un kantri dziesmu autoru, kurš viņu uzaicināja dziedāt dziesmā "Touch The Sky" ("Skart debesis") viņa albumam "Quinte Spirit" 1999. gadā. Iespaidots ar viņas talantu, viņš uzaicināja atkal dziedāt dziesmās "Temple Of Life" ("Dzīves templis") un "Two Rivers" ("Divas upes") viņa nākamajam albumam, "My Window To You" ("Mans logs pie jums") 2000. gadā. Sešpadsmit gados Avrilu pamanīja Kens Kongards, Arista Records pārstāvis, kurš ieteica savam bosam, Antonijo Reidam (Antonio Reid), paklausīties viņu Ņujorkas studijā. Acīmredzami, pirmie mēģinājumi uzrakstīt dziesmu Avrilai neizsauca viņas piekrišanu, un beigu beigās viņa aizbrauca uz Losandželosu, Kalifornijā un uzņēmās ierakstīt savu pirmo albumu kopā ar Klifu Magnesu "The Matrix" kompānijā, starp kuru darbiem bija dziesmas Šīnai Īstonei (Sheena Easton), un Kristīnai Agilerai (Christina Aguilera). Galu galā iznāca albums "Let Go". Avrila izteica vēlmi uzrakstīt vairāk pop orientētās dziesmas nākotnē. Albums "Let Go" iznāca 2002. gada 4. jūnijā un īsā laikā sasniedza 2. vietu ASV, 1. Austrālijā, Kanādā un Lielbritānijā. Albums četras reizes ieguva platīna statusu mazāk nekā sešos mēnešos; 2004. gada decembrī tirāža pa visu pasauli sastādija 15 miljonus kopiju. Četras kompozīcijas no "Let Go" albuma kļuva par singliem. "Complicated" sasniedza pirmo vietu Austrālijas hitu parādē un 2. Billboard Hott 100 ASV. Dziesma "Sk8er Boy" sasniedza labāko desmitnieku ASV un Austrālijā, un pirmo vietu Kanādā. "I'm With You" sasniedza Top-5 ASV. "Losing Grip" sasniedza pirmo vietu Kanādā, Top-10 Taivānā un Top-20 Čīlē. Avrila Laviņa uzvarēja nominācijā "Labākais atklājums" 2002. gadā Video Music Awards MTV, uzvarēja 4 no 6 Žino balvas nominācijām 2003. gadā, nopelnīja World’s Best-Selling Canadian Singer World Music Award, un visbeidzot tika nominēta astoņām Grammy balvas prēmijām (Grammy Awards). Otrais Avrilas albums, "Under My Skin", tika izdots 2004. gada 25. maijā. Šis albums nepiekāpās pirmajam un bija hitu parādes priekšgalā dažās valstīs, ieskaitot Lielbritāniju, ASV, Kanādu un Austrāliju. Lielāko daļu albuma dziesmu Avrila sarakstīja pati. Vadošais singls, "Don’t Tell Me", kļuva par numuru viens Argentīnā, bija labāko piecnieku starpā Lielbritānijā un Kanādā, un iekļuva Top-10 Austrālijā un Brazīlijā. "My Happy Ending" sasniedza Top-10 ASV. "Nobody's Home" un pēdējais singls, "He Wasn't", sasniedza numuru viens Kanādā. Avrila uzvarēja divās nominācijās World Music Awards 2004. gadā - World’s Best Pop/Rock Artist un World’s Best Selling Canadian Artist. Viņa ieguva piecas Žino balvas nominācijas 2005. gadā, nopelnot trīs no tām, ieskaitot Fan Choice Award, Artist of the Year un Pop Album of the Year. Viņa tāpat tika nosaukta Favourite Female Singer astoņpadsmitajā ikgadējajā Nickelodeon Kids' Choice Awards apbalvošanā. Animācijas filma "Otrpus žogam" — Avrilas debija animācijas filmu ieskaņošanā, kur viņa strādāja kopā ar Viljamu Šetneru, Brūsu Vilisu un Geriju Šendlingu. Viņa tāpat piekrita uzņemties Ričarda Gīra filmā, "Pūlis", un viņas trešais projekts saucas "Ātrās ēdināšanas nācija", izveidots no viņas iemīļotās grāmatas. Tur viņas spēlē otrā plāna lomu. 2006. gada janvārī Avrila parakstīja kontraktu ar modeļu aģentūru "Ford Models". Februārī viņa parādījās uz "Harpers Bazaar" februāra izdevuma. Tāpat viņa astoņas minūtes uzstājās 2006. gada ziemas olimpisko spēļu noslēguma cerimonijā (Turīnā, Itālijā). 2007. gada aprīlī iznāca trešais Avrilas albums, "The Best Damn Thing". Debijas singls "Girlfriend" pirmo reiz viņas karjerā spēja būt priekšgalā Billboard Hot 100 (tas notika 26. aprīlī). Pēc tam, 2007. gada vasarā, viņa izlaida singlu "When You're Gone". Bet par trešo singlu kļuva dziesma "Hot", 4. - "The Best Damn Thing" 2011. gada pavasarī tika izdots Avrilas ceturtais albums ar nosaukumu "Goodbye Lullaby". Tā pirmais singls iznāca janvārī - "What The Hell", pēc tam sekoja "Smile" un "Wish You Were Here" 2013. gada novembrī Avrila laida klajā piekto studijas labumu ar nosaukumu "Avril Lavigne". Pirmais singls iznāca gandrīz pusgadu pirms albuma ar nosaukumu "Here's to Never Growing Up", ar ko Lavinja veiksmīgi pieteica savu atgriešanos. Pēc tam sekoja singls "Rock n Roll" un "Let Me Go", ko izpilda kopā ar savu vīru Čadu Krogeru. Laviņas filmu karjera sākās animācijas filmā Otrpus žogam ("Over the Hedge"), kur viņa strādāja kopā ar Viljamu Šetneru, Brūsu Vilisu, Geriju Šendlingu, Vanku Skaizu, Niku Nolti un Stīvu Karelu. Viņa arī tēloja aizdomās turamā draudzeni Ričarda Gīra filmā Pūlis ("The Flock"), bet viņas trešais projekts bija Ātrās ēdināšanas nācija ("Fast Food Nation"), kurš ir balstīts uz viņas mīļāko grāmatu. Laviņa uzrakstīja un iedziedāja dziesmu "Keep Holding On" kopā ar "Dr. Luke" filmas Eragons ("Eragon") skaņu celiņam, dziesma bija iekļauta arī viņas trešajā albumā, "The Best Damn Thing". Viņa arī iedziedāja motīva dziesmu filmai Sūklis Bobs Kvadrātbiksis ("The SpongeBob SquarePants Movie"). Laviņa nospēlēja epizodisku lomu filmā "Jautrais izbrauciens" (Going the Distance) un parādījās seriāla "Sabrina, pusaugu burve" (Sabrina, the Teenage Witch) sērijā, izpildot "Sk8er Boi" kopā ar viņas grupu. Britu izdevumā The London Paper tika paziņots, ka viņa nesen dabūjusi vadošo lomu gaidāmajā filmā. "Man drīzumā ir loma - kaut kas ko jūs negaidāt no manis, kaut kas tumšs un melns." 2002: "Let Go" 2004: "Under My Skin" 2007: "The Best Damn Thing" 2011: "Goodbye Lullaby" 2013: "Avril Lavigne" «Lavigne lands lead movie role». IrelandOn-Line. June 06 2008. Arhivēts no oriģināla, laiks: 2011. gada 11. februārī. Skatīts: 2008. gada 17. septembrī. «Avril Lavigne To Star In First Lead Movie Role» (English). allheadlinenews.com. 2008-06-05. Arhivēts no oriģināla, laiks: 2008-09-13. Skatīts: 2008-06-08. «Avril Lavigne Lands Movie Role» (English). hollyscoop.com. 2008-06-05. Arhivēts no oriģināla, laiks: 2008-06-09. Skatīts: 2008-06-08. «Avril moves into movies» (English). thelondonpaper. 2008-06-05. Skatīts: 2008-06-08. Oficiālā mājaslapa IMDb profils (angliski) AllMovie profils (angliski)