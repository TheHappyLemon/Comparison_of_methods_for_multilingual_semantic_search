Tjerī Sabīns (franču: Thierry Sabine; dzimis 1949. gada 13. jūnijā, miris 1986. gada 14. janvārī) bija franču motobraucējs, Dakaras rallija dibinātājs un organizators. 1977. gadā Tjerī Sabīns rallija Abidžana—Nica laikā apmaldījās Lībijas tuksnesī. Pēc izkļūšanas no tuksneša Sabīns nolēma, ka šis tuksnesis būtu lieliska vieta rallija sacīkšu norisei, kur katrs sportists varētu pārbaudīt savas spējas. Tā paša gada decembrī viņš izveidoja ralliju, kā starts atradās Francijas galvaspilsētā Parīzē, bet finišs Senegālas pilsētā Dakarā. Kopš tā laika Tjerī Sabīns veltīja visu savu dzīvi Dakaras rallija attīstīšanai un organizēšanai. Sabīns gāja bojā 1986. gada 14. janvārī otrdienā plkst. 7.30, kad viņa helikopters avarēja pēkšņas smilšu vētras laikā, Mali kāpās. Kopā ar Sabīnu katastrofā bojā gāja dziedātājs Daniels Balavuans, helikoptera pilots Fransuā Ksavjē Vaņjū, franču radio RTL žurnāliste Natali Odenta un radioinženieris Žans Pols Lefuks. Dakaras rallijs Motorsport Memorial Vikikrātuvē par šo tēmu ir pieejami multivides faili. Skatīt: Tjerī Sabīns. Driver Database profils (angliski) Racing-Reference driver profils (angliski) eWRC-results.com profils (angliski)