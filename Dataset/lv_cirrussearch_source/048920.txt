Starpskriemeļu diski (disci intervertebrales) ir skrimšļaudu savienojumi, kas savieno blakus esošo skriemeļu ķermeņus. Katrs disks veido skrimšļaudu savienojumu, atļaujot nelielas skriemeļu kustības, tie darbojas arī kā saites, lai saturētu skriemeļus kopā. Katru disku veido fibrozais gredzens (anulus fibrosus), kas ieskauj recekļveida kodolu (nucleus pulposus), kas ir palieka no embrionālās mugurkaulāja stiegras (chorda dorsalis). Diska kodols darbojas kā trieciena absorbētājs, amortizējot dažādus ikdienas triecienus un saturot skriemeļus kopā. Disku biezums nav vienāds, tas palielinās, sākot no pirmā kakla skriemeļa, līdz pēdējam jostas skriemelim. Starpskriemeļu diskā, kas atrodas starp pēdējo krustu skriemeli un astes kaulu, ir neliels dobums.