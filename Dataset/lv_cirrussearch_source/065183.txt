Dziedniecības lakacis (latīņu: Pulmonaria officinalis) ir daudzgadīgs Skarblapju dzimtas lakstaugs. Augums neliels, līdz 25 cm. Saknenis melns ar garām piesaknēm. Stumbrs stāvs, zarojas, klāts ar matiņiem. Apakšējās lapas ar kātu, lapas plātne - olveida. Augšējās lapas sēdošas. Ziedi sārti, vēlāk kļūst zili, sakārtoti ritulī. Zied aprīlī, maijā. Augļi — riekstiņi. Suga izplatīta Eiropā. Latvijā ir sastopams visā teritorijā. Aug lapu koku un jauktos mežos, krūmājos. Izmanto tautas medicīnā pret klepu, aizsmakumu, elpošanas ceļu iekaisumiem un caureju. Lakaču sulu lieto noberzumu un ievainojumu apmazgāšanai, kakla skalošanai . L. Keirāns "Iepazīsim Latvijas augus" ISBN 5-405-00395-6