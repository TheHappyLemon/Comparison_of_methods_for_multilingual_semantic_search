Šis raksts ir par vīriešu izlašu sacensībām. Par sieviešu izlašu turnīru skatīt rakstu UEFA Nāciju līga sievietēm. UEFA Nāciju līga ir starptautiskas futbola izlašu sacensības, kurās spēlē UEFA dalībvalstu vīriešu izlases. Pirmais turnīrs sākās 2018. gada septembrī pēc 2018. gada Pasaules kausa sacensībām. Turnīrs aizstāja lielāko daļu starptautisko draudzības spēļu, kas iepriekš šajā laikā tika aizvadītas. Visas 55 UEFA izlases ir iedalītas 4 divīzijās (sauktas par līgām) — pa 16 komandām A, B un C līgās un 7 komandas D līgā. Pirmajā sezonā bija 12 komandas A un B līgā, 15 komandas C līgā un 16 komandas D līgā. Augstākajā A līgā komandas sacenšas par Nāciju līgas čempiona titulu. Komandas cīnās arī par paaugstināšanu uz augstāku līgu, kā arī tiek pazeminātas, balstoties uz rezultātiem. Nāciju līgas spēles ir piesaistītas Eiropas čempionāta un FIFA Pasaules kausa kvalifikācijai kā vēl viena kvalifikācijas iespēja. Katra sezona tiek aizvadīta 2 gadu laikā — pāra gados no septembra līdz novembrim tiek aizvadīti līgu grupu turnīri un nepāra gada jūnijā aizvada labāko četru A līgas komandu finālturnīru. 2021. gada Nāciju līgas finālturnīrs tiks aizvadīts septembrī vai oktobrī sakarā ar Eiropas čempionāta pārcelšanu gadu vēlāk. Turnīrā piedalās visas 55 UEFA komandas.  Albānija  Andora  Anglija  Armēnija  Austrija  Azerbaidžāna  Baltkrievija  Beļģija  Bosnija un Hercegovina  Bulgārija  Čehija  Dānija  Fēru Salas  Francija  Gibraltārs  Grieķija  Gruzija  Horvātija  Igaunija  Islande  Itālija  Izraēla  Īrija  Kazahstāna  Kipra  Kosova  Krievija  Latvija  Lietuva  Lihtenšteina  Luksemburga  Ziemeļmaķedonija  Malta  Melnkalne  Moldova  Nīderlande  Norvēģija  Polija  Portugāle  Rumānija  Sanmarīno  Serbija  Skotija  Slovākija  Slovēnija  Somija  Spānija  Šveice  Turcija  Ukraina  Ungārija  Vācija  Velsa  Ziemeļīrija  Zviedrija * = saimnieki Eiropas čempionāts futbolā «UEFA Nations League: all you need to know». UEFA.com. 2014. gada 27. martā. Oficiālā tīmekļa vietne