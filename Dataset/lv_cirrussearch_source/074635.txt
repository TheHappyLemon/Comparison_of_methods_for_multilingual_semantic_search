Paenibacillus ir baktēriju ģints, kura sākotnēji bija apvienota ar Bacillus ģinti. No latīņu valodas paene nozīmē "gandrīz". Līdz ar to sanāk, ka šīs ģints nosaukumu latviski var tulkot šādi: "gandrīz baciļi". Ostinas Teksasas Universitātes zinātnieki pētījumos ir atklājuši, ka šīs ģints baktērijas P. dendritiformis nonāvē savus sugas brāļus, tiklīdz ir attīstījušās vienu vecāku nākamās paaudzes kolonijā. Toties citas radniecīgās baktēriju sugas tās nenogalina. P. dentritiformis divas kolonijas nekad nepaplašinās tā, lai tās savstarpēji saskartos. Zinātnieki izvirzīja hipotēzi, ka kolonijas savstarpējo attālumu noskaidro, apmainoties ar ķīmiskiem signāliem. Novietojot stikla plāksnīti starp tām, abas kolonijas katra no savas puses momentā izplatījās līdz stiklam, it kā otras kolonijas nemaz nebūtu, kas šo hipotēzi apstiprināja. «Bacterial love not always brotherly» (angliski). Skatīts: 2008. gada 30. decembrī.[novecojusi saite]