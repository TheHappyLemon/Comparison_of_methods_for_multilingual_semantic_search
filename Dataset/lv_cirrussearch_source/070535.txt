152830 Dinkinešs ir neliels galvenās asteroīdu joslas dubultasteroīds, kuru 2003. gada 11. februārī atklāja LINEAR projekta ietvaros Sokoro observatorijā, Ņūmeksikā. Pēc atklāšanas tam tika piešķirts pagaidu apzīmējums 1999 VD57. Pēc orbītas noskaidrošanas Mazo planētu centrs to iekļāva sarakstā ar kārtas numuru 152830. 2023. gada 6. februārī Starptautiskā Astronomijas savienība asteroīdu nodēvēja par Dinkinešu. Vārds Dinkinešs (ድንቅነሽ) amharu valodā nozīmē “Tu esi brīnišķīga”. Šādi Etiopijā dēvē cilvēkveidīgas būtnes, kura dzīvojusi pirms apmēram 3,2 miljoniem gadu, atliekas. Pasaulē tās pazīstamas ar vārdu Lūsija. Dinkineša orbīta atrodas galvenās asteroīdu joslas iekšpusē (tuvāk Saulei). Orbīta ir eliptiska, vidējais attālums no Saules ir apmēram 2,19 AU. Pētījumi liecina, ka Dinkinešs ir piederīgs S tipa asteroīdu klasei, tas sastāv no silikātu iežiem un nedaudz metāliem. Dinkineša orbīta un sastāvs atbilst Floras tipa asteroīdiem (grupa nodēvēta tās galvenā pārstāvja vārdā (8 Flora). 2023. gada 1. novembrī Dinkinešu pārlidoja ASV Nacionālās aeronautikas un kosmosa administrācijas (NASA) zonde Lucy. Zondes atsūtītajos attēlos bija redzams, ka Dinkinešam ir apmēram 220 m diametrā liels pavadonis. 2023. gada 27. novembrī Starptautiskā Astronomijas savienība Dinkineša pavadoni nodēvēja par Selamu. Vārds Selams amharu valodā nozīmē “miers”. «152830 Dinkinesh (1999 VD57)». Arhivēts no oriģināla, laiks: 2023. gada 30. decembrī. Skatīts: 2023. gada 30. decembrī. «NASA’s Lucy Spacecraft Discovers 2nd Asteroid During Dinkinesh Flyby». Arhivēts no oriģināla, laiks: 2023. gada 29. decembrī. Skatīts: 2023. gada 29. decembrī. «WGSBN Bulletin. International Astronomical Union. 3 (2): 22. 6 February 2023.». Arhivēts no oriģināla, laiks: 2023. gada 6. februārī. Skatīts: 2023. gada 30. decembrī. Characterisation of the new target of the NASA Lucy mission: Asteroid 152830 Dinkinesh (1999 VD57) «WGSBN Bulletin. International Astronomical Union. 3 (16): 12. 27 November 2023.». Arhivēts no oriģināla, laiks: 2023. gada 28. novembrī. Skatīts: 2023. gada 30. decembrī. Vikikrātuvē par šo tēmu ir pieejami multivides faili. Skatīt: 152830 Dinkinešs.