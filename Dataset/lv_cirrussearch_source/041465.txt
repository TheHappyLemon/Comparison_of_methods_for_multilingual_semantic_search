Jevgeņijs Soloženkins (krievu: Евгений Александрович Соложенкин; dzimis 1966. gada 31. jūlijā Ļeņingradā) ir Krievijas starptautiskais lielmeistars šahā (1993). 1986. gadā uzvarējis Ļeņingradas (tagad Sanktpēterburga) pilsētas šaha čempionātā. Pēc PSRS sabrukuma sekmīgi piedalījies daudzos starptautiskos šaha turnīros. 1992. gadā uzvarējis šaha turnīrā Tamperē. 1993. gadā dalījis pirmo vietu Francijas starptautiskajā šaha festivālā Cappelle-la-Grande Open. 1997. gadā dalījis pirmo vietu šaha turnīrā Jiveskilē. 1998. gadā atkārtoti uzvarējis Sanktpēterburgas pilsētas šaha čempionātā. 1999. gadā uzvarējis starptautiskā šaha turnīrā Redžo Emīlijā. Divas reizes bijis labākais šaha turnīros Helsinkos (2000, 2002). Par panākumiem turnīros FIDE 1991. gadā viņam piešķīrusi starptautiskā meistara (IM), bet 1993. gadā - starptautiskā lielmeistara (GM) nosaukumu. Pazīstams kā šaha treneris, kas vada Sanktpēterburgas jauno šahistu klubu Sovremenik. Viņa meita Jeļizaveta Soloženkina arī ir šahiste, kas 2015. gadā uzvarējusi Eiropas jauniešu šaha čempionātā meitenēm U12 vecuma grupā. Championship of Leningrad- 11-30.4.1986 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)