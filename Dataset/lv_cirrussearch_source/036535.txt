Progress MS-04 (Прогресс МС-04; SKS apzīmējums ISS-65P) bija Krievijas automātisks Progress-MS sērijas kravas kosmosa kuģis. Paredzēts kravu nogādāšanai uz Starptautisko kosmosa staciju (SKS). Tas zaudēts nesējraķetes avārijā 2016. gada 1. decembrī. Kopējā kravas masa starta brīdī bija 2 442 kg. Īpašajās tvertnēs ietilpa degviela (710 kg), skābeklis (52 kg), ūdens (420 kg). Hermētiskajā kravas telpā (pavisam 1 260 kg) atradās iekārtas stacijas apkalpošanai un zinātniskajiem pētījumiem (to skaitā skafandrs Orlan-MKS, oranžērija Lada-2), pārtikas preces, apģērbs, higiēnas, medicīnas preces. Progress MS-04 tika palaists 2016. gada 1. decembrī 14:51:52 UTC ar nesējraķeti Sojuz-U no Baikonuras kosmodroma. 382,3. sekundē, 181 km augstumā pārtrūka telemetrijas pienākšana no raķetes. Trešā pakāpe ar kravas kuģi sadega atmosfērā, bet nesadegušās daļas varētu būt nokritušas Tivā. 2017. gada 11. janvārī Roskosmos paziņoja, ka visticamāk avāriju izraisīja otrās pakāpes Blok-I dzinēja aizdegšanās un eksplozija. Kļūme dzinējā varēja notikt vai nu pēc "ārēju daļiņu" iekļūšanas tajā vai montāžas kļūda. Прогресс МС-04 Центр Управления космическими полетам (krieviski) Progress MS-04 lapa SKS Lidojumu vadības centrā Arhivēts 2016. gada 2. decembrī, Wayback Machine vietnē. (krieviski)