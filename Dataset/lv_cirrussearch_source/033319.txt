Alma Marija Mālere-Verfela (vācu: Alma Maria Mahler-Werfel; dzimusi 1879. gada 31. augustā kā Šindlere (vācu: Schindler), mirusi 1964. gada 11. decembrī) bija Vīnē dzimusi mākslas aprindu darbiniece un komponiste. Jaunībā mācījusies mūziku pie Aleksandra fon Cemlinska, ar kuru Mālerei bija romāns. 1902. gadā apprecējās ar komponistu Gustavu Māleru, kurš mira 1911. gadā. No 1912. gada Alma Mālere bija gleznotāja Oskara Kokoškas mīļākā. Viens no Kokoškas pazīstamākajiem darbiem "Vēja līgava" (Die Windsbraut) attēlo Kokošku un Māleri. 1915. gadā Mālere kļuva par Bauhaus radītāja arhitekta Valtera Gropiusa sievu, bet 1929. gadā noslēdza laulību ar rakstnieku Franci Verfelu. 1940. gadā Mālere kopā ar Verfelu caur Lisabonu devās uz ASV un nodzīvoja tur līdz mūža beigām. Gan Vīnē, gan vēlākajā dzīvē Ņujorkā bija pazīstama un uzturēja kontaktus ar daudziem 20. gadsimta pazīstamiem kultūras darbiniekiem. Vikikrātuvē par šo tēmu ir pieejami multivides faili. Skatīt: Alma Mālere. Encyclopædia Britannica raksts (angliski) Brockhaus Enzyklopädie raksts (vāciski)* Alma Mālere Petrucci Music Library ALMA (angliski) Mahler Encyclopædia Britannica ieraksts (angliski)