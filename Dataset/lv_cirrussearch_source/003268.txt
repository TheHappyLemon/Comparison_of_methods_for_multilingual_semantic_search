Fransuā Moriaks (François Mauriac, 1885. gada 11. oktobris — 1970. gada 1. septembris) bija franču rakstnieks, Nobela prēmijas literatūrā ieguvējs (1952). Moriaks bieži tiek uzskatīts par izcilāko katoļu autoru 20. gadsimtā. Moriaks dzimis Bordo, Francijā. Studējis literatūru Bordo Universitātē. 1905. gadā studijas pabeidzis, tad pārcēlies uz Parīzi, kur iestājās École des Chartes - mācību iestādē, kas specializējas paleogrāfijā, bibliogrāfijā u.tml. Pēc dažiem mēnešiem Moriaks šo iestādi pameta, nolēmis pievērsties tikai rakstniecībai. 1909. gadā tika izdots viņa pirmais dzejas krājums Les mains jointes. Viņa rakstnieka karjeru pārtrauca Pirmais pasaules karš - Moriaks tajā piedalījās kā Sarkanā Krusta darbinieks. Pēc Pirmā pasaules kara Moriaks atsāka aktīvu literāro darbību. Viņš publicēja vairāk nekā 30 romānu un vairākas lugas. 1952. gadā viņš saņēma Nobela prēmiju literatūrā, 1958. gadā - Francijas Goda leģiona ordeni. Vikikrātuvē par šo tēmu ir pieejami multivides faili. Skatīt: Fransuā Moriaks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)