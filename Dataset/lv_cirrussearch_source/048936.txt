Valērija Koblova (krievu: Вале́рия Серге́евна Кобло́ва, pirms laulībām Žolobova krievu: Жо́лобова; dzimusi 1992. gada 9. oktobrī) ir krievu brīvā stila cīkstone, 2016. gada vasaras olimpisko spēļu sudraba medaļas ieguvēja, 2014. gada Eiropas čempione, pasaules čempionātu medaļniece, Krievijas Nopelniem bagātā sporta meistare. Dzimusi un dzīvo Maskavas apgabala pilsētā Jegorjevskā. Beigusi Maskavas apgabala Valsts sociāli humanitāro institūtu. Ar cīņas sportu Valērija sāka nodarboties 2004. gadā. Viņas pirmais treneris bija Oļegs Černovs. Kopš 2007.gada viņa uzvarēja vairākos Krievijas kadetu un junioru čempionātos. No 2007. līdz 2011. gadam viņa piedalījās piecās starptautiskās sacensībās junioru līmenī un katrs čempionātā ieguva medaļu. Viņas labākais rezultāts bija 2009.gadā Zreņaninā (Serbija) iegūtais čempiones tituls "kadetiem" svara kategorijā līdz 60 kg. 2011. gadā Valērija pirmo reizi kļuva par Krievijas čempioni elites cīkstoņiem svara kategorijā līdz 59 kg. Pēc tam viņa startēja pasaules čempionātā Stambulā, bet tur guva tikai vienu uzvaru pār Irinu Petrovu no Latvijas. Nākamajā cīņā pret Sonu Ahmedli no Azerbaidžānas Valērija zaudēja un ieguva tikai 9.vietu. 2012. gada sezonai Koblova gatavojās startēt svara kategorijā līdz 55 kg, jo svara kategorija līdz 59 kg nebija olimpiskā. 2012. gada maijā Krievija piedalījās Pasaules kausa sacensībās Tokijā. Šeit viņa radīja sensāciju, uzvarot divkārtējo olimpisko čempioni un daudzkārtējo pasaules čempioni, japānieti Saori Jošidu. Valērija piedalījās arī 2012. gada Londonas Olimpiskajās spēlēs. Viņa guva trīs uzvaras, tai skaitā pār zviedrieti Sofiju Matsoni, un pusfinālā tikās ar Saori Jošidu, kura šoreiz nedeva viņai nekādu iespēju. Gandarījuma cīņā viņa cīnījās pret bijušo pasaules čempioni Azerbaidžānas cīkstoni Jūliju Ratkeviču, kurai cīņu zaudēja un palika bez medaļas. Veiksmīgs Koblovai bija 2013. gads, jo togad viņa trešo reizi ieguva Krievijas čempiones titulu svara klasē līdz 55 kg. Jūlijā viņa uzvarēja Kazaņas Universiādē. Pasaules čempionātā Budapeštā viņa vispirms uzvarēja Marianu Esanu no Moldovas, bet pēc tam zaudēja Saori Jošidai. Savukārt abās gandarījumā kārtās viņa guva pārliecinošas uzvaras. Cīņā par bronzu uzvarēja Irinu Husjaku un ieguva bronzas medaļu. 2014. gada aprīlī viņa Eiropas čempionātā Vantā jaunajā svaru kategorijā līdz 58 kg ar uzvarām pār Irinu Petrovu {Latvija}, Luizi Nīmešu (Vācija), Petru Olli (Somija) un Irinu Netrebu (Azerbaidžāna) izcīnīja čempiones titulu. 2016. gada vasaras olimpiādē ieguva sudraba medaļu (finālā zaudēja japānietei Kaori Ičo). 2017. gada pasaules čempionātā ieguva ceļgala traumu un 2018. gada sezonu izlaida. 2012. gada 5. oktobrī apprecējusies ar ķirurgu traumatologu Dmitriju Koblovu. Krievijas Federācijas prezidenta Goda raksts Ordeņa "Par nopelniem Tēvijas labā" 1. pakāpes medaļa.. Valērijas Koblovas profils infosport.ru (krieviski) «Валерия Коблова решила взять паузу в карьере и пропустить сезон» (krievu). Сетевое издание "Российский Стадион". 28.03.2019. Skatīts: 2019-05-24. Указ Президента Российской Федерации от 25.08.2016 № 429 «О награждении государственными наградами Российской Федерации» (krieviski) Vikikrātuvē par šo tēmu ir pieejami multivides faili. Skatīt: Valērija Koblova. Olympedia profils (angliski) FILA profils (angliski)