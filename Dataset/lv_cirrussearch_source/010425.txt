Mesīna (itāļu: Messina, izrunā: [mesˈsiːna]; sicīliešu: Missina) ir pilsēta Itālijā. Tā atrodas pie Mesīnas šauruma, un ir trešā lielākā pilsēta Sicīlijā aiz Palermo un Katānijas. Rakstos pilsēta pirmo reizi minēta 730. gadā p.m.ē. Mesīnu dibināja senie grieķi no Halkidas ar nosaukumu Zankle. Tā bija viena no grieķu kolonijām. Kad pilsēta nonāca Senās Romas pakļautībā, tā kļuva pazīstama ar latīņu nosaukumu Messana. Pēc Romas impērijas sabrukuma Mesīnu kontrolēja goti, bizantieši un arābi. 1061. gadā pilsēta atguva neatkarību. 1783. gadā Mesīnu skāra nopietna zemestrīce, savukārt 1908. gadā zemestrīce gandrīz pilnībā nopostīja pilsētu. Pēc 1908. gada zemestrīces pilsēta gandrīz pilnībā tika uzcelta no jauna. Vikikrātuvē par šo tēmu ir pieejami multivides faili. Skatīt: Mesīna. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)