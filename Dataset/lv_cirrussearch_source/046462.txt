Jedinstvo (krievu: Единство, lietuviešu: Vienybė, poļu: Jedność — 'vienotība') bija propadomju un pret Lietuvas neatkarības kustību Sajūdi vērsta kustība Lietuvas PSR Perestroikas laikā. Kustības mērķi bija līdzīgi Latvijas Internacionālajai Darbaļaužu frontei, kā arī līdzīgai organizācijai Igaunijā, t.i. pretošanās PSRS sabrukumam. Jedinstvo atbalstīja padomju militāristi un Valsts drošības komiteja. Bez lielā atbalsta krievu vidū, šai organizācijai bija arī daļējs Lietuvas poļu atbalsts. Jedinstvo pat atbalstīja autonoma Poļu nacionāli-teritoriāla reģiona izveidi Lietuvas dienvidaustrumos. Daži komentētāji pat norādījuši, ka organizācijai poļu mazākumtautības vidū bija pat lielāks atbalsts nekā krievvalodīgo vidū, kas radīja pārsteigumu pat Polijā, kas tobrīd veica dekomunizāciju. PSRS tautas deputātu vēlēšanās tika ievēlēti divi poļi, kas abi bija promaskaviski. Kustība zaudēja ietekmi pēc Augusta puča, kuru tās vadītāji bija atbalstījuši. Kopš 1991. gada organizācija ir neaktīva. Political Transformation and Changing Identities in Central and Eastern Europe by Andrew M. Blasko, Diana Januauskienė, p. 97 Taming nationalism? by Dovile Budryte, p. 55 Winston A. Van Horne. Global Convulsions: Race, Ethnicity, and Nationalism at the End of the Twentieth Century. SUNY Press, 1997. ISBN 9780791432358. Ethnicity and electoral politics by Jóhanna Kristín Birnir, p. 238