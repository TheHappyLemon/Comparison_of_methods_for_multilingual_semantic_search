Šis raksts ir par 1871.gadā dzimušo vācu rakstnieku. Par citām nozīmēm skatīt rakstu Manns. Heinrihs Manns (vācu: Heinrich Mann, dzimis 1871. gada 27. martā, miris 1950. gada 11. martā) bija vācu rakstnieks un sabiedrisks darbinieks, Tomasa Manna vecākais brālis. Dzimis pārtikušā Lībekas tirgotāja ģimenē. Studēja Berlīnes Humboltu universitātē. Pēc tēva nāves 1891. gadā ģimene pārcēlās uz Minheni, kur Heinrihs sāka savu literāro darbību. Pazīstams ir Manna 1905. gada sarakstītais romāns "Profesors Mēsls" (Professor Unrat), pēc kura motīviem Jozefs fon Šternbergs radīja filmu "Zilais eņģelis" ar Marlēnu Dītrihu galvenajā lomā. Plaši pazīstams kļuva arī 1914. gadā sarakstītais, 1918. gadā publicētais antinacionālistiskais romāns "Pavalstnieks" (Der Untertan). 1931. gadā Manns kļuva par Prūsijas Mākslas akadēmijas literatūras nodaļas vadītāju. Publiski uzstājās pret nacistiem, tai skaitā kopā ar Albertu Einšteinu parakstīja uzsaukumu Dringender Appell für die Einheit. Pēc nacistu nākšanas pie varas Mannam tika atņemta Vācijas pilsonība un viņš emigrēja no valsts. Apmetās Parīzē, Nicā, bet pēc Francijas okupācijas emigrēja uz ASV. VDR bija ievēlēts par Vācu mākslas akadēmijas prezidentu. Vikikrātuvē par šo tēmu ir pieejami multivides faili. Skatīt: Heinrihs Manns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pirmā pasaules kara enciklopēdijas raksts (angliski) Enciklopēdijas Krugosvet raksts (krieviski)