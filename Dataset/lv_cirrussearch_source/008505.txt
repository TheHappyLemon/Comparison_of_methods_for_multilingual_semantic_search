Vagonu parks ir pieturas punkts Rīgā, Dārzciema un Maskavas forštatē, līnijā Rīga—Krustpils. Par Vagonu parku jeb Rīgas Tehnisko staciju sauc arī teritoriju, kurā atrodas SIA "Latvijas Ekspresis" struktūrvienība "Vagonu remonts" (bijušais Pasažieru vagonu depo), kā arī elektrovilcienu un dīzeļvilcienu stāvēšanas un apkopes parki. Abu virzienu pieturas punktu ēkas un peroni atrodas samērā lielā attālumā viens no otra un tos savieno gājēju tiltiņš pāri depo sliežu ceļiem, kas savieno divas Rīgas apkaimes — Mazo Matīsa ielu Dārzciemā un Kalna un Lauvas ielu Maskavas forštatē. Vagonu parkā pietur Aizkraukles, Ogres un Lielvārdes virziena elektrovilcieni. Darba dienās šeit pietur viens Krustpils virziena dīzeļvilciena reiss, bet brīvdienās un svētku dienās divi reisi. Pieturas punkta biļešu kases ēka atrodas uz Aizkraukles virziena perona. No 2016. gada 30. aprīļa biļešu kase ir slēgta. Pasažieriem jāiegādājas vai nu elektroniskā biļete, vai jāiegādājas biļete pie konduktora-kontroliera (bez papildu piemaksas). Vagonu parka Šķirotavas virziena sliežu izvērsuma rajonā atzarojas līnija Zemitāni—Šķirotava. Pietura ar nosaukumu "Kalpaka parks" pastāvēja XX gadsimta 30. gados vagonu šķirošanas parka darbinieku vajadzībām. Nosaukums Vagonu parks pieņemts pēc 1945. gada. Vagonu parka pieturas punkts Rīgas virzienā 2021. gadā Sliežu ceļš Krustpils virzienā Sliežu ceļi Rīgas virzienā Dīzeļvilcieni Vagonu parkā Dīzeļvilcieni Vagonu parkā. Aizmugurē — dvīņu ūdenstorņi Mazajā Matīsa ielā Vecie pasažieru vagoni Gājēju tiltiņš Vagonu parka pieturas ēka Rīgas virzienā 2010. gadā Vagonu parka pieturas punkta ēka Krustpils virzienā 2010. gadā Pasažieru vagoni Vagonu parkā Elektrovilciens pie Rīgas virziena perona Vagonu remonts «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-01. «Vagonu parka kase». T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 28. lpp. Rīga—Daugavpils līnijas vēsture Arhivēts 2012. gada 14. maijā, Wayback Machine vietnē. commons:Category:Vagonu Parks railway station