Bezengi (krievu: Безенги) vai Ullučirans (karačaju un balkāru: Уллу чыран — ‘Lielais ledājs’) ir šļūdonis Lielā Kaukāza grēdas ziemeļu nogāzē. Izvietojies Krievijas dienvidrietumos Kabardas-Balkārijas republikā. Sākas no Bezengi sienas, plūst ziemeļaustrumu virzienā aptuveni 14 km garumā. Noslīd līdz aptuveni 2000 m vjl, kur no tā sākas Bezengi Čerekas upe. Austrumos no ledāja atrodas Lielā Kaukāza otra augstākā virsotne Dihtau. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 110. lpp. Bezengi topogrāfiskajā kartē Mountain.RU Безенги