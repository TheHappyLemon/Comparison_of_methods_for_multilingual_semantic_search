Eiropas čempionāts vieglatlētikā telpās ir vieglatlētikas sacensības, ko organizē Eiropas Vieglatlētikas asociācija. No 1966. līdz 1970. gadam čempionāts bija zināms, kā European Indoor Games. Kopš 1990. gada sacensības notiek ik pēc diviem gadiem. Pēc 2002. gada čempionāta turnīra norises laiks tika pārcelts uz nepāra gadiem, nākamais turnīrs norisinājās 2005. gadā. Čempionāts katru gadu norisinās citā Eiropas pilsētā.