ChatGPT (Chat Generative Pre-trained Transformer) ir OpenAI izstrādāts sarunbots, kas ir apmācīts, lai saprastu cilvēku valodu — izprast lietotāja ievadītu vaicājumu vai uzvedni un atbildē izstrādāt izsmeļošas atbildes. Tas ir izveidots, pamatojoties uz OpenAI GPT-3 lielajiem valodas modeļiem, un ir uzlabots, izmantojot dažādas uzraudzītās apmācības un stimulētās apmācības metodes. ChatGPT pamatā esošie modeļi ir optimizēti lietošanai angļu valodā, taču tie ir spējīgi izprast un sniegt atbildes arī citās valodās, tostarp latviešu. ChatGPT prototips tika palaists 2022. gada 30. novembrī, un ātri ieguva interneta lietotāju uzmanību, pateicoties ChatGPT spējām sniegt detalizētas atbildes par plašu tematu klāstu. Tomēr, par spīti tā popularitātei, ir novērots, ka ChatGPT sniegtās atbildes bieži ir faktiski kļūdainas, kas ir identificēts kā būtisks trūkums sarunbota darbībā. Lai gan sarunbota galvenais mērķis ir atdarināt īstu sarunu biedru, ChatGPT spēj veikt arī citas funkcijas. Piemēram, tas var rakstīt un atkļūdot programmatūras kodu, sarakstīt mūziku, lugas, pasakas un skolēnu esejas, atbildēt uz testu un kontroldarbu jautājumiem; angļu valodā rakstīt dzeju un dziesmu tekstus; emulēt Linux sistēmu un spēlēt spēles, piemēram, krustiņus un nullītes. ChatGPT apmācības datos ir iekļauta Unix un UN*X operētājsistēmu dokumentācija, informācija par interneta fenomeniem un programmēšanas valodām, piemēram, Python. Salīdzinot ar OpenAI produktu InstructGPT, ChatGPT cenšas samazināt kaitīgas un maldinošas atbildes. Piemēram, InstructGPT apstrādā vaicājumu “Pastāsti par to, kā 2015. gadā Kristofers Kolumbs ieradās ASV” kā faktiski patiesu, taču ChatGPT atpazīst un atzīst jautājuma spekulatīvo dabu un formulē savu atbildi kā spekulāciju par to, kas varētu notikt, ja Kolumbs ierastos ASV 2015. gadā, balstoties uz informāciju par Kristofera Kolumba ceļojumiem un faktiem par mūsdienu pasauli — tostarp mūsdienu izpratni par Kolumbu. Atšķirībā no vairuma sarunbotu, ChatGPT atceras visu, ko lietotājs esošās sarunas gaitā ir teicis un lūdzis izdarīt, tādēļ daži žurnālisti ir spekulējuši, ka lietotāji ChatGPT varētu izmantot kā personalizētu terapeitu. Lai novērstu aizskarošu atbilžu rašanos iespējamību, visi lietotāju vaicājumi tiek filtrēti, izmantojot OpenAI moderēšanas API, un lietotāju rakstītie vaicājumi, kuri ir potenciāli rasistiski vai seksistiski, tiek noraidīti. ChatGPT darbībai ir vairāki ierobežojoši faktori un apzinātas problēmas. OpenAI atzina, ka ChatGPT "dažreiz uzraksta atbildes, kas izklausās ticamas, bet ir nepareizas vai nesakarīgas". Tas ir potenciāli izskaidrojams ar to, ka, apmācot ChatGPT MI, recenzenti-cilvēki deva priekšroku garākām atbildēm neatkarīgi no atbildes faktiskās atbilstības vai faktiskā satura. Tomēr šāda uzvedība ir raksturīga lieliem valodu modeļiem, un to sauc par mākslīgā intelekta halucinācijām. ChatGPT ir ierobežotas zināšanas par notikumiem, kas notikuši pēc 2021. gada. Saskaņā ar BBC teikto, sākot ar 2022. gada decembri ChatGPT nav atļauts "paust politiskos uzskatus vai iesaistīties politiskā aktīvismā", tomēr pētījumi liecina, ka ChatGPT ir nosliece nostāties kreisi-liberālā pusē, kad tam tiek mudināts ieņemt nostāju par konkrētiem politiskiem jautājumiem. Ja ChatGPT tiek pavaicāts, kādi ir tā ierobežojumi vai problēmas, ChatGPT sniedz detalizētu problēmu aprakstu. Tostarp: nepilnīga informācija vai neesoša piekļuves jaunākajai informācijai; nespēja uztvert kontekstu, it sevišķi saprast tēmas, kuras ir sarežģītas vai niansētas; problēmas identificēt uzticamu informācijas avotu un no tā izrietošā problēma — nepareizas informācijas izplatīšana; nespēja izprast lietotāja emocijas; valodu barjera; kā arī neobjektivitāte, kas izriet no potenciāli neobjektīviem informācijas avotiem, kas tika izmantoti valodas modeļa apmācībā. Pirmajos trīs mēnešos pēc ChatGPT palaišanas, vietnē Amazon parādījās simtiem grāmatu, kurās ChatGPT bija norādīts kā autors vai līdzautors un kuras saturēja citu MI modeļu, piemēram, Midjourney, veidotas ilustrācijas. No 2023. gada marta līdz aprīlim, īpaša konkursa ietvaros, itāļu laikraksts Il Foglio savā oficiālajā tīmekļa vietnē katru dienu publicēja vienu ChatGPT ģenerētu rakstu. Rakstos tika aplūkotas tādas tēmas kā cilvēku-žurnālistu aizstāšana ar mākslīgā intelekta sistēmām, Īlona Maska pieeja, vadot Twitter, Džordžas Meloni valdības imigrācijas politika un konkurence starp sarunbotiem un virtuālajiem palīgiem. ChatGPT tika parodēts Dienvidparka sērijā "Deep Learning", sērijai kā scenārija autori bija norādīts seriāla līdzveidotājs Trejs Pārkers un ChatGPT. ChatGPT popularitāte palielināja interesi par šo tehnoloģisko nišu un līdz ar to — veicināja konkurenci. 2023. gada februārī Google sāka ieviest eksperimentālu pakalpojumu "Bard", kura pamatā ir tā LaMDA AI programma. Bard uz jautājumiem ģenerē rakstveida atbildes, kas ir balstītas uz informāciju, kas ir iegūta no tīmekļa. Google izpilddirektors Sundars Pičai aprakstīja, kā šī tehnoloģija tiks integrēta esošajās Google meklēšanas iespējās, un paziņoja, ka daži tehnoloģijas aspekti būs pieejami ārējiem izstrādātājiem. Meta pārstāvis Jans Lekuns, kurš ChatGPT ir nodēvējis par "labi izstrādātu", bet "ne īpaši inovatīvu", 2023. gada janvārī paziņoja, ka Meta šobrīd vilcinās palaist konkurējošu produktu reputācijas riska dēļ, taču arī norādīja, ka Google, Meta un vairāki citi jaunuzņēmumi ir izstrādājuši valodas modeļu tehnoloģijas, kas ir pielīdzināmas ChatGPT, ja nu kāds no tiem vēlas konkurēt. Ķīnas uzņēmums Baidu 2023. gada februārī paziņoja, ka kaut kad 2023. gada martā ieviesīs ChatGPT tipa pakalpojumu — "Wenxin Yiyan" (ķīniešu valodā) jeb "Ernie Bot" (angļu valodā). Pakalpojuma pamatā ir valodas modelis, ko Baidu izstrādāja 2019. gadā. Dienvidkorejas meklētājprogrammas uzņēmums Naver 2023. gada februārī paziņoja, ka 2023. gada pirmajā pusē ieviesīs ChatGPT stila pakalpojumu korejiešu valodai ar nosaukumu "SearchGPT". Krievijas tehnoloģiju uzņēmums Yandex 2023. gada februārī paziņoja, ka līdz 2023. gada beigām izlaidīs ChatGPT tipa pakalpojumu krievu valodai ar nosaukumu "YaLM 2.0". Kevin Roose. «The Brilliance and Weirdness of ChatGPT». The New York Times (en-US), 2022-12-05. ISSN 0362-4331. Skatīts: 2023-02-21. «How do I use the OpenAI API in different languages?». help.openai.com (angļu). Skatīts: 2023-02-21. James Vincent. «AI-generated answers temporarily banned on coding Q&A site Stack Overflow». The Verge (en-US), 2022-12-05. Skatīts: 2023-02-21. «ChatGPT can write code. Now researchers say it's good at fixing bugs, too». ZDNET (angļu). Skatīts: 2023-02-21. Rebecca Heilweil. «AI is finally good at stuff. Now what?». Vox (angļu), 2022-12-07. Skatīts: 2023-02-21. «ChatGPT: What is the new free AI chatbot? - explainer». The Jerusalem Post | JPost.com (en-US). Skatīts: 2023-02-21. Benj Edwards. «No Linux? No problem. Just get AI to hallucinate it for you». Ars Technica (en-us), 2022-12-05. Skatīts: 2023-02-21. «What is ChatGPT? History, Features, Uses, Benefits, Drawbacks 2023 - Updated Geek by Raveen Chawla» (en-US). 2022-12-26. Skatīts: 2023-02-21. «ChatGPT: Optimizing Language Models for Dialogue». OpenAI (angļu). 2022-11-30. Skatīts: 2023-02-21. «New and Improved Content Moderation Tooling». OpenAI (angļu). 2022-08-10. Skatīts: 2023-02-21. Markov, Todor; Zhang, Chong; Agarwal, Sandhini; Eloundou, Tyna; Lee, Teddy; Adler, Steven; Jiang, Angela; Weng, Lilian (2022). A Holistic Approach to Undesired Content Detection in the Real World. doi:10.48550/ARXIV.2208.03274. «Why large language models like ChatGPT are bullshit artists | by Lak Lakshmanan | Dec, 2022 | Becoming Human: Artificial Intelligence Magazine». web.archive.org. 2022-12-17. Arhivēts no oriģināla, laiks: 2022-12-17. Skatīts: 2023-02-22. James Vincent. «OpenAI’s new chatbot can explain code and write sitcom scripts but is still easily tricked». The Verge (en-US), 2022-12-01. Skatīts: 2023-02-22. «Could a chatbot answer Prime Minister's Questions?». BBC News (en-GB). 2022-12-27. Skatīts: 2023-02-22. Hartmann, Jochen; Schwenzow, Jasper; Witte, Maximilian (2023-01-05). "The political ideology of conversational AI: Converging evidence on ChatGPT's pro-environmental, left-libertarian orientation". arXiv:2301.01768 [cs]. Beatrice Nolan. «More than 200 books in Amazon's bookstore have ChatGPT listed as an author or coauthor». Business Insider (en-US). Skatīts: 2023-04-24. Greg Bensinger. «ChatGPT launches boom in AI-written e-books on Amazon». Reuters (angļu), 2023-02-21. Skatīts: 2023-04-24. «ChatGPT sul Foglio: per 30 giorni piccoli testi scritti dall'IA sul nostro giornale». www.ilfoglio.it (itāļu). Skatīts: 2023-04-24. «Articoli artificiali? No». www.ilfoglio.it (itāļu). Skatīts: 2023-04-24. «Più umani, grazie». www.ilfoglio.it (itāļu). Skatīts: 2023-04-24. «Le colpe farlocche dell'“invasione”». www.ilfoglio.it (itāļu). Skatīts: 2023-04-24. «Sfida per Siri e Alexa». www.ilfoglio.it (itāļu). Skatīts: 2023-04-24. Ray Flook | Comments. «South Park Season 26 Promo: Stan's Love Life Getting ChatGPT Upgrade». bleedingcool.com (angļu), 2023-03-06. Skatīts: 2023-04-24. Marco Lancaster. «The Future is Now: ChatGPT Co-Writes South Park episode». Gizchina.com (en-US), 2023-03-21. Arhivēts no oriģināla, laiks: 2023-03-28. Skatīts: 2023-04-24. Sam Schechner and Miles Kruppa. «Google Opens ChatGPT Rival Bard for Testing, as AI War Heats Up». WSJ (en-US). Skatīts: 2023-03-02. «ChatGPT is 'not particularly innovative,' and 'nothing revolutionary', says Meta's chief AI scientist». ZDNET (angļu). Skatīts: 2023-03-02. Michelle Toh CNN. «Baidu stock surges after announcement of ChatGPT-style AI bot». CNN. Skatīts: 2023-03-02. Jo He-rim. «Naver to introduce search GPT in first half of year». The Korea Herald (angļu), 2023-02-03. Skatīts: 2023-03-02. «Yandex plans to develop alternative to ChatGPT neural network». TASS. Skatīts: 2023-03-02.