Natālija Titorenko (krievu: Наталья Ивановна Титоренко; dzimusi 1951. gada 16. janvārī Berdičivā) ir Krievijas starptautiskā meistare šahā (1982). 1960. gadu beigās un 1970. gadu sākumā bijusi viena no PSRS labākajām jaunajām šahistēm. 1968. gadā Kalugā uzvarējusi PSRS jauniešu šaha čempionātā meitenēm. Piecas reizes piedalījusies PSRS sieviešu šaha čempionātu finālos (1971, 1975, 1978, 1981, 1982), kuros labāko rezultātu sasniegusi 1981. gadā, kad izcīnījusi 5. vietu. 1982. gadā Tbilisi piedalījusies Pasaules sieviešu šaha čempiones nosaukuma izcīņas cikla starpzonu turnīrā, kurā kopā ar Tamāru Minoginu dalījusi 7.-8. vietu. Sekmīgi piedalījusies vairākos starptautiskajos sieviešu šaha turnīros: 1975. gadā Maskavā izcīnījusi 2. vietu; 1983. gadā Hallē izcīnījusi 2. vietu. Par panākumiem turnīros FIDE 1982. gadā viņai piešķīra starptautiskās meistares (WIM) nosaukumu. «Championship of USSR(juniors) - Kaluga 3-14.1.1968». «1982 Tbilisi Interzonal Tournament : World Chess Championship (women)». www.mark-weeks.com. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)