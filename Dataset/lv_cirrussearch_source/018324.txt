Amadeiusa ezers (angļu: Lake Amadeus) ir liels sālsezers Austrālijā, Ziemeļu teritorijā. Atrodas netālu ziemeļos no Uluru (Eiersa klints), Kata Ķurtas (Olgas kalniem), Konnera kalna. Ezers pēc lietusgāzēm var kļūt ļoti liels, pat 160 km garš, taču tas ātri izžūst. Ezeru atklāja Ernests Džailzs (Ernest Giles), kas sākotnēji to nosauca par Ferdinanda ezeru sava sponsora, barona Ferdinanda fon Millera vārdā. Taču Millers savukārt ierosināja ezeru nodēvēt Spānijas karaļa Amadeo I vārdā, jo barons vēlējās godināt viņu. Vikikrātuvē par šo tēmu ir pieejami multivides faili. Skatīt: Amadeiusa ezers. Encyclopædia Britannica raksts (angliski)