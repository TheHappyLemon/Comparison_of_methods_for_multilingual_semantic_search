A6 autoceļš Rīga—Daugavpils—Krāslava—Baltkrievijas robeža (Pāternieki), arī Daugavpils šoseja ir augstākās kategorijas Latvijas autoceļš, kas savieno galvaspilsētu Rīgu ar Daugavpili un tālāk ar Baltkrievijas robežu. A6 līdz Jēkabpilij ietilpst starptautiskajā autoceļā E22, posmā starp Rīgas apvedceļa pieslēgumiem starp A5 un A4 ir daļa no autoceļiem E67 un E77, bet Daugavpils apvedceļa posmā — E262. Autoceļa kopgarums ir 307 km un tas visā garumā ir ar asfaltbetona segumu. Autoceļš izbūvēts 1963. gadā, bet Pļaviņu apvedceļš — 1991. gadā. 2014. gada novembrī tika pabeigta A6 divlīmeņu šķērsojuma ar P10 rekonstrukcija, autoceļa A6 29. kilometrā. 2015. gada 27. janvārī tika izsludināts konkurss par autoceļa A6 posma Jēkabpils-Dreimaņi (149,5-158,5 km) un Daugavpils apvedceļa seguma uzturēšanas darbiem. Savukārt, 29. janvārī tika izsludināts konkurss par seguma atjaunošanu posmā Jaunie Račini-Krāslava (255,8-268,7 km). 11. martā tika paziņots, ka konkursā uzvarējis SIA "Binders" ar līgumcenu 1 511 222 EUR 2017. gada janvārī tika izsludināts konkurss par autoceļa posma Krāslava-Indricas tilts seguma atjaunošanu. Martā par konkura uzvarētāju tika paziņots SIA "Binders" ar līgumcenu 1 750 039 EUR. 2020. gada 24. augustā posmā no Līvāniem līdz Stūrišķiem Līvānu novadā uzsākti remontdarbi, kuros paredzēts iesēdumu remonts, ceļa profila labošana, ūdens novades sistēmas sakārtošana un jaunas asfalta virskārtas ieklāšana. 2022. gadā tika uzsākti ceļa remontdarbi visas Lielvārdes pilsētas posma, kuros notika ceļa seguma nomaiņa, drenāžas un kanalizācijas darbi, ielu apgaismojuma uzlabojumi, kā arī gājēju un velosipēdistu infrastruktūras pārbūve. Tai pašā laikā tika uzsākti arī seguma atjaunošanas remontdarbi posmā Ķegums—Ogre. «Noteikumi par valsts autoceļu un valsts autoceļu maršrutā ietverto pašvaldībām piederošo autoceļu posmu sarakstiem». Arhivēts no oriģināla, laiks: 2013. gada 13. maijā. Skatīts: 2012. gada 28. septembrī. «Posma Koknese - Pļaviņas būvniecības IVN noslēguma ziņojums».[novecojusi saite] http://pvs.iub.gov.lv/show/392460 http://pvs.iub.gov.lv/show/392739 http://pvs.iub.gov.lv/show/397235 https://pvs.iub.gov.lv/show/480992 https://pvs.iub.gov.lv/show/489483 «Daugavpils šosejas posmā aiz Līvāniem atjaunos segumu». lsm.lv. 2020. gada 21. augustā. Skatīts: 2020. gada 29. augustā. «Kā Lielvārdē pārbūvē Daugavpils šosejas posmu. Fotoreportāža». lvceli.lv. 2022. gada 14. oktobrī. Skatīts: 2023. gada 25. janvārī. Vikikrātuvē par šo tēmu ir pieejami multivides faili. Skatīt: Autoceļš A6. Autoceļš A6 (Rīga - Daugavpils) YouTube Autoceļš A6 (Daugavpils - Rīga) YouTube