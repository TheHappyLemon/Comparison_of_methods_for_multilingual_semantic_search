Rustems Hemitovs (Рөстəм Хəмитов; dzimis 1954. gada 18. augustā) ir Baškortostānas vadītājs kopš 2010. gada. Par dzimto viņš uzskata baškīru valodu; ir islāmticīgais. Rustems Hemitovs dzimis 1954. gada 18. augustā Kemerovas apgabalā. Tēvs un māte bija Baškīrijas tatāri. 1977. gadā Rustems Hemitovs pabeidza Baumana Maskavas augstāko tehnisko skolu specialitātē "Lidaparātu dzinēji". Pēc tam strādāja par meistaru Ufas motorbūves rūpnīcā. 1978. gadā sāka strādāt Ufas aviācijas institūtā. 1988. gadā Hemitovs kļuva par Vissavienības maģistrālo cauruļvadu būves zinātniski pētnieciskā institūta Austrumu filiāles zinātniskās ražošanas nodaļas vadītāju. 1990. gadā viņš tika ievēlēts par Baškīrijas APSR Augstākās Padomes deputātu; bija ekoloģijas un dabas resursu racionālas izmantošanas komisijas priekšsēdētājs. 1993. gadā Hemitovs kļuva par Baškortostānas Republikas Lietišķās ekoloģijas un dabas izmantošanas institūta direktoru. 1994. gadā Rustems Hemitovs kļuva par Baškortostānas Republikas Vides aizsardzības, dabas izmantošanas, ārkārtas situāciju brīdināšanas un seku novēršanas ministru. 1999. gadā Rustems Hemitovs iecelts par Krievijas Ārkārtas situāciju ministrijas ārkārtas situāciju brīdināšanas un likvidācijas departamenta vadītājs. No 2000. gada viņš bija Krievijas prezidenta pilnvarots pārstāvis. 2003. gadā Hemitovs kļuva par Lielo nodokļu maksātāju starpreģionālās komisijas priekšsēdētāju. 2004. gadā viņš kļuva par Ūdens resursu federālās aģentūras vadītāju. 2010. gada 15. jūlijā atkāpās Baškortostānas pirmais prezidents Murtaza Rehimovs, un Rustems Hemitovs tika iecelts par republikas prezidenta pienākumu pagaidu izpildītāju. 19. jūlijā Baškortostānas parlaments Hemitovu apstiprināja par Baškortostānas prezidentu. 2014. gada 14. septembrī Baškortostānas prezidenta vēlēšanās Rustems Hemitovs tika ievēlēts uz atkārtotu termiņu. 2014. gada 25. decembrī Baškortostānas parlaments pieņēma lēmumu prezidenta amatu pārdēvēt par "Baškortostānas vadītāju". Рустэм Хамитов Глава Республики Башкортостан