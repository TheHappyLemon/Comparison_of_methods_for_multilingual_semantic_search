30 kilometri skiatlonā vīriešiem bija viena no 12 disciplīnām distanču slēpošanā 2022. gada ziemas olimpiskajās spēlēs. Sacensības notika Džandzjakou, Džandzjakou slēpošanas centrā. Tajās bija pārstāvēti 70 sportisti no 34 valstīm. Olimpisko zelta medaļu ieguva Krievijas Olimpiskās komitejas sportists Aleksandrs Boļšunovs (finiša laiks — 1:16:09.8), sudraba medaļu arī ieguva Krievijas Olimpiskās komitejas pārstāvis Deniss Spicovs (finiša laiks — 1:17:20.8), savukārt bronzas medaļu ieguva Somijas sportists Īvo Niskanens (finiša laiks — 1:18:10.0). Sacensībās startēja arī Latvijas sportists Raimo Vīgants. Viņš pēc 15 kilometru klasiskā slēpojuma ierindojās 50. vietā (finiša laiks — 44:05.9), taču viņš tika apsteigts par apli un noslēgumā tika klasificēts 52. vietā. Sacensībās tika aizvadīta viena kārta, kurā uzreiz tika sadalītas olimpiskās medaļas. Vīriešiem šajā disciplīnā bija jāveic 15 kilometru slēpojums klasiskajā stilā un 15 kilometru slēpojums brīvajā stilā (slidsolī). Datums — 2022. gada 6. februāris Sacensību sākuma laiks — 15:00 (pēc Ķīnas laika UTC+8) Atsauce — «Distanču slēpošana 2022. gada ziemas olimpiskajās spēlēs — 30 kilometri skiatlonā vīriešiem». Arhivēts no oriģināla, laiks: 2022. gada 6. februārī. Skatīts: 2022. gada 6. februārī. Pamatraksts: Distanču slēpotāji 2022. gada ziemas olimpiskajās spēlēs Sacensībās startēja 70 sportisti no 34 valstīm. Iekavās norādīts sportistu skaits no attiecīgās valsts.  Andora (1)  Argentīna (1)  Armēnija (1)  ASV (2)  Austrālija (2)  Austrija (1)  Beļģija (1)  Brazīlija (1)  Čehija (3)  Dienvidkoreja (2)  Francija (4)  Igaunija (1)  Islande (1)  Itālija (3)  Īrija (1)  Japāna (3)  Kanāda (3)  Kazahstāna (2)  Krievijas Olimpiskā komiteja (4)  Ķīna (4)  Latvija (1)  Lielbritānija (1)  Norvēģija (4)  Polija (2)  Rumānija (1)  Slovākija (1)  Slovēnija (1)  Somija (3)  Spānija (1)  Šveice (3)  Taizeme (1)  Ukraina (2)  Vācija (4)  Zviedrija (4) Distanču slēpošana 2022. gada ziemas olimpiskajās spēlēs «Pekinas olimpisko spēļu distanču slēpošanas rezultāti skiatlonā vīriešiem (06.02.2022.)». Delfi.lv. Skatīts: 2022. gada 6. febrāris. «Vīgants olimpiskajā debijā tiek apsteigts par apli un finišē 51. vietā». Delfi.lv. Skatīts: 2022. gada 6. febrāris.