Makdonalda salas (angļu: McDonald Islands) ir neapdzīvotu vulkānisku salu grupa Austrālijas valdījumā Hērda Sala un Makdonalda Salas. Izvietojušās 43 km uz rietumiem no valdījuma galvenās Hērda salas. Sastāv no lielākās Makdonalda salas un apmēram kilometru attālās Meijera klints (Meyer Rock). 1990. gados salās bija ievērojama vulkāniskā un tektoniskā aktivitāte, kas apmēram divas reizes palielināja galvenās salas teritoriju, apvienojot to ar kādreiz atsevišķo Fletas salu (Flat Island) ziemeļos un iznīcinot visu salas augāju. Domājams, ka tektoniskās aktivitātes salās turpinās. Salas 1854. gada 4. janvārī atklāja amerikāņu kuģa Samarang kapteinis Viljams Makdonalds (William McDonald), kas tās nosauca savā vārdā. Salu krasti ir nepieejami un pirmie tajās ar helikoptera palīdzību izsēdās franču pētniecības ekspedīcijas dalībnieki 1971. gadā. «A Description of the Heard Island and McDonald Islands Marine Reserve». Arhivēts no oriģināla, laiks: 2014. gada 11. februārī. Skatīts: 2014. gada 25. janvārī. «Global Volcanism Program. McDonald Islands». Arhivēts no oriģināla, laiks: 2013. gada 25. decembrī. Skatīts: 2014. gada 25. janvārī. «Geoscience Australia. Heard and McDonald Islands». Arhivēts no oriģināla, laiks: 2011. gada 17. aprīlī. Skatīts: 2011. gada 17. aprīlī. «Heard Island & McDonald Islands Location and geography». Arhivēts no oriģināla, laiks: 2014. gada 17. janvārī. Skatīts: 2014. gada 25. janvārī. «Heard Island & McDonald Islands Other nations' research expeditions». Arhivēts no oriģināla, laiks: 2014. gada 11. februārī. Skatīts: 2014. gada 25. janvārī. Volcano World. McDonald Islands Makdonalda salu foto