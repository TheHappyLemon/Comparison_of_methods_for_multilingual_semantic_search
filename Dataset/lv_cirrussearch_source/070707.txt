Shahed 136 ir Irānā ražots tāla darbības rādiusa militārais drons. Drona kopējais garums ir aptuveni 3 metri, spārnu platums — nedaudz vairāk par 2 metriem, tas sver aptuveni 200 kg. Lādiņa svars ir 40–50 kg. Viena drona cena ir no 20 000 līdz 50 000 eiro. Darbības rādiuss ir 1000–2000 kilometru. Saskaņā ar militārā analītiķa Breta Frīdmena (Brett Friedman) teikto, Shahed-136 kravnesība ir aptuveni 40 kg sprāgstvielu (salīdzinājumam — tipiskā M795 155 mm artilērijas lādiņa kravnesība ir 11 kg sprāgstvielu). Tādējādi viens Shahed-136 nes vairāk nekā trīs M795 sprāgstvielu lādiņus. Shahed 136 tika plaši izmantots Krievijas iebrukumā Ukrainā ar nosaukumu Герань-2. 2023. gadā Krievija sāka izmantot pašu ražotu drona versiju. Līdz 2022. gada novembra sākumam Krievija ir izmantojusi aptuveni 400 Shahed-136. Militārie eksperti norāda, ka lielāko daļu no tiem notriec Ukrainas iznīcinātāji un pretgaisa artilērijas uguns. Līdz 2023. gada februāra sākumam, pēc Ukrainas Gaisa spēku datiem, bija notriekti vairāk nekā 540 dronu. «Institute for the Study of War». Institute for the Study of War (angļu). Arhivēts no oriģināla, laiks: 2022-03-25. Skatīts: 2024-01-09. Dion Nissenbaum. «WSJ News Exclusive | Moscow, Tehran Advance Plans for Iranian-Designed Drone Facility in Russia». Wall Street Journal (en-US), 2023-02-05. ISSN 0099-9660. Skatīts: 2024-01-09. Vikikrātuvē par šo tēmu ir pieejami multivides faili. Skatīt: Shahed 136.