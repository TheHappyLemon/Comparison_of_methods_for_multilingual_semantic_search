Nezināma vērtība "population_density" Sansalvadora ir Salvadoras galvaspilsēta. Tā ir valsts politiskais, ekonomiskais un kultūras centrs. Sansalvadoras aglomerācijā, kurā ietilpst galvaspilsēta un 13 citas pašvaldības, dzīvo aptuveni 2,4 miljoni iedzīvotāju. Sansalvadora ir ievērojams Centrālamerikas finanšu centrs. Pilsētā atrodas valsts augstākā tiesa, prezidenta mītne un daudzas citas valsts institūcijas. Pilsēta ir zināma arī ar savu reliģisko dažādību. Tā ir ne tikai Romas katoļu baznīcas arhibīskapijas centrs, bet arī mājvieta daudziem protestantisma novirzieniem, piemēram: evaņģēliskie luterāņi, baptisti, pēdējo dienu svēto baznīca u.c. Tāpat arī pilsētā ir atrodama Centrālamerikā otra lielākā ebreju kopiena. Ģeogrāfiski Sansalvadora izvietota Salvadoras augstienē, vairāku vulkānu tuvumā. Tāpēc pilsēta ir pakļauta zemestrīču riskam. Pirms spāņu konkistadoru iekarojumiem mūsdienu pilsētas tuvumā pastāvēja vietējo indiāņu pilsēta Kuskutlana. Tā tika pamesta īsi pirms spāņu ierašanās. Pēc konkistadora Pedro de Alvarado rīkojuma tukšajā pilsētā apmetās divi viņa līdzgaitnieki: Gonzalo de Alvarado un Djego de Holgins un sākās eiropiešu pilsētas veidošana. 1525. gada 1. aprīlī Djego de Holgins tika ievēlēts par pilsētas 1. mēru un šis datums arī tiek uzskatīts par pilsētas dibināšanas gadu. 16. gs. laikā pilsēta divas reizes mainīja savu atrāšanās vietu līdz kamēr tā nostabilizējās pašreizējā vietā, pateicoties lielākai platībai un auglīgākai zemei. Tomēr līdz pat 20. gs. pilsētas iedzīvotāju skaits bija salīdzinoši niecīgs. Ievērojama pilsētas attīstība sākās 19. gs. beigās un to veicināja vairāki vietējie uzņēmēji, kas sāka aktīvu sabiedrisko celtņu būvniecību. 1902. gadā tika uzbūvēta jauna pilsētas slimnīca, 1905. gadā par kafijas eksporta ienākumiem tika sākta Nacionālās pils (valdības un prezidenta mītnes) būvniecība un 1911. gadā tika atklāts Nacionālais teātris. Vikikrātuvē par šo tēmu ir pieejami multivides faili. Skatīt: Sansalvadora. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)