Baltoro ir šļūdonis Karakoruma dienvidrietumu nogāzē. Izvietojies Pakistānas ziemeļaustrumos Gilgitas—Baltistānas administratīvajā teritorijā. Sākas ielejā starp Baltoro Muztagu ziemeļos un Mašerbruma masīvu dienvidos un tiek uzskatīts par piekto garāko šļūdoni ārpus polārajiem reģioniem. Baltoro uzņem arī ledus straumes no Gašerbruma un K2 masīviem. Baltoro šļūdoņa un Godvina Ostina glečera saplūsmes vieta ir zināma kā Konkordija, kas ir populāra bāzes nometņu vieta alpīnistiem ceļā uz K2. No Baltoro lejteces sākas Indas pieteka Šigara. «Baltors». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 92. lpp. Vikikrātuvē par šo tēmu ir pieejami multivides faili. Skatīt: Baltoro.