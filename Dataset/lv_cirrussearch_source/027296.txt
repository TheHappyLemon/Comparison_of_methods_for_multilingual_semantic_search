Aiga Grabuste (dzimusi 1988. gada 24. martā Rēzeknē) ir bijusī latviešu vieglatlēte, startējusi septiņcīņas un tāllēkšanas sacensībās. Viņas labākās septiņcīņas disciplīnas ir 100 metru barjerskrējiens un tāllēkšana. A. Grabustes personiskais rekords septiņcīņā ir 6507 punkti, uzstādīts 2011. gadā. Viņa ir 2007. gada Eiropas junioru un 2009. gada Eiropas U-23 čempione. Studējusi Latvijas Universitātē psiholoģijas un mākslas fakultātē. Viņas pirmais treneris bija Ignats Cipruss, vēlāk trenējusies pie Ludmilas Olijares un Aleksandra Čumakova. Mācījusies Murjāņu sporta ģimnāzijā, kur viņas treneris bija Broņislavs Ļaksa. Latvijas Olimpiskās vienības sastāvā kopš 2008. gada. A. Grabuste ir uzstādījusi Latvijas, Latvijas U-23 (6396 punkti) un Latvijas junioru (6019 — 2007. gads) rekordus septiņcīņā. Tāpat viņa ir Latvijas U-23 rekordiste 100 m/b (13,47 — 2008. gads) un Latvijas rekordiste pieccīņā telpās (4463 — 2009. gads) un tāllēkšanā telpās (6,82 — 2015. gads). Viņa ir desmit reizes uzvarējusi Latvijas čempionātā — septiņcīņā (2009, 2011), pieccīņā telpās (2009, 2011), 100 m/b (2007, 2008), tāllēkšanā telpās (2006, 2011), 200 m telpās (2011) un lodes grūšanā (2010). 2005. gada Pasaules jauniešu čempionātā (notika Marakešā, Marokā) viņa izcīnīja 27. vietu, lai arī neuzstādīja rezultātu augstlēkšanā. Kopumā viņa izcīnīja 4376 punktus. 2006. gada Pasaules junioru čempionātā (notika Pekinā, Ķīnā) A. Grabuste uzstādīja jaunu personisko rekordu septiņcīņā, kas bija arī jauns Latvijas junioru rekords septiņcīņā. Ar 5443 punktiem viņa izcīnīja 9. vietu. Iepriekšējais Latvijas junioru rekords 5308 punkti (15,2 — 1,68 — 12,46 — 26,2 — 5,93 — 37,02 — 2:21,4) piederēja Guntai Mūrniecei un tika sasniegts 1986. gada 1. jūlijā Smoļenskā. 2007. gada Eiropas junioru čempionātā A. Grabuste svinēja uzvaru ar 5920 punktiem (14,26 — 1,69 — 14,26 — 25,01 — 6,32 — 41,21 — 2:21,85), kopumā tika pārspēti pieci personiskie rekordi. Ar 5920 punktiem latviete bija izpildījusi 2008. gada Olimpisko spēļu B normatīvu. 2007. gada Pasaules čempionātā Osakā viņa pirmo reizi karjerā sasniedza 6000 punktu robežu, labojot personiskos rekordus piecās no septiņām disciplīnām un summā savācot 6019 punktus, kas ļāva sportistei ierindoties 17. vietā. Tāpat viņa arī izpildīja 2008. gada Olimpisko spēļu A normatīvu. 2008. gada Olimpiskajās spēlēs Pekinā A. Grabuste kārtējo reizi laboja personisko rekordu (uzlaboja līdz 6050 punktiem) un izcīnīja 19. vietu. 2009. gadā A. Grabuste kļuva par Eiropas U-23 čempioni. Summā viņa savāca 6396 punktus, kas bija kārtējais personiskā rekorda labojums. Tas arī bija jauns Latvijas rekords septiņcīņā, kas iepriekš bija piederējis Līgai Kļaviņai kopš 2001. gada. Tajā pašā gadā notikušajā Pasaules čempionātā Berlīnē latviete ierindojās 13. vietā ar izcīnītiem 6033 punktiem. 2010. gada Pasaules čempionātā telpās A. Grabuste izcīnīja 8. vietu 4013 punktiem, savukārt 2011. gada Eiropas čempionātā telpās ar 4342 punktiem A. Grabuste izcīnīja 10. vietu. 2011. gada jūlijā viņa sacensībās Vācijā izcīnīja 6507 punktus, kas būtu bijis jauns Latvijas rekords, tomēr netika atzīts par tādu pārsniegtās vēja normas dēļ. 2011. gada Pasaules čempionātā viņa ar 6229 punktiem ierindojās 12. vietā, kas uzskatāms par labu startu, jo pēc pirmās sacensību dienas sportiste bija 21. vietā. 2012. gada Eiropas čempionātā Helsinkos izcīnīja 3. vietu. Lai arī pašās sacensībās Grabuste ierindojās 4. vietā, taču 2013. gadā ukrainietei Ludmilai Josipenko (sākotnējā sudraba medaļas īpašniece) tika piespriesta diskvalifikācija un medaļu īpašnieces mainījās. 2012. gada vasaras olimpiskajās spēlēs A. Grabuste savainojuma dēļ izstājās no sacensībām pēc trešās disciplīnas. 2015. gada februāri sacensībās Tbilisi uzstādīja Latvijas rekordu tāllēkšanā telpās: 6,82 m. 2019. gada aprīlī paziņoja par vieglatlētikas karjeras beigām. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 22. jūlijā. «Grabuste: "Atmiņā paliks katra izcīnītā medaļa"». Sportacentrs.com (latviešu). 2019-04-30. Skatīts: 2019-05-05. «Heptathlon - women - senior - all». worldathletics.org. Skatīts: 2024-02-23. «Aigas Grabustes LOK profils». olimpiade.lv. Arhivēts no oriģināla, laiks: 2011. gada 4. oktobrī. Skatīts: 2011. gada 29. jūlijā. Arhivēts 2011. gada 4. oktobrī, Wayback Machine vietnē. Āzens, Dainis (2011. gada 26. jūlijā). "Pasaules klases septiņcīnniece". Sporta Avīze (Rīga: SIA "Mediju nams") 30 (805): 40.—45. lpp. ISSN 1691-0451. «Aigas Grabustes LVS profils». lat-athletics.lv. Arhivēts no oriģināla, laiks: 2011. gada 6. maijā. Skatīts: 2011. gada 29. jūlijā. Arhivēts 2011. gada 6. maijā, Wayback Machine vietnē. Future of European athletics in safe hands after Hengelo, european-athletics.org (angliski) Grabustei Latvijas rekords un Eiropas zelts Esports.lv Grabuste labo 7 gadus vecu Latvijas rekordu, uzvarot U-23 EČ, tvnet.lv Grabuste labojusi Latvijas rekordu septiņcīņā Andrejs Siliņš. «Grabuste izcīna 12. vietu pasaulē». sportacentrs.com, 2011. gada 30. augustā. Skatīts: 2011. gada 1. septembrī. Jānis Pārums. «Grabuste 21. vietā pēc pirmās dienas, līdere - Enisa». sportacentrs.com, 2011. gada 29. augustā. Skatīts: 2011. gada 1. septembrī. LVS. «Aigai Grabustei – bronzas medaļa Eiropas čempionātā». Sportacentrs.com, 2014. gada 21. janvārī. Skatīts: 2014. gada 21. janvārī. «Pēc pirmās dienas Ikauniece 22. vietā, Grabuste izstājas». Sportacentrs.com. Skatīts: 2012. gada 4. augustā. «Aiga Grabuste noslēgusi vieglatlētes karjeru». Sportacentrs.com (latviešu). 2019-04-24. Skatīts: 2019-05-05. «Aigas Grabustes Tilastopaja profils». tilastopaja.org. Skatīts: 2011. gada 29. jūlijā.[novecojusi saite] (angliski) «Aigas Grabustes IAAF profils». iaaf.org. Arhivēts no oriģināla, laiks: 2012. gada 7. oktobrī. Skatīts: 2011. gada 29. jūlijā. (angliski) Vikikrātuvē par šo tēmu ir pieejami multivides faili. Skatīt: Aiga Grabuste. Olympedia profils (angliski) LOK profils IAAF profils (angliski) Trach and Field vieglatlētes profils (angliski) IAAF Dimanta līgas profils (angliski) Latvijas vieglatlēta(-es) profils LVS profils LOV profils Tilastopaja profils[novecojusi saite] (angliski) Pekina 2008 profils[novecojusi saite] Grabuste: "Nākamreiz numuriņā dzīvošu viena..."