Romans Kukumbergs (slovāku: Roman Kukumberg; dzimis 1980. gada 8. aprīlī) ir slovāku hokejists, centra uzbrucējs. Pašlaik (2014) Kukumbergs spēlē Čehijas Ekstralīgas vienībā HK Hradec Kralove. 2000.—01. gada sezonu uzbrucējs aizvadīja Slovākijas Ekstralīgas kluba Trenčīnas "Dukla" rindās, tādējādi sākot savu profesionāļa karjeru. Komandas sastāvā Kukumbergs aizvadīja vēl nākamās trīs sezonas, taču 2004.—05. gada sezonā spēlēja Krievijas Superlīgas kluba Ņižņekamskas "Ņeftehimik" rindās. 2005.—06. gada sezonu Kukumbergs aizvadīja AHL vienībā Toronto "Marlies", taču tad pievienojās Bratislavas "Slovan" vienībai, kopā ar to izcīnot Slovākijas čempiona titulu. 2007.—08. gada sezonā hokejists atgriezās "Neftekhimik", taču tad vēl vienu sezonu aizvadīja "Slovan" sastāvā. 2009.—10. gada sezonu iesāka KHL klubā Toljati "Lada", taču noslēdza Kazaņas "Ak Bars" rindās, kopā ar klubu izcīnot Gagarina kausu. 2010.—11. gada sezonā spēlēja Čeļabinskas "Traktor" un Habarovskas "Amur" rindās, taču pēc sezonas beigām atgriezās Bratislavas "Slovan", 2012. gadā vēlreiz kļūstot par Slovākijas čempionu. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)