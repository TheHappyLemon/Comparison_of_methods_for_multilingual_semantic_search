Laura Gimlere (vācu: Laura Gimmler; dzimusi 1993. gada 5. decembrī Oberstdorfā) ir Vācijas distanču slēpotāja. 2013. gada Pasaules čempionātā junioriem izcīnīja bronzas medaļu stafetē. Pasaules kausa sacensībās debitēja 2015. gada 3. janvārī dzimtajā Oberstdorfā, ieņemot 68. vietu Tour de Ski prologā. Pirmos punktus Pasaules kausa ieskaitē ieguva 2017. gada februārī Phjončhanā, sprintā iekļūstot pusfinālā un ieņemot 10. vietu. Pasaules čempionātā pirmo reizi piedalījās 2019. gadā Zēfeldē. 10 km distacē klasiskajā stilā ieņēma 13. vietu, bet sprintā bija 20. vietā. Piedalījās arī stafetē Vācijas komadas sastāvā, kas izcīnīja 4. vietu. 2021. gada Pasaules čempionātā gan sprintā, gan 30 km distancē ieņēma 10. vietu, bet ar stafetes komandu finišēja 5. vietā. 2022. gada ziemas olimpiskajās spēlēs piedalījās tikai 10 km distancē klasiskajā stilā un ieņēma 33. vietu. 2023. gada Pasaules čempionātā Planīcā Vācijas komandas sastāvā kopā ar Katarīnu Hennigu, Piju Finku un Viktoriju Karlu izcīnīja sudraba medaļu stafetē. Distanču slēpošanā Vācijai tā bija pirmā medaļa pasaules čempionātos kopš 2011. gada, bet Vācijas sieviešu stafetes komanda iepriekšējo reizi bija kāpusi uz goda pjedestāla 2009. gadā. «Langlauf-Frauen-Staffel glänzt mit Silber». zdf.de (vācu). 2023. gada 2. marts. Skatīts: 2023. gada 3. martā. Vikikrātuvē par šo tēmu ir pieejami multivides faili. Skatīt: Laura Gimlere. Olympedia profils (angliski) FIS profils (distanču slēpošana) (angliski)