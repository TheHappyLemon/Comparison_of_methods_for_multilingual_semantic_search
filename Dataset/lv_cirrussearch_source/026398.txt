Bārdaino grifu apakšdzimta (Gypaetinae) ir vanagu dzimtas (Accipitridae) apakšdzimta. Šajā apakšdzimtā ir 3 mūsdienās dzīvojošas plēsīgo putnu sugas, no kurām katra veido atsevišķu ģinti. Vēl nesenā pagātnē bārdaino grifu apakšdzimtas sugas tika sistematizētas grifu apakšdzimtā (Aegypiinae), līdz 2005. gadā saskaņā ar DNS pētījumiem vanagu dzimtā tika veiktas ievērojamas sistemātikas izmaiņas. Bārdaino grifu apakšdzimtai pievienota arī viena no čūskērgļu sugām — Madagaskaras čūskērglis (Eutriorchis astur). Visas bārdaino grifu apakšdzimtas sugas ir Vecās pasaules sugas un to izplatības areāli nav lieli. Tās kopumā ir mazākas augumā nekā pārējie grifi, un tām ir īpatnēji barošanās, vokalizācijas un ligzdošanas ieradumi. Ārēji ļoti līdzīgi ir palmu grifi un baltie grifi. Kopumā visas apakšdzimtas sugas gan ģenētiski, gan morfoloģiski ir ļoti atšķirīgas, bet tās savstarpēji ir daudz līdzīgākas nekā ar pārējām vanagu dzimtas sugām. To kopīgā ģenētika ir apmēram 87%. Bārdaino grifu apakšdzimta (Gypaetinae) ģints: Baltie grifi (Neophron) Baltais grifs (Neophron percnopterus) ģints: Bārdainie grifi (Gypaetus) Bārdainais grifs (Gypaetus barbatus) ģints: Madagaskaras čūskērgļi (Eutriorchis) Madagaskaras čūskērglis (Eutriorchis astur) ģints: Palmu grifi (Gypohierax) Palmu grifs (Gypohierax angolensis) «IOC World Bird List: Hoatzin, New World vultures, Secretarybird, raptors, 2020». Arhivēts no oriģināla, laiks: 2020. gada 24. aprīlī. Skatīts: 2020. gada 23. martā. Phylogeny of eagles, Old World vultures, and other Accipitridae based on nuclear and mitochondrial DNA «Madagascar Serpent Eagle». Arhivēts no oriģināla, laiks: 2016. gada 5. martā. Skatīts: 2014. gada 29. novembrī.