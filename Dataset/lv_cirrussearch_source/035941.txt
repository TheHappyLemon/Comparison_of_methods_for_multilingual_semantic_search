Šis raksts ir par vīriešu futbola klubu. Par citām jēdziena Galatasaray nozīmēm skatīt nozīmju atdalīšanas lapu. Stambulas "Galatasaray" (turku: Galatasaray Spor Kulübü, Galatasarajas sporta klubs), arī Galatasaray SK, Galatasaray AŞ vai vienkārši Galatasaray, ir Turcijas sporta klubs no Stambulas. Sporta klubu 1905. gadā nodibināja Ali Sami Jens ar saviem līdzgaitniekiem no prestižā Galatasarajas liceja. Visvairāk pazīstams ar futbola komandu, kas spēlē Turcijas Superlīgā. Galatasaray kluba futbolisti 23 reizes ir izcīnījuši Turcijas čempionu titulu, 17 reizes uzvarējuši Turcijas kausa izcīņā, kā arī 14 reizes ieguvuši Turcijas superkausu. Klubam ir arī labākie panākumi starptautiskajās sacensībās no visiem Turcijas klubiem. Galatasaray ir pirmais Turcijas klubs, kas ir izcīnījis titulu kādā no UEFA turnīriem — 1999.–2000. gada sezonā komanda ieguva UEFA kausu, finālā pārspējot Anglijas klubu Arsenal. Otrs lielākais sasniegums bija uzvara 2000. gada UEFA Čempionu līgā pār Real Madrid. 2001. gada janvārī klubs iekļuva "Labāko Pasaules futbola klubu" topa sarakstā. Galatasaray sporta klubs aptver arī citu sporta veidu — vieglatlētikas, basketbola, ratiņbasketbola, volejbola, ūdenspolo, peldēšanas, airēšanas, burāšanas, džudo, bridža un motosporta — sekcijas . 1987. gadā Galatasaray sporta klubs bija ieguvis godalgotās vietas 16 dažādos sporta veidos. Galatasaray klubu 1905. gada rudenī nodibināja vairāki studenti no Galatasarajas liceja kā futbola klubu, tā pirmais prezidents bija Ali Sami Jens. Pirmā kluba spēle notika ar Kadikējas Faure skolu un šajā mačā klubs uzvarēja ar 2-0. Sākumā kluba biedru starpā nebija vienprātības par kluba nosaukumu un tika izvirzīti tādi varianti kā Gloria (uzvara) un Audace (drosme), bet beigās visi vienojās, ka klubu sauks par Galatasaray. Vēsturnieks Džems Atabejolu uzskata, ka nosaukums cēlies dēļ kluba pirmās spēles, kurā klubs uzvarēja grieķu klubu un skatītāji komandas locekļus saukuši: "Galatas kungi" (turku: Galata Sarayı efendileri). Osmaņu impērijas laikā nebija izdoti klubu veidošanas un dibināšanas noteikumi un tādēļ klubu nebija iespējams piereģistrēt. 1912. gadā tika pieņemts Biedrību likums un klubu piereģistrēja. Līdz ar to bija reģistrēts pirmais Turcijas futbola klubs un kopā ar tā dibinātāju Ali Sami Jenu bija tādi sporta entuziasti kā Rešats Širvani, Dževdets Kalačiolu, Abidins Davers un Kamils. Sākumā kluba krāsas bija sarkana un balta, jo tieši tādas krāsas ir Turcijas karogā. Tā kā šīs krāsas neapmierināja dažādus komandas sponsorus, baltā tika nomainīta ar dzeltenu. Par šādas krāsas izvēli Ali Sami Jens teicis: "Mēs izvēlamies dzelteno krāsu tās spilgtuma dēļ, sarkano - kā uguns simbolu, kas rādīs mums ceļu no vienas uzvaras līdz nākamajai." Tā kā Osmaņu impērijā nepastāvēja citas turku komandas, klubs pievienojās Konstantinopoles līgai, kurā bija apvienojušās angļu un grieķu komandas 1905./'06. gada sezonai. Pirmo čempionu titulu komanda izcīnīja 1907./'08. sezonā un līdz ar to aizsākās turku futbola uzplaukums. Kamēr futbols Turcijā tikai pamazām sāka attīstīties, Galatasaray līdz 1952. gadam jau bija ieguvuši desmit Konstantinopoles līgas titulus, sešus Svētdienas līgas titulus un trīs Piektdienas līgas titulus. Līdz profesionālā futbola sākumam pirmā Turcijas līga bija Stambulas profesionālā līga, kas spēlēja no 1952. līdz 1959. gadam. No septiņiem tituliem Galatasaray ieguva trīs titulus. 1959. gadā tika izveidota Pirmā Turcijas Profesionālā līga (turku: Türkiye Profesyonel 1. Ligi, mūsdienās - Turkcell Super Līga). Pašlaik tā ir augstākā Turcijas nacionālā futbola līga un tās spēles ir populārākās visā valstī. Visās šīs līgas sezonās ir piedalījies arī Galatasaray klubs un izcīnījis 17 titulus. 1962./'63. sezonā Turcijas Futbola federācija sāka rīkot Turcijas Kausa spēles (tag. Fortis Turkey Cup), lai Turcijas klubi varētu kvalificēties UEFA spēlēm. Turcijā šis ir vienīgais nacionālais kauss un Galatasaray ir spēlējis visas sezonas un ieguvis 14 kausus. Veiksmīgākie laiki Galatasaray klubam sākās 1990. gadu beigās, kad klubs izcīnīja UEFA 1999./2000. sezonas kausu un 2000. gada Eiropas Super Kausu, kļūstot par pirmo turku klubu, kas ieguvis jebkādu Eiropas kausu. Galatasaray ir vienīgais Turcijas klubs, kas vienā sezonā ir spējis uzvarēt Turkcell Superlīgā, Fortis Turcijas Kausā, UEFA Kausā un UEFA Super Kausā. Galatasaray ir četras reizes pēc kārtas bijis Turcijas līgu uzvarētājs un šie sasniegumi gūti komandas trenera Fatiha Terima un kluba prezidenta Faruka Sīrena vadībā. Galatasaray labākie spēlētāji vēsturē bijuši: 1930. gadu zvaigzne Ešfaks Ajkačs, Boduri (miris 21 g. vecumā), Mehmets Leblebi (14 vārti vienā mačā), Gīndīzs Kiličs (iesauka Baba, Tēvs, bija gan treneris, gan spēlētājs 1950. gados), Bīlents un Reha Ekeni brāļi, Suats Mamats, Coškuns Ēzari (visu dzīvi veltījis Galatasaray), Turgajs Šerens (leģendārs vārtsargs ar iesauku "Berlīnes Pantera"), Fatihs Terims (Galatasaray kapteinis un tagadējais treneris), Metins Oktajs (leģendārs seškārtīgs rezultatīvākais Turcijas spēlētājs), Zorans Simovičs (labs vārtsargs, kas labi atvaira soda sitienus), Džīnejts Tanmans (spēlējis 342 spēles Galatasaray sastāvā), Tanžu Čolaks (rezultatīvs vārtu guvējs un "Eiropas Zelta Kurpe" titula ieguvējs 1988. gadā), Dževads Prekazi (Tanžu biedrs, specializējas brīvajos sitienos), Taffarels (pasaules kausa ieguvējs un Brazīlijas Nacionālās izlases spēlētājs), Gheorghe Hagi (rumāņu sporta zvaigzne, kuru joprojām uzskata par labāko ārzemju futbolistu Turcijā) un Hakans Šīkīrs (spēlētājs ar lielāko vārtu skaitu (249) pirmajā Turcijas futbola divīzijā). Pamatraksts: Ali Sami Jena stadions Sākuma gados futbola komanda spēlēja vairākos laukumos, jo Stambulā nebija neviena futbola laukuma. 1921. gadā tika atklāts pirmais stadions — Taksimas stadions. Šajā stadionā līdz 1940. gadam arī spēlēja "Galatasaray", bet pēc tam, kad tas tika izdemolēts, klubs pieņēma lēmumu uzcelt jaunu, lielu un modernu stadionu. Sakarā ar dažādām grūtībām Otrā pasaules kara laikā, stadiona celtniecība aizkavējās par diviem gadu desmitiem. Šajā laikā "Galatasaray" spēlēja Bešiktašas Inēnī stadionā. Ali Sami Jena stadions tika atklāts 1964. gada 20. decembrī. Stadions tika nosaukts "Galatasaray" dibinātāja Ali Sami Jena vārdā un tas atrodas Stambulas Šišli rajona Medžidijekējas mikrorajonā. Sākotnēji stadions bija paredzēts vairāk kā 35.000 skatītājiem, bet mūsdienās, sakarā ar stāvvietu aizliegumu drošības apsvērumu dēļ, tajā ir tikai 24.990 sēdvietas. Sakarā ar Stambulas kandidēšanu olimpisko spēļu rīkošanai, 2002. gadā tika uzcelts Ataturka Olimpiskais stadions un "Galatasaray" spēles notiek tur. Šis stadions pārspēja Turcijas futbola apmeklētāju skaita rekordu, kad "Galatasaray"—"Olympiacos" spēli vēroja 82.000 skatītāji. Tomēr Ali Sami Jena stadions "Galatasaray" faniem joprojām ir ļoti nozīmīga vieta, neskatoties uz to, ka tas ir daudz mazāks un vecāks. Stadiona himna Sākot ar 1998. gadu pēc katriem "Galatasaray" iesistajiem vārtiem tiek atskaņota beigu daļa no grupas "Hermes House Band" dziesmas "I Will Survive". Neskatoties uz to, ka dziesma ir angļu valodā, fani dzied līdzi piedziedājumam, kur jādzied "lā la lā lā lā..." Pamatraksts: Aslantepes arēna Pēdējos gados ir izskanējuši vairāki priekšlikumi nojaukt esošo stadionu un uzcelt lielāku tā vietā, bet sakarā ar vietas trūkumu tas nav iespējams. Tādēļ drīzumā paredzēts Ali Sami Jena stadiona vietā izmantot jaunuzbūvēto Sejrantepes stadionu Maslakas rajonā, Stambulā. Jauno multifunkcionālo sporta bāzi pilnībā paredzēts pabeigt 2009. gadā un tā būs aprīkota ar pilnībā izbīdāmu jumtu. Stadionā paredzētas 52.000 skatītāju vietas. Turcijas Superlīga Čempioni (23): 1961–62, 1962–63, 1968–69, 1970–71, 1971–72, 1972–73, 1986–87, 1987–88, 1992–93, 1993–94, 1996–97, 1997–98, 1998–99, 1999–00, 2001–02, 2005–06, 2007–08, 2011–12, 2012–13, 2014–15, 2017–18, 2018–19, 2022–23 Vicečempioni (10): 1959, 1960–61, 1965–66, 1974–75, 1978–79, 1985–86, 1990–91, 2000–01, 2002–03, 2013–14 Turcijas kauss Kausa ieguvēji (18): 1962–63, 1963–64, 1964–65, 1965–66, 1972–73, 1975–76, 1981–82, 1984–85, 1990–91, 1992–93, 1995–96, 1998–99, 1999–2000, 2004–05, 2013–14, 2014–15, 2015–16, 2018–19 Finālisti (5): 1968–69, 1979–80, 1993–94, 1994–95, 1997–98 Turcijas superkauss Kausa ieguvēji (16): 1966, 1969, 1972, 1982, 1987, 1988, 1991, 1993, 1996, 1997, 2008, 2012, 2013, 2015, 2016, 2019 Finālisti (9): 1971, 1973, 1976, 1985, 1994, 1998, 2006, 2014, 2018 Eiropas Čempionvienību kauss Pusfinālisti (1): 1988–89 UEFA kauss Kausa ieguvēji (1): 1999–2000 UEFA Superkauss Kausa ieguvēji (1): 2000 Turcijas amatieru futbola čempionāts Čempioni (1): 1953 Vicečempioni (1): 1927 Turcijas Nacionālā līga (1936—1950) Čempioni (1): 1938–39 Vicečempioni (5): 1936–37, 1939–40, 1940–41, 1942–43, 1949–50 Turcijas Ministru prezidenta kauss (1944—1998) Kausa ieguvēji (5): 1974–75, 1978–79, 1985–86, 1989–90, 1994–95 Finālisti (2): 1979–80 1988–89 TSYD kauss Kausa ieguvēji (12): 1963, 1966, 1967, 1970, 1977, 1981, 1987, 1991, 1992, 1997, 1998, 1999 Stambulas futbola līga (1904—1959) Čempioni (15): 1908–09, 1909–10, 1910–11, 1914–15, 1915–16, 1921–22, 1924–25, 1925–26, 1926–27, 1928–29, 1930–31, 1948–49, 1954–55, 1955–56, 1957–58 İstanbul Şildi (1930—1939) Uzvarētāji (1): 1933 Stambulas kauss (1942—1947) Kausa ieguvēji (2): 1942, 1943 Atjaunots 2016. gada 8. februārī «UEFA Europa League – 1999/2000». UEFA.com. Skatīts: 2016. gada 8. februārī. «Galatasaray tops Madrid for Super Cup». Associated Press (CNN). 2000-08-25. Arhivēts no oriģināla, laiks: 2008-03-21. Skatīts: 2007-11-27. IFFHS. «The Leader of the Club World Ranking». Ahmet Çakır. «Beginning of end for Canaydin». Zaman Sporvizyon, 2007-05-30. Arhivēts no oriģināla, laiks: 2008-05-30. Skatīts: 2007-11-27. «First match and foundation». Galatasaray.org. 2007-11-17. «How Galatasaray Founded». Galatasaray.org. 2007-11-23. Arhivēts no oriģināla, laiks: 2008-05-09. Skatīts: 2009-07-14. «History of founding from official site». Galatasaray.org. 2007-11-22. «History of Turkish football». Tff.org. 2007-11-21. «Türkiye Profesyonel 1. Ligi». Galatasaray.org. 2007-11-21. «Information about Turkish Cup». Tff.org. 2007-11-20. «Eşfak Aykaç Profile». Galatasaray Official. 2007-11-24. «Boduri Profile». Galatasaray Official. 2007-11-24. «Mehmet Leblebi Profile». Galatasaray Official. 2007-11-24. «Gündüz Kılıç Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Suat Mamat Profile». Galatasaray Official. 2007-11-24. «Coşkun Özarı Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Turgay Şeren Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Fatih Terim Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Metin Oktay Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Zoran Simovic Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Cüneyt Tanman Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Tanju Çolak Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Prekazi Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Taffarel Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «Hagi Profile». Galatasaray Official. 2007-11-24. Arhivēts no oriģināla, laiks: 2007-10-17. Skatīts: 2008-07-06. «En Eski Stadı». İstanbul'un Enleri. 2007-09-16. Arhivēts no oriģināla, laiks: 2008-12-22. Skatīts: 2009-07-14. «Ali Sami Yen Stadium». Skatīts: 2007-11-26. «Ali Sami Yen Stadium Information». The Stadium Guide. Skatīts: 2007-11-26. «Zulümpiyat! Stadı». Fotomaç. 2006-10-20. Skatīts: 2007-07-15. «Auction Process Has Started for Seyrantepe Galatasaray Sports Complex». Stambulas "Galatasaray". 2007-06-14. «Turkey - List of Champions». RSSSF. Skatīts: 2016. gada 8. februārī. «Turkey - List of Cup Finals». RSSSF. Skatīts: 2016. gada 8. februārī. «Turkey - List of Super Cup (President's Cup) Finals». RSSSF. Skatīts: 2016. gada 8. februārī. «Turkey - List of Prime Minister's Cup Finals». RSSSF. Skatīts: 2016. gada 8. februārī. «Board of Directors». Galatasaray.org. 2007-11-24. «Coaching Staff». Galatasaray.org. 2007-11-21. Vikikrātuvē par šo tēmu ir pieejami multivides faili. Skatīt: Stambulas "Galatasaray". Kluba oficiālā vietne (turciski) (angliski) (franciski)