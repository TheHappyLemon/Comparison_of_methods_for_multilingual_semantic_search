Aigars Kriķis (1954. gada 29. jūlijs — 1999. gada 15. februāris) bija latviešu kamaniņu braucējs, kas PSRS komandas sastāvā piedalījās 1976. un 1980. gada ziemas olimpiskajās spēlēs. Aigars Kriķis sportot sācis kopš 14 gadu vecuma. Pirmais viņa treneris bija Valdis Tiliks, vēlāk trenējies pie PSRS kamaniņu sporta izlases trenera Sergeja Aleksejeva. Viņa lielākais panākums bija bronzas medaļa kamaniņu divniekos 1976. gada Eiropas čempionātā un zelta medaļa kamaniņu divniekos 1978. gada Pasaules čempionātā kopā ar Daini Bremzi. 1976. gada Insbrukas ziemas olimpiskajās spēlēs Kriķis ieguva 13. vietu individuāli un 8. vietu kamaniņu divniekos kopā ar Daini Bremzi. 1980. gada Leikplesidas ziemas olimpiskajās spēlēs viņi ieguva 10. vietu kamaniņu divniekos. Drīz pēc tam A. Kriķis pieņēma lēmumu pārtraukt sportista karjeru. No 1981. līdz 1985. gadam bija PSRS sporta kluba "Darba rezerves" vecākais treneris. Vēlāk strādāja par automehāniķi. Miris 1999. gada 15. februārī. 1975. gads — Pasaules čempionātā 6. vieta kamaniņu divniekos; 1975. gads — Eiropas čempionātā 9. vieta kamaniņu divniekos; 1976. gads — Eiropas čempionātā 3. vieta kamaniņu divniekos; 1978. gads — Pasaules čempionātā 1. vieta kamaniņu divniekos. Aigars Kriķis Arhivēts 2015. gada 1. oktobrī, Wayback Machine vietnē. sports-reference.com «LOK profils». Arhivēts no oriģināla, laiks: 2019. gada 31. maijā. Skatīts: 2014. gada 10. februārī. Arhivēts 2019. gada 31. maijā, Wayback Machine vietnē. Olympedia profils (angliski) LOK profils