Alfonso Boils Deiviss (angļu: Alphonso Boyle Davies; dzimis 2000. gada 2. novembrī) ir Kanādas futbolists. Spēlē malējā pussarga vai aizsarga pozīcijā Vācijas Bundeslīgas klubā Minhenes "Bayern" un Kanādas izlasē. Dzimis Buduburamas bēgļu nometnē Ganā libēriešu ģimenē. Piecu gadu vecumā ar ģimeni pārcēlies uz Kanādu. Jauniešu līmenī pārstāvēja Edmontonas klubus "Internationals" un "Strikers". 2015. gadā pievienojās Vankūveras "Whitecaps" jauniešu akadēmijai. Vēlāk spēlēja kluba dublieru komandā USL līgā. 2016. gada jūlijā debitēja MLS. 2018. gada oktobrī tika atzīts par Whitecaps sezonas labāko spēlētāju. 2018. gada jūlijā tika panākta vienošanās par Deivisa pāreju uz Vācijas Bundeslīgas klubu Minhenes "Bayern", sākot ar 2019. gadu. Transfēra maksa tika noteikta 13,5 milljonu ASV dolāru (11,5 milljoni eiro) apmērā, bet, ieskaitot bonusus, kopējā kompensācija var sasniegt 22 miljonus ASV dolāru. Tas ir MLS transfēra summas rekords. Bundeslīgā debitēja 2019. gada 27. janvārī pret VfB Stuttgart, bet pirmos vārtus guva tā paša gada martā pret Mainz 05. 2020. gada aprīlī klubs pagarināja līgumu ar Deivisu līdz 2025. gadam. 2017. gada 6. jūnijā ieguva Kanādas pilsonību un uzreiz tika izsaukts uz Kanādas izlases treniņnometni. Nedēļu vēlāk 16 gadu vecumā debitēja izlasē draudzības spēlē pret Kirasao, kļūstot par visu laiku jaunāko spēlētāju, kurš ir spēlējis Kanādas izlasē. Deiviss tika iekļauts izlases sastāvā 2017. gada CONCACAF Zelta kausā. Jau pirmajā spēlē pret Gviānas izlasi guva divus vārtus, kļūstot par visu laiku jaunāko vārtu guvēju Zelta kausa vēsturē. Viņš kļuva par turnīra labāko vārtu guvēju, tika atzīts par labāko jauno spēlētāju, kā arī tika iekļauts turnīra simboliskajā izlasē. Piedalījās arī 2019. gada CONCACAF Zelta kausā. Bayern Munich Vācijas Bundeslīga: 2018–19, 2019–20, 2020–21, 2021–22, 2022–23 DFB Pokal: 2018–19, 2019–20 DFL Supercup: 2020, 2021, 2022 UEFA Čempionu līga: 2019–20 UEFA Superkauss: 2020 FIFA Klubu Pasaules kauss: 2020 Individuālie sasniegumi Vankūveras "Whitecaps" gada labākais spēlētājs: 2018 Kanādas gada labākais futbolists: 2018, 2020 Vācijas Bundeslīgas gada labākais jaunais spēlētājs: 2019–20 «Alphonso Davies: The Bayern Munich winger born in a refugee camp». bbc.com (angļu). 2019. gada 26. septembrī. Skatīts: 2020. gada 26. maijā. «Alphonso Davies named Caps' player of the year». theprovince.com (angļu). 2018. gada 24. oktobrī. Skatīts: 2020. gada 26. maijā. «Bayern Munich sign Canadian teen Alphonso Davies in MLS-record deal». espn.com (angļu). 2018. gada 25. jūlijā. Skatīts: 2020. gada 26. maijā. «Bayern extends Davies until 2025». tsn.ca (angļu). 2020. gada 20. aprīlī. Skatīts: 2020. gada 26. maijā. «Teen soccer star from Edmonton impresses in history making debut for Team Canada». globalnews.ca (angļu). 2017. gada 14. jūnijā. Skatīts: 2020. gada 26. maijā. «Davies becomes first 2000s-born player to score at a top level international tournament». goal.com (angļu). 2017. gada 8. jūlijā. Skatīts: 2020. gada 26. maijā. «Canada's Alphonso Davies wins trio of Gold Cup awards». sportingnews.com (angļu). 2017. gada 27. jūlijā. Skatīts: 2020. gada 26. maijā. Vikikrātuvē par šo tēmu ir pieejami multivides faili. Skatīt: Alfonso Deiviss. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) MLS profils (angliski) FBref spēlētāja profils (angliski)