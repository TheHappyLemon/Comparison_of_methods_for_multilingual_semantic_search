Niki Terpstra (nīderlandiešu: Niki Terpstra; dzimis 1984. gada 18. maijā) ir bijušais Nīderlandes šosejas riteņbraucējs. Terpstra ir dzimis Bevereikā. Velosportista karjeru sācis kā treka riteņbraucējs. 2005. gada Pasaules čempionātā trekā viņš komandu iedzīšanā ieguva sudraba medaļu kopā ar Levi Heimansu, Jensu Maurisu un Peteru Shepu. Pēc tam Terpstra pievērsās šosejas riteņbraukšanai un 2008. gadā, uzrādot ceturto vietu Driedaagse van De Panne un 14. vietu Flandrijas tūrē, lika par sevi runāt kā par ievērojamu talantu. 2009. gadā Terpstra uzvarēja Critérium du Dauphiné Libéré trešajā posmā, uz dienu iegūstot dzelteno velobrauciena līdera krekliņu. 2012. gadā viņš uzvarēja Dwars door Vlaanderen, finišu šķērsojot vienatnē pēc būšanas atrāvienā visu sacīkšu garumā. 2014. gadā Niki Terpstra uzvarēja savās pirmajās daudzdienās — Tour of Qatar sacensībās. Aprīlī viņš atkārtoja panākumu Dwars door Vlaanderen, atkal uzvarot vienatnē. 2014. gada 13. aprīlī viņš guva savu līdz tam lielāko karjeras panākumu, uzvarot Parīze—Rubē sacensībās. 2015. gadā viņš atkārtoja uzvaru Tour of Qatar daudzdienu sacensībās. 2016. gadā uzvarējis Eneco Tour sacensību kopvērtējumā. 2018. gada pavasarī uzvarēja E3 Harelbeke un Flandrijas tūres sacensībās. Pēc 2022. gada sezonas noslēdza profesionāļa karjeru. «Stage 3 Tournus - Saint-Étienne 182km». cycling news.com. 2009-06-09. Arhivēts no oriģināla, laiks: 2009-06-21. Skatīts: 2009-06-17. Brecht Decaluwé. «Terpstra victorious at Dwars door Vlaanderen». Cycling News (Future Publishing Limited), 2012. gada 21. marts. Skatīts: 2012. gada 18. decembris. «Terpstra defends Tour of Qatar title». VeloNews (Competitor Group, Inc.). 2015. gada 13. februāris. Arhivēts no oriģināla, laiks: 2015. gada 18. martā. Skatīts: 2015. gada 30. marts. Caley Fretz. «Niki Terpstra announces retirement from pro road racing». CyclingTips (angļu), 2022-09-13. Skatīts: 2022-09-13. Vikikrātuvē par šo tēmu ir pieejami multivides faili. Skatīt: Niki Terpstra. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)