Maņikūra (franču: Circuit de Nevers Magny-Cours) ir Formula 1 sacīkšu trase, kura atrodas Nevērā, Francijā. Tā tika uzbūvēta 1991. gadā. Lai gan 2007. gada 31. maijā Bērnijs Eklstons paziņoja, ka 2008. gadā Maņikūrā F1 sacīkstes nenotiks, Francijas Grand Prix joprojām tiek iekļauts Formula 1 sacīkšu sarakstos. Tā vietā, lai izslēgtu sacīkstes Maņikūrā, tiek izslēgtas citas sacensības. Neilgi pēc oficiālā kalendāra iznākšanas 2009. gadam Francijas GP atsauca finanšu trūkuma dēļ. 1960. gadā Žans Bernigo atvēra braukšanas skolu, kurā mācījās tādi braucēji kā Žaks Lafits un Fransuā Sevērs. Tomēr astoņdesmitajos gados trases stāvoklis bija ļoti slikts, tādēļ vadību pār to pārņēma Nievras apgabals. Deviņdesmitajos gados Ligier (un pēc komandas pārdošanas, Prost) Maņikūru izmantoja kā testu trasi. Vairāki trases līkumi ir nosaukti par godu dažādām sacīkšu trasēm, piemēram, ir Eštorilas un Adelaides līkumi. Trase ir diezgan līdzena un ja arī ir kādi pauguri, tie ir nemanāmi. Trasē ir maz apdzīšanas iespēju, tādēļ sacīkstes parasti ir diezgan vienmuļas. Izņēmums bija 1999. gads, kad stipra lietus apstākļos savu sezonas pirmo uzvaru izcīnīja Heincs Haralds Frencens ar Jordan formulu. F1 trašu saraksts Vikikrātuvē par šo tēmu ir pieejami multivides faili. Skatīt: Maņikūra. Racing-Reference track profils (angliski) Oficiālā mājaslapa (angliski), (franciski)