Beata Zavadzka (poļu: Beata Zawadzka; dzimusi kā Kondzjolka (poļu: Kądziołka) 1986. gada 26. jūnijā Varšavā) ir Polijas starptautiskā lielmeistare šahā (2006). Daudzkārtējā Polijas junioru šaha čempionātu laureāte dažādās vecuma grupās, tajā skaitā 2002. gadā uzvarējusi U16 vecuma grupā. Pārstāvējusi Poliju Eiropas un Pasaules junioru šaha čempionātos, kuros izcīnījusi divas bronzas medaļas: 2002. gadā Eiropas junioru šaha čempionātā U16 vecuma grupā un 2005. gadā Stambulā Pasaules junioru šaha čempionātā U20 vecuma grupā. 2006. gadā Vroclavā uzvarējusi Polijas studenšu šaha čempionātā, bet 2007. gadā Ščecinā uzvarējusi Polijas ātrā šaha čempionātā sievietēm. Polijas sieviešu šaha čempionātos izcīnījusi 3 bronzas medaļas (2002, 2003, 2004). Pārstāvējusi Polijas komandu lielākajos komandu šaha turnīros: Pasaules šaha olimpiādēs, kurās piedalījusies 2 reizes (2002, 2010). Komandu vērtējumā izcīnījusi bronzas (2002) medaļu; Eiropas komandu šaha čempionātos piedalījusies 2013. gadā. Par panākumiem turnīros FIDE 2002. gadā viņai piešķīra starptautiskās meistares (WIM), bet 2006. gadā - starptautiskās lielmeistares (WGM) nosaukumu. European Youth Championships 2002 World Junior Championships 2005 OlimpBase :: Women's Chess Olympiads :: Beata Kądziołka OlimpBase :: European Women's Team Chess Championship :: Beata Kądziołka Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)