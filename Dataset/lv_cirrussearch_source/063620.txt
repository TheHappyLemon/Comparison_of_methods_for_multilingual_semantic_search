"Neraizējies, dārgā" (angļu: Don't Worry Darling) ir 2022. gada ASV psiholoģiskā trillera filma. Filmas režisore ir Olīvija Vailda, scenārija autore Keitija Silbermena. Lomas atveido Florensa Pjū, Harijs Stailss, Olīvija Vailda, Džemma Čana, KiKi Leina, Niks Krolls un Kriss Pains. Pēc Vaildas debijas režijā ar filmu Booksmart (2019) labajiem panākumiem notika vairāku studiju cīņa par viņas otrās filmas tiesībām, kuras beigās ieguva kinostudija New Line Cinema. Pjū pievienojās aktieru grupai 2020. gada aprīlī, un tā paša gada septembrī Stailss aizstāja Šiu Lebafu galvenā aktiera lomā. Filmēšana sākās Losandželosā oktobrī un ilga līdz 2021. gada februārim. Filmai lielu uzmanību piesaistīja plašsaziņas līdzekļi par pretrunīgajiem ziņojumiem par Lebafa nomaiņas apstākļiem un iespējamiem konfliktiem starp Vaildu un Pjū. Filmas "Neraizējies, dārgā" pasaules pirmizrāde notika 2022. gada 5. septembrī 79. Venēcijas kinofestivālā, bet ASV kinoteātros filmu demonstrē no 23. septembra un to izplata Warner Bros. Pictures. Latvijā filmu demonstrē no 22. septembra. Filma saņēmusi dažādas kritiķu atsauksmes, kas izceļ Pjū aktierspēli, Pauela mūziku un filmas mākslinieka darbu, bet kritizē scenāriju un Stailsa aktierspēli. «Don't Worry Darling (15)». BBFC. 2022. gada 15. septembris. Skatīts: 2022. gada 15. septembris. Elizabeth Wagmeister. «Olivia's Wilde Ride: Directing Don't Worry Darling, Making Harry Styles a Movie Star and Being 'Blown the F— Away' by Florence Pugh». Variety, 2022. gada 24. augusts. Arhivēts no oriģināla, laiks: 2022. gada 24. augusts. Skatīts: 2022. gada 24. augusts. Scott Mendelson. «Box Office: Why Online Controversies Won't Make Or Break Olivia Wilde's 'Don't Worry Darling'». Forbes. Skatīts: 2022. gada 9. septembris. «Don't Worry Darling (2022)». Box Office Mojo. Skatīts: 2022. gada 21. decembrī. IMDb profils (angliski) Metacritic profils (angliski) Rotten Tomatoes profils (angliski)