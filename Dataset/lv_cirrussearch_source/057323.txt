Globālais individuālā aktīva identifikators (GIAI) ir daļa no GS1 standartu sistēmas. Tas ir vienkāršs rīks, kas paredzēts aktīvu identificēšanai pēc to veida un nepieciešamības gadījumā var unikāli identificēt aktīvus. “GS1 identifikācijas atslēga, ko izmanto atsevišķu aktīvu identificēšanai. Atslēgu veido GS1 uzņēmuma prefikss un individuālā aktīva atsauce." GIAI ir viena no divām GS1 atslēgām, kas paredzēta aktīvu identifikācijai. GIAI izmanto pamatlīdzekļu identificēšanai, tas, piemēram, var būt dators, galds vai lidmašīnas sastāvdaļa. Tas dod iespēju katru aktīvu reģistrēt atsevišķi kā daļu no pamatlīdzekļu krājumu kontroles sistēmas, vienkāršāk izsakoties — jebkuru atsevišķu aktīvu uzņēmumā ar jebkādu vērtību, kas ir unikāli jāidentificē. GIAI ir unikāla identifikācijas atslēga, kuru var globāli izmantot aktīvu identificēšanai. Detalizēta informācija par aktīvu tiek ierakstīta datu bāzē un GIAI ir atslēga, kas nodrošina saiti uz šo informāciju. To var attēlot ar GS1-128 svītrkodu, glabāt GS1 EPC etiķetē vai izmantot datu bāzē. GIAI uzdevums ir nodrošināt identifikācijas punktu, ko var izmantot ar konkrēto aktīvu saistītās datubāzē esošās informācijas izgūšanai. Globālais individuālā aktīva identifikators GS1 vietnē Anonymous. «Global Individual Asset Identifier (GIAI)». www.gs1.org (angļu), 2014-12-05. Skatīts: 2017-04-06.