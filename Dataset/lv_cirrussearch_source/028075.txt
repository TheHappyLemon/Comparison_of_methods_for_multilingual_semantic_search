"Muiža dzīvniekiem" (angļu: Menagerie Manor) ir britu dabaspētnieka Džeralda Darela grāmata, kas izdota 1964. gadā. Tajā autors mākslinieciski izteiksmīgi ieskicē vairākus sevis izveidotā Džērsijas zoodārza iemītniekus. Grāmatu ilustrējis angļu mākslinieks Ralfs Tompsons. Grāmatā Darels popularizēja savu zoodārzu, kā arī centās veicināt sabiedrības izpratni par dzīvnieku aizsardzības nepieciešamību un zoodārzu nozīmi tajā. Daiļdarba nobeigumā autors par to raksta:"...ja mēs ar saviem pūliņiem varam paglābt no iznīcības kaut sīku daļiņu apdraudēto dzīvnieku un ar savu darbu radīt cilvēkos interesi par sugu saglabāšanas nepieciešamību, tad mūsu darbs nebūs bijis veltīgs". Latviski grāmatu 1971. gadā laida klajā izdevniecība "Liesma", un publikācija ietver divas atsevišķas Darela grāmatas. "Muiža dzīvniekiem" ir izdevuma otrā daļa, savukārt pirmā daļa ir angliski 1960. gadā izdotā "Zvērudārzs manā bagāžā". Abas grāmatas ietilpa padomju laikā populārā publikāciju sērijā "Apvārsnis". «Bibliotēka» (latviski). Skatīts: 2015. gada 11. martā.[novecojusi saite]