Sarai Sančesa Kastiljo (spāņu: Sarai Sanchez Castillo; dzimusi 1981. gada 28. jūlijā Valensijā) ir Venecuēlas starptautiskā lielmeistare šahā (2007). No 1998. līdz 2001. gadam pārstāvējusi Venecuēlu Pasaules jauniešu šaha čempionātos dažādās vecuma grupās, kurās labāko rezultātu sasniegusi 1999. gadā meiteņu U18 vecuma grupā, kad ieņēmusi 9. vietu. 2001. gadā Kusko uzvarējusi Panamerikas junioru šaha čempionātā meiteņu U20 vecuma grupā. 2007. gadā ieņēmusi otro vietu Amerikas kontinenta individuālajā šaha čempionātā sievietēm pēc zaudējuma papildu mačā Marisai Surjelai. Piedalījusies 2008. gada Pasaules šaha čempionātā sievietēm pēc izslēgšanas sistēmas Naļčikā, kurā 1. kārtā zaudējusi Pīa Kramlingai. 2009. gadā Kali ieņēmusi trešo vietu Amerikas kontinenta individuālajā šaha čempionātā sievietēm. Desmit reizes pārstāvējusi Venecuēlas komandu Pasaules šaha olimpiādēs (2000-2018), kurās lielāko panākumu sasniegusi 2006. gadā, kad individuālajā vērtējumā izcīnījusi bronzas medaļu. Par panākumiem turnīros FIDE 2007. gadā viņai piešķīrusi starptautiskās lielmeistares (WGM) nosaukumu, bet 2010. gadā saņēmusi arī vīriešu starptautiskā meistara (IM) nosaukumu. Ir arī FIDE arbitre (FA, 2014), trenere (FT, 2016) un starptautiskā organizatore (IO, 2017). Bijusi pirmā Venecuēlas šahiste, kas kļuvusi par šaha lielmeistari. Mistrzostwa Świata Juniorów Juniorki do 18 lat, Oropesa del Mar 1999 San Luís 2007 | 4° Campeonato Continental Feminino 2006 FIDE Knockout Matches Cali 2009 | 5° Campeonato Continental Feminino OlimpBase :: Women's Chess Olympiads :: Saraí Sánchez Castillo 43rd Olympiad Batumi 2018 Women Title Applications: Sanchez Castillo, Sarai Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)