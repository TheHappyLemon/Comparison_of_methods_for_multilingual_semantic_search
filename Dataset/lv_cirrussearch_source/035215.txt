Luidži Miljāni (itāļu: Luigi Miliani; 1875. gada 17. septembris Livorno — 1944. gada 19. novembris Venēcija) bija Itālijas šahists. Lielāko sava mūža daļu pavadījis Venēcijā, kur strādājis par hidraulikas inženieri. Sarakstījis zinātniskas grāmatas par Ziemeļitālijas upēm un Venēcijas lagūnu. Bijis pazīstams arī kā šahists un šaha dzīves organizators. No 1900. līdz 1903. gadam bijis viens no šaha žurnāla Nuova Rivista degli Scacchi izdevējiem. Pirmais Itālijas šaha federācijas prezidents (no 1920. gada līdz savai nāvei 1944. gadā, ar īsu pārtraukumu 1924. gadā) un Venēcijas pirmā starptautiskā šaha turnīra organizators 1929. gadā. Piedalījies Itālijas šaha turnīros — 1906. gadā Milānā un 1. Itālijas šaha čempionātā 1921. gadā, kā arī starptautiskos šaha turnīros Triestē 1923. gadā un Merano 1924. gadā. Pārstāvējis Itāliju 1924. gada neoficiālā šaha olimpiādē. Milan 1906 10th Italian National Tournament Viareggio 1921 1st Italian Championship «Venezia Scacchi - Luigi Miliani». Arhivēts no oriģināla, laiks: 2020. gada 27. janvārī. Skatīts: 2016. gada 31. augustā. OlimpBase :: unofficial Chess Olympiads :: Luigi Miliani Šahista profils chessgames.com mājaslapā (angliski) Šahista profils 365chess.com mājaslapā (angliski)