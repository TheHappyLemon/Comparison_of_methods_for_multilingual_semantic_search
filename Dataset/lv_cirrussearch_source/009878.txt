Nikolā Batēns (franču: Nicolas Batum; dzimis 1988. gada 14. decembrī) ir franču basketbolists, spēlē vieglā uzbrucēja pozīcijā, Francijas izlases dalībnieks. 2024. gadā pārstāv Nacionālās basketbola asociācijas (NBA) klubu Filadelfijas "76ers". Kopā ar Francijas izlasi kļuvis par 2020. gada vasaras olimpisko spēļu sudraba medaļas ieguvēju. Karjeru uzsāka Francijas augstākās līgas klubā Le Mans Sarthe Basket. 2008. gada NBA draftā viņu Hjūstonas "Rockets" izraudzījās ar kopējo 25. kārtas numuru, taču tiesības uz spēlētāju tika atdotas Portlendas "Trail Blazers". Individuāli veiksmīgākā sezona viņam bijusi 2010.—2011. gada NBA sezona, kad 80 spēlēs vidēji guva 12,4 punktus spēlē, savāca 4,5 atlēkušās bumbas. 2011. gada augustā, 2011. gada NBA lokauta laikā, parakstīja viena gada līgumu ar Francijas līgas klubu Nansī SLUC, kas bija spēkā līdz NBA lokauta beigām. Pēc tam atgriezās "Trail Blazers". 2015. gada 24. jūnijā, N. Batēns tika aizmainīts uz Šarlotas "Hornets" pret Džeraldu Hendersonu un Noā Vonlehu. 2016. gada 7. jūlijā noslēdza piecu gadu līgumu ar "Hornets" 120 miljonu dolāru vērtībā. 2020. gada novembrī "Hornets" spēlētāju atbrīvoja no saistībām pret komandu, bet 1. decembrī N. Batēns parakstīja līgumu ar Losandželosas "Clippers". 2023. gada oktobra beigās, N. Batēns tika iesaistīts lielā maiņas darījumā, kurā galvenais dalībnieks bija Džeimss Hārdens, kurš pret N. Batēnu, Markusu Morisu, Robertu Kovintonu, K.J. Mārtinu un vairākām nākotnes drafta izvēlēm tika aizmainīts no Filadelfijas "76ers" uz "Clippers" (kopā ar Dž. Hārdenu uz Losandželosu devās arī P.J. Takers un Filips Petruševs). Francijas izlases sastāvā izcīnījis sudraba medaļu 2011. gada Eiropas čempionātā, zelta medaļu 2013. gada Eiropas čempionātā un bronzas medaļu 2014. gada Pasaules kausā. Trīs reizes startējis olimpiskajās spēlēs (2012, 2016, 2020), 2020. gada olimpiskajās spēlēs Tokijā izcīnot sudraba medaļu. «Sixers trade James Harden to LA Clippers». NBA.com (angļu). Skatīts: 2023-11-10. «Sāgas beigas: 76ers aizmaina Hārdenu uz Clippers». Sportacentrs.com (latviešu). 2023-10-31. Skatīts: 2023-11-10. Vikikrātuvē par šo tēmu ir pieejami multivides faili. Skatīt: Nikolā Batēns. Olympedia profils (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)