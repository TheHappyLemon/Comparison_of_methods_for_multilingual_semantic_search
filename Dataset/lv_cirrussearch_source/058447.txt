Tianzhou 3 (ķīniešu: 天舟三号, piņjiņs: Tiān Zhōu 3 — "Debess kuģis 3") bija Ķīnas Tianzhou sērijas automātiskais kravas kosmosa kuģis. Tas orbītā tika palaists 2021. gada septembrī; no orbītas novadīts 2022. gada jūlijā. Kravas kuģis veica saslēgšanos ar orbitālo staciju Tiangong un nogādāja tajā aptuveni 5,6 tonnas kravas. Tianzhou 3 tika palaists 2021. gada 20. septembrī 07:10:11 UTC ar nesējraķeti Chang Zheng 7 no Venčanas pavadoņu palaišanas centra. 20. septembrī 14:08 UTC kravas kuģis saslēdzās ar orbitālo staciju Tiangong pie tās pirmā moduļa Tianhe aizmugurējās pieslēgvietas. 15. oktobrī stacijā ar kosmosa kuģi Shenzhou 13 ieradās otrā ekspedīcija, kas izkrāva Tianzhou 3. Pēc apkalpes atgriešanās uz Zemi, 2022. gada 19. aprīlī 21:02 UTC kravas kuģis atvienojās no stacijas, lai veiktu pārkabināšanos no Tianhe aizmugurējās pieslēgvietas uz priekšējo, atbrīvojot vietu kravas kuģim Tianzhou 4. Tas saslēdzās ar staciju 20. aprīlī 01:06 UTC. 17. jūlijā 02:59 UTC Tianzhou 3 pēdējo reizi atvienojās no stacijas. 27. jūlijā kravas kuģis tika novadīts no orbītas un sadega Zemes atmosfērā virs Klusā okeāna dienvidu daļas. Tianzhou ship launches and docks with Chinese space station Stephen Clark, spaceflightnow.com, 2021-09-20 Vikikrātuvē par šo tēmu ir pieejami multivides faili. Skatīt: Tianzhou 3. Tianzhou 1, 2, 3, 4 (TZ 1, 2, 3, 4) Gunter Dirk Krebs