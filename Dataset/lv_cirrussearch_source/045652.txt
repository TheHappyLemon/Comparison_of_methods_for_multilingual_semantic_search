Jūlija Tverska (angļu: Yuliya Tverskaya; dzimusi 1959. gada 19. septembrī Maskavā) ir ASV starptautiskā meistare šahā (1992). Beigusi Maskavas Valsts universitātes filoloģijas fakultāti. Piedalījusies Maskavas sieviešu šaha čempionātu finālos, kuros 1983. gadā ieņēmusi 10. vietu, bet 1988. gadā - 11. vietu. 1992. gadā pārcēlusies uz pastāvīgu dzīvi ASV. Četras reizes piedalījusies ASV sieviešu šaha čempionātos, kuros labāko rezultātu parādījusi 1992. gadā, kad dalījusi 3.-4. vietu. 1993. gadā Džakartā piedalījusies Pasaules čempionāta šahā sievietēm starpzonu turnīrā, kurā ieņēmusi 37. vietu. Pārstāvējusi ASV Pasaules šaha olimpiādē: 1994. gadā pie trešā galdiņa 31. sieviešu šaha olimpiādē Maskavā (+5, =2, -5). Par panākumiem turnīros FIDE 1992. gadā viņai piešķīrusi starptautiskās meistares (WIM) nosaukumu. Игорь Бердичевский. Шахматная еврейская энциклопедия. Москва: Русский шахматный дом, 2016. ISBN 978-5-94693-503-6 (Igors Berdičevskis "Ebreju šaha enciklopēdija", Maskava, 2016). 1993 Jakarta Interzonal Tournament OlimpBase :: Women's Chess Olympiads :: Yuliya Tverskaya Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)