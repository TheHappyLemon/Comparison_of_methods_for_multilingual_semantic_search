Vitālijs Koļesņiks (krievu: Виталий Колесник, dzimis 1979. gada 20. augustā, Ustkamenogorskā) ir Kazahstānas hokejists, vārtsargs. Pašlaik (2015) Koļesņiks spēlē Kontinentālās hokeja līgas klubā Jaroslavļas "Lokomotiv". Savu profesionālā spēlētāja karjeru Koļesņiks uzsāka 1998-99 sezonā, kad spēlēja Kazahstānas klubā Ustjkamenogorskas "Kazzinc-Torpedo", kurš spēlē Krievijas Augstākajā līgā. Tā rindās Koļesņiks spēlēja līdz pat 2004-05 sezonas noslēgumam, bet 2005-06 sezonā spēlēja Ziemeļamerikā, aizvadot sešas spēles NHL kluba Kolorādo "Avalanche" rindās, bet pārējo sezonu aizvadot tās fārmklubā - AHL klubā Lovelas "Lock Monsters". Nākamās trīs sezonas viņš aizvadīja KHL kluba Mitišču "Atlant" rindās, 2008-09 sezonā Koļesņiks, ņemot vērā vidēji spēlē ielaisto vārtu skaitu, esot otrs labākais KHL vārtsargs. 2010.—11. sezonā, spēlējot Ufas "Salavat Julajev" rindās, Koļesņiks izcīnīja Gagarina kausu. 2012. gada vasarā Koļesņiks pievienojās Jaroslavļas "Lokomotiv" rindām. Turpmākās trīs sezonas viņš bija komandas otrais vārtsargs aiz Kērtisa Senforda. Kazahstānas izlases rindās Koļesņiks spēlējis četros Pasaules čempionātos, kā arī 2006. gada Olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)