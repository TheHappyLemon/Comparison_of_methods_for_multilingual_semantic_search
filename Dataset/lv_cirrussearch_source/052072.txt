Džunšaņa (ķīniešu: 中山, piņjiņs: Zhōngshān) ir prefektūras līmeņa municipalitāte Guandunas provincē Ķīnas dienvidos, viena no Pērļu upes deltas aglomerācijas pilsētām. Izvietojusies provinces dienvidos. Robežojas rietumos ar Dzjanmeņu, ziemeļos — ar Fošaņu, austrumos — ar provinces galvaspilsētu Guandžou, bet dienvidos — ar Džuhai. Džunšaņa ir mūsdienu Ķīnas valsts «tēva» Suņa Džunšaņa dzimtais apvidus un nosaukta viņa vārdā. Tanu dinastijas laikā mūsdienu Džunšaņas apvidus piederēja Dunguaņas apriņķim un bija nozīmīga jūras sāls ieguves vieta. 1082. gadā tika uzcelta nocietināta Sjanšaņas (香山; Xiāngshān) apmetne. 1152. gadā pārveidota par apriņķi. Cjinu dinastijas laikā tika uzbūvēti dambji un uz alūvija augsnēm ierīkotas jaunas lauksaimniecības zemes. Sjinhai revolūcijas laikā Sjanšaņa bija viena no pirmajām atbrīvotajām teritorijām. 1925. gadā pēc Suņa Džunšaņa nāves Sjaņšaņa tika pārdēvēta viņa vārdā un jorojām ir viena no retajām Ķīnas pilsētām, kas nosaukta cilvēka vārdā. Pilsētā ir Suņa Džunšaņa muzejs. 1983. gadā Džunšaņai tika piešķirts apriņķa pilsētas statuss Fošaņas prefektūrā, bet 1988. gadā Džunšaņa kļuva par prefektūras līmeņa pilsētu. Vēsturiski galvenā saimniecības nozare ir lauksaimniecība — audzē rīsus, līčijas, banānus un cukurniedres. Galvenās rūpniecības nozares ir mēbeļu ražošana, sadzīves elektroiekārtas, tekstilrūpniecība un pārtikas rūpniecība. http://stats.gd.gov.cn/attachment/0/421/421309/3283428.pdf; Ķīnas Tautas Republikas Septītā nacionālā tautskaite. «孙中山故居纪念馆». Arhivēts no oriģināla, laiks: 2020. gada 20. februārī. Skatīts: 2020. gada 5. martā. Vikikrātuvē par šo tēmu ir pieejami multivides faili. Skatīt: Džunšaņa. Encyclopædia Britannica raksts (angliski)