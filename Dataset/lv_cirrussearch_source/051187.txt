Northwestern Lumberman (latviešu: Ziemeļrietumu Mežstrādnieks) bija deviņpadsmitā gadsimta amerikāņu ikmēneša profesionālās industrijas izdevums (trade magazine), veltīts zāģmateriālu industrijai. Tas bija pirmais šai industrijai veltītais izdevums ASV. Gadu gaitā tas palielinājās apjomā un aptvēra arvien plašākus reģionus, un, mainoties nosaukumiem, tiek izdots vēljoprojām. Žurnāls pirmo reizi tika publicēts Beisitijā, Mičiganā, 1872. gadā ar nosaukumu Lumbermen's Gazette. To sākotnēji radīja Viljams B Džudsons (William B Judson). Pārceļoties uz Grandrapidsu, Mičiganā, 1873. gadā, Džudsons izdevumu pārsauca, mainot pirmā sējuma nosaukumu uz Michigan Lumberman. Tikai viens izdevums tika izdrukāts Grandrapidsā. Pēc tam izdevniecība pārcēlās uz Maskīgonu, Mičiganā, kur publicēja nākamos vienpadsmit pirmā sējuma numurus. Otro sējumu sāka publicēt 1874. gada janvārī Čikāgā. Nosaukums atkal tika mainīts, kur to pārsauca par Northwestern Lumberman. Žurnāla izdevējs oficiāli tika reģistrēts 1877. gadā kā izdevniecība Lumberman Publishing Company un šādā statusā strādāja līdz 1880. gadam. Pēc tam izdevējs reģistrētas izdevniecības statusu zaudēja un izdošanu turpināja privāti. Tika arī izdotas vairākas ar žurnālu saistītas grāmatas un pielikumi, kā Lumberman's Hand Book, Pocket Reference Book un Lumberman's Telegraphic Code. Žurnāla abonementu kopskaits bija aptuveni 25000, bet veikalos tika pārdoti aptuveni 5000 eksemplāru. 1873. – 1875. gadā žurnāls tika izdots reizi mēnesī uz astoņām līdz divpadsmit lappusēm, taču, žurnālam paplašinoties un augot apjomā, 1876. gadā tas kļuva par 16 lappušu iknedēļas periodiku. Tas tālāk paplašinājās 1880. un 1890. gados, tā izmēram svārstoties no 52 līdz 64 lappusēm. Žurnālu galvenokārt pārdeva Amerikas Savienotajās Valstīs, taču daži abonementi tika iegādati arī citur pasaulē. 1899. gada 1. janvārī Northwestern Lumberman un žurnāls The Timberman tika apvienoti vienā izdevumā, ko tobrīd nosauca par American Lumberman. Pēcāk tā nosaukumu 1961. gadā mainīja uz Building Materials Merchandiser, bet 1972. gadā tas kļuva par Home Center, kurš tiek izdots joprojām. American Lumberman. American Lumberman. 1923. Alfred Theodore Andreas. From the fire of 1871 until 1885. A. T. Andreas, 1886. George Woodward Hotchkiss. History of the Lumber and Forest Industry of the Northwest. G.W. Hotchkiss & Company, 1898. The Lumber World. Lumber World Publishing Company. 1911. Industrial Chicago: The manufacturing interests. Goodspeed Publishing Company. 1894. The National Builder. Porter-Hodgson Company. 1899. «American Lumberman Photographs of Southern Pine Lumber Company». The Portal to Texas History (angļu). Skatīts: 2019-12-03. «Home Woonspecial». Issuu (angļu). Skatīts: 2019-12-03.[novecojusi saite] Alfred Theodore Andreas. History of Chicago: From fire of 1871 to 1885 - Volume 3 of History of Chicago: From Earliest Period to Present. A. T. Andreas, 1886. George Woodward Hotchkiss. History of the Lumber & Forest Industry of the Northwest. G.W. Hotchkiss & Company, 1898. Lucius c. Fuller. The Lumber World, Volume 13. Lumber World Publishing Company, 1911. Goodspeed. Industrial Chicago: The manufacturing interests. Goodspeed Publishing Company, 1894. Porter Hodgson. National Builder, Volumes 28. Porter-Hodgson Company, 1899. American Lumberman. American Lumberman, Part 1. American Lumberman, 1923.