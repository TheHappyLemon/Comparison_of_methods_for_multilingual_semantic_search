2018. gada Āzijas spēles (indonēziešu: Pesta Olahraga Asia 2018) jeb 18. Āzijas spēles bija daudzu sporta veidu sacensības, kas no 2018. gada 18. augusta līdz 2. septembrim norisinājās Indonēzijas pilsētās Džakartā un Palembanā. Pirmo reizi Āzijas spēles bija divās pilsētās. Atklāšanas un noslēguma ceremonija norisinājās Geloras Bungas Karno stadionā, Džakartā. Atsevišķas disciplīnas tika novadītas arī apkārt esošajās pilsētās, piemēram, Bandunā. 2018. gada Āzijas spēlēs pirmo reizi kā demonstrāciju sporta veidi bija e-sports un kanoe polo. Tiek plānots, ka e-sports nākamajās spēlēs, 2022. gadā, būs viens no oficiālajiem sporta veidiem. 2018. gada Āzijas spēles vēlējās rīkot Hanoja (Vjetnamas galvaspilsēta), Surabaja (Indonēzijas pilsēta) un Dubaija (Apvienoto Arābu Emirātu lielākā pilsēta). 2012. gada 8. novembrī tiesības rīkot spēles ieguva Hanoja. 2014. gada aprīlī Vjetnamas valdība oficiāli paziņoja, ka viņi nav spējīgi noorganizēt spēles. Tika pārskatīti varianti, kur organizēt spēles un 2014. gada septembrī par Āzijas spēļu norises vietu tika izvēlētas Indonēzijas pilsētas Džakarta un Palembana. Tika izskatīts variants spēles pārcelt uz 2019. gadu, bet Indonēzija atteicās no šī varianta, jo šajā gadā šajā valstī notiks vispārējās valdības vēlēšanas. Vikikrātuvē par šo tēmu ir pieejami multivides faili. Skatīt: 2018. gada Āzijas spēles. Oficiālā tīmekļa vietne