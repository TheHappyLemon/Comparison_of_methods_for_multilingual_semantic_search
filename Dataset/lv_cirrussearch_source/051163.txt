Adatādaiņi (Echinodermata) ir jūras bentosa dzīvnieku tips. Tie līdz ar hordaiņiem tiek iedalīti otrmutnieku apakšnodalījumā. Savdabīga pieaugušo adatādaiņu īpatnība ir sekundārā radiālā simetrija. Adatādaiņi ir ļoti sena grupa. Tā kā tiem labi izteikts skelets, tie ļoti bagātīgi atrodami fosilā stāvoklī. Pagājušajos ģeoloģiskajos periodos tie ir bijuši daudzveidīgāki, nekā tagad. Bez izņēmuma jūras dzīvnieki, pieaugušā stāvoklī parasti ar starainu simetriju. Kāpuru stadijās labi izteikta divpusējā simetrija, tāpēc pieaugušo starainā simetrija tiek uzskatīta par sekundāru, kas izveidojusies, pārejot uz sēdošu vai mazkustīgu dzīvesveidu. Vairākumam formu labi izteikts iekšējais jeb mezodermālais skelets. Tas sastāv no atsevišķiem kaļķa elementiem, kas dažos gadījumos saaug nepārtrauktās bruņās. Uz adatādaiņu skeleta ārējās virsmas ir dažāda veida izaugumi: adatas, pedicelārijas u.c. (no tā cēlies adatādaiņu nosaukums). Ķermeņa dobums sekundārs, t.i. celoms, pie tam tas labi attīstīts. Ir īpatnēja ūdensvadu, jeb ambulakrālā sistēma, kas izpilda galvenokārt kustību funkciju. Interesanta adatādaiņu īpatnība ir tā, ka to vairākumam ir trīs nervu sistēmas - ektoneirālā, hiponeirālā un entoneirālā. Visas trīs nervu sistēmas piekļaujas pie epitēlija. Pirmā nervu sistēma veidojas no ādas epitēlija, otrā no pseidohemālās sistēmas epitēlija, trešā no celoma epiteliālā izklāja. Trešā nervu sistēma sevišķi interesanta, jo izņēmuma kārtā veidojusies no mezodermas. Adatādaiņu praktiskā nozīme nav liela. Dažus no tiem izmanto pārtikai, daudzi noder rūpniecisko zivju, piemēram, plekstu barībai. Reizēm adatādaiņu čaulas pielieto dizainā, kā dekoratīvus elementus. Mūsdienās pazīstamas pavisam ap 6000 adatādaiņu sugas. apakštips: (†) Homalozoa Gill & Caster, 1960 klase: (†) Homostelea klase: (†) Homoiostelea klase: (†) Stylophora klase: (†) Ctenocystoidea Robison & Sprinkle, 1969 apakštips: Crinozoa klase: jūras lilijas (Crinoidea) klase: (†) Eocrinoidea Jaekel, 1899 klase: (†) Paracrinoidea Regnéll, 1945 klase: (†) Jūras lodītes (Cystoidea von Buch, 1846) apakštips: Asterozoa klase: ofiūras jeb čūskastes (Ophiuroidea) klase: jūras zvaigznes (Asteroidea) apakštips: Echinozoa klase: jūras eži (Echinoidea) klase: holotūrijas jeb jūras gurķi (Holothuroidea) klase: (†) Ophiocistioidea klase: (†) Helicoplacoidea klase: (†) Arkarua klase: (†) Homalozoa apakštips: (†) Pelmatozoa klase: (†) Edrioasteroidea klase: (†) Eocrinoidea klase: (†) Edriaosteroidea apakštips: (†) Blastozoa klase: (†) Jūras pumpuri (Blastoidea Say, 1825) (†) — izmirušu organismu grupa. Vikikrātuvē par šo tēmu ir pieejami multivides faili. Skatīt: Adatādaiņi. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Encyclopædia of Life raksts (angliski)