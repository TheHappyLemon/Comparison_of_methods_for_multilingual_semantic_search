Lahojskas krāteris (baltkrievu: Лагойская астраблема) ir triecienkrāteris Baltkrievijā netālu no Lahojskas. Krāteris izveidojies aptuveni pirms 42,3 ± 1,1 miljoniem gadu, meteorītam ietriecoties zemē. Meteorīta izmēri varēja būt apmēram 650 metri rādiusā, tilpums apmēram 1,150 miljardi kubikmetru un svars apmēram 9,201 triljoni kilogramu. Kustības ātrums 18 kilometri sekundē. Sprādziena brīdī izdalījās enerģija līdz 1,49 zetadžouliem (356 Gt trotila ekvivalentu), kas ir pielīdzināms apmēram 25 miljoniem atombumbu, ko nometa uz Hirosimu. Lahojskas krātera diametrs ir 15—17 kilometri, dziļums līdz 1000 metriem. Mūsdienās krāteris pilnībā atrodas zem kvartāra ēras ledāju nogulām, krātera augšējās malas ir pilnībā nolīdzinājuši ledāji, tādēļ mūsdienās krātera diametrs nepārsniedz 9 km. Krāteris nejauši tika atklāts 1973. gadā, veicot ģeoloģiskos urbumus. No 1979. līdz 1984. gadam krāteris ticis rūpīgi izpētīts, kopumā veikti apmēram 30 dažāda dziļuma urbumi. Logoiskas meteroīts (krieviski)