Pervomajska (ukraiņu: Первомайськ) ir apgabala pakļautības pilsēta Ukrainas austrumos Luhanskas apgabalā. Izvietojusies apgabala rietumdaļā, ietilpst Alčevskas—Kadijivkas aglomerācijā (kopā 513 000 iedzīvotāju (2001)). Pervomajskas pilsētas padomei pakļautas Hirskes un Zolotes pilsētas un Nižņes un Toškivkas pilsētciemati (kopā 88,5 km², 71 149 iedzīvotāju (2011)). Apdzīvotā vieta dibināta 1765. gadā kā Oleksandrivkas ciems. 19. gadsimta 60. gados apkaimē sākās primitīva akmeņogļu ieguve. Rūpniecisko ieguvi aizsākās 1872. gadā Petro-Marjivkas akmeņogļu ieguves biedrība, no kuras savu nosaukumu ieguva arī pie šahtām izaugušais strādnieku ciemats Petromarjivka (Петромарьївка). 1920. gadā ciemats tika pārdēvēts tagadējā vārdā par godu Starptautiskajai darbaļaužu solidaritātes dienai — 1. maijam. 1938. gadā piešķirts pilsētas statuss. Mūsdienās akmeņogļu ieguves, mašīnbūves un elektromehāniskās rūpniecības centrs. http://stat6.stat.lviv.ua/PXWEB2007/ukr/publ/2011/chnas.zip; arhivēšanas datums: 10 oktobris 2012; arhīva URL: https://web.archive.org/web/20121010205321/http://stat6.stat.lviv.ua/PXWEB2007/ukr/publ/2011/chnas.zip. «Місто Первомайськ Луганської області». Arhivēts no oriģināla, laiks: 2013. gada 21. oktobrī. Skatīts: 2014. gada 2. maijā. Vikikrātuvē par šo tēmu ir pieejami multivides faili. Skatīt: Pervomajska.