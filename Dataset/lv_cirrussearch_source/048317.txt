Rāi akmeņi (angļu: Rai stones) jeb Japas akmeņi ir dažāda izmēra akmeņi, kas izvietoti Mikronēzijas valsts Japas arhipelāgā, un kas līdz 20. gadsimta sākumam kalpoja par Japas arhipelāga naudas sistēmu. Rāi akmeņi ir apmēram 6000 dažāda izmēra (no 7 centimetriem līdz par 4 metriem diametrā) riņķveida kalcīta, retāk aragonīta, akmeņi ar caurumu vidū to transportēšanai. Tā kā akmeņi parasti ir smagi, kalpojot par naudu un mainot īpašnieku, pašus akmeņus fiziski nepārvietoja, bet mutvārdos vienojās, ka akmens īpašnieks ir mainījies. Akmeņu īpašumtiesības apliecināja mutvārdu konsenss par piederību. Sistēmas darbības principu varētu raksturot kā izkliedētās skaitļošanas paraugu. Tā kā Japas arhipelāgā šāda materiāla akmeņu nebija, tos ieguva apkārtējās Mikronēzijas salās, visbiežāk Palau un Guamā, visvairāk starp 1000. un 1600. gadu. Mūsdienās Japas arhipelāgā funkcionē ASV dolārs, tomēr pēc tradīcijas akmeņi kādam pieder, bet paši akmeņi ir Japas štata simbols. Kopš 2004. gada Rāi akmeņi ir UNESCO Pasaules mantojuma saraksta kandidāts. Rāi akmens Japā Rāi akmens Otavas valūtu muzejā Rāi akmens Japas štata automobiļa numura zīmē Rāi akmeņa pārvietošana Mikronēzijas valsts inaugurācijas ceremonijā Vikikrātuvē par šo tēmu ir pieejami multivides faili. Skatīt: Rāi akmeņi.