Danjels Sančess Ajala (spāņu: Daniel Sánchez Ayala; dzimis 1990. gada 7. novembrī Sauseho, Spānijā) ir spāņu futbolists, aizsargs. Kopš 2023. gada Ajala pārstāv Anglijas čempionāta komandu Rotherham United. 2007. gada septembrī Ajala piekrita pāriet uz angļu klubu "Liverpool", noraidot profesionāļa kontrakta piedāvājumu no "Sevilla", kur viņš bija pavadījis vairākas jauniešu sezonas. "Liverpool" samaksāja "Sevilla" kompensāciju un parakstīja trīs gadu līgumu ar aizsargu. 2007./2008. gada sezonā viņš spēlēja U-18 vecuma grupas komandā, bet nākamajā jau bija izkarojis vietu rezervistu vienībā. Neskatoties uz savainojumu, viņš piedalījās arī FA Jaunatnes kausa finālā, kur tika uzveikta Londonas "Arsenal" jauniešu komanda. 2009. gada 16. augustā viņš debitēja pieaugušo komandā mačā pret Totenhemas "Hotspur", nomainot savainoto Martinu Škrtelu. Savukārt pirmais mačs, kurā viņš izgāja sākumsastāvā, bija pret "Stoke City" Enfīldas stadionā trīs dienas vēlāk. 2009. gada 12. novembrī tika paziņots, ka Ajala parakstījis jaunu līgumu ar "Liverpool" vienību, tādējādi paliekot komandā līdz 2012. gadam. TheFA.com - Young Gunners lift Youth Cup «Tottenham 2 — 1 Liverpool». BBC Sport. 2009-08-16. Skatīts: 2009-08-18. «Liverpool 4 Stoke 0: Fernando Torres learns to shut up and put up for Rafa Benitez». Daily Mail. 2009-08-20. Skatīts: 2009-08-22. «Ayala signs extended Liverpool deal». Anfield Online. 2009-11-12. Skatīts: 2009-11-12. WorldFootball profils (angliski) Soccerbase spēlētāja profils (angliski) Transfermarkt spēlētāja profils (angliski) FBref spēlētāja profils (angliski) Profils "Liverpool" oficiālajā vietnē (angliski) Profils LFCHistory.net vietnē (angliski)