"Ķēniņa Zālamana raktuves" (angļu: King Solomon's Mines) ir angļu rakstnieka Raidera Hegarda piedzīvojumu romāns, kas atsevišķā grāmatā izdots 1885. gadā. Grāmata ir vismaz divas reizes izdota latviešu valodā (1971. un 2013. gadā). Romānam ir arī vairāki ekranizējumi: 1937. gada melnbaltā filma ar Sedriku Hārdviku galvenajā lomā, 1950. gada filma ar Stjuartu Greindžeru galvenajā lomā, 1985. gada filma ar Ričardu Čemberlenu galvenajā lomā un 2004. gada televīzijas seriāls ar Patriku Sveiziju galvenajā lomā. Romānā darbojas četri galvenie varoņi: Alans Kvotermeins — galvenais varonis, ziloņu mednieks, sers Henrijs Kērtiss — spēkavīrs, izglītots cilvēks, kurš meklē savu pazudušo brāli, kapteinis Guds un viņu kalps Ambopa. Grāmatā Alans Kvotermeins tiek uzaicināts piedalīties sera Henrija Kērtisa pazudušā brāļa meklēšanā, kurš, šķiet, devies uz teiksmām apvītajām ķēniņa Zālamana raktuvēm. Ja izdotos tās atrast, kapteinis Guds un Alans Kvotermeins varētu sadalīt visus iegūtos dārgumus. Raiders Hegards romānu uzrakstīja, pateicoties piecu šiliņu derībām ar savu brāli, kurš teica, ka nav iespējams uzrakstīt uz pusi tik labu romānu kā Roberta Luisa Stīvensona "Bagātību sala" (1883). Raiders Hegards grāmatu sarakstīja salīdzinoši īsā laikā, aptuveni sešās nedēļās. Kad grāmatu pēc vairākiem noraidījumiem beidzot izdeva, tā kļuva par gada vislabāk pārdoto romānu, un iespiedējiem bija grūti pietiekami ātri saražot kopijas. Stevenson, Robert; Barkas, Geoffrey (1937-07-26), King Solomon's Mines, Gaumont British Picture Corporation. Atjaunināts: 2022-05-10 Bennett, Compton; Marton, Andrew (1950-11-24), King Solomon's Mines, Metro-Goldwyn-Mayer (MGM). Atjaunināts: 2022-05-10 Thompson, J. Lee (1985-11-22), King Solomon's Mines, The Cannon Group, Golan-Globus Productions, Cannon Productions. Atjaunināts: 2022-05-10 King Solomon's Mines, Enigma Pictures, Hallmark Entertainment, Larry Levinson Productions, 2004-06-06. Atjaunināts: 2022-05-10 «Piedzīvojumu sērija: Ķēniņa Zālamana raktuves». www.janisroze.lv (latviešu). Skatīts: 2022-05-10. «Five Fascinating Facts about H. Rider Haggard». Interesting Literature (en-US). 2015-08-29. Skatīts: 2022-05-10. Vikikrātuvē par šo tēmu ir pieejami multivides faili. Skatīt: Ķēniņa Zālamana raktuves. Encyclopædia Britannica raksts (angliski)