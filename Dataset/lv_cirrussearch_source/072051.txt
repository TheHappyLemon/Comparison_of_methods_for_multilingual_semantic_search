Jurbarka (lietuviešu: Jurbarkas) ir pilsēta Lietuvas rietumdaļā, Nemunas labajā krastā, pie Mituvas upes ietekas tajā. Pašvaldības centrs. Atrodas 45 kilometri uz dienvidaustrumiem no Tauraģes un 86 kilometri uz rietumiem no Kauņas. Pilsētbūvniecības piemineklis. Pie pilsētas atrodas Bišpiļa pilskalns, pilsētas rietumu nomalē — Smukuču sils, Jurbarkas dīķis. Vairāk uz dienvidiem no Jurbarkas pār Nemunu 1978. gadā uzbūvēts visgarākais automašīnu tilts Lietuvā. Pilsētā atrodas Panemunes reģionālā parka direkcija. Pilsēta radusies ap 13. gadsimtā celto Vācu ordeņa Georgenburgas pili. Pirmoreiz rakstos minēta 1259. gadā. Pēc sakāves Grunvaldes kaujā 1410. gadā ordenis pili pameta, un pēc 1422. gada Melno līguma apvidu iekļāva Lietuvas dižkunigaitijas sastāvā. Pēc 1795. gada Polijas trešās dalīšanas Jurbarka nonāca Krievijas impērijas sastāvā. Pilsētā atrodas Sv. Trīsvienības baznīca (uzcelta 1907. gadā), evaņģēliski luteriskā baznīca, pareizticīgo baznīca, piemineklis Vītautam Dižajam, kultūras nams, novada vēstures muzejs, aktiera un režisora Konstantīna Glinska muzejs, tēlnieka Vinca Grība muzejs (dibināts 1958. gadā). Vecā kapsēta atrodas pilsētas centrā, jaunā — dienvidrietumos. Boense, (Dānija) Hajnuvka (Polija) Krailsheima, (Vācija) Kriulena (Moldova) Lākdala (Beļģija) Lihtenberga (Vācija) Ņemana (Krievija) Rina (Polija) Pilsētu iedzīvotāju skaits gada sākumā; pārbaudes datums: 12 februāris 2023. Vikikrātuvē par šo tēmu ir pieejami multivides faili. Skatīt: Jurbarka.