Traunas ezers (vācu: Traunsee), arī Gmundenes ezers (Gmundner See), ir kalnu ezers Austrijā, Augšaustrijas zemē, Austrijas dziļākais ezers. Populārs tūrisma objekts. Austrumu krasts ļoti stāvs, nepieejams. Uz nelielas saliņas Gmundenes tuvumā atrodas Ortas pils. Ūdens temperatūra augustā ir ap 20 °C. Vasarā ezerā kursē kuģi, tai skaitā 1871. gadā būvētais tvaikonis ar ūdensratu Gisela ar oriģinālo dzinēju. Romieši ezeru dēvēja Lacus Felix. 909. gadā rakstītā dokumentā tas nosaukts par Trunseo. Pirmais tvaikonis ezerā nolaists 1839. gadā. 1945. gada 8. maijā ezerā iekrita amerikāņu lidmašīna P-47 — pēdējā ASV spēku zaudētā lidmašīna Eiropā. 2005. gadā lidmašīnu izdevās izcelt no aptuveni 70 m dziļuma. Lidmašīna tiek restaurēta. Vikikrātuvē par šo tēmu ir pieejami multivides faili. Skatīt: Traunas ezers. Tūrisma informācija Kuģošana Traunas ezerā Arhivēts 2010. gada 13. aprīlī, Wayback Machine vietnē. Niršana Traunas ezerā