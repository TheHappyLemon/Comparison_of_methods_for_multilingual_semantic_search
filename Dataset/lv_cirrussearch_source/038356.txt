Morālais statuss ir ētikas jēdziens, kas apzīmē pakāpi, kādā uz dzīvu būtni attiecas morāli apsvērumi, piemēram, tiesības uz dzīvību, nekaitēšanu utt. Pastāv vienošanās, ka pilnīgs morālais statuss piemīt cilvēkiem, kuri ir autonomas personas. Viens no bioētikas jautājumiem ir — vai un kādā pakāpē morālais statuss piemīt citiem dzīviem organismiem, piemēram, augiem, dzīvniekiem, ekosistēmām, cilvēka embrijiem? Pastāv vismaz trīs dažādi uzskati par dzīvnieku morālo statusu: uz dzīvniekiem neattiecas morālie apsvērumi, tādēļ tiem nav morālā statusa; uz dzīvniekiem attiecas daži morālie apsvērumi, tādēļ tiem piemīt tikai daļējs morālais statuss; dzīvniekiem (vismaz mugurkaulniekiem) ir tāds pats morālais statuss kā cilvēkiem. https://plato.stanford.edu/entries/grounds-moral-status/