Šis raksts ir par mitoloģijas tēlu. Par citām jēdziena Rūķis nozīmēm skatīt nozīmju atdalīšanas lapu. Rūķis ģermāņu mitoloģijā, kā arī pasakās, datorspēlēs, fantastikā un lomu spēlēs ir neliela auguma cilvēkveidīgs radījums. Ir grūti noteikt rūķu mītu rašanos. Tuvākie avoti ir no skandināvu mitoloģijas, bet pat tur viņu izskats ir atšķirīgs. Dažos avotos rūķis ir komisks tēls. Latviešu vārda "rūķis" izcelsme saistīta ar indoeiropiešu pirmvalodas sakni *reu-: *rŭ, kuras senākā nozīme bijusi "plēst, plūkt, rakt, raut" vai arī "steigties, mesties". Tātad vārds apzīmē rosīgu racēju, rakņātāju, ko reizēm izmanto vārdkopās "zemes rūķis", "darbarūķis". Pēc Pētera Šmita domām ģermāņu valodās runājošo tautu pasakās iemīļotais zemes dzīļu bagātību racēja (vācu: Zwerg) tēls pārgājis latviešu folklorā un sajaucies ar daudz senāko mitoloģisko bagātību krājēju un "rausēju" pūķi. Hobits 'Zwerge' Rūdolfs Simeks, Lexikon der germanischen Mythologie, (Štutgarte, 1984. gads) Konstantīns Karulis. Latviešu etimoloģijas vārdnīca. II sējums. Rīga: Avots, 1992.