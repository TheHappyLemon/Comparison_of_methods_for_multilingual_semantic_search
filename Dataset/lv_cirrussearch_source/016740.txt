Igors Mirnovs (krievu: Игорь Мирнов; dzimis 1984. gada 15. septembrī) ir krievu hokejists, uzbrucējs. Pašlaik (2017) Mirnovs spēlē Kontinentālās hokeja līgas kluba Maskavas "Spartak" sastāvā. Profesionālā spēlētāja karjeru Mirnovs uzsāka 2001.—02. gada sezonā, kad aizvadīja četras spēles Krievijas Superlīgas kluba Maskavas "Dinamo" sastāvā. Jau nākamajā sezonā uzbrucējs kluba sastāvā bija nostiprinājies. 2004.—05. gada sezonā Mirnovs kopā ar "Dinamo" izcīnīja Krievijas čempiona titulu. 2006.—07. gada sezonā Mirnovs bija komandas rezultatīvākais spēlētājs. "Dinamo" uzbrucējs spēlēja līdz pat 2007.—08. gada sezonas vidum, kad pārcēlās uz Magņitogorskas "Metallurg" rindām, tajā aizvadot arī 2008.—09. gada sezonu. 2009.—10. gada sezonā Mirnovs spēlēja uzreiz trīs KHL klubos - Mitišču "Atlant", Balašihas "HK MVD" un Novosibirskas "Sibirj". "Sibir" sastāvā uzbrucējs aizvadīja arī visu 2010.—11. gada sezonu, to noslēdzot līgas rezultatīvāko spēlētāju divdesmitniekā, taču 2011. gada vasarā hokejists pievienojās Ufas "Salavat Julajev" rindām. Trīs gadus vēlāk Mirnovs pārcēlās uz Kazaņas "Ak Bars". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)