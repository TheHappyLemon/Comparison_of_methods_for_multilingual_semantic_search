Žoara Šavisa (portugāļu: Joara Chaves; dzimusi 1962. gada 22. martā Sanpaulu) ir Brazīlijas starptautiskā meistare šahā (1985). Brazīlijas šaha meistares Žusaras Šavisas jaunākā māsa. No 1980. gadu sākuma līdz 2000. gadu beigām bijusi viena no vadošajām Brazīlijas šahistēm. Četras reizes uzvarējusi Brazīlijas sieviešu šaha čempionātos (1991, 1998, 2002, 2008) un sešas reizes šajos turnīros bijusi otrā (1984, 1985, 1988, 1993, 1997, 1999). Piedalījusies 1987. gada Pasaules čempionāta šahā sievietēm starpzonu turnīrā Smederevskā Palankā, kurā ieņēmusi 15. vietu. Pārstāvējusi Brazīliju Pasaules sieviešu šaha olimpiādēs: 1982. gadā pie trešā galdiņa 10. sieviešu šaha olimpiādē Lucernā (+6, =2, -4), 1984. gadā pie otrā galdiņa 26. sieviešu šaha olimpiādē Salonikos (+3, =5, -6), 1986. gadā pie pirmā rezerves galdiņa 27. sieviešu šaha olimpiādē Dubaijā (+2, =3, -2), 1988. gadā pie pirmā rezerves galdiņa 28. sieviešu šaha olimpiādē Salonikos (+4, =3, -1), 1990. gadā pie trešā galdiņa 29. sieviešu šaha olimpiādē Novisadā (+4, =8, -0), 1992. gadā pie pirmā galdiņa 30. sieviešu šaha olimpiādē Manilā (+3, =2, -5), 1994. gadā pie pirmā galdiņa 31. sieviešu šaha olimpiādē Maskavā (+1, =3, -5), 1996. gadā pie otrā galdiņa 32. sieviešu šaha olimpiādē Erevānā (+3, =3, -5), 1998. gadā pie otrā galdiņa 33. sieviešu šaha olimpiādē Elistē (+5, =5, -2), 2000. gadā pie pirmā rezerves galdiņa 34. sieviešu šaha olimpiādē Stambulā (+2, =3, -3), 2002. gadā pie trešā galdiņa 35. sieviešu šaha olimpiādē Bledā (+5, =3, -3), 2004. gadā pie trešā galdiņa 36. sieviešu šaha olimpiādē Kalvijā (+4, =1, -5), 2006. gadā pie trešā galdiņa 37. sieviešu šaha olimpiādē Turīnā (+4, =2, -4), 2008. gadā pie trešā galdiņa 38. sieviešu šaha olimpiādē Drēzdenē (+6, =1, -2), 2014. gadā pie trešā galdiņa 41. sieviešu šaha olimpiādē Trumsē (+4, =2, -2). Par panākumiem turnīros FIDE 1985. gadā viņai piešķīrusi starptautiskās meistares (WIM) nosaukumu. 1993. gadā kļuvusi par FIDE starptautisko arbitri. BrasilBase 1987 Smederevska Palanka Interzonal Tournament OlimpBase :: Women's Chess Olympiads :: Joara Chaves Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)