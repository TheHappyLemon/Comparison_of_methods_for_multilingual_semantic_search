Marina Cvetajeva (krievu: Марина Ивановна Цветаева; dzimusi 1892. gada 8. oktobrī [v.s. 26. septembrī], mirusi 1941. gada 31. augustā) bija krievu dzejniece. Viņas darbi tiek uzskatīti par vieniem no izcilākajiem 20. gadsimta krievu literatūras darbiem. Dzimusi 1892. gadā Maskavā universitātes profesora un muzeja direktora Ivana Cvetajeva un viņa sievas pianistes Marijas, dzimušas Meinas, ģimenē. 1906. gadā viņas vecāku ģimene pārcēlās uz Itāliju, 1908. gadā Marina sāka studēt Sorbonnā. Pēc Pirmā pasaules kara sākuma atgriezās Krievijā. 1922. gadā Cvetajeva pameta Padomju Krieviju, sākumā ar vīru Sergeju Efronu un bērniem dzīvoja Berlīnē un Prāgā, 1925. gadā apmetās uz dzīvi Parīzē. Te Cvetajeva publicēja vairākus dzejas sējumus, divas poētiskās traģēdijas, vairākas esejas, literatūrkritikas darbus. 1937. gadā viņas vīrs un meita, bet 1939. gadā arī Marina Cvetajeva atgriezās Maskavā. 1941. gadā Cvetajevas vīru Sergeju Efronu un viņu meitu Ariadnu Efronu apcietināja, vīram izpildīja nāvessodu. Cvetajeva izdarīja pašnāvību 1941. gada augustā Jelabugā. Marina Cvetajeva. Lirika. Sastādījis Māris Čaklais. Rīga: Liesma, 1982 "Tsvetaeva, Marina Ivanovna" Who's Who in the Twentieth Century. Oxford University Press, 1999. Vikikrātuvē par šo tēmu ir pieejami multivides faili. Skatīt: Marina Cvetajeva. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)