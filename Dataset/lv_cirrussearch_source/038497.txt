Mazie dzeņi (Dryobates) ir dzilnu dzimtas (Picidae) ģints, kas apvieno 5 mūsdienās dzīvojošas sugas. Tās galvenokārt sastopamas Ziemeļamerikā, un tikai viena suga — mazais dzenis (Dryobates minor) — mājo Eirāzijā. Arī Latvijā sastopams Eirāzijas mazais dzenis. Nesenā pagātnē gandrīz visas mazo dzeņu sugas tika sistematizētas trīspirkstu dzeņu ģintī (Picoides), bet viena suga raibo dzeņu ģintī (Dendrocopos). Tomēr līdz ar jaunākajiem ģenētiskajiem atklājumiem dzilnu dzimtas sistemātikai ir veikta revīzija. Daudzos informācijas avotos šīs sugas joprojām atzīmētas bijušajās ģintīs. Mazo dzeņu ģints dzeņiem salīdzinoši ir masīvāks knābis, nāsu paugurs aizņem gandrīz pusi no knābja garuma. Spārni samērā gari un smaili. Astes vidējās lidspalvas melnas, mugura melna ar baltiem raibumiem. Galvas virsa tēviņiem sarkana, mātītēm melna vai balta. Visas sugas ir apmēram vienādi lielas. Mazākais ģintī ir mazais dzenis, kura ķermeņa garums ir 14—16 cm, svars 16—26 g. Lielākais ģintī ir Nutala dzenis, kura ķermeņa garums ir ap 19 cm, svars 28—47 g. Mazo dzeņu ģints (Dryobates) Mazais dzenis (Dryobates minor) Nutala dzenis (Dryobates nuttallii) Pusaugu dzenis (Dryobates pubescens) Redeļu dzenis (Dryobates scalaris) Sarkankrūšu dzenis (Dryobates cathpharius) World Bird List: Woodpeckers, 2020 Latvijas Daba: Dzilnu dzimta Fuchs, J.; Pons, J.M. (2015). "A new classiﬁcation of the pied woodpeckers assemblage (Dendropicini, Picidae) based on a comprehensive multi-locus phylogeny". Molecular Phylogenetics and Evolution. 88: 28–37. doi:10.1016/j.ympev.2015.03.016. PMID 25818851. Avis-Ibis: Dryobates[novecojusi saite] Alive: Lesser Spotted Woodpecker (Dryobates minor) Alive: Nuttall's Woodpecker (Dryobates nuttallii) A New Subspecies of the Genus Dryobates