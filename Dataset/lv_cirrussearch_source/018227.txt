Rubenes pagasts ir viena no Jēkabpils novada administratīvajām teritorijām tā dienvidos. Robežojas ar sava novada Asares, Aknīstes, Leimaņu, Zasas un Dunavas pagastiem, kā arī Augšdaugavas novada Dvietes, Bebrenes un Prodes pagastiem. Pagasta centrs atrodas Rubeņos, kas atrodas apmēram 180 kilometrus no Rīgas. Atrodas Austrumlatvijas zemienes Aknīstes nolaidenuma dienvidu malā. Augstākā vieta - 140,3 m vjl. pagasta dienvidos. Upes: Dviete Ilzupīte Kaldabruņa Eglona Bērze Rātupīte Dzirnavupīte Lāčupīte Radžupe Ezeri: Dronku ezers (4,4, ha) un mazāki ezeri Purvi: Stašu purvs (170 ha) Lāčupītes purvs (170 ha) Rubenes pagasts izveidots Kurzemes guberņas Daugavpils draudzes novadā 1866. gadā, apvienojot Ancenes jeb Anceniškas (Anzenischek), Dunavas (Podunay) un Rubeņu (Rubinen) muižu pagastus. Pēc 1920. gada zemes reformas Dunavas muižu (1564 ha) sadalīja 107 vienībās, Rubeņu muižu (1129 ha) 75 vienībās, Ancenes muižu (567 ha) 40 vienībās, Marinavas (Marienhof) muižu (301 ha) 26 vienībās, sadalīja arī Izabelinas un Tadenavas pusmuižas. 1935. gadā pagasta platība bija 110 km² un tajā dzīvoja 2516 iedzīvotāji. 1945. gadā pagastā izveidoja Dunavas un Rubenes ciema padomes, bet pagastu 1949. gadā likvidēja. Rubenes ciems ietilpis Aknīstes (1949-1956), Ilūkstes (1956-1962), Daugavpils (1962-1967) un Jēkabpils (pēc 1967. gada) rajonos. 1954. gadā Rubenes ciemam pievienoja Kaldabruņas ciemu, 1956. gadā — lielāko daļu likvidētā Dunavas ciema. 1959. gadā daļu Rubenes ciema iekļāva Dvietes ciemā, bet 1964. gadā daļu teritorijas iekļāva atjaunotajā Dunavas ciemā. 1977. gadā daļu Rubenes ciema pievienoja Slates ciemam, bet 1980. gadā Rubenes ciemam pievienoja daļu likvidētā Slates ciema teritorijas. 1990. gadā ciemu reorganizēja par pagastu. 2009. gadā pagastu kā administratīvu teritoriju iekļāva Jēkabpils novadā. Lielākās apdzīvotās vietas: Rubeņi, Slate, Kaldabruņa. Kaldabruņas luterāņu baznīca Rubenes kultūras nams Rubenes parks Rubenes parka estrāde Rubenes pamatskola Rubenes Romas katoļu draudzes māja Rubenes katoļu baznīca Piemiņas akmens Rubenes pagastmāja «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. XVIII. sējums. Rīga : Anša Gulbja izdevniecība. 36 810. sleja. Enciklopēdija "Latvijas pagasti", A/S "Preses nams", 2001 - 2002.