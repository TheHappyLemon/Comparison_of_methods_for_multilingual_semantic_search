Vekselis ir vērtspapīrs, kurā tā izrakstītājs apņemas noteiktai personai (indosātam) līdz noteiktam termiņam samaksāt konkrētu naudas summu; likumā noteiktā formā sastādīta un debitora parakstīta parādzīme, tiesiski atzīts dokuments, kas apliecina parādu, sniedz garantiju kreditoram, piespiež debitoru atdot aizņēmumu. Vekselis tiek obligāti apmaksāts ar zīmogmarkām — īpašu valsts nodevu. Ja vekselis norādītajā termiņā netiek izpirkts, tas ar notāra starpniecību tiek protestēts un piespiedu kārtā iekasēta paredzētā naudas summa saskaņā ar notāra sastādīto izpildrakstu. Izšķir vienkāršo vekseli un pārvedu vekseli. Vienkāršais vekselis ir debitora parādzīme savam kreditoram, kur ievērotas visas vekseļa formālās prasības. Savukārt pārvedu vekseli bieži dēvē par tratu. Tā ir kreditora (trasanta) rakstiska pavēle debitoram (trasātam) vekselī norādīto parāda summu samaksāt kādai trešajai personai (remitentam). «Vērtspapīri — teorija. Ekonomika, 10. - 12. klase.». www.uzdevumi.lv (latviešu). Skatīts: 2021-02-15. U.Gods, Makroekonomika-Rīga,Turība, 2002.g.,63.lpp Vekseļu likums