Konstantins Kenteris (grieķu: Κωνσταντίνος Κεντέρης; dzimis 1973. gada 11. jūlijā Mitelēnā, Grieķijā) ir bijušais grieķu vieglatlēts, pirms diskvalifikācijas par izvairīšanos no dopinga kontroles piedalījās sprinta sacensībās, kur kļuva par 2000. gada Olimpisko čempionu. K. Kenteris piedalījās 2000. gada Olimpiskajās spēlēs Sidnejā, kur 200 metru distancē izcīnīja zelta medaļu. Tāpat viņš šajā distancē uzvarēja 2001. gada Pasaules čempionātā Edmontonā un 2002. gada Eiropas čempionātā Minhenē. Divkārtējs Balkānu čempions 400 m (1996, 1999), divkārtējs Grieķijas čempions 100 m (2001, 2004) un 200 m (1999, 2002) distancēs. Īsi pirms 2004. gada Atēnu Olimpisko spēļu sākuma K. Kenteris kopā ar savu treniņu partneri un draudzeni sprinteri Ekaterinu Tanu izvairījās no dopinga pārbaudēm un netika pielaists dalībai Olimpiskajās spēlēs, kas norisinājās viņa dzimtenē Grieķijā. Oficiālā mājaslapa (angliski) Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IOC decision regarding the cases of Konstantinos Kenteris and Ekatarina Thanou (angliski)