Tits Makcijs Plauts (latīņu: Titus Maccius Plautus), biežāk pazīstams kā vienkārši Plauts (latīņu: Plautus; dzimis ap 254. gadu p.m.ē., miris 184. gadā p.m.ē.), bija agrīnās romiešu literatūras komēdiju autors. Darbojies Fabula palliata žanrā. Pilnībā saglabājušās 20 Plauta lugas, bet vēl 31 — fragmentāri. Dzimis Umbrijā. Ierodoties Romā, darbojās aktieru trupā, kādu laiku neveiksmīgi nodarbojās ar tirdzniecību. Vēlāk sāka rakstīt komēdijas. Plautam nebija viena aizbildņa — aristokrāta, tāpēc viņam vajadzēja balstīties uz skatītāju atbalstu. Lugas guva lielu popularitāti. Sižetā tās bieži balstījās uz senākiem grieķu tekstiem. Svarīgu nozīmi lugās spēlē vergi, daudzkārt lugu darbībā iesaistīta mīlas intriga. Sastopami frivoli joki. Plauta lugām bija muzikāls pavadījums. Vikikrātuvē par šo tēmu ir pieejami multivides faili. Skatīt: Plauts. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski) Plauta lugu teksti (latīniski)