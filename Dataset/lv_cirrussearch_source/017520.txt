Kinooperators (vienkāršoti operators) ir speciālists, kas ir atbildīgs par filmēšanas kameru un apgaismes grupas vadību, veidojot kinofilmu, televīzijas produkciju vai citus tiešraides raidījumus, kā arī ir atbildīgs par māksliniecisku un tehnisku lēmumu pieņemšanu saistībā ar filmējamo attēlu. Šīs jomas izpēti un praksi sauc par kinematogrāfiju. Kinooperators izvēlas kameru, kinolenti, objektīvus, filtrus utt., lai realizētu ainu atbilstoši režisora ​​nodomiem. Kinooperatora un režisora ​​sadarbība var būt dažāda; dažreiz režisors ļauj kinooperatoram pilnu darba brīvību, citreiz režisors norāda precīzu kameras izvietojumu un objektīva izvēli. Bet šāda režisora iesaistīšanās operatora darbā nav izplatīta, ja režisors un operators ir atraduši savstarpējo valodu, tad režisors parasti operatoram izklāsta vizuālo ideju, ko vēlas no ainas, un ļauj operatoram sasniegt šo mērķi. Mūsdienās operatori bieži izmanto ciparu kinokameras, kas ļauj filmēt filmas neizmantojot kinolenti. Vēl šīs profesijas pārstāvji prot profesionāli izmantot kino un video ierīču palīgiekārtas: ratiņus, krānus, Steadicam un citas iekārtas. Tāpat piedalās specefektu izveidē. Vikikrātuvē par šo tēmu ir pieejami multivides faili. Skatīt: Kinooperators.