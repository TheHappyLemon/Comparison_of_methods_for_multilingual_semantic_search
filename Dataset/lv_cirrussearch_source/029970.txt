Freizera sala (angļu: Fraser Island) atrodas Kvīnslendā, Austrālijā, apmēram 200 km uz ziemeļiem no Brisbenas. Sala ir 120 km gara un 24 km plata. Freizera sala ir pasaulē lielākā smilšu sala, kā arī lielākā sala Kvīnslendā un sestā lielākā Austrālijā. Te atrodas lietus meži, ezeri, kalni, ielejas. Ievērojamas ir arī sarkanā smilšakmens klintis. Apskalo Hārvija līcis un Klusais okeāns. Cilvēki salu apdzīvo vismaz 5000 gadus. Sala nosaukta Elizabetes Freizeres vārdā. Viņa kopā ar vīru un citiem avarējušā kuģa Stirling Castle pasažieriem izkāpa uz salas, kur viņus sagūstīja aborigēni. Elizebete izglābās un atgriezās Anglijā. 1992. gadā sala iekļauta UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Freizera sala. Oficiālā tīmekļa vietne Encyclopædia Britannica raksts (angliski)