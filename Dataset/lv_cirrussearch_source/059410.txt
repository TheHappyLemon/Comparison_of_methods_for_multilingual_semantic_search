Individuālais konkūrs bija viena no trim olimpiskajām disciplīnām jāšanas sacensībās 1900. gada vasaras olimpiskajās spēlēs. Sacensības tika aizvadītas Breteja laukumā, 7. apgabalā, Parīzē un tajās startēja 37 sportisti no 5 valstīm, kaut gan bija pieteikušies 45 dalībnieki. Tikai 16 sportistu identitāte precīzi ir zināma. Zelta medaļu šajās sacensībās izcīnīja Beļģijas sportists Emē Hāgemans ar zirgu Benton II. Sudraba medaļu ieguva arī Beļģijas sportists Žoržs Van der Pūls ar zirgu Winsor Squire. Savukārt bronzas medaļu ieguva Francijas sportists Luijs de Šamsavēns ar zirgu Terpsichore. Sacensību laukums bija 850 metru (2790 pēdu) garš ar 22 lēcieniem, ieskaitot dubultlēcienu un trīssoļlēkšanu, kā arī 4 metrus (13 pēdas) lēcienu ūdenī. Vidējais lēcienu augstums bija 1,1 metrs (3 pēdas 7 collas). Sacensībās drīkstēja piedalīties gan militārie, gan nemilitārie jātnieki (un viņu zirgi), izņemot militārās skolas zirgus. Vērtēšanas formāts nav zināms. Tika aizvadīta viena kārta. Iespējams, ka jātnieki varēja sacensties vairākas reizes uz dažādiem zirgiem. Pamatraksts: Jātnieki 1900. gada vasaras olimpiskajās spēlēs Jāšanas kokūra sacensībās startēja 37 sportisti no 5 valstīm. Tikai 16 sportistu identitāte ir precīzi zināma. Arī par dalībnieku skaitu no attiecīgajām valstīm nav precīzi zināms. Iekavās norādīts startējošo sportistu skaits no attiecīgās valsts.  Austrija (1)  Beļģija (2)  Francija (13) Nezināmi sportisti (22) «Equestrianism at the 1900 Paris Summer Games: Mixed Jumping, Individual». Sports Reference. Arhivēts no oriģināla, laiks: 2021. gada 20. decembris. Skatīts: 2021. gada 20. decembris. «Paris 1900 Equestrian: Jumping individual mixed Results». Starptautiskā Olimpiskā komiteja. Skatīts: 2021. gada 15. decembris. Jāšana 1900. gada vasaras olimpiskajās spēlēs — individuālais konkūrs (Sports Reference) (angliski) Jāšana 1900. gada vasaras olimpiskajās spēlēs — individuālais konkūrs (Olympedia) (angliski) Jāšana 1900. gada vasaras olimpiskajās spēlēs — individuālais konkūrs (Olympics) (angliski) De Wael, Herman. Herman's Full Olympians: "Equestrian 1900". Accessed 18 March 2006. Available electronically at [1] Arhivēts 2012. gada 16. jūlijā, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.