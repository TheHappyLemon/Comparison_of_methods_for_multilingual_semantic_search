Zbaraža (ukraiņu: Збараж) ir pilsēta Ukrainas rietumos, Ternopiļas apgabala Zbaražas rajona centrs. Rakstos pirmoreiz minēta 1211. gadā kā Volīnijas kņazistes apdzīvotā vieta. Kopš 14. gadsimta - Lietuvas lielkņazistes (vēlāk Lietuvas-Polijas) sastāvā. Pēc Polijas Pirmās dalīšanas 1772. gadā pilsēta iekļāvās Austrijas impērijā (Austroungārijā) un bija tur līdz Pirmā pasaules kara beigām. Pēc Pirmā pasaules kara Zbaraža iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā un Zbaraža tika iekļauta Ukrainas PSR. No 1941. gada jūlija līdz 1944. gada martam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Pilsēta labi saglabājusies 17. gadsimtā celtā Zbaražas pils. Tās aplenkums 1649. gadā aprakstīts Henrika Senkeviča romānā "Ar uguni un zobenu". Zbaraža ir poļu politiķa Ignacija Dašiņska (Ignacy Daszyński, 1866-1936) dzimtā pilsēta. Vikikrātuvē par šo tēmu ir pieejami multivides faili. Skatīt: Zbaraža.