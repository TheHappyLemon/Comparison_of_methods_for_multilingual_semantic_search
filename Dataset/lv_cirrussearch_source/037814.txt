Liviu-Dīters Nisipjanu (rumāņu: Liviu-Dieter Nisipeanu; dzimis 1976. gada 1. augustā Brašovā) ir Rumānijas starptautiskais lielmeistars šahā (1997), kas no 2014. gada līdz 2023. gadam pārstāvēja Vāciju. Rumānijas šaha čempionātos izcīnījis četras medaļas: trīs zelta (1993, 1996, 2002) un sudraba (1997). Daudzu starptautisko šaha turnīru laureāts. 1996. gadā uzvarējis starptautiskā šaha turnīrā Budapeštā un izcīnījis sudraba medaļu Eiropas junioru šaha čempionātā U20 vecuma grupā. Divus gadus pēc kārtas uzvarējis starptautiskā šaha turnīrā Bukarestē. 1999. gadā Lasvegasā iekļuvis Pasaules šaha čempionāta pēc izslēgšanas sistēmas pusfinālā, apspēlējot tādus lielmeistarus kā Aleksejs Širovs un Vasiļs Ivančuks, taču pusfinālā nācies piekāpties Aleksandram Halifmanam. 2003. gadā kopā ar Rustamu Kosimdžonovu dalījis pirmo vietu starptautiskā šaha turnīrā Punē. 2004. gadā Tripolē Pasaules šaha čempionāta pēc izslēgšanas sistēmas iekļuvis 4. kārtā. 2005. gadā Zegžē uzvarējis Eiropas individuālajā šaha čempionātā. 2006. gadā kopā ar Magnusu Karlsenu un Vladimiru Malahovu dalījis pirmo vietu Sarajevas starptautiskajā šaha turnīrā Bosna. Pārstāvējis Rumānijas un Vācijas komandu lielākajos komandu šaha turnīros: Pasaules šaha olimpiādēs piedalījies 8 reizes (1996-1998, 2002-2008, 2014-2016); Eiropas komandu šaha čempionātos piedalījies 4 reizes (1999, 2005, 2009, 2015). Par panākumiem turnīros FIDE 1994. gadā Nisipjanu piešķīrusi starptautiskā meistara (IM), bet 1997. gadā - starptautiskā lielmeistara (GM) nosaukumu. FIDE Transfers in 2014 FIDE Transfers in 2023 «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2017. gada 15. martā. 1999 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 15. martā. «OlimpBase :: Men's Chess Olympiads :: Liviu-Dieter Nisipeanu». Arhivēts no oriģināla, laiks: 2016. gada 5. jūnijā. Skatīts: 2017. gada 15. martā. OlimpBase :: European Men's Team Chess Championship :: Liviu-Dieter Nisipeanu Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)