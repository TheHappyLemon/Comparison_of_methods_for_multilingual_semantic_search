Džeimss Brendans Benets "Džeimijs" Konolijs (angļu: James Brendan Bennet "Jamie" Connolly; dzimis 1868. gada 28. oktobrī, miris 1957. gada 20. janvārī) bija ASV vieglatlēts un rakstnieks, pirmais mūsdienu olimpisko spēļu čempions. Konolijs piedzima nabadzīgā īru imigrantu ģimenē no Arānu salām. Viņš bija viens no 12 bērniem zvejnieka Džona Konolija un Annas O'Donellas ģimenē. Viņš uzauga laikā, kad Bostonā lēnām attīstījās parku un rotaļu laukumu kustība. Konolijs pievienojās citiem puikām uz ielām un brīvajos laukumos, lai skrietu, lēktu un spēlētu bumbu. Viņš ieguva izglītību Notre Dame akadēmijā un pēc tam Matera un Lorensa ģimnāzijās, bet netika apmeklējis vidusskolu. Tā vietā Konolijs strādāja par ierēdni apdrošināšanas kompānijā Bostonā un vēlāk arī ASV armijas inženieru korpusā Džordžijas štatā Savannā. Šajā periodā parādījās viņa interese par sportu. Izveidojot īpašo Savannas katoļu bibliotēku asociācijas (CLA) sanāksmi 1891. gadā, viņš palīdzēja izveidot futbola komandu. Drīz pēc tam Konnolijs tika ievēlēts par CLA riteņbraukšanas kluba kapteini un aktīvi to centās reklamēt. Būdams neapmierināts ar savu karjeras ceļu, Konolijs centās atgūt zaudētos vidusskolas gadus, izmantojot pašmācību. 1895. gada oktobrī viņš nokārtoja iestājeksāmenu Lorensa zinātniskajā skolā un bez pārrunām tika uzņemts klasiskajā Hārvarda Universitātē. Konolijs 1896. gada vasaras olimpiskajās spēlēs Atēnās startēja trijās vieglatlētikas lēkšanas disciplīnās. Visās šajās disciplīnās viņš izcīnīja olimpiskās medaļas. Zelta medaļu viņš izcīnīja trīssoļlēkšanā ar rezultātu 13 metri un 71 centimetrs. Tā kā fināla sacensības notika 6. aprīlī, šī bija pirmā disciplīna, kurā tika sadalītas olimpiskās medaļas, līdz ar to viņš kļuva par mūsdienu olimpisko spēļu pirmo olimpisko čempionu. Sudraba medaļu ar rezultātu 1 metri un 65 centimetri viņš ieguva augstlēkšanā. Šajā disciplīnā viņam bija identisks rezultāts ar savu tautieti Robertu Garetu, savukārt zelta medaļas ieguvējam, amerikānim Ellerijam Klārkam viņš zaudēja par 16 centrimetriem. Savukārt bronzas medaļu ar rezultātu 6 metri un 11 centrimetri viņš izcīnīja tāllēkšanā. Šajā disciplīnā viņš piekāpās arī Ellerijam Klārkam (zelta medaļas ieguvējs) un Robertam Garetam (sudraba medaļas ieguvējs). 1900. gada vasaras olimpiskajās spēlēs Parīzē viņš startēja tikai trīssoļlēkšanas disciplīnā. Ar rezultātu 13,97 metri viņš ieguva otro vietu, piekāpjoties savam tautietim Maieram Prinšteinam. 1904. gada vasaras olimpiskajās spēlēs Sentluisā viņš darbojās kā žurnālists. Viņš ir startējis arī 1906. gada neoficiālajās olimpiskajās spēlēs, tāllēkšanā un trīssoļlēkšanā. Viņa iegūtais rezultāts šajās abās disciplīnās nav zināms. 1984. gada NBC mini seriālā "Pirmās olimpiskās spēles: Atēnas 1896" Konoliju atveidoja Deivids Karūzo. Minhenes pilsētā esošā Konolijštrāse Connollystraße ir nosaukta viņam par godu. Šī bija galvenā vieta, kur notika Minhenes slaktiņš 1972. gada vasaras olimpisko spēļu laikā. OR — olimpiskais rekords 1904. gada vasaras olimpiskajās spēlēs Konolijs piedalijās nevis kā sportists, bet gan kā žurnālists. Iepriekš viņš jau bija publicējis savus pārskatus par Spānijas—ASV karu laikrakstā The Boston Globe. Viņš tur dienēja Masačūsetsas Īrijas 9. kājnieku pulkā. Pavadījis vairākus gadus uz dažādiem kuģiem, zvejas laivām un militāriem kuģiem visā pasaulē, Konolijs kļuva par jūrniecības nozares autoritāti. Kopumā viņš publicēja vairāk nekā 200 noveles un 25 romānus. Turklāt viņš divreiz kandidēja uz ASV Kongresu no Progresīvās partijas, taču nevienu reizi netika ievēlēts. Gadu vēlāk Hārvarda Universitāte viņam piedāvāja goda doktora grādu, kuru viņš noraidīja. Viņš bija Nacionālā mākslas un vēstuļu institūta loceklis. Konolijs nomira 88 gadu vecumā. Ar Konoliju saistītā priekšmetu kolekcija, tajā skaitā arī sudraba medaļas, ir izvietota Kolbija koledžas bibliotēkā Meinā. «James CONNOLLY». Olympic.org. Skatīts: 2013. gada 23. septembris. «Athletics at the 1896 Athens Summer Games: Men's Triple Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 14. aprīlī. Arhivēts 2020. gada 17. aprīlī, Wayback Machine vietnē. «Athletics at the 1896 Athens Summer Games: Men's High Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 13. aprīlī. Arhivēts 2020. gada 17. aprīlī, Wayback Machine vietnē. «Athletics at the 1896 Athens Summer Games: Men's Long Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 13. aprīlī. Arhivēts 2020. gada 17. aprīlī, Wayback Machine vietnē. «Athletics at the 1900 Paris Summer Games: Men's Triple Jump». sports-reference.com. Arhivēts no oriģināla, laiks: 2020. gada 17. aprīlis. Skatīts: 2017. gada 21. decembris. Arhivēts 2020. gada 17. aprīlī, Wayback Machine vietnē. Hal Marcovitz. The Munich Olympics. Chelsea House Publications, April 2002. 31. lpp. ISBN 978-0791069110. James b connolly connollystrasse munich. Džeimss Konolijs (SOK profils) (angliski) Džeimss Konolijs (Olympedia profils) (angliski) Džeimss Konolijs (Sports Reference profils) (angliski)