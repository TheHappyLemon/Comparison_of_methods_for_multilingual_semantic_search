Emiljēns Žaklēns (franču: Émilien Jacquelin; dzimis 1992. gada 16. augustā) ir franču biatlonists. Pirmos starptautiskos panākumus guva 2014. gada Pasaules čempionātā jauniešiem, izcīnot trešo vietu 12,5 km individuālajā distancē. 2015. gada Pasaules čempionātā junioriem ieguva bronzas medaļu stafetē. 2015.—2016. gada sezonā sāka piedalīties IBU kausā. Pasaules kausa sacensībās debitēja 2017. gada 30. novembrī Estešundā ar 35. vietu 20 km individuālajā distancē. 2017.—2018. gada sezonas otrajā PK posmā Hohfilcenē Francijas komandas sastāvā ieguva trešo vietu stafetē. Tas bija viņa pirmais pjedestāls PK posmos. Piedalījās 2018. gada ziemas olimpiskajās spēlēs Phjončhanā, kur ieņēma 77. vietu 20 km distancē un piekto vietu stafetē. Pirmo reizi individuāli vietu uz goda pjedestāla PK posmā izcīnīja 2019. gada 14. decembrī iedzīšanas sacensībās Hohfilcenē ieņemot trešo vietu. 2020. gada Pasaules čempionātā Antholcā izcīnīja četras medaļas, kļūstot par pasaules čempionu iedzīšanā un stafetē, kā arī iegūstot bronzu 1+1 jauktajā stafetē un 15 km distancē ar kopēju startu. 2021. gada Pasaules čempionātā Pokļukā pēc trešās vietas sprintā vēlreiz kļuva par pasaules čempionu iedzīšanā. 2022. gada ziemas olimpiskajās spēlēs izcīnīja divas sudraba medaļas — jauktajā un vīriešu stafetē. «Johannes Thingnes Boe cruises to Hochfilzen Pursuit win». biathlonworld.com (angļu). 2019. gada 14. decembris. Skatīts: 2021. gada 14. februārī. Vikikrātuvē par šo tēmu ir pieejami multivides faili. Skatīt: Emiljēns Žaklēns. Olympedia profils (angliski) The Sport.org profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski)