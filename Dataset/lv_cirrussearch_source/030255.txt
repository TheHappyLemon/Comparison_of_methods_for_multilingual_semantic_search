AS Latvijas kuģniecība bija Latvijā reģistrēts kuģniecības uzņēmums. Galvenais birojs atradās Rīgā. Uzņēmums tika dibināts 1991. gadā. 2019. gada 16. decembrī tas tika apvienots ar Ventspils nafta, kas savukārt pārdēvēts par Latvijas kuģniecība. Uzņēmuma pamatdarbība bija naftas produktu, ķīmisko vielu un naftas pārvadāšana. Kuģniecībai piederēja 17 tankkuģu flote. Par uzņēmuma dibināšanas datumu tiek uzskatīts 1940. gada 29. oktobris, kad ar PSRS Tautas komisāru padomes lēmumu tika izveidota Latvijas Valsts jūras kuģniecība. Tās flotē bija 54 kuģi. Pēc kara Latvijas Valsts jūras kuģniecības rīcībā bija tikai astoņi kuģi. 1950. gadu beigās sākās flotes atjaunošana ar jauniem kuģiem. 1961. gadā darbu sāka Ventspils ostas naftas bāze, līdz ar to kuģniecība sāka specializēties uz naftas pārvadājumiem. Flote tika papildināta ar tankkuģiem, refrižeratoriem, gāzvedējiem, konteineru pārvadātājiem. 1980. gados kuģu skaits sasniedza 100; 90 % no pārvadājumiem bija nafta un naftas produkti, ķīmiskās vielas un sašķidrināta gāze. 1991. gada 29. augustā dibināts valsts uzņēmums AS Latvijas kuģniecība, kurā no bijušās PSRS tirdzniecības flotes pārgāja 87 kuģi, galvenokārt naftas un ķīmisko vielu pārvadāšanai. Par uzņēmuma vadītāju kļuva P. Avotiņš. 1996. gadā Latvijas kuģniecība tika nodota privatizācijai. 1998. gada par uzņēmuma prezidentu kļuva A. Kļaviņš. 2002. gada 5. jūnijā Latvijas kuģniecība kļuva par publisku akciju sabiedrību. 26. jūnijā izsolē Rīgas Fondu biržā 49,94 % Latvijas kuģniecība kapitāldaļu iegādājas Ventspils nafta. 2004. gadā iegādāti trīs gandrīz jauni tankkuģi un pasūtīti 14 vidēja izmēra tankkuģi Horvātijas un Korejas kuģu būvētavās. 2007. gadā Korejā pasūtīti vēl četri vidēja izmēra tankkuģi. 2008. gadā Latvijas kuģniecība flote bija papildināta ar 14 jauniem kuģiem. 2011. gadā no Korejas kuģu būvētavas Hyundai Mipo Dockyard Co. Ltd. saņemti divi tankkuģi. 2016. gadā Latvijas kuģniecība strādāja ar 21,156 miljoniem eiro zaudējumiem. 2017. gada jūnijā Latvijas kuģniecība meitas uzņēmums SIA LASCO Investment pārdeva Preses nams ēku SIA PN Project, kuru pārvalda Lietuvas nekustamā īpašuma un privātā kapitāla sabiedrība Lords LB Asset Management. 2017. gada 14. jūnijā Vitol grupas uzņēmums Vitol Netherlands B.V. no Igaunijas fonda OÜ Fondo H Estonia nopirka 19,62 % Latvijas kuģniecība akciju. Nākamajā dienā Vitol grupā ietilpstošā Ventspils nafta nodeva Vitol Netherlands B.V. tai piederošās Latvijas kuģniecība 49,94 % akcijas. 29. jūnijā Latvijas Finanšu un kapitāla tirgus komisija saņēma Vitol Netherlands B.V. iesniegumu atļaujas saņemšanai par Latvijas kuģniecība obligātā akciju atpirkšanas piedāvājuma izteikšanu. Vitol tajā brīdī piederēja 70,75 % Latvijas kuģniecība kapitāldaļu, bet Valsts sociālās apdrošināšanas aģentūrai — 10,00 %. 25. jūlijā Latvijas kuģniecība par 4,2 miljoniem eiro pārdeva savu biroja ēku Rīgā Elizabetes ielā 1 Apvienotajiem Arābu Emirātiem, kas to izmantos vēstniecības vajadzībām. LK birojs līdz 2018. gadam pārcelsies uz Place Eleven ēku Sporta ielā 11. 15. augustā noslēdzās Vitol Netherlands B.V. izteiktais Latvijas kuģniecība akciju obligātais atpirkšanas piedāvājums; pēc tā Vitol piederēja 90,79 % kapitāldaļu. 26. oktobrī Latvijas kuģniecība akcionāri ārkārtas sapulcē nolēma palielināt pamatkapitālu līdz 180 miljoniem eiro, emitējot 400 miljonus jaunas B kategorijas vārda akcijas. Pamatkapitāla palielināšana pabeigta 8. decembrī; Vitol Netherlands B.V. līdzdalība LK palielinājās līdz 97,05 %. 20. decembrī akcionāri lēma pārtraukt kotēt biržā Latvijas kuģniecība akcijas. 2018. gada 26. janvārī Finanšu un kapitāla tirgus komisija atļāva Vitol Netherlands B.V. veikt Latvijas kuģniecība galīgo akciju atpirkšanu. 13. februārī pārtraukta Latvijas kuģniecība akciju kotēšana biržā NASDAQ OMX Riga. 2018. gada februārī Latvijas kuģniecība meitas uzņēmums SIA LSC Shipmanagement, kas veica tankkuģu tehniskajā pārraudzību, pārdēvēts par SIA LSC. 2018. gada maijā Latvijas kuģniecība meitas uzņēmums SIA LASCO Investment pārgāja Ventspils nafta īpašumā. 20. jūnijā par SIA LSC īpašnieku kļuva Vitol Netherlands B.V. 2019. gada 16. decembrī "Latvijas kuģniecība" tika pievienots uzņēmumam Ventspils nafta, kas savukārt tika pārdēvēts par Latvijas kuģniecība. Meitas uzņēmumi: Latmar Holdings Corporation (100 %, reģistrēts Libērijā), bija SIA LSC Shipmanagement pārvaldītājsabiedrība LSC Holdings Limited, apvieno Māršala salās reģistrētas 14 viena kuģa sabiedrības Arctic Holding Corporation, apvieno Māršala salās reģistrētas 2 viena kuģa sabiedrības Agrākie meitas un asociētie uzņēmumi: SIA LSC (100 %; līdz 2018. gada februārim SIA LSC Shipmanagement), veic kuģu tehnisko vadību un nodrošina kuģu ekspluatāciju, piedāvā konsultācijas, kā arī komplektē kuģu apkalpes SIA LASCO Investment (100 %, līdz 2018. gada maijam), nekustamo īpašumu pārvaldītājs Santomar Holdings Company Ltd., Kiprā reģistrēta neaktīva investīciju holdinga sabiedrība SIA Futbola klubs "Ventspils" (23,06 %; līdz 2015. gada februārim), FK Ventspils SIA Via Una (45,45 %; līdz 2014. gadam), poliklīnika Rīgā SIA LSC Marine Training (līdz 2013. gadam), jūrnieku mācību centrs 'Latvijas Kuģniecības' provizoriskie zaudējumi pērn sasniedz 21,156 miljonus eiro LETA, 24. februāris 2017 «Par 16,8 miljoniem eiro pārdots Preses nams». Dienas Bizness. 2017. gada 27. jūnijā. Skatīts: 2017. gada 27. jūnijā. "Ventspils nafta" pārvedusi tai piederošos 49,94% "Latvijas kuģniecības" akciju uz "Vitol Netherlands B.V." LETA, 2017. gada 15. jūnijā Par akciju sabiedrības "LATVIJAS KUĢNIECĪBA" akciju atpirkšanas piedāvājuma iesniegumu Arhivēts 2017. gada 5. jūlijā, Wayback Machine vietnē. Finanšu un kapitāla tirgus komisija, 30.06.2017. “Latvijas kuģniecība” pārdod savu biroja ēku Elizabetes ielā 1 Arhivēts 2017. gada 31. jūlijā, Wayback Machine vietnē. Latvijas kuģniecība, 2017. gada 26. jūlijā Par nozīmīgas līdzdalības iegūšanu[novecojusi saite] Latvijas kuģniecība, 2017. gada 11. decembrī Akciju sabiedrības “LATVIJAS KUĢNIECĪBA” 2017. gada 20. decembra ārkārtas akcionāru sapulces LĒMUMI Arhivēts 2018. gada 28. janvārī, Wayback Machine vietnē. LATVIJAS KUĢNIECĪBA, 2017. gada 20. decembrī “Ventspils naftai” pievienos “LASCO Investment” Klientu portfelis, 20.08.2018 «2014. gada finanšu pārskats». Arhivēts no oriģināla, laiks: 2015. gada 2. oktobrī. Skatīts: 2015. gada 3. septembrī. Par Futbola kluba Ventspils daļu pārdošanu Arhivēts 2016. gada 4. martā, Wayback Machine vietnē. LK, 2015. gada 20. februārī 'Latvijas kuģniecība' pārdevusi meitas kompāniju 'LSC Marine Training' DELFI, 2013. gada 5. jūlijs Latvijas kuģniecība LSC Shipmanagement