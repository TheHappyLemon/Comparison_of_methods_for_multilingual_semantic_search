Anna Hāna (angļu: Anna Hahn; dzimusi 1976. gada 15. jūnijā Rīgā) ir Latvijā dzimusi ASV šahiste, starptautiskā meistare. Mācījusies Šimona Dubnova Rīgas ebreju vidusskolā. Anna Hāna bija labākā no Latvijas šahistēm 1992. gada Latvijas sieviešu atklātajā šaha čempionātā, tādējādi kļūstot par Latvijas čempioni šahā. Tajā pat gadā viņa pārstāvēja Latviju sieviešu šaha olimpiādē Manilā, izcīnot augsto 4. vietu pie rezerves galdiņa. Pēc pārcelšanās uz patstāvīgu dzīvi ASV 1993. gadā viņa ieguva 2. vietu Pasaules jauniešu čempionātā, bet 1995. gadā saņēma starptautiskās meistares titulu. 2000. gadā ASV izlases sastāvā piedalījās sieviešu šaha olimpiādē Stambulā. Pēdējais lielais Annas Hānas panākums bija uzvara 2003. gada ASV sieviešu šaha čempionātā Sietlā. 1998. gadā Anna Hāna pabeidza Pensilvānijas universitāti finanšu un datorzinātņu jomā. Vēlākajos gados ir strādājusi dažādās tirdzniecības kompānijās Ņujorkā. 1992. gadā 1. vieta Latvijas sieviešu šaha čempionātā. 1992. gadā pārstāvējusi Latvijas sieviešu izlasi 30. šaha olimpiādē Manilā pie rezerves galdiņa (+6, =4, -1). 1993. gadā 2. vieta Pasaules jauniešu šaha čempionātā. 2003. gadā 1. vieta ASV sieviešu šaha čempionātā. «Šimona Dubnova Rīgas ebreju vidusskola - Latvijas Ebreju kopiena». Arhivēts no oriģināla, laiks: 2019. gada 23. februārī. OlimpBase :: 30th Chess Olympiad (women), Manila 1992, Latvia Anna Hāna šahista profils vietnē FIDE.com Anna Hāna šahista profils vietnē chessgames.com Anna Hāna šahista profils vietnē olimpbase.org