1998. gada referendums par Pilsonības likumu bija viens no Latvijas referendumiem par grozījumiem Pilsonības likumā, kas noritēja 1998. gada 3. oktobrī. 1998. gada 22. jūnijā Saeimā tika pieņemti grozījumi Pilsonības likumā, kas atviegloja naturalizāciju un pieļāva pēc 1991. gadā dzimušo nepilsoņu un bezvalstnieku bērnu reģistrāciju par Latvijas pilsoņiem. Pret šiem grozījumiem iestājās vairāku labējo partiju Saeimas deputāti, un bija savākts referenduma rīkošanai nepieciešamais vēlētāju parakstu skaits. Tā paša gada 3. oktobrī, vienlaikus ar 7. Saeimas vēlēšanām, notika tautas nobalsošana, kurā ar 52,54% "pret" un 44,89% "par" balsīm grozījumi bija apstiprināti (nobalsoja 895 057 pilsoņi). Rīgā un Latgales apgabalā pārsvaru guva "pret" variants, bet ārvalstu iecirkņos, Zemgales, Kurzemes un Vidzemes apgabalos — "par". Vislielākais balsu "par" īpatsvars starp 1. līmeņa administratīvajām teritorijām bija Liepājas rajonā — 55,20% un ārvalstu iecirkņos (68,13%), "pret" — Daugavpilī (78,61%). Balsošanas rezultāti: Latvijā Arhivēts 2011. gada 22. februārī, Wayback Machine vietnē. un pa reģioniem Pilsonības likuma bez un ar grozījumiem salīdzinošā tabula