Jurijs Jakovļevs (krievu: Юрий Васильевич Яковлев, dzimis 1928. gada 25. aprīlī, miris 2013. gada 30. novembrī) bija padomju / krievu aktieris, PSRS Tautas skatuves mākslinieks, PSRS Valsts prēmijas ieguvējs. 1952. gadā absolvēja Ščukina teātra skolu un sāka darbu Jevgēņija Vahtangova teātrī, kur nostrādāja visu mūžu. Viena no viņa pirmajām lomām bija izrādē "Kas no bēdām baidās, laimīgs nekļūst". Kā kinoaktieris debitējis 1953. gadā filmā "Dižs albāņu kareivis Skanderbegs" (Великий воин Албании Скандербег). Sadarbojies ar tādiem režisoriem kā Eldars Rjazanovs, Leonīds Gaidajs, Georgijs Danelija, Ivans Pirjevs, Vladimirs Basovs un Jevgeņijs Matvejevs. Kļuva pazīstams ar lomu 1958. gada filmā "Idiots". Tēlojis tādās pazīstamās filmās kā "Huzāru balāde" (1962), "Sargies auto!" (1966), "Veči laupītāji" (1972), "Ivans Vasiļjevičs maina profesiju" (1973) "Likteņa ironija jeb Vieglu garu!" (1975) un "Kin-dza-dza" (1986). Ieskaņoja animācijas filmas un piedalījās izrādēs. «Скончался актер Юрий Яковлев». lenta.ru. Skatīts: 2019. gada 3. janvārī. «Miris leģendārais aktieris Jurijs Jakovļevs». tvnet.lv. Skatīts: 2019. gada 3. janvārī. «"Я-то знаю, что попал не в свое время"». rg.ru. Skatīts: 2019. gada 3. janvārī. Vikikrātuvē par šo tēmu ir pieejami multivides faili. Skatīt: Jurijs Jakovļevs. IMDb profils (angliski) AllMovie profils (angliski)