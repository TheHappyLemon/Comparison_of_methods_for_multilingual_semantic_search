Steisija Anna Fergusone (angļu: Stacey Ann Ferguson) (dzimusi 1975. gada 27. martā), labāk pazīstama ar savu skatuves vārdu Fergie, ir amerikāņu popmūzikas/ritmblūza dziedātāja, dziesmu autore un aktrise. Viņa ir pazīstama kā grupas The Black Eyed Peas dalībniece un arī kā solomāksliniece. Savu dziedātājas karjeru Fergusone sāka 1991. gadā kā viena no meiteņu grupas Wild Orchid dalībniecēm. Wild Orchid izdeva divus albumus, taču pēc trešā albuma pabeigšanas, kad ierakstu kompānija atteicās to izdot, Fērgija pameta grupu. 2003. gadā viņa pievienojās hiphopa grupai The Black Eyed Peas, aizstājot grupas iepriekšējo solisti Kimu Hilu. Fergusone kopā ar grupu ierakstīja 5 dziesmas, līdz tika pieņemta kā pastāvīga dalībniece. 2003. gadā grupa ieguva starptautisku popularitāti ar savu albumu Elephunk un tā dziesmām "Where Is The Love?" un "Shut Up". Albums tika pārdots gandrīz 7 miljonos eksemplāru pasaulē. Nākamais The Black Eyed Peas albums, 2005. gada Monkey Business, guva vēl lielākus panākumus, tas tika pārdots vairāk nekā 12 miljonos eksemplāru pasaulē. Pēc diviem veiksmīgajiem albumiem kopā ar The Black Eyed Peas Fērgija nolēma uzsākt savu solokarjeru. Viņas debijas solo albums The Dutchess tika izdots 2006. gada septembrī. Arī tas guva ļoti labus panākumus, pieci albuma pirmie singli iekļuva pirmajā pieciniekā gan ASV topā, gan Apvienotajā pasaules topā. No visiem albuma singliem visveiksmīgākais bija "Big Girls Don't Cry", kas kļuva par viņas pirmo Apvienotā pasaules topa nr. 1 dziesmu, dziesma tika atzīta par 2007. gada 3. populārāko pasaulē. Šobrīd albums ir pārdots gandrīz 6 miljonos kopiju visā pasaulē. Turpinājās sadarbība ar The Black Eyed Peas, izdodot studijas albumus The E.N.D. (2009) and The Beginning (2010), lai arī Fērgija sāka koncertēt kopā ar savu grupu 2009. gadā. Viņas otrais soloalbums Double Dutchess tika izdots 2017. gadā. Fērgija ir filmējusies vairākās filmās, tostarp "Poseidons" (2006), "Maltuve" (2007) un "Deviņi" (2009). Viņa uzsāka arī sadarbību ar kosmētikas kompāniju Avon. 2010. gada maijā tika laistas apgrozībā viņas pirmās smaržas Outspoken un kopš tā laika izlaistas vēl četras. "Wild Orchid" (1996) "Oxygen" (1998) "Elephunk" (2003) "Monkey Business" (2005) "The E.N.D (Energy Never Dies)" (2009) "The Beginning" (2010) "The Dutchess" (2006) "Double Dutchess" (2017) 2007. gada dziesmu tops Oficiālā mājaslapa Vikikrātuvē par šo tēmu ir pieejami multivides faili. Skatīt: Fergie. Encyclopædia Britannica raksts (angliski) IMDb profils (angliski) AllMovie profils (angliski)