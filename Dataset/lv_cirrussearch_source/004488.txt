Google Maps (agrāk Google Local) ir tīmekļa karšu serviss un tehnoloģija, ko bez maksas (nekomerciālai lietošanai) piedāvā Google. Uz tā balstās daudzi karšu pakalpojumi, ieskaitot Google Maps tīmekļa vietni, Google Ride Finder, Google Transit, un citas vietnes, kurās kartes tiek iekļautas, izmantojot Google Maps API. Tajā var izmantot ielu kartes, maršruta plānotāju iešanai ar kājām, braukšanai ar auto vai sabiedrisko transportu un daudzās pasaules valstīs vietējo uzņēmumu meklētāju. Atsaucoties vienu no autoriem, Larsu Rasmusenu, Google Maps ir "veids, kā ģeogrāfiski organizēt pasaules informāciju". Google Maps izmanto modificētu Merkatora projekciju, tāpēc tajā nevar attēlot reģionus pie zemes poliem. Saistītais produkts Google Earth, kas ir atsevišķa programma, izmanto ortogonālo projekciju un piedāvā visas zemeslodes aplūkošanas iespējas, ieskaitot polāros apgabalus. «Google Transit: A Great Asset to ‘Google Maps’». «What is the Google Maps API?». Australian Broadcasting Corporation. «ABC Fora- Lars Rasmussen on Inventing Google Maps». Abc.net.au. Arhivēts no oriģināla, laiks: 2010-01-16. Skatīts: 2010-01-12.