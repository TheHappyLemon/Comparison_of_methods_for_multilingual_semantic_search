Rīgas "Olimp" bija pusprofesionāla hokeja komanda, kas bāzēta Rīgā, Latvijā, un piedalījās Latvijas Virslīgas hokeja čempionātā. Komanda dibināta 2019. gadā, 2021. gadā tā izcīnīja Latvijas čempiones titulu. 2020.—21. un 2021.—22. gada sezonās komandas pilnais nosaukums bija HK Olimp/Venta 2002. Komanda tās sastāvu debijas sezonā veidoja ap pieredzējušu agrāko Latvijas hokeja izlases spēlētāju kodolu, kuru veidoja brāļi Širokovi, Georgijs Pujacs, Aleksandrs Jerofejevs. Oktobrī divas mājas spēles "Olimp" aizvadīja arī Arēnā Rīga. Regulāro sezonu komanda noslēdza pirmajā vietā, taču COVID-19 pandēmijas dēļ izslēgšanas kārtas spēles tika atceltas. Nākamajā sezonā "Olimp" izcīnīja otro vietu regulārajā sezonā, taču finālsērijā ar 4—0 pārspēja HK Zemgale vienību, izcīnot savu pirmo čempiona titulu. Par sērijas vērtīgāko spēlētāju tika atzīts pieredzējušais Miķelis Rēdlihs, kurš komandas rindām pievienojās februārī. 2022. gadā komanda pārtrauca tās darbību. Komandas kodols turpināja spēlēt Latvijas čempionātā Rīgas "Dinamo" sastāvā. Visvairāk gūto vārtu sezonā: Lauris Bajaruns un Edijs Brahmanis, 22 (2020.—21. un 2021.—22.) Visvairāk rezultatīvo piespēļu sezonā: Emīls Ezītis, 23 (2020.—21.) Visvairāk gūto punktu sezonā: Emīls Ezītis, 43 (2020.—21.) Visvairāk soda minūšu sezonā: Kristiāns Zelts, 87 (2021.—22.) Visvairāk gūto punktu sezonā, starp aizsargiem: Georgijs Pujacs un Maksims Širokovs, 27 (2020.—21.) Visvairāk gūto vārtu sezonā: Miķelis Rēdlihs, 6 (2020.—21.) Visvairāk rezultatīvo piespēļu sezonā: Miķelis Rēdlihs un Kirils Galoha, 6 (2020.—21.) Visvairāk gūto punktu sezonā: Miķelis Rēdlihs, 12 (2020.—21.) Visvairāk soda minūšu sezonā: Maksims Širokovs, 55 (2021.—22.) Visvairāk gūto punktu sezonā, starp aizsargiem: Georgijs Pujacs, 7 (2020.—21.) Jurijs Agureikins (2019—2020) Aigars Cipruss (2020—2021) Maksims Širokovs (2021—2022) Georgijs Pujacs (2019—2022) Eliteprospects.com profils (angliski)