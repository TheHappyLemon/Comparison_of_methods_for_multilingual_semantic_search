Bendžamins (Bens) Gordons (angļu: Benjamin (Ben) Gordon; dzimis 1983. gada 4. aprīlī Londonā, Lielbritānijā) ir profesionāls basketbolists, spēlē uzbrūkošā aizsarga pozīcijā. Pašlaik (2015) ir brīvais aģents. Šobrīd B. Gordons ir Lielbritānijas basketbola izlases dalībnieks, bet 2003. gada Panamerikas spēlēs viņš pārstāvēja ASV izlasi. 2004. gada NBA draftā viņu izraudzījās Čikāgas "Bulls" ar kopējo 3. kārtas numuru. 2010. gada 9. janvārī viņš guva desmitmiljono punktu NBA vēsturē. B. Gordons dzimis 1983. gada 4. aprīlī Londonā, bet viņa vecāk ir cēlušies no Jamaikas. Neilgi pēc dēla dzimšanas ģimene pārcēlās uz ASV un basketbolists uzauga Mauntvernonā, Ņujorkas štatā. B. Gordonam ir Lielbritānijas un ASV pilsonība. B. Gordons katru gadu rīko basketbola nometni bērniem "Five Starp Camp". Karjeras laikā viņam dotas vairākas iesaukas, populārākās no tām — "Maigais Bens" un "Madison Square Gordon". Basketbolistam arī pieder enerģijas dzēriena ražotne ar nosaukumu "BG7". Savā debijas, 2004./2005. gada sezonā Gordons vidēji spēlē guva 15,1 punktu, izcīnīja 2,6 atlēkušās bumbas un atdeva 1,9 rezultatīvas piespēles. Gordons palīdzēja "Bulls" iekļūt izslēgšanas spēļu turnīrā pirmo reizi kopš Maikla Džordana laikiem. Viņš kļuva par pirmo debitantu, kurš ieguvis labākā rezervista balvu. 2006. gada 14. aprīlī spēlē pret Vašingtonas "Wizards" B. Gordons ar 9 pēc kārtas iemestiem trīspunktu metieniem atkārtoja NBA rekordu. «NBA reaches 10 million point mark». (angliski) «ESPN Player Profile». Skatīts: 2006. gada 1. augustā. (angliski) «Ben Gordon Day Chat». Arhivēts no oriģināla, laiks: 2009. gada 11. martā. Skatīts: 2006. gada 26. augustā. (angliski) «Gordon still sippin' pretty: He has his own drink». Arhivēts no oriģināla, laiks: 2015. gada 24. septembrī. Skatīts: 2006. gada 10. decembrī. Arhivēts 2015. gada 24. septembrī, Wayback Machine vietnē. (angliski) «Gordon named NBA's 6th man». Arhivēts no oriģināla, laiks: 2008. gada 5. septembrī. Skatīts: 2006. gada 31. jūlijā. (angliski) «Gordon ties record for most 3-point FGs made without a miss». Skatīts: 2006. gada 24. decembrī. (angliski) Oficiālā mājaslapa NBA profils (angliski) Basketball Reference profils (angliski)