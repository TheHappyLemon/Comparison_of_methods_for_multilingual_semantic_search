Gregs Vitingtons (angļu: Greg Whittington; dzimis 1993. gada 17. februārī Mērilendas štatā, ASV) ir amerikāņu basketbolists, spēlē spēka uzbrucēja pozīcijā. Vienu sezonu aizvadījis Nacionālajā basketbola asociācijā (NBA), pārstāvot Denveras "Nuggets". 2024. gadā pārstāv Latvijas—Igaunijas Basketbola līgas un Latvijas Basketbola līgas (LBL) klubu VEF Rīga. Pēc juceklīgas koledžu basketbola karjeras Džordžtaunas Universitātē G. Vitingtons sāka savu profesionālo karjeru, palīdzot Sioux Falls Skyforce uzvarēt 2016. gada NBA D-Līgas čempionātā. Viņš turpināja profesionāļa karjeru Austrālijā, Japānā, Izraēlā, Turcijā, Krievijā un Spānijā. 2021. gadā viņš debitēja NBA Denveras "Nuggets" komandā, tomēr visā sezonā laukumā devās vien 4 spēlēs, tā arī negūstot punktus. 2024. gada janvārī G. Vitingtons noslēdza līgumu ar Latvijas klubu VEF Rīga. Jau februārī viņš kopā ar VEF ieguva Latvijas kausu un tika atzīts par turnīra finālspēles labāko spēlētāju. «Denver Nuggets sign Greg Whittington to two-way contract». www.nba.com (angļu). Skatīts: 2024-03-07. «Denver Nuggets sign guard Shaquille Harrison to two-way contract». www.nba.com (angļu). Skatīts: 2024-03-07. Caballero.lv, guntis. «Latvijas basketbola Užavas kausu trešo reizi iegūst ”VEF Rīga”». LBK (latviešu), 2024-02-17. Skatīts: 2024-03-07. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) RealGM Basketball profils (angliski)