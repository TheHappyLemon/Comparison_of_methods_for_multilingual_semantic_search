Mihails Antipovs (krievu: Михаил Александрович Антипов; dzimis 1997. gada 10. jūnijā Maskavā) ir Krievijas starptautiskais lielmeistars šahā (2013). Piecpadsmit gadu vecumā kļuvis par Krievijas sporta meistaru šahā. 2011. gadā uzvarējis Budapeštas starptautiskajā šaha turnīrā First Saturday un izpildījis pirmo lielmeistara normu. 2012. gadā Sarajevas izpildījis otro lielmeistara normu. 2013. gadā Rīgā starptautiskā šaha festivālā Rīgas Tehniskās universitātes Open 2013 izcīnījis 3. vietu "A" turnīrā un izpildījis trešo lielmeistara normu. Par panākumiem turnīros FIDE 2011. gadā Antipovam piešķīrusi starptautiskā meistara (IM), bet 2013. gadā - starptautiskā lielmeistara (GM) nosaukumu. Sešpadsmit gadu vecumā kļuvis par Krievijas tā brīža jaunāko šaha lielmeistaru. 2015. gadā Hantimansijskā uzvarējis Pasaules junioru šaha čempionātā U20 vecuma grupā un kvalificējies FIDE 2017. gada Pasaules šaha kausam pēc izslēgšanas sistēmas. 2020. gada septembrī uzvarējis Maskavas pilsētas šaha čempionātā. 2020. gada decembrī Maskavā pēc turnīra pirmās puses izstājies no Krievijas vīriešu šaha čempionāta superfināla, jo turnīra gaitā saslimis ar COVID-19. 2021. gada novembrī Rīgā ierindojies 46. vietā 2021. gada "FIDE Chess.com Grand Swiss" turnīrā. Ir Krievijas valsts humanitārās universitātes (Maskava) students. Riga Technical University Open 2013 - Tournament A Title Applications: Grand Master (GM) FIDE World Junior U20 Championship (Open) Чемпионат Москвы по шахматам 2020г. среди мужчин Суперфинал чемпионата России. Москва 2021 FIDE Chess.com Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)