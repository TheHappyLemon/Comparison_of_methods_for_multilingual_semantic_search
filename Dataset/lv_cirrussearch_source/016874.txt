Andrjus Pojavis (lietuviešu: Andrius Pojavis, dzimis 1983. gada 25. novembrī) ir lietuviešu popdziedātājs, kurš pārstāvēja Lietuvu 2013. gada Eirovīzijas dziesmu konkursā. Andrjus dziedāt sācis jau bērnībā, darbojies skolas rokgrupā No Hero, pēc pārcelšanās uz Viļņu darbojies arī citos muzikālajos kolektīvos. 2012. gadā izdeva savu debijas albumu Aštuoni. Singls Traukiniai, kas arī tika izdots 2012. gadā, iekļuva Lietuvas Top 20 dziesmu sarakstā. Kādu laiku dzīvo Itālijā. 2012. gada 20. decembrī Andrjus Pojavis uzvarēja Lietuvas nacionālajā finālā, gūstot augstāko novērtējumu skatītāju balsojumā, un pārstāvēja Lietuvu 2013. gada Eirovīzijas dziesmu konkursā, kas notika Malmē, Zviedrijā, ar dziesmu Something (latviešu: Kaut kas). Eirovīzijas finālā viņš ar 17 punktiem ierindojās 22. vietā. «Andrius Pojavis to represent Lithuania in Malmö» Andrius Pojavis — ReverbNation «Lietuvos atstovu „Eurovizijoje“ tapo keistuolis scenos naujokas Andrius Pojavis». Arhivēts no oriģināla, laiks: 2013. gada 1. janvārī. Skatīts: 2012. gada 24. decembrī. Teksts " 15min.lt " ignorēts