57. ziemeļu paralēle ir paralēle, kas atrodas +57° platumā uz ziemeļiem no ekvatora. Tas šķērso Eiropas un Āzijas ziemeļu daļas, Kluso okeānu, Ziemeļameriku un Atlantijas okeānu. Vienīgā galvaspilsēta, kuru šķērso ziemeļu 57. paralēle, ir Rīga, tādēļ to reizēm dēvē par Rīgas paralēli. Uz šīs paralēles vasaras saulgriežos Saule ir redzama 17 stundas un 53 minūtes, bet ziemas saulgriežos 6 stundas un 43 minūtes. No aprīļa līdz augustam ir gan rītausmas, gan saulrieta krēslas stundas, bet vasaras saulgriežu laikā krēsla novērojama visas nakts garumā. Dānijas ziemeļdaļa (Ziemeļjitlandes sala) Zviedrijas dienviddaļa (Hallandes, Jenšēpingas, Krūnuberjas, Kalmaras un Gotlandes lēnes) Latvija (Ventspils novads, Kuldīgas novads, Tukuma novads, Rīga, Ropažu novads, Siguldas novads, Cēsu novads, Madonas novads, Gulbenes novads, Balvu novads) Krievijas Federācija (Pleskavas apgabals, Novgorodas apgabals, Tveras apgabals, Jaroslavļas apgabals, Ivanovas apgabals, Ņižņijnovgorodas apgabals, Kirovas apgabals, Mariela, Udmurtija, Permas novads, Sverdlovskas apgabals, Tjumeņas apgabals, Omskas apgabals, Novosibirskas apgabals, Tomskas apgabals, Krasnojarskas novads, Irkutskas apgabals, Jakutija, Amūras apgabals, Habarovskas novads, Kamčatka) ASV (Aļaskas štats) Kanāda (Britu Kolumbija, Alberta, Saskačevana, Manitoba, Nunavuta, Kvebeka, Ņūfaundlenda un Labradora) Apvienotā Karaliste (Skotijas ziemeļdaļa un Hebridu salas) 24. austrumu meridiāns (Rīgas meridiāns) Gan atceroties pagātni, gan atbildībā par nākotni "Latvijas Vēstnesis" Nr. 163 13.11.2001.