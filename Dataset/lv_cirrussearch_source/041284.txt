Šajā lapā apkopota informācija par medaļu kopvērtējumu 2006. gada ziemas olimpiskajās spēlēs. 2006. gada ziemas olimpiskās spēles bija 20. ziemas olimpiskās spēles, kas notika Turīnā, Itālijā, no 2006. gada 10. līdz 26. februārim. Kopumā olimpiskajās spēlēs piedalījās 2508 sportisti, kas pārstāvēja 80 Nacionālās Olimpiskās komitejas. Kopumā tika sadalīti 84 medaļu komplekti 15 sporta veidos. 2006. gada olimpiskajās spēlēs vismaz vienu medaļu izcīnīja 26 valstis, tai skaitā 18 valstis izcīnīja vismaz vienu zelta medaļu. Medaļu tabula tiek veidota par primāro kritēriju ņemot vērā izcīnīto zelta medaļu skaitu, pēc tam tiek ņemts vērā valsts sportistu izcīnīto sudraba medaļu un bronzas medaļu skaits. Ja visu trīs kalumu medaļu skaits vairākām valstīm ir vienāds, tad tās dala vienu vietu medaļu kopvērtējuma tabulā. Krievijas biatlonistei Olgai Piļovai pozitīvu dopinga analīžu rezultātu dēļ tika atņemta sudraba medaļa biatlonā. Tā tika piešķirta vācietei Martinai Glagovai, bet bronzas medaļa tika krievu sportistei Albīnai Ahatovai.      Mājinieki      Latvija 2006. gada ziemas olimpiskās spēles 2006. gada ziemas olimpisko spēļu komandu vērtējums Latvija 2006. gada ziemas olimpiskajās spēlēs