"Tintiņa piedzīvojumi: Vienradža noslēpums" (angļu: The Adventures of Tintin, ārpus Ziemeļamerikas zināma arī kā angļu: The Adventures of Tintin: The Secret of the Unicorn) ir 2011. gada piedzīvojumu animācijas filma, kas balstīta uz beļģu komiksu mākslinieka Eržē (Žoržs Remī) tāda paša nosaukuma komiksiem. Filmas režisors un viens no producentiem ir Stīvens Spīlbergs. Galvenās lomas ierunājuši Džeimijs Bells, Endijs Serkiss, Denjels Kreigs, Niks Frosts, Saimons Pegs, Daniels Mejss, Tobijs Džounss, Makenzijs Krūks un Geds Elmalehs. Filmas pirmizrāde notika 2011. gada 23. oktobrī Briselē un Parīzē. Animācijas filma ieguva Zelta globusa balvu nominācijā "Labākā animācijas pilnmetrāžas filma", kļūstot par pirmo ne Pixar animācijas filmu, kas ieguvusi Zelta globusa balvu šajā nominācijā. Komponists Džons Viljamss par savu darbu filmā tika nominēts Amerikas Kinoakadēmijas balvai kategorijā "Labākā oriģinālmūzika", kur tā zaudēja filmai "Mākslinieks". Tāpat animācijas filma tika nominēta sešām Saturna balvām. Filmā Tintiņš no kāda tirgotāja nopērk kuģa modeli. Viņš to aiznes mājās, taču kuģim nolūst masts, un Tintiņš tā iekšienē atrod senu pergamentu, kas vēsta par kādu nogrimušu kuģi ar dārgumiem. Tai pat laikā vēl vairāki citi kolekcionāri ir ieinteresēti iegūt senos pergamentus, lai tos saliekot kopā atklātos nogrimušā kuģa "Vienradzis" koordinātes, jo leģenda vēsta, ka kuģī esot bijusi slepena dārgumu krava. «The Adventures of Tintin - The Secret of the Unicorn». Britu filmu klasifikācijas padome. Arhivēts no oriģināla, laiks: 2020. gada 9. augustā. Skatīts: 2019. gada 16. februāris. «The Adventures of Tintin (2011)». Box Office Mojo (Amazon.com). Skatīts: 2019. gada 16. februāris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)