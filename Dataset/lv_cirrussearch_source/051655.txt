Lifija (angļu: River Liffey, īru: An Life) ir 125 kilometrus gara upe Īrijā, kas tek caur valsts galvaspilsētu Dublinu. Iztece pie Kipura kalna Viklovas kalnos. Iesākumā tek rietumu virzienā, prom no jūras. Pie Ņūbridžas pagriežas uz ziemeļaustrumiem, tuvojoties Dublinai, pamazām pagriežas uz austrumiem. Upē ierīkotas 3 HES. Dublinā pār upi uzcelti kopskaitā 24 tilti. Lifijas krastos atrodas Ballimorjūstasa, Kilkallena, Ņūbridža, Kleina, Selbridža, Leikslipa un Dublina. Vikikrātuvē par šo tēmu ir pieejami multivides faili. Skatīt: Lifija. Encyclopædia Britannica raksts (angliski)