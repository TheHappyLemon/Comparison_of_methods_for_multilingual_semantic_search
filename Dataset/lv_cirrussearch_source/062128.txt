Lagodehi (gruzīnu: ლაგოდეხი) ir pilsēta Gruzijā, Kahetijas mharē, Lagodehi municipalitātes centrs. Izvietojusies valsts ziemeļaustrumos Alazani ielejas austrumu malā Lielā Kaukāza grēdas dienvidu pakājē pie pašas Azerbaidžānas robežas 165 km no valsts galvaspilsētas Tbilisi. Dibināta 8. gadsimtā kā Lakuasti cietoksnis pēc erimstavara Arčila I rīkojuma. 9.—10. gadsimtā līdzās cietoksnim uzbūvēta bazilika un klosteris. Pēc Persijas Abāsa I karaspēka iebrukuma 1610. gados apmetne nopostīta. 1830. gadā ierīkots Lagodehi karaspēka atbalsta punkts un garnizona pilsētiņa ar pulka štābu. 1857. gadā reorganizēta par civilo apmetni. 1912. gadā ziemeļos no Lagodehi izveidots Lagodehi rezervāts. No 1930. gada rajona centrs. Pilsētas statuss no 1964. gada. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 410. lpp. Vikikrātuvē par šo tēmu ir pieejami multivides faili. Skatīt: Lagodehi.