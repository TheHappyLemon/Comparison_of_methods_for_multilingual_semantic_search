Arhangeļskas guberņa bija Krievijas administratīvi teritoriālā vienība, kas izveidota 1708. gadā kā Arhangelogorodas (Erceņģeļa pilsētas) guberņa (Архангелогоро́дская губе́рния) un likvidēta 1929. gadā. 1903. gadā guberņas teritorija bija 842 531 km2 ar 0,376 miljoniem iedzīvotāju. Mūsdienās guberņas teritorijā atrodas ne tikai Arhangeļskas apgabals un Ņencu autonomais apvidus, bet arī Murmanskas apgabals, Karēlijas un Komi Republikas ziemeļu daļas. Arhangelogorodas guberņu izveidoja 1708. gadā pēc Pētera I īstenotās Krievijas caristes administratīvās reformas kopā ar Ingrijas, Kijivas, Maskavas, Smoļenskas, Kazaņas, Azovas un Sibīrijas guberņām. 1719. gadā guberņu sadalīja Arhangelogorodas, Vologdas, Galičas un Ustjugas provincēs. 1775. gadā guberņu sadalīja 18 apriņķos. 1780. gadā to iekļāva Vologdas vietniecības sastāvā kā Arhangeļskas apgabalu, kuru 1784. gadā pārveidoja par vietniecību ar 7 apriņķiem, bet 1796. gadā par guberņu ar 8 apriņķiem. <gallery> History of Russia, 1682-1762.jpg|Erceņģeļa pilsētas (Arhangelogorodas) guberņa (3) pēc Pētera I administratīvās reformas (1708) Map of Arkhangelsk Namestnichestvo 1792 (small atlas).jpg|Arhangeļskas vietniecība ar 12 apriņķiem (1792) Atlas of Russian Empire (1800). Arkhangelsk governorate.jpg|Arhangeļskas guberņa ar 9 apriņķiem (1800) Arkhangelsk Governorate 1824.jpg|Arhangeļskas guberņa (1824) Arkhangelsk Governorate (1913).png|Arhangeļskas guberņa (1913) Vikikrātuvē par šo tēmu ir pieejami multivides faili. Skatīt: Arhangeļskas guberņa. Krievijas Lielās enciklopēdijas raksts (krieviski)