"Ātrā palīdzība" (angļu: Ambulance) ir 2022. gada ASV spraiga sižeta trillera filma, kuras režisors ir Maikls Bejs. Filma veidota pēc 2005. gada tāda paša nosaukuma Dānijas filmas motīviem. Galvenās lomas atveidojuši Džeiks Jillenhols, Jahja Abduls-Matīns II, Eisa Gonsalesa. Sižets vēstī par diviem banku laupītājiem, kas nolaupa ātrās palīdzības automašīnu un sagūsta divus neatliekamās palīdzības sniedzējus par ķīlniekiem. Par filmas veidošanu paziņoja 2015. gadā, bet pēc vairākām izmaiņām veidošanas procesā, pagāja vairāki gadi līdz filmēšanas sākumam. 2020. gadā COVID-19 pandēmijas ierobežojumi aizkavēja Beja plānus citas filmas režisēšanai un viņš piekrita režisēt šo filmu. Filmēšana norisinājās pandēmijas uzliesmojuma vidū Losandželosas centrā. Filmas pirmizrāde Latvijā notika 2022. gada 17. martā, bet ASV kinoteātros to demonstrēja tikai no 8. aprīļa. Filmas izplatītājs ir Universal Pictures. Filmai ir slikti pasaules kases ieņēmumi, tā ir nopelnījusi vairāk nekā 51 miljonu ASV dolāru pie 40 miljonu budžeta, un saņēmusi dažādas kritiķu atsauksmes. Kamēr tiek kritizēts filmas sižets, slavēta tiek Beja režija, īpaši izceļot spraigā sižeta ainas, par kurām vairāki kritiķi izteikušies, ka Bejs atguvis savu veco formu. «Ambulance (15)». BBFC. Skatīts: 2022. gada 20. marts. «Ambulance». Box Office Mojo. Skatīts: 2022. gada 4. jūnijā. Josh Weiss. «Ambulance reviews hail a throwback to '90s-era action with Michael Bay's best movie in years». Syfy Wire, 2022. gada 6. aprīlis. Skatīts: 2022. gada 16. maijs. IMDb profils (angliski) Metacritic profils (angliski) Rotten Tomatoes profils (angliski)