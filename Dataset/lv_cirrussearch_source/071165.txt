"Krauklis" (angļu: The Crow) ir 1994. gada ASV mistiska supervaroņu filma, kuras režisors ir Alekss Projass, bet scenārija autori — Deivids Dž. Šou un Džons Šērlijs. Filmas sižets veidots pēc 1989. gadā izdotās tāda paša nosaukuma komiksu sērijas, kuras autors ir Džeimss O'Bārs. Filma ir par mūziķi Ēriku Dreivenu, kurš ir augšāmcēlies no mirušajiem, lai atriebtos dedzinātāju bandai, kas nogalināja Ēriku un viņa līgavu. Filmas uzņemšanas laikā notika incidents, kurā gāja bojā galvenās lomas atveidotājs Brendons Lī. Tā kā pirms Lī nāves uzņēma lielāku daļu ainu ar viņa piedalīšanos, filmu pabeidza pārrakstot scenāriju, kā arī izmantojot dublierus, kaskadierus un digitālos efektus. Pēc Lī nāves Paramount Pictures atteicās no filmas izplatīšanas un tiesības pārņēma Miramax Films, kas pārraudzīja filmas pabeigšanu. Filma veltīta Brendonam Lī un viņa līgavai Elīzai Hatonei. Filmas pirmizrāde ASV notika 1994. gada 13. maijā. Tā saņēma pozitīvas kritiķu atsauksmes un nopelnīja 94 miljonus ASV dolāru pie 23 miljonu liela budžeta, iegūstot kulta filmas statusu. Filmai izdoti vairāki turpinājumi — The Crow: City of Angels (1996), The Crow: Salvation (2000) un The Crow: Wicked Prayer (2005), bet tiem neizdevās sasniegt oriģinālās filmas panākumus. Brendons Lī attēlo Ēriku Dreivenu / Kraukli Sofija Šiniāsa attēlo Šelliju, Ērika līgavu Rošela Deivisa attēlo Sāru, Šellijas draudzeni Ērnijs Hadsons attēlo kārtībnieku Derilu Albertu Maikls Vinkots attēlo Top Dolāru, dedzinātāju bandas līderi Bai Linga attēlo Miku, Top Dolāra pusmāsu Anna Levaina attēlo Dārlu, Sāras māti Deivids Patriks Kelijs attēlo Tībērdu, bandītu Eindžels Deivids attēlo Skenku, bandītu Lourenss Meisons attēlo Tintiņu, bandītu Maikls Massī attēlo Fanboju, bandītu Tonijs Tods attēlo Grengu Džons Polito attēlo Gideonu, lombarda īpašnieku Bills Reimonds attēlo Mikiju Maikls Rodrigezs attēlo detektīvu Toresu Rebecca Ascher-Walsh. «The Crow cast deals with Brandon's Lee death». Entertainment Weekly (angļu). Time Inc., 1994. gada 13. maijā. Arhivēts no oriģināla, laiks: 2011. gada 6. jūnijā. Skatīts: 2024. gada 3. februārī. Tim Robey. «Brandon Lee, Michael Massee and the ‘curse’ of The Crow» (angļu). The Daily Telegraph, 2016. gada 27. oktobrī. Skatīts: 2024. gada 3. februārī. «The Crow. Critic reviews». Rotten Tomatoes. Fandango Media. Skatīts: 2024. gada 3. februārī. «Content International's Film Library». Content International. Arhivēts no oriģināla, laiks: 2008. gada 7. aprīlī. Skatīts: 2024. gada 4. februārī. IMDb profils (angliski) AllMovie profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)