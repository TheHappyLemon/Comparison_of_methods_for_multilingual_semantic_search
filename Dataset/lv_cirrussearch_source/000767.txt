Mārtiņš Rubenis (dzimis 1978. gada 26. septembrī Rīgā) ir bijušais latviešu kamaniņu braucējs, šobrīd kamaniņu braukšanas treneris un inženieris-mehāniķis. Pirmais sportists neatkarīgās Latvijas sporta vēsturē, kas izcīnījis medaļu ziemas olimpiskajās spēlēs (bronza 2006. gadā Turīnā), vēl ir izcīnījis bronzu Latvijas komandas sastāvā 2014. gada ziemas olimpiskajās spēlēs komandu stafetē. M. Rubenis trenēties kamaniņu braukšanā sācis no 9 gadu vecuma, vēlāk iestājies Murjāņu sporta ģimnāzijā. Pirmā trenere bija Vera Zozuļa, olimpiskā čempione kamaniņu sportā. Vēl trenējies pie Edītes Tučas, Daces Gods-Romanovskas, Jāņa Ozoliņa, Pētera Cīmaņa, Jāņa Liepas, Mihaila Arhipova. Studējis un absolvējis Latvijas Sporta pedagoģijas akadēmiju. 1998. gadā kļuvis par Pasaules junioru čempionu. Piedalījies piecās ziemas olimpiskajās spēlēs (1998, 2002, 2006, 2010, 2014). 1998. gadā Nagano ieņēma 14. vietu, pēc četriem gadiem Soltleiksitijā nefinišēja (piedzīvoja kritienu). 2006. gada olimpiskajās spēlēs Turīnā M. Rubenis izcīnīja bronzas medaļu, kas bija pirmā medaļa neatkarīgai Latvijai ziemas olimpiskajās spēlēs. 2010. gadā Vankūverā viņš ieņēma 11. vietu, savukārt 2014. gadā Sočos individuāli izcīnīja 10. vietu. Toties komandu stafetē, kas Soču olimpiskajās spēlēs piedzīvoja debiju olimpiskajā programmā, M. Rubenis Latvijas komandas sastāvā ieguva savu otro olimpisko bronzas medaļu. Ar panākumiem startējis Pasaules čempionātos, kur izcīnījis divas sudraba un vienu bronzas medaļu, tāpat vairākas medaļas izcīnījis Eiropas čempionātos un Pasaules Kausa izcīņā. 2006. gadā saņēmis balvu kā Latvijas Gada sportists. Pēc starta 2014. gadā Soču olimpisko spēļu individuālajās sacensībās M. Rubenis paziņoja, ka pēc olimpiskajām spēlēm beidz profesionāla kamaniņu braucēja gaitas. Šobrīd strādā par Latvijas nacionālās un junioru izlases treneri, kamanu mehāniķi un inženieri-konstruktoru. M. Rubenis ir labi pazīstams arī ārpus sporta kā DJ Fotu — deju un lounge mūzikas dīdžejs. Tāpat viņš ir zināms kā sabiedriski aktīvs cilvēks ar savu pastāvīgu viedokli sabiedrībai būtiskos jautājumos, piedalījies starptautiskās akcijās par cilvēktiesību ievērošanu. Par M. Rubeni ir uzņemta Viestura Kairiša 2009. gada dokumentālā filma "Loengrīns no Varka Kru". Precējies — sieva modele, vēlāk gleznotāja Ieva Kokoreviča — pēc kāzām 2016. gadā pieņēmusi vīra uzvārdu — Ieva Rubene. Šī ir M. Rubeņa otrā laulība, pirmā sieva bija Polijas pilsone Marija. 1998. gads — Pasaules junioru čempionātā 1. vieta 1999. gads — Pasaules čempionātā 17. vieta 2000. gads — Pasaules čempionātā 11. vieta 2000. gads — Pasaules kausa kopvērtējumā 18. vieta 2001. gads — Pasaules čempionātā 29. vieta 2001. gads — Pasaules kausa kopvērtējumā 25. vieta 2002. gads — Eiropas čempionātā 15. vieta 2002. gads — Pasaules kausa kopvērtējumā 34. vieta 2003. gads — Pasaules čempionātā 2. vieta komandai 2011. gads — Pasaules čempionātā 10. vieta 2013. gads — Pasaules čempionātā 12. vieta Āzens, Dainis (2012. gada 7. februārī). "Mārtiņš Rubenis «uzlādē baterijas»". Sporta Avīze (Rīga: SIA "Mediju nams") 6 (832): 24.—33. lpp. ISSN 1691-0451. "Mārtiņa Rubeņa sirdsvieta". Sports (Rīga) 4 (229): 28.—31. lpp. 2011. gada 25. februārī. Arhivēts no oriģināla 2016. gada 4. martā. Andris Vētra. «Zelts un sudrabs Vācijai, Rubenim 11. vieta». sportacentrs.com, 2010. gada 15. februārī. Skatīts: 2010. gada 15. februārī. Andris Vētra. «Latvijai bronzas medaļas kamaniņu komandu stafetē». Sportacentrs.com, 2014. gada 13. februārī. Skatīts: 2014. gada 13. februārī. «Rubenis noslēgs sportista karjeru». Sportacentrs.com. Skatīts: 2014. gada 11. februārī. http://www.rubeneieva.com/ Rubenis apprecējies ar polieti Vakara Ziņas Cīgelers atņem Loham zeltu, Rubenim 10. vieta «Kivleniekam devītā vieta pasaules čempionātā, Rubenim 12. vieta». Sportacentrs.com. Skatīts: 2013. gada 2. februārī. Vikikrātuvē par šo tēmu ir pieejami multivides faili. Skatīt: Mārtiņš Rubenis. Olympedia profils (angliski) LOK profils The Sport.org profils (angliski) FIL profils (angliski) LOV profils[novecojusi saite]