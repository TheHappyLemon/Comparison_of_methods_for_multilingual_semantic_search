Koordinātas: 38°57′08″N 77°08′45″W﻿ / ﻿38.952255°N 77.145773°W﻿ / 38.952255; -77.145773 Kryptos ir skulptūra, kas atrodas Centrālās izlūkošanas pārvaldes (CIP) mītnē Lenglijā, Virdžīnijā, ASV. Skulptūras autors ir amerikāņu mākslinieks Džims Sanborns. Nosaukums Kryptos nāk no seno grieķu vārda, kas nozīmē "apslēpts". Kopš tās uzstādīšanas 1990. gada 3. novembrī neskaitāmi kriptologi ir centušies atšifrēt četrus šifrētos ziņojumus, kas ir attēloti uz skulptūras. Pagaidām ir atrisināti tikai trīs ziņojumi, bet ceturtais ir kļuvis par vienu no slavenākajiem neatrisinātajiem šifriem pasaulē. Skulptūra turpina interesēt gan amatieru, gan profesionālus kriptoanalītiķus, kas cenšas atšifrēt ceturto daļu. Mākslinieks līdz šim ir devis divus pavedienus šīs neatšifrētās daļas atrisināšanai. Skulptūru veido četras lielas vara plāksnes ar citiem elementiem, kas sastāv no ūdens, koksnes, augiem, sarkana un zaļa granīta, baltā kvarca un pārakmeņotas koksnes. Ievērojamākā skulptūras daļa ir S formas vara plāksne, kas atgādina attītu papīra tīstokli, uz kura vienā pusē ir uzrakstīts teksts. Visas uz plāksnes attēlotās zīmes ir latīņu alfabēta burti un vairākas jautājuma zīmes. Džims Sanborns ēkas apkārtnē arī ir novietojis arī citas skulptūras ar šifrētiem ziņojumiem, piemēram, vairākas granīta plāksnes, uz kurām novietotajās vara loksnēs ir vairākas Morzes koda ziņas. Skulptūras izveides izmaksas 1988. gadā bija 250 000 ASV dolāri (501 000 dolāru vērtībā 2016. gadā). Šifrētais teksts atrodas skulptūras kreisajā pusē. Tekstā kopumā ir 869 rakstzīmes: 865 burti un 4 jautājuma zīmes. Līdz šim atšifrētajā tekstā ir atrasti trīs kļūdaini uzrakstīti vārdi, kurus skulptūras autors speciāli ir ievietojis. Trīs burti (YAR) teksta apakšējā daļā ir vienīgās augšrakstā esošās rakstzīmes. Labās puses teksti izmanto Vigenère šifru un trešais teksts — transponēšanu. Vienā no rindiņām ir papildu burts "L", kurš nebija paredzēts sākotnējā ziņojumā. Sanborns atzinis, ka tas atrodas tur kļūdas pēc. Sanborns arī atklāja, ka skulptūra ir mīkla mīklā, kas būs atrisināma tikai pēc tam, kad visi četri šifrētā teksta fragmenti būs atšifrēti. Mākslinieks arī izteicās, ka gadījumā, ja viņš nomirs, pirms visus ziņojumus atšifrēs, būs kāds cilvēks, kas pateiks atrisinājumu. Pirmā persona, kas publiski paziņoja, ka viņš atrisinājis pirmās trīs daļas, bija Džims Gilloglijs, datorspeciālists no Kalifornijas, kas 1999. gadā atšifrēja šīs sadaļas, izmantojot datoru. Pēc Gilloglija paziņojuma CIP atklāja, ka viņu analītiķis Deivids Steins 1998. gadā arī bija atrisinājis tās pašas daļas ar zīmuli un papīru, lai gan tajā laikā viņa risinājums tika izplatīts tikai izlūkošanas kopienā. Arī Nacionālās drošības aģentūra arī apgalvoja, ka daži no viņu darbiniekiem atrisināja tās pašas trīs daļas, bet neatklāja risinātāju identitātes līdz 2000. gada martam. Viņu komanda šīs daļas atrisināja 1992. gada beigās. 2013. gadā, atbildot uz Informācijas brīvības akta pieprasījumu, Nacionālās drošības aģentūra izdeva dokumentus, kas liecināja, ka toreizējais CIP ģenerāldirektora vietnieks izaicināja viņus atrisināt Kryptos puzli. Dokumenti liecina, ka līdz 1993. gada jūnijam neliela grupa kriptoanalītiķu bija veiksmīgi atrisinājuši pirmās trīs daļas. Visos šajos mēģinājumos otrās daļas atrisinājums beidzās ar WESTIDBYROWS, bet 2005. gadā Nikola Frīdriha, datorspeciāliste no Vankūveras, Kanādā, noteica, ka viens no iespējamajiem risinājumiem ir WESTPLAYERTWO. 2006. gadā Sanborns paziņoja, ka viņš ir kļūdījies 2. daļā, un atklāja, ka pēdējā daļa ir WESTXLAYERTWO, nevis kāds no iepriekš minētajiem. Šādi risinājumi 1—3 skulptūras daļai. Vārdu kļūdas tekstā ir speciāli ievietotas. Pirmā ("K1") un otrā daļa ("K2") izmanto Vigenère šifru. Trešā daļa ("K3") izmanto transponēšanas šifru. Ceturtā daļa ("K4") izmanto līdz šim nezināmu metodi. Metode: Vigenère Atslēgvārdi: Kryptos, Palimpsest BETWEEN SUBTLE SHADING AND THE ABSENCE OF LIGHT LIES THE NUANCE OF IQLUSION Metode: Vigenère Atslēgvārdi: Kryptos, Absciss IT WAS TOTALLY INVISIBLE HOWS THAT POSSIBLE ? THEY USED THE EARTHS MAGNETIC FIELD X THE INFORMATION WAS GATHERED AND TRANSMITTED UNDERGRUUND TO AN UNKNOWN LOCATION X DOES LANGLEY KNOW ABOUT THIS ? THEY SHOULD ITS BURIED OUT THERE SOMEWHERE X WHO KNOWS THE EXACT LOCATION ? ONLY WW THIS WAS HIS LAST MESSAGE X THIRTY EIGHT DEGREES FIFTY SEVEN MINUTES SIX POINT FIVE SECONDS NORTH SEVENTY SEVEN DEGREES EIGHT MINUTES FORTY FOUR SECONDS WEST X LAYER TWO 2006. gada aprīlī Sanborns atklāja, ka kļūdaini izlaidis burtu "X" teksta beigās, kas atdala teikumus. Tekstā izteiktās koordinātas 38°57′07″N 77°08′44″W﻿ / ﻿38.951806°N 77.14556°W﻿ / 38.951806; -77.14556 norāda uz vietu aptuveni 45 metru attālumā no skulptūras atrašanās vietas. Metode: Transponēšana SLOWLY DESPARATLY SLOWLY THE REMAINS OF PASSAGE DEBRIS THAT ENCUMBERED THE LOWER PART OF THE DOORWAY WAS REMOVED WITH TREMBLING HANDS I MADE A TINY BREACH IN THE UPPER LEFT HAND CORNER AND THEN WIDENING THE HOLE A LITTLE I INSERTED THE CANDLE AND PEERED IN THE HOT AIR ESCAPING FROM THE CHAMBER CAUSED THE FLAME TO FLICKER BUT PRESENTLY DETAILS OF THE ROOM WITHIN EMERGED FROM THE MIST X CAN YOU SEE ANYTHING Q ? Teksts ir aptuvens citāts no Hovarda Kārtera atmiņām par Tutanhamona kapeņu atvēršanu 1922. gada 26. novembrī. Ziņojuma pēdējais jautājumu izteica Lords Karnarvons Kārtera grāmatā par kapeņu atvēršanu. Ceturtā daļa līdz šim nav publiski atrisināta. Komentējot 2006. gadā par savu kļūdu 2. daļā, Sanborns teica, ka atbildes uz pirmajām trīs daļām satur norādes uz ceturto sadaļu. 2010. gada novembrī, Sanborns paziņoja, ka "NYPVTT", 64.-69. burts ceturtajā daļā pēc atrisināšanas kļūst par "BERLIN". 2014. gada novembrī Sanborns deva norādi caur The New York Times, ka burti "MZFPK" (70—74) kļūst par "CLOCK" pēc atrisināšanas. Tas var būt atsauce uz seno Berlīnes pulksteni. Sanborns papildus norādīja, ka, lai atrisinātu 4. daļā, "jums labāk ienirt tajā pulkstenī", bet piebilda, ka "Berlīnē ir vairāki ļoti interesanti pulksteņi." "FAQ About Kryptos". Zetter, Kim. "Typo Confounds Kryptos Sleuths" Wired April 20, 2006 Kim Zetter. «Finally, a New Clue to Solve the CIA’s Mysterious Kryptos Sculpture», 2014. gada 20. novembris. Skatīts: 2014. gada 25. novembris. Zetter, Kim. "Questions for Kryptos' Creator," Wired (January 20, 2005). Markoff, John. «CIA's Artistic Enigma Reveals All but Final Clues». The New York Times, 1999. gada 16. jūnijs. Skatīts: 2011. gada 11. decembris. Stein, David D. (1999). "The Puzzle at CIA Headquarters: Cracking the Courtyard Crypto" (pdf). Studies in Intelligence 43 (1). Bowman, Tom. «Unlocking the secret of 'Kryptos'». The Baltimore Sun, 2000. gada 17. marts. Arhivēts no oriģināla, laiks: 2012-12-13. Skatīts: 2011. gada 11. decembris. Kim Zetter. «Documents Reveal How the NSA Cracked the Kryptos Sculpture Years Before the CIA». wired.com, 2013. gada 10. jūlijs. Jathan Sadowski. «NSA Cracked Kryptos Before the CIA. What Other Mysteries Has It Solved?». slate.com, 2013. gada 11. jūlijs. "From a radio interview on BellCoreRadio, season 1, episode 32, Barcode Brothers". Corey Lindsly. «Kryptos: The Sanborn Sculpture at CIA Headquarters». Elonka.com. Skatīts: 2011-11-12. Secrets of the Lost Symbol, pp.319—326 [1] Archived May 18, 2007, at the Wayback Machine Zetter, Kim. «Typo Confounds Kryptos Sleuths». Wired.com, 2006. gada 20. aprīlis. Skatīts: 2011-11-12. John Schwartz. «Artist releases clue to Kryptos». Nytimes.com, 2010-11-20. Skatīts: 2011-11-12. All Things Considered. «'Kryptos' Sculptor Drops New Clue In 20-Year Mystery». NPR. Skatīts: 2011-11-12. "A New Clue to 'Kryptos'". John Schwartz. «Sculptor Offers Another Clue in 24-Year-Old Mystery at C.I.A.». The New York Times, 2014. gada 20. novembris. Skatīts: 2014. gada 22. novembris. Džima Sanborna oficiālā Kryptos lapa Kryptos mājas lapa Kryptos fotogrāfijas