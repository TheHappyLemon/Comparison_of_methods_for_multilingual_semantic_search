Softbols ir komandu sporta veids, beisbolam radniecīgs sporta veids. Tomēr starp šiem diviem sporta veidiem pastāv būtiskas atšķirības, piemēram, softbolā bumbiņas ir lielākas, atšķiras arī mešanas tehnika, softbolā laukuma izmēri ir mazāki. Laukumā vienlaicīgi parasti atrodas deviņi spēlētāji no katras komandas, spēle ir iedalīta inningos (parasti septiņos). Pirmā zināmā softbola spēle tika aizvadīta 1887. gada Pateicības dienā Čikāgā, ASV. Softbols laikā no 1996. līdz 2008. gada Olimpiskajām spēlēm tika iekļauts arī šo spēļu programmās, taču pēc tam tas tika izslēgts. Šo sporta veidu starptautiski pārvalda Starptautiskā softbola federācija (International Softball Federation). Vikikrātuvē par šo tēmu ir pieejami multivides faili. Skatīt: Softbols. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Starptautiskās softbola federācijas mājaslapa (angliski)