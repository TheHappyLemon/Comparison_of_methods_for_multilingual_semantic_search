Krustaines (latīņu: Senecio) ir augu ģints kurvjziežu dzimtā. Ģints ir izplatīta gandrīz visā pasaulē. Pēc šobrīd aktuālajiem ģinšu nodalījumiem, šobrīd krustaiņu ģints satur aptuveni 1250 sugas un ir viena no lielākajām ziedaugu ģintīm. Tajā pašā laikā tā ir uzskatāma par mākslīgi sastrukturizētu, jo daudzas tajā iekļautās sugas ir polifilētiskas, bet, tā kā nav zināmas morfoloģiskas sinapomorfijas, kas noteiktu, kuras sugas pieder pie ģints vai nē, precīzs, ģenētiski apstiprināts sugu skaits nav zināms. Latvijā ir sastopamas šādas krustaiņu sugas: Ūdens krustaine (Senecio aquaticus), Purva krustaine (Senecio congestus), Upes krustaine (Senecio fluviatilis), Jēkaba krustaine (Senecio jacobaea), Krastmalas krustaine (Senecio paludosus), Meža krustaine (Senecio sylvaticus), Pavasara krustaine (Senecio vernalis), Lipīgā krustaine (Senecio viscosus). Frodin, David G. (2004). "History and Concepts of Big Plant Genera". Taxon 53 (3): 753–776. doi:10.2307/4135449. ISSN 0040-0262. Pelser, Pieter B. (2007). "An ITS Phylogeny of Tribe Senecioneae (Asteraceae) and a New Delimitation of Senecio L". Taxon 56 (4): 1077. doi:10.2307/25065905. JSTOR 25065905. «Kurvjziežu dzimta - Compositae, syn. Asteraceae - Latvijas daba». www.latvijasdaba.lv. Skatīts: 2022-03-17.