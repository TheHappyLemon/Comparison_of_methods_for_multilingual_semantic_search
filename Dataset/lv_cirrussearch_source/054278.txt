400 metri vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 14. un 15. jūlijā, Kruakatelānā, Buloņas meža teritorijā. Tajās startēja 15 sportisti no sešām valstīm. Sacensības notika divās kārtās. 14. jūlijā tika aizvadīta kvalifikācijas kārta ar trijiem priekšskrējieniem, kurā katrā startēja pa pieciem sportistiem. No katra priekšskrējiena divi labākie sportisti kvalificējās finālam. Fināla skrējiens tika aizvadīts nākamajā dienā, 15. jūlijā. Zelta medaļu, ar fināla rezultātu 49.4 sekundes, ieguva ASV sportists Maksvels Longs. Sudraba medaļu, ar fināla rezultātu 49.6 sekundes, ieguva ASV sportists Viljams Holands. Savukārt bronzas medaļu ieguva Dānijas sportists Ernsts Šulcs, kura rezultāts fināla skrējienā bija 51.5 sekundes. Pirmo reizi šajā disciplīnā bija pārstāvēta Dānija, Itālija, Norvēģija un Ungārija. Sacensību laikā divas reizes tika uzlabots olimpiskais rekords šajā disciplīnā. Pirmais, kas to izdarīja bija ASV sportists Maksvels Longs, kurš 1. priekšskrējienu veica ar rezultātu 50.4 sekundes. Dienu vēlām, 15. jūlijā, viņš pats laboja savu rekordu par vienu sekundi uz — 49.4 sekundēm. (*) — neoficiālais 440 jardu (402.34 metru) pasaules rekords 1. priekšskrējiens 2. priekšskrējiens 3. priekšskrējiens Pamatraksts: Vieglatlēti 1900. gada vasaras olimpiskajās spēlēs 400 metru sacensībās startēja 15 sportisti no 6 valstīm. Dānija, Francija, Itālija, Norvēģija un Ungārija pirmoreizi startēja šajā disciplīnā. Iekavās norādīts startējošo sportistu skaits no attiecīgās valsts.  ASV (8)  Dānija (1)  Francija (2)  Itālija (1)  Norvēģija (1)  Ungārija (2) «Athletics at the 1900 Paris Summer Games: Men's 400 metres». Sports Reference. Arhivēts no oriģināla, laiks: 2020. gada 26. septembris. Skatīts: 2020. gada 5. septembris. «Paris 1900 Athletics — 400m men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — 400 metri vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — 400 metri vīriešiem (Olympedia) (angliski) Vieglatlētika 1900. gada vasaras olimpiskajās spēlēs — 400 metri vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.