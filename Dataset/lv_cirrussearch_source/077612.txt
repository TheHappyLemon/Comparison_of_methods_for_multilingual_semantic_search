Ziemeļrietumu Teritorijas (angļu: Northwest Territories, izrunā: [nɔɹθˌwɛst ˈtʰɛɹɪtʰɔɹiz]; franču: Territoires du Nord-Ouest, izrunā: [tɛʁiˈtwaʁ dy nɔʁˈwɛst], atapasku: Denendeh, inuītu: ᓄᓇᑦᓯᐊᖅ) ir teritorija Kanādas ziemeļrietumos starp Jukonu un Nunavutu. Tās administratīvais centrs ir Jelounaifa. Iedzīvotāju skaits 2016. gadā sasniedza 44,5 tūkstošus (0,03 iedz./km2). Ziemeļrietumu Teritoriju platība ir 1 346 106 km2. Ziemeļrietumu Teritorijas, kā daļa no vecās Ziemeļrietumu teritorijas, Kanādas konfederācijā tika iekļauta 1870. gada 16. jūlijā. Pašreizējās teritorijas robežas tika izveidotas 1999. gada 1. aprīlī, kad teritorija tika sadalīta un pēc Nunavutas vienošanās austrumos izveidoja Nunavutu. Ziemeļrietumu Teritorijās ir taigas un tundras dabas zonas, ziemeļos tā kontrolē daļu no Kanādas Arktiskā arhipelāga salām. Rietumos robežojas ar Jukonu, austrumos ar Nunavutu, bet dienvidos ar trim Kanādas provincēm — Britu Kolumbiju, Albertu un Saskačevanu. Vikikrātuvē par šo tēmu ir pieejami multivides faili. Skatīt: Ziemeļrietumu Teritorijas. Encyclopædia Britannica raksts (angliski) Encyclopædia Universalis raksts (franciski)