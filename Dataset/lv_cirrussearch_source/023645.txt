Svjatohirska (ukraiņu: Святогірськ) ir pilsēta Doneckas apgabalā Ukrainas austrumos. Izvietojusies apgabala ziemeļos Siverskijdoņecas krastos, pakļauta Slovjanskas pilsētas padomei. Apdzīvoto vietu 16. gadsimtā dibināji kazaki un izbēguši zemnieki. Rakstu avotos pirmoreiz minēta 1526. gadā. 1624. gadā Siverskijdoņecas labajā krastā dibināts Svjatihorskas pareizticīgo klosteris. 18. gadsimta otrajā pusē upes pretējā krastā izveidojās sloboda Banne (Банне). 1788. gadā klosteris slēgts un tā īpašumi nodoti valstij (27 000 desetīnu zemes, ap 2000 dzimtļaužu). 1844. gadā klosteris atjaunots. 19. gadsimta beigās Bannē izveidotas vairākas ražotnes. 1903. gadā ciemā ap 500 iedzīvotāju. Padomju laikā klosteris slēgts, bet 1922. gadā tā viesnīcā izveidota dziednīca. 1927. gada kalna galā netālu no klostera uzstādīts 22 m augsts piemineklis revolucionāram Artjomam. Kopš 1938. gada pilsētciemata statuss. 1964. gadā piešķirtas pilsētas tiesības un pārdēvēta par Slovjanohirsku (Слов'яногірськ). 1992. gadā atjaunots klosteris. 2003. gadā pilsēta pārdēvēta tagadējā vārdā. Культурно-историческая справка Vikikrātuvē par šo tēmu ir pieejami multivides faili. Skatīt: Svjatohirska.