Pedro III Lielais (spāņu: Pedro el Grande, katalāņu: Pere el Gran, aragoniešu: Pero lo Gran, sicīliešu: Petru III Lu Granni; dzimis ap 1239. gadu, miris 1285. gada 11. novembrī) bija Aragonas karalis, Barselonas grāfs un Valensijas karalis no 1276. gada līdz 1285. gadam, kā arī Sicīlijas karalis no 1282. līdz 1285. gadam. 1262. gadā apprecējās ar Sicīlijas karaļa Manfrēda meitu Konstanci, ta kļūdams par Sicīlijas troņa pretendentu. Pēc Sicīlijas vakarēdiena sacelšanās 1282. gada martā ar daļu sacēlušos un gibellīnu atbalstu iebruka Sicīlijā un pievienoja to saviem īpašumiem. Pret to uzstājās Romas pāvests Martins III un gvelfi. Tika sākts Aragonas krusta karš, kurā pāvesta pusē nostājās Francijas karalis Filips III Drosmīgais kā arī Pedro III brālis, Maļorkas karalis Haime II. Karagājiena laikā 1285. gada 5. oktobrī Filips III mira, tomēr 11. novembrī mira arī Pedro III. Vikikrātuvē par šo tēmu ir pieejami multivides faili. Skatīt: Pedro III. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)