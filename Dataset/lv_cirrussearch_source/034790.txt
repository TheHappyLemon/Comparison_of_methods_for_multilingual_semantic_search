Gemini 8 jeb Gemini VIII bija ASV NASA programmas Gemini kosmosa kuģa Gemini pilotējams lidojums. Palaists 1966. gada martā. Tas veica pasaulē pirmo kosmisko aparātu saslēgšanos orbītā. Pirmoreiz ASV kosmosa kuģis piedzīvoja kritisku situāciju, kuras dēļ apkalpei bija nepieciešams nekavējoties atgriezties uz zemes. Kuģa Gemini apkalpe augšupceļā un lejupceļā: Dublieru apkalpe: Čārlzs Konrāds, komandējošais pilots Ričards Gordons, pilots Gemini 8 bija plānots trīs dienu lidojums. Ceturtajā orbītas riņķojumā tam vajadzēja saslēgties ar pasīvo mērķi Agena Target Vehicle, ar kuru kosmosa kuģim vajadzētu pietuvoties un saslēgties četras reizes. Šāds uzdevums sākotnēji bija plānots Gemini 6, bet toreiz Agena tika zaudēts nesējraķetes avārijā. Pirmās saslēgšanās laikā Deividam Skotam vajadzēja veikt divu stundu desmit minūšu iziešanu kosmosā. Tās laikā vajadzētu vairākkārt apmeklēt Agena (arī tad, kad tā atvienota). 1966. gada 16. martā 15:00:03 UTC startēja nesējraķete Atlas-Agena un orbītā ievadīja augšējo pakāpi Agena-D (GATV 5003), kura bija modificēta, lai ar to varētu saslēgties kosmosa kuģis. Gemini 8 tika palaists 1966. gada 16. martā 16:41:02 UTC ar nesējraķeti Titan II GLV no Kanaveralas zemesraga Gaisa spēku stacijas starta laukuma LC-19. Gemini 8 veica manevru sēriju un pietuvojās Agena Target Vehicle. Saslēgšanās rokas režīmā notika 16. martā 22:14 UTC. Drīz pēc tam radās problēma. Agena vadības sistēma izpildīja tās atmiņā saglabāto komandu programmu (tā izrādījās kļūdaina), pagriežot saslēgto kompleksu par 90°. Kosmonauti pamanīja griešanos un deva komandu Gemini apturēt rotāciju. Kad tā bija apturēta, griešanās atsākās no jauna. Izrādījās, ka degviela kosmosa kuģim bija palikusi 30 %. Tika nolemts atvienoties no Agena. Pēc atvienošanās bez papildu masas Gemini griešanās ātrums strauji pieauga. Tam sasniedzot vienu apgriezienu sekundē, kosmonautu skatiens izplūda un viņi varēja zaudēt samaņu. Ārmstrongs nolēma izslēgt orbītas korekcijas dzinējsistēmu un griešanās pārtraukšanai izmantot noiešanas no orbītas kontroles sistēmu. Kad Gemini bija manuāli nostabilizēts, izrādījās, ka bija iztērēti 75 % degvielas, kas paredzēta noiešanai no orbītas manevriem. Pēc tam viņi pārbaudīja katru orbītas korekcijas dzinēju, pēc kārtas tos ieslēdzot. Atklājās, ka 8. dzinējs nestrādā. Apkalpe nekavējoties sāka gatavoties nolaisties. Pēc sākotnējā plāna nolaišanās bija paredzēta pēc trim dienām Atlantijas okeānā. Šoreiz nolaišanās notika Klusajā okeānā, 1966. gada 17. martā 03:22:28 UTC. Gemini-VIII (8)Arhivēts 2012. gada 11. februārī, Wayback Machine vietnē. NASA Gemini 8 Docks with Agena Video "Gemini 8, This is Houston Flight" YouTube Gemini 8 Encyclopedia Astronautica