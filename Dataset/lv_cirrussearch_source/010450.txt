ViaSat-1 ir ASV uzņēmuma ViaSat sakaru pavadonis, sniedzot sakaru pakalpojumus ASV un Kanādas teritorijā. Kosmisko aparātu ģeostacionārajā orbītā palaida 2011. gada oktobrī. Tā kā orbitālais punkts 115,1° rietumu garuma reģistrēts Menas Salai, tad ViaSat-1 tiek uzskatīts par Menas Salas pirmo Zemes mākslīgais pavadoni. Kosmisko aparātu izgatavoja ASV uzņēmums Space Systems/Loral uz platformas 1300 bāzes. ViaSat-1 ir 72 Ka joslas raidītāji, no kuriem 63 pārklāj ASV teritoriju un Havajas, bet 9 paredzēti Kanādai. Kanādas kūļu īpašnieks ir Telesat un tos izmanto Xplornet servisam. ViaSat-1 tika palaists 2011. gada 19. oktobrī 18:48:57 UTC ar nesējraķeti Proton-M/Briz-M no Baikonuras kosmodroma. Dzinējbloks Briz-M veica dzinēju piecu iedarbināšanu shēmu. Pavadonis no Briz-M atdalījās 04:01 UTC, kad tas bija sasniedzis ģeostacionāro orbītu. Šis bija smagākais komerciālais pavadonis, kas palaists ar Proton raķeti. ViaSat-1 decembra beigās sasniedza ģeostacionāro orbītu, un tika izvietots punktā 115,1° rietumu garuma. 2012. gada 16. janvārī tas nodots ekspluatācijā. ViaSat-1 Launch Is Milestone for Isle of Man By Charles Q. Choi, Space.com, 2011-10-27 SPACE SYSTEMS/LORAL BUILT VIASAT-1 BROADBAND SATELLITE SUCCESSFULLY PERFORMS POST-LAUNCH MANEUVERS Arhivēts 2012. gada 12. maijā, Wayback Machine vietnē. Space Systems/Loral, 2011-10-20 (angliski) С Байконура запущен спутник ViaSat-1[novecojusi saite] (krieviski) Palaišanas pārskats International Launch Services (angliski) Long-awaited ViaSat-1, Touted as DSL Competitor, is in Orbit[novecojusi saite] Peter B. de Selding, Space News, 2011-10-20 (angliski) ViaSat-1 Launch ViaSat ViaSat-1 Space Systems/Loral vietnē (angliski) ViaSat-1[novecojusi saite] Gunter Dirk Krebs (angliski)