Čerņihivas guberņa (ukraiņu: Чернігівська губернія) jeb Čerņigovas guberņa (krievu: Черниговская губерния) bija Krievijas Impērijas, Ukrainas Tautas Republikas, Ukrainas Valsts un Ukrainas PSR guberņa vēsturiskajā Kreisā krasta Ukrainas reģionā, kas oficiāli izveidota 1802. gadā no Mazkrievijas guberņas ar administratīvo centru Čerņihivā. Mazkrievijas guberņu pārveidoja par Mazkrievijas ģenerālgubernatūru un tā sastāvēja no Čerņihivas guberņas, Poltavas guberņas un vēlāk Harkivas guberņas. 1897. gadā guberņas teritorija bija 52 396 km2 ar 2,298 miljoniem iedzīvotāju. Guberņa likvidēta 1925. gadā. Čerņihivas guberņas robežas aptuveni atbilst mūsdienu Čerņihivas apgabala robežām, bet tajā ietilpa arī liela daļa Ukrainas Sumu apgabala un mazākas Kijivas apgabala daļas, kā arī lielākā daļa mūsdienu Krievijas Brjanskas apgabala. Vikikrātuvē par šo tēmu ir pieejami multivides faili. Skatīt: Čerņihivas guberņa. Krievijas Lielās enciklopēdijas raksts (krieviski)