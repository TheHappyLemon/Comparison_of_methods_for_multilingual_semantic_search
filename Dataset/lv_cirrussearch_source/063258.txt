"Dārgie pīšļi" (angļu: The Lovely Bones) ir amerikāņu rakstnieces Elisas Seboldas romāns, kas izdots 2002. gadā. 2009. gadā iznāca grāmatas ekranizācija, tās režisors — Pīters Džeksons. Latviešu valodā grāmatu izdeva apgāds "Zvaigzne ABC" Dainas Grigorjevičas tulkojumā. Uzmanību! Turpmākajā tekstā var tikt atklātas nozīmīgas detaļas par grāmatas saturu! Grāmatas notikumi atstāstīti no četrpadsmitgadīgās meitenes Sjūzijas Selmonas skatu punkta, kuru 1973. gada 6. decembrī izvaroja, nogalināja un pēc tam sadalīja līķi viņas kaimiņš Džordžs Hārvijs. Uz turpmākiem gadiem Sūzija nonāk savā personīgajā paradīzē, no kuras vēro savus radus un slepkavu, domājot par viņu likteņiem. Sjūzija nespēj ietekmēt to, kas notiek uz Zemes, taču pāris reizes viņai uz īsu brīdi izdodas parādīties savas ģimenes priekšā, vienreiz tai izdevās iemiesoties savas klasesbiedrenes Rūtas Konorsas ķermenī un noskūpstīt puisi, kurā Sjūzija iemīlējās neilgi pirms nāves. Romāna sižets ir lineārs, gandrīz viss stāstījums nonāk pie tā, ka Sjūzija "no augšas" redz, kas notiek pēc viņas nāves, un komentē notiekošo, dažkārt ar īsiem ekskursiem pagātnē vai nākotnē. Sižets, sākoties ar Sjūzijas slepkavību, seko līdzi Salmonu ģimenes izjukšanai un beidzas ar bērna piedzimšanu Lindsijai, Sjūzijas jaunākajai māsai. Bez Sjūzijas Selmonu ģimenē ir tēvs Džeks, māte Ebigeila, māsa Lindsija, brālis Baklijs un vecāmāte Lina. Džeks paliek apsēsts ar meitas slepkavas meklēšanu, līdz ar ko atsvešinās no pārējiem ģimenes locekļiem un Ebigeila nolemj pamest visus un pārcelties uz citu štatu. Pirms aizbraukšanas viņai uz īsu brīdi sākās romāns ar detektīvu Leonu Fenermanu, kurš izmeklē Sjūzijas slepkavību. Pēc klejošanas pa valsti, Ebigeila apmetās Kalifornijā. Pēc strīda ar Bakliju, kurš izauga ar sajūtu, ka zaudējis visu ģimeni, Džeks piedzīvo nopietnu sirdstrieku. Lindsija pabeidza koledžu un kļuva par psihoterapeiti, viņai un viņas skolas biedram piedzima bērns. Pēc vairākiem gadiem nomira vecāmāte Lina. Sjūzijas slepkava ir Džordžs Hārvijs, 30—40 gadus vecs vīrietis, kurš kļuva par Selmonu ģimenes kaimiņu, atbraucot Noristaunas pilsētā Filadelfijas tuvumā. Hārvijs nodarbojas ar to, ka būvē leļļu mājas, kā arī nogalina un izvaro nepilngadīgās meitenes pa visu valsti. Policija tā arī nenotvēra Hārviju un viņš palika nesodīts. Arī Lindsija, noprotot, ka viņš ir slepkava, bija paspējusi ieklīst Hārvija mājā, lai atrastu pierādījumus. Hārvijs viņu pieķēra savā mājā, taču Lindsijai izdevās aizbēgt. Vēlāk Hārvijs pameta pilsētu un aizbrauca uz Ņūhempšīru, kur ar viņu notika nelaimes gadījums — Hārvijs nokrita aizā, meklējot kārtējo upuri. Vēl viens svarīgs tēls ir meitene Rūta Konorsa, kurai Sjūzija pieskārās, pametot dzīvo pasauli. Grāmatā ir daudz tēlu, katram no viņiem ir sava loma Sjūzijas Salmonas dzīvē un nāvē. Lai gan slepkavība paliek neatklāta (pēc vairākiem gadiem policija uzraka kukurūzas lauku, kur tika nogalināta meitene, un atrada pudeli ar limonādi, uz kuras bija Hārvija un Sjūzijas pirkstu nospiedumi, kas padarīja Hārviju par galveno aizdomās turamo meitenes nāvē), Sjūzija vienmēr ir visu romānu tēlu prātos. «Dārgie pīšļi». Zvaigzne ABC.