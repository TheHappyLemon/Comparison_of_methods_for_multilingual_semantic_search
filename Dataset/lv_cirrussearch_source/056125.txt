Bratalida (dāņu: Brattahlíð) bija vikinga Ērika Rudā mājvieta Grenlandes galējos dienvidos Tunulliarfikas fjorda rietumu krastā. Mūsdienās arheoloģiskais piemineklis atrodas Kasiarsukas apdzīvotajā vietā. Vieta atrodas apmēram 96 kilometrus no okeāna, tā pasargājoties no vētrām. Bratalidā Ērika Rudā pēcteči dzīvoja līdz 15. gadsimta vidum, līdz neskaidru iemeslu dēļ iznīka. 21. gadsimtā atjaunotā Thotdhildas baznīca (Þjóðhildarkirkja), iespējams, ir senākais kristiešu dievnams Amerikas kontinentā. Bratalida ir vikingu tinga vieta Grenlandē. Saglabājušās arī fermas, kapsētas un citu būvju atliekas. 2017. gadā Kujatā lauksaimniecības ainava, kas sastāv no 7 atsevišķām sastāvdaļām (to starpā arī Bratalida) iekļauta UNESCO Pasaules mantojuma objektā "Kujatā Grenlande: skandināvu un inuītu lauksaimniecība ledus vairoga malā". Vikikrātuvē par šo tēmu ir pieejami multivides faili. Skatīt: Bratalida.