Jamal-202 (Ямал-202 jeb Ямал-200 № 2; zināms arī kā Yamal-202) ir Krievijas uzņēmuma Gazprom kosmičeskije sistemy sakaru pavadonis, kas paredzēts sakaru nodrošināšanai Eiropai, Tuvajiem Austrumiem, Centrālāzijai, Dienvidāzijai un Dienvidaustrumāzijai. Palaists 2003. gada novembrī. Pavadonis izgatavots uzņēmumā RKK Energija uz platformas UKP (Universālā kosmiskā platforma) bāzes. Derīgo kravu izgatavoja Alcatel Space un Alenia Spazio. Kosmiskais aparāts apgādāts ar 18 C joslas raidītājiem. Plānotais darbības laiks ir 12 gadi. Jamal-202 tika palaists 2003. gada 24. novembrī 06:22 UTC ar nesējraķeti Proton-M/Briz-M no Baikonuras kosmodroma 81. laukuma 23. palaišanas iekārtas. Kopā ar to tika palaists pavadonis Jamal-201. Jamal-202 tika novietots ģeostacionārajā orbītā punktā 49° austrumu garuma, kur bija paredzēts izvietot pavadoni Jamal-101, bet tas bija sabojājies 1999. gadā tūlīt pēc starta. 2019. gada 19. jūlijā Jamal-202 kanāli tika pārslēgti uz Jamal-601. Yamal-202 Satellite Gazprom Space Systems (angliski) Yamal 202, 204 Gunter Dirk Krebs (angliski)