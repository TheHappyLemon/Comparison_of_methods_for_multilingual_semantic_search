Erkolē del Rio (1750) Erkolē del Rio (itāļu: Domenico Ercole del Rio; 1723—1802) bija Itālijas šahists. Viens no 18. gadsimta Itālijas šaha skolas dibinātājiem. Pēc profesijas advokāts. 1750. gadā Modēnā anonīmi publicējis savu grāmatu Sopra il giuoco degli scacchi. Osservazioni pratiche d’Anonimo autore modenese ("Par šaha spēli. Anonīma no Modēnas praktiskā pieredze."), bet 1763. gadā izdevis savu otro darbu — La guerra degli scacchi ("Šaha spēle"). Erkolē del Rio grāmatas devušas nozīmīgu ieguldījumu šaha atklātņu teorijā, tajās pirmo reizi ir pieminēta skotu atklātnē un spāņu atklātnes variants ar 3. ... a6: 1. e4 e5 2. Zf3 Zc6 3. Lb5 a6. Viņa vārdā ir nosaukts gambīts Filidora aizsardzībā: 1. e4 e5 2. Zf3 d6 3. d4 f5 4. dxe5 fxe4 5. Zg5 d5 6. e6. Tāpat Erkolē del Rio grāmatās ir atrodamas šaha galotņu pozīcijas un šaha kompozīcijas, kuras arī mūsdienās nav zaudējušas savu nozīmi. Modenese Writers: Lolli, del Rio, Ponziani Erkolē del Rio šahista profils vietnē chessgames.com Erkolē del Rio šahista kompozīcijas vietnē "Chess Problem Database Server"