Oleški (ukraiņu: Олешки) ir pilsēta Ukrainas dienvidos, Hersonas apgabala Hersonas rajonā. Atrodas Dņepras kreisajā krastā iepretī Hersonai 5 km no tās, ietilpst Hersonas aglomerācijā. Vēstures avotos pirmoreiz minēta 1084. gadā kā Kijevas Krievzemes Oļešjes tirdzniecības punkts un nocietinājums Dņepras grīvā. 1711. gadā šajā vietā pēc Čertomlikas Sečas iznīcināšanas 1709. gadā tika izveidota kazaku Oļeškovas Seča, kas pastāvēja līdz 1734. gadam. No 1802. līdz 1920. gadam Oleški (Aļoški) bija Taurijas guberņas Dņepras apriņķa centrs. 1928. gadā pārdēvēta par Cjurupinsku par godu padomju valstsvīram Aleksandram Cjurupinam. 1938. gadā piešķirts pilsētciemata statuss, no 1956. gada atkal pilsēta. 2016. gadā pilsētai atjaunots vēsturiskais nosaukums. Pilsētā attīstīta pārtikas, elektromehāniskā, tekstila rūpniecība. Smilšu ieguve. «Cjurupinska». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 139. lpp. Vikikrātuvē par šo tēmu ir pieejami multivides faili. Skatīt: Oleški.