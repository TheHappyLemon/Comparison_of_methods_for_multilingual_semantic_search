Nikolass Edvards "Niks" Keivs (angļu: Nicholas Edward "Nick" Cave; dzimis 1957. gada 22. septembrī) ir Lielbritānijā dzīvojošs austrāliešu mūziķis, komponists, autors, scenārists un aktieris, kas plašāku atpazīstamību ieguvis darbojoties ar grupu Nick Cave and the Bad Seeds un sadarbojoties ar tādiem mūziķiem kā Kailija Minoga, P. Dž. Hārvija un Šeins Makgovans. Mūziķa karjeru Keivs sāka 70. gadu sākumā, bet atpazīstamību ieguva darbojoties kā solists kopā ar austrāliešu postpankroka grupu The Boys Next Door, kas pēc pārcelšanās uz Londonu tika pārsaukta par The Birthday Party. Grupa pārstāja darboties 1983. gadā Keiva un otra grupas līdera Rolanda S. Hauarda muzikālo domstarpību dēļ. 1983. gadā, kopā ar agrāko The Birthday Party ģitāristu Miku Hārviju Niks Keivs nodibināja grupu Nick Cave and the Bad Seeds, kas sākotnēji The Birthday Party muzikālo virzienu ieveda eksperimentālākā gultnē, bet vēlāk, dažādu ietekmju, ieskaitot blūza, džeza un garāžroka, sajaukuma rezultātā pilnīgi mainīja muzikālo stilu, kas pirmo reizi redzams 1990. gada albumā The Good Son, kurā blakus agrākajam muzicēšanas stilam raksturīgām kompozīcijām atrodamas arī mierīgas klavierbalādes. 1989. gadā iznāca Keiva pirmais romāns "Un ēzelis ieraudzīja eņģeli", kas vēlāk tika izdots arī latviski. 1996. gadā grupa izdeva albumu Murder Ballads, kurā iekļauts arī duets ar Kailiju Minogu Where the Wild Roses Grow. 1997. gadā Nick Cave and the Bad Seeds izdeva ārkārtīgi veiksmīgo ierakstu The Boatman's Call, kas pilnībā sastāvēja no klavierbalādēm; albuma slavenākā dziesma ir Into My Arms, ko Keivs vēlāk izpildīja arī INXS līdera Maika Hačinsa bērēs. 2004. gadā grupa izdeva pagaidām vienīgo dubultalbumu savā karjerā - Abattoir Blues/The Lyre of Orpheus, kas kļuva par vienu no viņu veiksmīgākajiem un kritiķu atzītākajiem ierakstiem. 2006. gadā Keivs nodibināja garāžroka grupu Grinderman, kas izdeva divus veiksmīgus albumus, taču 2010. gadā tika paziņots par grupas izjukšanu. 2009. gadā tika izdota otrais Nika Keiva romāns "Banija Manro nāve", kas arī ticis izdots latviski. Jaunākais Nick Cave and the Bad Seeds albums Push the Sky Away iznāca 2013. gada 18. februārī. Door, Door (LP, 1979) Prayers on Fire (LP, 1981) Junkyard (LP, 1982) A Collection ... (CD, 1982) It's Still Living (LP, 1985) Best and Rarest (LP, 1985) Hee Haw (CD, 1988) Mutiny/The Bad Seed (CD, 1989) Hits (CD, 1992) Live 1981–82 (CD, 1999) The John Peel Sessions (CD, 2001) From Her to Eternity (1984) The Firstborn Is Dead (1985) Kicking Against the Pricks (1986) Your Funeral… My Trial (1986) Tender Prey (1988) The Good Son (1990) Henry's Dream (1992) Let Love In (1994) Murder Ballads (1996) The Boatman's Call (1997) No More Shall We Part (2001) Nocturama (2003) Abattoir Blues/The Lyre of Orpheus (2CD) (2004) Dig, Lazarus, Dig!!! (2008) Push the Sky Away (2013) Skeleton Tree (2016) Ghosteen (2019) Wild God (2024) Grinderman (2007) Grinderman 2 (2010) Dienas grāmata