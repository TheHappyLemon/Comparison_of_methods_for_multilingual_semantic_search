Alkohola reibums jeb sarunvalodā piedzeršanās ir psiholoģisks stāvoklis, kas var rasties no pārmērīgas alkoholisko dzērienu lietošanas. Reibums rodas, ja asinīs nokļūst vairāk etanola, nekā aknas to spēj pārstrādāt. Pēc alkohola reibuma parasti seko paģiru sindroms. Alkohola intoksikācija var notikt ātri un īsā laika periodā. Kad cilvēks lieto alkoholu, var pamanīt dažādus simptomus. Šie simptomi ir saistīti ar dažādiem intoksikācijas līmeņiem vai posmiem. Intoksikācijas stadijas dažādiem cilvēkiem atšķiras, jo tās ir atkarīgas no vecuma, dzimuma, svara un citiem faktoriem. Raksturīgi alkohola reibuma simptomi ir nesakarīga runa, eiforija, iespaidota līdzsvara sajūta, muskuļu koordinācijas trūkums, pietūkusi seja, organisma atūdeņošanās, vemšana, sarkanas acis, kā arī samazināta kauna sajūta un sociāli neadekvāta uzvedība. Liels etanola daudzums organismā var radīt ilgtermiņa bojājumus, komu vai pat nāvi, jo etanols nomāc centrālās nervu sistēmas darbību. «Alcohol Intoxication: Acute, Symptoms, Treatments, Signs, and More». Healthline (angļu). 2018-06-28. Skatīts: 2022-03-04. «Alkoholisms» (latviski). neslimo.lv. Vikikrātuvē par šo tēmu ir pieejami multivides faili. Skatīt: Alkohola reibums. Encyclopædia Britannica raksts (angliski)