Koordinātas: 59°47′1″N 25°01′6″E﻿ / ﻿59.78361°N 25.01833°E﻿ / 59.78361; 25.01833 Kaleva, reģistrēta kā OH-ALL, bija Junkers Ju52 modeļa pasažieru un transporta lidmašīna, kas piederēja Somijas aviokompānijai Aero OY. 1940. gada 14. jūnijā lidojumā no Tallinas uz Helsinkiem to notrieca padomju DB-3T bumbvedēji, nogalinot visus 9 lidmašīnā esošos, tai skaitā divus franču diplomātiskos kurjerus, kas veda gandrīz 120 kilogramus diplomātiskā pasta. Bo Hermansons fon Villebrands (pilots) Tauno Launis (otrais pilots) Henrijs V. Antheils (ASV diplomāts) Frederiks Martijs un Pols Longē (Francijas diplomātiskie kurjeri) Rūdolfs Kēlens Frīdrihs Vilhelms Offermans Makss Hettingers Gunvora Marija Lutsa Dažas minūtes pēc pacelšanās no Tallinas, lidmašīnai pietuvojās divi padomju DB-3T bumbvedēji un atklāja uguni. Sašautā Kaleva iekrita jūrā dažus kilometrus ziemeļaustrumos no Keri bākas. Divi piloti un septiņi pasažieri gāja bojā. Lidmašīnas notriekšanu redzēja igauņu zvejnieki, kas savās laivās savāca atliekas, tai skaitā diplomātisko pastu. Pie zvejnieku laivām iznira padomju zemūdene Šč-301 (Щ-301), kas tās pārbaudīja un konfiscēja atrasto diplomātisko pastu un ārzemju valūtu. Lidmašīnas notriekšana tiek saistīta ar padomju ieviesto gaisa un jūras blokādi, ko PSRS izvērsa pret Igauniju jau vairākas dienas pirms tās pilnīgas okupācijas 1940. gada 17. jūnijā.