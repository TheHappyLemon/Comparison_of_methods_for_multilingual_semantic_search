Vladimirs Ohotņiks (franču: Vladimir Okhotnik, krievu: Владимир Ильич Охотник; dzimis 1950. gada 28. februārī Kijivā) ir Ukrainā dzimis Francijas starptautiskais lielmeistars šahā (2011). 1975. gadā beidzis Dņepropetrovskas Valsts universitātes tehniskās fizikas fakultāti. 1979. gadā uzvarējis Ukrainas šaha čempionātā. Kopš 1980. gadu vidus regulāri piedalījies starptautiskos šaha turnīros, tajā skaitā uzvarējis vai dalījis pirmo vietu Egerā (1984, 1991), Satumarē (1987), Francijas šaha festivālā Cappelle-la-Grande Open (1988), Tapolcā (1991), Aikā (1992), Parīzē (1993), Vespremā (1997), Nansī (2004), Fillahā (2010), Olborgā (2014, 2016). Sekmīgi piedalījies senioru šaha turnīros. 2011. gadā izcīnījis 2. vietu Eiropas senioru šaha čempionātā un uzvarējis Pasaules senioru šaha čempionātā. 2015. gadā atkārtojis šo panākumu Pasaules senioru šaha čempionātā S65 vecuma grupā. Pazīstams arī kā šaha treneris. Bijis Maijas Čiburdanidzes sekundants 1981. gada mačā par pasaules čempiones titulu. Par panākumiem turnīros FIDE 1987. gadā viņam piešķīrusi starptautiskā meistara (IM), bet 2011. gadā - starptautiskā lielmeistara (GM) nosaukumu. FIDE Transfers in 2006 21st World Senior Chess Championships Concluded Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)