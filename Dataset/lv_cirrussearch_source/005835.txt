2010. gada ziemas olimpisko spēļu un 2010. gada Ziemas Paraolimpisko spēļu norises vietas izvēli organizēja Starptautiskā Olimpiskā komiteja (SOK). Sākotnēji uz šo sporta turnīru rīkošanu pieteicās 9 pilsētas, SOK no tām izvēlējās 4 pilsētas, kuras kandidēja uz spēļu rīkošanu līdz balsojumam: Vankūvera, Phjončhana, Zalcburga un Berne. Berne atsauca savu kandidatūru pēc 2002. gada septembrī notikušā referenduma, kurā Bernes iedzīvotāji bija pret Olimpisko spēļu organizēšānu. Vēl uz spēļu rīkošanu bija pieteikušās, taču SOK noraidīja Andoras la Veljas (Andora), Harbinas (Ķīna), Jakas (Spānija) un Sarajevas (Bosnija un Hercegovina) kandidatūras. Galīgais balsojums par Olimpisko spēļu norises vietu notika 115. SOK sesijas laikā Prāgā 2003. gada 2. jūlijā. Balsošana notika divās kārtās. Pirmajā kārtā balsu pārsvaru guva Phjončhana un Zalcburga saņēma vismazāko balsu skaitu, tāpēc tā izstājās no balsojuma. Pēdējā balsojuma kārtā Vankūvera saņēma 56 balsis un Phjončhana saņēma 53 balsis. Pirms Vankūvera izvirzīja savu kandidatūru spēļu rīkošanai, tai 1998. gadā bija jāsacenšās ar citām Kanādas pilsētām, kuras arī vēlējās pieteikt savu kandidatūru. Valsts iekšējā konkurencē Vankūvera apsteidza Kvebeku un Kalgari, kur jau notika 1988. gada ziemas olimpiskās spēles. Olimpisko spēļu organizēšanai Vankūvera bija pieteikusies arī iepriekš, tomēr tikai ar trešo reizi ieguva tiesības tās organizēt. Pirmo reizi Vankūvera kandidēja uz 1976. gada Olimpisko spēļu rīkošanu (tiesības tās rīkot ieguva Austrijas pilsēta Insbruka). Otro reizi Vankuvēra pretendēja uz 1980. gada Olimpisko spēļu organizēšanu, bet šoreiz piekāpās ASV pilsētai Leikplesidai. 2010. gada ziemas olimpiskās spēles Olimpisko spēļu rikotājpilsētas kandidēšanas mājaslapa (angliski) Kā Vankūvera ieguva tiesības rīkot olimpiskās spēles[novecojusi saite]