Sinta Sprudzāne (bijusi arī Sinta Ozoliņa-Kovale, dzimusi Sinta Ozoliņa 1988. gada 26. februārī Rīgā) ir latviešu vieglatlēte, šķēpa metēja. S. Sprudzānes personiskais rekords ir 64,38 m, tas tika uzstādīts 2013. gada maijā. Viņai iepriekš piederējis Latvijas rekords. Karjeras lielāko daļu trenējusies pie Valentīnas Eidukas, bet kopš 2015. gada trenējas pie Ginta Palameika. Izglītību ieguvusi Latvijas Universitātē. Bijusi precējusies ar šķēpa metēju Aināru Kovalu, laulībā dzimis dēls. 2016. gadā apprecējusies vēlreiz. 2005. gada Pasaules jaunatnes čempionātā viņa izcīnīja 25. vietu ar 39,34 m tālu metienu. 2006. gada Pasaules junioru čempionātā S. Ozoliņa ar 56,38 m tālu metienu izcīnīja 6. vietu, 2006. gada Eiropas kausa sacensībās viņa ar 53,23 m tālu metienu ierindojās 5. vietā. 2007. gadā sportiste izcīnīja sudraba medaļu Eiropas ziemas kausā (55,03 m), kā arī Eiropas junioru čempionātā Hengelo (57,01 m). 2008. gada Pekinas Olimpiskajās spēlēs S. Ozoliņa kvalifikācijā sasniedza savu un tobrīdējo Latvijas rekordu — 60,13 m. Viņa kļuva par pirmo latvieti, kas jaunās konstrukcijas šķēpu raidījusi tālāk par 60 metriem. Sacensību finālā viņa ar 58,38 m tālu metienu ierindojās 11. vietā. 2008. gada Eiropas kausā S. Ozoliņa izcīnīja sudraba medaļu ar 55,54 m tālu metienu. 2009. gada Eiropas U-23 čempionātā S. Sprudzāne izcīnīja 9. vietu (52,20 m; kvalifikācijā — 54,94 m). 2010. gada Eiropas čempionātā sportiste nekvalificējās finālsacensībām, kvalifikācijā ar 56,11 m tālu metienu paliekot 13. vietā (pirmā vieta, kas nekvalificējās finālam). 2011. gada Pasaules čempionātā viņa startēja neveiksmīgi, ar 58,15 m tālu metienu ierindojoties 18. vietā. 2012. gada Eiropas čempionātā viņa izcīnīja 6. vietu ar rezultātu 59,34 m. 2012. gada vasaras olimpiskajās spēlēs viņa kvalifikācijā ar 58,86 m tālu metienu ierindojās 20. vietā, tādējādi nekvalificējoties finālam. 2015. gada Pasaules čempionātā Pekinā izcīnīja 7. vietu ar rezultātu 62,20 m (kvalifikācijā 62,81, kas bija viņas sezonas labākais rezultāts). 2016. gada vasaras olimpiskajās spēlēs viņa kvalifikācijā ar 60,92 m tālu metienu ierindojās 14. vietā, tādējādi nekvalificējoties finālam. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 22. jūlijā. «Vienreiz jātrāpa!». Diena.lv. Skatīts: 2012. gada 19. jūlijā. «VAKARA ZIŅAS: Apprecējusies šķēpmetēja Sinta Ozoliņa». nra.lv. Skatīts: 2016. gada 4. oktobrī. Ingmārs Jurisons. «Ozoliņai - Latvijas rekords šķēpa mešanā». sportacentrs.com, 2008. gada 19. augustā. Skatīts: 2010. gada 8. martā. Ozoliņa izcīna 11. vietu Palameika tiek divpadsmitniekā, Ozoliņa-Kovala pirmā aiz strīpas Jānis Pārums. «Palameika kvalificējas finālam». sportacentrs.com, 2011. gada 1. septembrī. Skatīts: 2011. gada 1. septembrī. «Ozoliņai - Kovalai sestā vieta Eiropā, Palameika astotā». Sportacentrs.com. Skatīts: 2012. gada 30. jūnijā. «Palameika finālā, Mūze paliek pirmā aiz robežas». Sportacentrs.com. Skatīts: 2012. gada 8. augustā. Olympedia profils (angliski) LOK profils IAAF profils (angliski) Trach and Field vieglatlētes profils (angliski) IAAF Dimanta līgas profils (angliski) Latvijas vieglatlēta(-es) profils LVS profils LOV profils