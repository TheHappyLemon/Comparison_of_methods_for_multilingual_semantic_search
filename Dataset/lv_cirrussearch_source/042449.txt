Sļudjanka (krievu: Слюдянка) ir pilsēta Krievijas Federācijā, Sibīrijā, Irkutskas apgabala dienvidos pie Baikāla ezera. Sļudjankas rajona centrs. Attālums līdz apgabala centram Irkutskai — 110 km. Atrodas Austrumsibīrijā, Baikāla ezera pašā rietumu galā, ezeram piegulošās Hamardabana kalnu grēdas priekškalnēs. Pirmā nocietinātā apmetne netālu no mūsdienu Sļudjankas izveidota 1647. gadā Kultukā. Tikai 1802. gadā šeit parādījās nozīmīgāka apdzīvotā vieta, saistīta ar Apkārtbaikāla traktu. 1899. gadā, uzsākot Apkārtbaikāla dzelzceļa būvniecību, tika izveidots Sļudjankas dzelzceļnieku ciemats (no 1928. gada strādnieku ciemats, no 1936. gada — pilsēta). Sļudjanka ir nozīmīgs Transsibīrijas dzelzceļa līnijas mezgls, no kura sākas arī vēsturiskā Apkārtbaikāla dzelzceļa līnija. Apgabala nozīmes tūrisma centrs. Mūsdienās apkārtnē iegūst kaļķakmeni un marmoru, bet vēsturiski bijis nozīmīgs lazurīta un flogopīta vizlas ieguves centrs, no kā arī cēlies pilsētas nosaukums (krievu: слюда — vizla). «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Sļudjanka. Krievijas Lielās enciklopēdijas raksts (krieviski) Pilsētas mājaslapa