20 metru ātršaušana ar pistoli vīriešiem bija viena no disciplīnām šaušanas sacensībās 1900. gada vasaras olimpiskajās spēlēs, Parīzē. Sacensības tika aizvadītas 1900. gada 1. augustā, militārajā nometnē Satori, Versaļas teritorijā. Tajās startēja 6 sportisti no 2 valstīm. Šajās sacensībās startēja tikai profesionāļi un par izcīnītajām vietām ieguva naudas balvas, līdz ar to SOK šo disciplīnu nevēlas atzīt kā "olimpisko notikumu" šajās spēlēs. Visas medaļas šajā disciplīnā izcīnīja Francijas sportisti. Zelta medaļu ieguva Moriss Laruī, sudraba medaļu ― Leons Moro, bet bronzas medaļu ieguva Ežēns Balme. Sacensībās katrs šāvējs raidīja 6 šāvienus 20 metru attālumā. Mērķiem bija 10 gūšanas gredzeni. Maksimālais punktu skaits bija 60 punkti. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., 1998. 14, 176–177. lpp. ISBN 978-0-7864-4064-1. Herman De Wael. «Shooting - Men's Pistol», 2000. gada 18. decembris. Arhivēts no oriģināla, laiks: 2016-03-13. Skatīts: 2017-10-07.