Engelberts Dollfuss (vācu: Engelbert Dollfuß, dzimis 1892. gada 4. oktobrī, miris 1934. gada 25. jūlijā) bija Austrijas līderis austrofašisma periodā. Nogalināts nacistu puča laikā. Būdams mežu un lauksaimniecības ministrs no konservatīvās Austrijas Kristīgi sociālās partijas, Dolfuss 1932. gadā tika iecelts par Austrijas federālo kancleru. 1933. gada sākumā, izmantojot Austrijas parlamenta krīzi, atlaida paralmentu un nodibināja valstī autoritāru režīmu. Uzvarot sociāldemokrātus īsā Austrijas pilsoņu karā no 1934. gada 12. līdz 16. februārim, Dollfuss nostiprināja varu 1934. gada 1. maijā pieņemot jaunu konstitūciju, kura vlastī nodibināja vienpartijas režīmu. 1934. gada 25. jūlijā Dollfuss tika nogalināts savā darba vietā, kad valstī izcēlās nacistu organizēts pučs. Pučs tika apspiests ar bruņotu spēku, bet par Austrijas līderi izvirzījās Kurts Šušnigs. Vikikrātuvē par šo tēmu ir pieejami multivides faili. Skatīt: Engelberts Dollfuss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)