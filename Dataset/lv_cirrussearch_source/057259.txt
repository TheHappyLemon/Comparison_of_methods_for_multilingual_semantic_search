Patimata Bagomedova (azerbaidžāņu: Patimat Aydamirmaqomedovna Baqomedova; dzimusi 1993. gada 6. augustā) ir Azerbaidžānas brīvā stila cīkstone, Pasaules un Eiropas čempionātu medaļniece. Patimata Bagomedova dzimusi 1993. gada 6. augustā Mahačkalas pilsētā, Krievijā. Viņas treneris ir viņas tēvs Aidamirs Bagomedovs. Arī Patimatas Bagomedovas vecākā māsa Marzigeta Bagomedova ir Azerbaidžānas izlases cīkstone. Pirmos nopietnos panākumus Patimata guva 2008. gadā pārstāvot Krieviju. Eiropas kadetu čempionātā Daugavpilī viņa ieguva sudraba medaļu. No 2010. gada Bagomedova sacensībās piedalījās Azerbaidžānas valstsvienības sastāvā. 2010. gada jūnijā Eiropas junioru čempionātā viņa ieguva bronzas medaļu. Mēnesi vēlāk Singapūrā notikušo 1. vasaras jaunatnes olimpisko spēļu finālā ar rezultātu 5:3 pieveica ķīnieti Juaņu Juaņu un izcīnīja zelta medaļu. Bet septembrī Pasaules pieaugušo čempionātā pusfinālā sīvā cīņā ar rezultātu 0:2 zaudēja Krievijas cīkstonei Lorisai Oržakai, bet cīņā par bronzu arī ķīnietei Šašai Džao, taču iegūtā piektā vieta arī bija liels septiņpadsmitgadīgās juniores panākums. 2011. gada pasaules čempionātā Bagomedova, pēc zaudējuma astotdaļfinālā nākamajai vicečempionei mongolietei Davāsihinai Otgoncecegai, pirmajā gandarījuma cīņā pieveica vācieti Aleksandru Engelharti un cīņā par trešo vietu indieti Nehu Rathi, iegūstot bronzas medaļu. 2013. gadā Bagomedova ieguva bronzas medaļu Eiropas čempionātā. Trešā viņa bija arī universiādē Kazaņā. «Багомедова, Патимат Айдамирмагомедовна» (krievu). ww.ru.freejournal.org. Arhivēts no oriģināla, laiks: 2021-05-23. Skatīts: 2021-05-23. «Wrestling – Women's Freestyle 52 kg – Competition Sheet (With Results)». Singapore Youth Olympic Games Organising Committee. 2010. gada 16. augusts. Arhivēts no oriģināla, laiks: 2012. gada 25. maijs. Skatīts: 2021. gada 23. maijs. Olympedia profils (angliski) FILA profils (angliski)