Aleksandrs Beļajevs (krievu: Александр Романович Беляев; dzimis 1884. gada 16. martā, miris 1942. gada 6. janvārī) bija krievu zinātniskās fantastikas autors. Viņa 20. gadsimta divdesmitajos un trīsdesmitajos gados radītie darbi kļuvuši par ietekmīgiem tekstiem krievu zinātniskās fantastikas literatūrā. Iespējams, pazīstmākie no tiem ir "Profesora Dovela galva" (Голова профессора Доуэля, 1925) un "Cilvēks-amfībija" (Человек-амфибия, 1928). Aleksandrs Beļajevs dzimis garīdznieka ģimenē, 1901. gadā beidza garīgo semināru, pats kļūdams par ateistu. 1906. gadā beidza Demidova juridisko liceju Jaroslavļā un praktizēja kā jurists. 35 gadu vecumā Beļajevs saslima ar tuberkulozo pleirītu un sešus gadus nogulēja gultā ar kāju paralīzi. 1923. gadā Maskavā sāka pilnvērtīgu literāro darbību un 1925. gadā publicēja savu pirmo romānu "Profesora Dovela galva". 1928. gadā pārcēlās uz dzīvi Ļeņingradā. Miris no bada savā dzīvesvietā vācu okupētajā Puškinā. Vikikrātuvē par šo tēmu ir pieejami multivides faili. Skatīt: Aleksandrs Beļajevs. Krievijas Lielās enciklopēdijas raksts (krieviski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) IMDb profils (angliski)