S/2003 J 24 ir neliels Jupitera pavadonis. To 2003. gada 5. februārī atklāja zinātnieku komanda Skota Šeparda (Scott Sheppard) vadībā ar 8,2 m Subaru teleskopu Maunakea observatorijā, Havajā. Pēc atklāšanas pavadonis tika “pazaudēts”, nebija zināma tā orbīta. 2021. gada 30. jūnijā astronoms amatieris Kajs Lī (Kai Ly) paziņoja, ka ir atradis pavadoni, izpētot 2003. gadā ar Kanādas-Francijas-Havaju teleskopu uzņemtos attēlus. Viņš piešķīra tam pagaidu apzīmējumu EJc0061. Mazo planētu centrs par pavadoņa atklāšanu paziņoja 2021. gada 15. novembrī pēc pietiekamas pavadoņa orbītas noskaidrošanas. Pagaidām pavadonim ir piešķirts tikai pagaidu apzīmējums S/2003 J 24. S/2003 J 24 ir neliels pavadonis, diametrs tikai apmēram 2 km. Tas pieder Karmes grupai. MPEC 2021-V333 : S/2003 J 24 Jupiter moons Amateur Astronomer Discovers New Moon Orbiting Jupiter