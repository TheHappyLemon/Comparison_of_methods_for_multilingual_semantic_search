"Iepazīstieties, spartieši" (angļu: Meet the Spartans) ir 2008. gada ASV kinokomēdija, kuras režisori, scenārija autori un producenti ir Džeisons Frībergs un Ārons Selcers. Galvenokārt šī ir parodija par 2007. gada filmu "300: Termopilu kauja", taču parodētas ir arī citas filmas, TV raidījumi, personības un tā laika popkultūras notikumi. Galvenās lomas tēlo Šons Magvairs (Leonids I), Karmena Elektra (Karaliene Margo), Kens Davitjans (Kserkss I) un Kevins Sorbo (Kapteinis). Filmas pirmizrāde ASV notika 2008. gada 25. janvārī, Latvijā to sāka rādīt tā paša gada 8. februārī. Filma nopelnīja vairāk nekā 84 miljonus ASV dolāru pie 30 miljonu liela budžeta, bet saņēma ārkārtīgi negatīvas kritiķu un skatītāju atsauksmes. 2009. gadā to nominēja Zelta avenes balvai piecās kategorijās. Spartas valdnieks Leonids I kopā ar 13 spartiešiem dodas kaujā pret persiešiem un viņu karali Kserksu I, kurš aizdomīgi līdzīgs Borata producentam Azamatam Bagatovam. Notiek sacensības realitāšu šovu disciplīnās, bet Leonīds nenojauš, ka persiešu pusē ir Rēgu bruņinieks, Rokijs Balboa, Transformeri un Parisa Hiltone. «Meet The Spartans». Britu filmu klasifikācijas padome. Skatīts: 2024. gada 2. janvārī. «Meet the Spartans (2008)». The Numbers. Skatīts: 2024. gada 2. janvārī. «Meet the Spartans». Box Office Mojo. Skatīts: 2024. gada 2. janvārī. «Iepazīstieties, spartieši». Forum Cinemas. «Razzie Awards (2009)». Internet Movie Database. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)