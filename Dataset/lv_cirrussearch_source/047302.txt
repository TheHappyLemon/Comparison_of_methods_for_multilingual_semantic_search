Saldūdens eleotrisu dzimta (Odontobutidae) ir viena no jūrasgrunduļveidīgo kārtas (Gobiiformes) dzimtām, kas apvieno 23 zivju sugas un kas tiek iedalītas 6 ģintīs. Bentiskas saldūdens zivis, uzturas grunts tuvumā. Dabīgais izplatības areāls aptver Austrumāzijas un Dienvidaustrumāzijas tropu, subtropu un mēreno joslu. Sastopamas ezeros, dīķos un lēni plūstošās upēs, kas ietek Dienvidķīnas jūrā un Klusā okeāna ziemeļrietumu daļā. Tikai dažas sugas uzturas upju augštecēs kalnos. Lai arī Latvijas zivju faunā nav vietējo šīs dzimtas zivju, Latvijā sastopama viena, bet sarakstā ietvertas divas sugas no Amūras baseina: eleotriss (Micropercops swinhonis) un rotans (Percottus glehni). Eleotriss Latvijā pagaidām nav konstatēts, bet sastopams Lietuvā un citās Austrumeiropas valstīs. Saldūdens eleotrisu dzimtas sugas ir nelielas vai vidēji lielas zivis. Ķermeņa garums, atkarībā no sugas, 3—20 cm. Lielākajai daļai sugu ķermenis drukns, cilindrveidīgs, bet dažām sugām nedaudz laterāli saspiests. Saldūdens eleotrisiem raksturīgas labi attīstītas lāpstiņas. Sānu līnijas nav. Lai arī eleotrisi ārēji līdzīgi jūrasgrunduļiem, tiem nav piesūcekņveidīgās vēdera spuras. Muguras spuras divas: pirmajai dzeloņstari (skaitā 2—8), otrajai mīksti stari. Saldūdens eleotrisu dzimta (Odontobutidae) Dienvidaustrumāzijas eleotrisi (Neodontobutis) Laosas eleotrisi (Terateleotris) Mazie eleotrisi (Micropercops) Rotani (Perccottus) Saldūdens eleotrisi (Odontobutis) Tropu eleotrisi (Sineleotris) «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 27. februārī. Fish Base: Family: Odontobutidae Freshwater sleepers The Biology of Gobies[novecojusi saite] «Latvijas Daba: Eleotrisu dzimta». Arhivēts no oriģināla, laiks: 2016. gada 20. martā. Skatīts: 2019. gada 27. februārī. Latvijas Daba: Eleotriss Molecular systematics and phylogenetic analysis of the Asian endemic freshwater sleepers (Gobiiformes: Odontobutidae) Britannica: Odontobutidae