Kazaņas guberņa bija Krievijas administratīvi teritoriālā vienība, kas izveidota 1708. gadā un likvidēta 1920. gadā. 1913. gadā guberņas teritorija bija 63 618 km2 ar 2,850 miljoniem iedzīvotāju. Mūsdienās guberņas teritorijā atrodas Tatarstānas, Čuvašijas un Marijelas republikas. 1552. gadā Krievijas cariste iekaroja Kazaņas hanistes teritoriju. Kazaņas guberņu izveidoja 1708. gadā pēc Pētera I īstenotās Krievijas caristes administratīvās reformas kopā ar Ingrijas, Kijivas, Maskavas, Smoļenskas, Arhangelogorodas, Azovas un Sibīrijas guberņām. 1717. gadā no Kazaņas guberņas atdalīja Astrahaņas guberņu, 1719. gadā Ņižņijnovgorodas guberņu, bet atlikušo teritoriju sadalīja Kazaņas, Penzas, Svijažskas un Ufas provincēs. Katrīnas II administratīvi teritoriālās reformas laikā 1781. gadā Kazaņas guberņu sadalīja Simbirskas, Penzas, Permas un Kazaņas vietniecībās. Kazaņas vietniecībā ietilpa 13 apriņķi. Ar Pāvila I 1796. gada dekrētu atjaunoja Kazaņas guberņu. Kazaņas guberņa (6) pēc Pētera I administratīvās reformas (1708) Kazaņas vietniecība ar 13 apriņķiem (1792) Kazaņas guberņa (1800) Kazaņas guberņa (1822) Kazaņas guberņa (1913) Vikikrātuvē par šo tēmu ir pieejami multivides faili. Skatīt: Kazaņas guberņa. Krievijas Lielās enciklopēdijas raksts (krieviski)