JZ Microphones (Juris Zarins Microphones) ir Latvijas uzņēmums, kas nodarbojas ar mikrofonu un ierakstu piederumu ražošanu. JZ Microphones 2007. gadā dibināja profesionāls juvelieris un inženieris Juris Zariņš, kurš iepriekš divdesmit gadus nodarbojies ar antīku un ekskluzīvu Neumann, AKG, Telefunken mikrofonu remontēšanu, vēlāk, piedaloties arī BLUE un Violet mikrofonu izstrādē. JZ Microphones pamatdoma bija uzkrātās zināšanas par pasaulē atzītiem un klasiskiem mikrofoniem apvienot ar jaunievedumiem un oriģināliem dizaina risinājumiem. 2013. gadā tika prezentēts pirmais produkts "J1" no jaunās mazbudžeta mikrofonu sērijas "J". Tas izpelnījās ievērojamu atpazīstamību un pasaules līmeņa atzinību, īpaši populārs kļūstot Ķīnā un Krievijā. Šajā gadā tas tika nominēts 29th TEC Awards balvai kategorijā "mikrofonu tehnoloģijas ierakstiem". JZ Microphones ražo desmit dažādus mikrofonu modeļus, kuru izstrādāšanā izmantoti 24 patenti, kas pieder kompānijai. Mikrofonu ražošanā tiek izmantota Golden drop tehnoloģija jeb atšķirīgs kapsulas zelta pārklāšanas process, tādā veidā panākot dzidrāku skaņu. JZ Microphones izceļ savdabīgais dizains, kas izteikti redzams ar uzņēmuma līdz šim populārāko modeļu sēriju Black Hole. Netipiskais dizains ar caurumu mikrofona iekšienē kalpo ne tikai ērtākai nostiprināšanai, bet arī mazina nevajadzīgās skaņas. JZ Microphones piedāvā arī ierakstu piederumus, ražojot balss filtrus un mikrofonu statīvus. Mūziķi un producenti, kuri izmanto JZ: Rafa Sardina Bryan Carlstrom Rob Chiarelli Marc Urselli Andy Gill Sylvia Massy «JZ Microphones Black Hole BH-1». Arhivēts no oriģināla, laiks: 2010. gada 20. decembrī. Skatīts: 2010. gada 20. decembrī. «JZ Microphones Black Hole Review in Mix magazine product review of the JZ Microphones Black Hole condenser microphone». Arhivēts no oriģināla, laiks: 2011. gada 29. jūnijā. Skatīts: 2011. gada 29. jūnijā. «JZ Microphones JZ - Company/About us». Arhivēts no oriģināla, laiks: 2010. gada 6. novembrī. Skatīts: 2010. gada 20. decembrī. Latvijā izstrādāts mikrofons nominēts prestižai balvai. (LETA) JZ Microphones new limited series mic spy pics - Gearslutz.com JZ Microphones BH-1S | RecordingHacks.com JZ Black Hole JZ Microphones BH-1 | RecordingHacks.com «JZ Microphones JZ - Lab/JZ Artists». Arhivēts no oriģināla, laiks: 2010. gada 20. jūnijā. Skatīts: 2010. gada 20. decembrī. JZ Oficiālā Mājaslapa JZ Microphones on Facebook JZ Black Hole review on Pro Audio Review JZ Black Hole review on MIX JZ Black Hole review on EQ JZ Black Hole review on Sound on Sound JZ V47 & V67 Specifications JZ V47 & V67 review on MIX Blue Microphones