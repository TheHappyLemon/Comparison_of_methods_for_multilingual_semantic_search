Yamaha Motor Company (japāņu: ヤマハ発動機株式会社, Yamaha Hatsudōki Kabushiki-gaisha) ir Japānas motociklu, ūdens transportlīdzekļu kā laivu un piekarināmo motoru, kā arī citu motorizēto produktu ražotājs. Uzņēmums tika izveidots 1955. gadā, atdaloties no Yamaha Corporation (tomēr Yamaha Corporation joprojām ir lielākais akcionārs ar 9,92% 2017. gadā), un tā galvenais birojs atrodas Ivatā, Sidzuokas prefektūrā, Japānā. Uzņēmums no 2012. gada veic attīstības, ražošanas un mārketinga operācijas ar 109 konsolidētu meitasuzņēmumu starpniecību. Uzņēmuma pirmā prezidenta Dženči Kavakami vadībā Yamaha Motor 1955. gadā sāka ražot savu pirmo produktu YA-1. 125cc motocikls uzvarēja 3. klasē notiekošajā Fuji Ascent Race sacīkstēs. Uzņēmuma izstrādājumos ietilpst motocikli, motorolleri, motorizēti velosipēdi, laivas, personīgie ūdens peldlīdzekļi, piekarināmie motori, četrriteņu visurgājēji, atpūtas apvidus transportlīdzekļi, kartingu motori, golfa ratiņi, daudzfunkcionāli motori, elektriskie ģeneratori, ūdens sūkņi, sniega motocikli, mazi sniega tīrītāji, automašīnu dzinēji, elektriskās piedziņas ierīces ratiņkrēsliem. Yamaha motociklu pārdošanas apjomi ir otrie lielākie pasaulē, un Yamaha ir pasaules līderis ūdens transporta līdzekļu pārdošanā. Vikikrātuvē par šo tēmu ir pieejami multivides faili. Skatīt: Yamaha Motor Company.