1991. gada Pasaules čempionāts šosejas riteņbraukšanā notika Štutgartē, Vācijā no 21. līdz 25. augustam. Tā bija septītā reize, kad Pasaules čempionāts notika Vācijā. Bija pārstāvētas 53 valstis, vairāk kā jebkad iepriekš, un Vācija atkal startēja apvienotā sastāvā. Tas bija 64. Pasaules čempionāts. Čempionātā sacensības notika šādās disciplīnās: grupas un komandas brauciens vīriešiem, grupas un komandas brauciens sievietēm, grupas brauciens vīriešiem amatieriem.