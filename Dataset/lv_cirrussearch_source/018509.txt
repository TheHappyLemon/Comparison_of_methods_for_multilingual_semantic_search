SKS 35. ekspedīcija (Экспедиция МКС-35; Expedition 35 jeb ISS-35) bija Krievijas, ASV un Kanādas kosmonautu pastāvīgā ekspedīcija Starptautiskajā kosmosa stacijā (SKS) no 2013. gada marta līdz maijam. 2013. gada 19. aprīlī notika iziešana kosmosā, kuru veica Pāvels Vinogradovs un Romans Romaņenko no Pirs moduļa. Slūžu kameras lūka tika tavērta 14:03 UTC. Vispirms viņi Zvezda moduļa ārpusē uzstādīja eksperimenta Obstanovka iekārtu, ar kuru tiks pētīta plazmas viļņu mijiedarbība ar jonosfēru pie liela kosmiskā aprāta virsmas. Pēc uzstādīšanas sākotnēji neieslēdzās viens no Obstanovka blokiem, bet pēc kabeļu atvienošanas un atkārtotas pievienošanas iekārtu izdevās pilnībā palaist. Pēc tam viņi Zvezda galā nomainīja bojāto atstarotāju, kuru izmanto kravas kuģi ATV tuvošanās laikā. Pēc Obstanovka sensoru izvēršanas kosmonauti no Pirs ārpuses noņēma Biorisk eksperimenta mikrobu paraugu paneli. Pēc tam viņi pārvietojās uz Poisk modeli, kur noņēma vienu no diviem Vinoslivost' materiālu paraugu paneļiem. Vinogradavs paneli netīšām izlaida no rokām un tas attālinājās no stacijas. Iziešana ilga 6 stundas 38 minūtes. 9. maijā tika pamanīta amonjaka noplūde no dzesēšanas sistēmas pie P6 sekcijas. Lai paspētu noteikt noplūdes vietu, tika nolemts pēc divām dienām veikt agrāk neplānotu ārpuskuģa aktivitāti. 11. maijā 12:44 UTC Kristofers Kesidijs un Tomass Maršbērns sāka iziešanu no Quest moduļa. Viņi nomainīja P6 sekcijas sūknis 2B, lai mēģinātu noteikt amonjaka noplūdi dzesēšanas sistēmā. Kad atjaunoja dzesēšanas sistēmas darbību, noplūde vairs netika novērota. Spacewalkers Deploy Plasma Experiment, Install Navigational Aid NASA, 2013-04-19 (angliski) 35. ekspedīcija NASA mājas lapā Arhivēts 2020. gada 16. janvārī, Wayback Machine vietnē. (angliski) 34./35. ekspedīcija Energija mājas lapā Arhivēts 2014. gada 12. novembrī, Wayback Machine vietnē. (krieviski) 35./36. ekspedīcija Energija mājas lapā Arhivēts 2013. gada 2. oktobrī, Wayback Machine vietnē. (krieviski)