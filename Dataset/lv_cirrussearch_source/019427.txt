Simons Mozers (Simon Moser; dzimis 1989. gada 10. martā) ir šveiciešu hokejists, malējais uzbrucējs. Pašlaik (2018) Mozers spēlē Šveices hokeja līgas kluba HK Berne rindās, pildot arī tās kapteiņa funkcijas. Profesionāļa karjeru Mozers sāka 2007.—08. gada sezonā, kad aizvadīja četras spēles Šveices hokeja līgas kluba Langnavas "Tigers" rindās. Jau nākamajā sezonā hokejistam izdevās izcīnīt vietu "Tigers" pamatsastāvā. 2012.—13. gada sezonā uzbrucējs sāka pildīt komandas kapteiņa funkcijas. 2013.—14. gada sezonā Mozers aizvadīja sešas spēles NHL kluba Našvilas "Predators" sastāvā, taču tad atgriezās Šveicē, pievienojoties HK Berne rindām. 2016. un 2017. gadā kopā ar komandu kļuva par Šveices čempionu. Šveices hokeja izlases rindās izcīnījis sudraba medaļas 2013. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)