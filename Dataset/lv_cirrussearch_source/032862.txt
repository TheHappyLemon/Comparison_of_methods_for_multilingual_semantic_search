McCormick (McCormick Tractors International Ltd.) ir uzņēmums Anglijā Donkasteras pilsētā, kas nodarbojas ar lauksaimniecības tehnikas un traktoru ražošanu. Mūsdienās tas ir ARGO SpA meitas uzņēmums. McCormick pirmsākumi meklējami jau 1831. gadā, kad Sairuss Hols MakKormiks (Cyrus Hall McCormick) pārveidoja tēva veidoto zālespļāvēju un patentēja to 1834. gadā. 1851. gadā zālespļāvēja modelis gūst lielus panākumus starptautiskajās izstādēs Londonā, Vīnē, Hamburgā un Parīzē. 1902. gadā McCormick apvienojas ar vairākām citām kompānijām, nodibinot International Harvester Company. 1906. gadā International Harvester uzsāk traktoru ražošanu. Tika ražoti četru veidu traktori ar 10, 12, 15 un 20 zirgspēku jaudu. 1911. gadā tiek uzsākta lauksaimnieciskās tehnikas ražošana ar McCormick zīmolu. 1949. gadā McCormick uzsāk ražošanu Donkasterā, Anglijā. 1985. gadā kompāniju pārpērk "Case International" un visa saražotā produkcija nes Case zīmolu. 2000. gadā kompānija nonāk ARGO SpA īpašumā un atkal traktori tiek ražoti zem McCormick zīmola. Mūsdienās McCormick rūpnīcā tiek saražoti traktori ar 23 līdz 280 zirgspēku jaudu un tiek pārdoti vairāk kā 55 valstīs pasaulē, arī Latvijā. McCormick Tractors McCormick history ARGO SpA