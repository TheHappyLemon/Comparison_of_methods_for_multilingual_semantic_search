Hopmana kauss (angļu: Hopman Cup) ir ikgadējs starptautisks astoņu komandu tenisa turnīrs iekštelpās, kurā piedalās astoņu valstu izlases. Katras valstsvienības sastāvā ir iekļauts viens vīrietis un viena sieviete. Atšķirībā no citiem nozīmīgiem starptautiskiem tenisa komandu turnīriem (piemēram, Deivisa kauss paredzēts tikai vīriešiem, Billijas Džīnas Kingas kauss — tikai sievietēm), Hopmana kausa komandā ir abu dzimumu sportisti. Komandas un spēlētājus uzaicina organizatori pēc izvēles. Astoņas valstis katru gadu tika aicinātas sacensties par Hopmana kausu. Bet kopš 2006. gada uzaicināto skaits sarucis par vienu, jo organizatori vairākām Āzijas un Klusā okeāna reģiona valstīm rīko atsevišķu mini turnīru, kura balva ir astotā ceļa zīme uz šo turnīru. Katras izlases komandas sastāvā ir tenisists un tenisiste. Katrs mačs starp abām valstīm sastāv no trim spēlēm: sieviešu vienspēle, vīriešu vienspēle, jauktā dubultspēle. Visas 8 valstis ir sadalītas 2 grupās pa 4 komandām katrā un abas šīs grupas izspēlē viena apļa turnīru. Pēc tam grupu turnīru uzvarētājas komandas tiekas finālā un tā uzvarētāja komanda iegūst Hopmana kausu. Ja spēlētājs no vienas komandas izstājas no turnīra iepriekš un viņa vietā nevar atrast pietiekami augstu novērtētu aizstājēju (pamatojoties uz WTA un ATP reitingu) , organizatoriem ir tiesības šādu komandu aizstāt ar citu. Spēles tiek spēlētas iekštelpās, uz cietā seguma. No 1989. līdz 2012. gadam turnīrs notika Pertas priekšpilsētā Bursvudā. Kopš 2013. gada turnīrs notiek Pērtas arēnā. 2020. gadā janvārī Perta kopā ar Sidneju un Brisbenu uzņēma nesen pārveidoto Deivisa kausu, tāpēc Hopmana kauss tika atcelts. Turnīrs notiek Starptautiskās Tenisa federācijas (ITF) paspārnē, taču tā rezultāti nekādā veidā neatspoguļojas tenisistu un tenisistu individuālajos vērtējumos. Turnīrs ir sagatavošanās posms lielākajām tenisa sacensībām Āzijas un Klusā okeāna reģionā, Austrālijas atklātajam čempionātam, kas notiek janvāra otrajā pusē. Uzvarētāji saņem galveno balvu - sudraba bļodu un individuālas balvas tenisa bumbiņas veidā, kas inkrustēta ar dimantiem no Argīles dimantu raktuvēm Kimberlijas reģionā Rietumaustrālijā. Turnīrs nosaukts Harija Hopmana (1906-1985), Austrālijas tenisista un trenera vārdā, kurš palīdzēja šīs valsts izlasei 15 reizes uzvarēt Deivisa kausā (1938—1969). Kopš tā pirmsākumiem turnīru katru gadu apmeklē Hopmana atraitne Lūsija, kuru sirsnīgi uzņem vietējie tenisa līdzjutēji, nosaucot viņu par „Kausa karalieni”. Notikušo finālmaču rezultāti ir šādi: Grupas turnīra pirmās kārtās mačā pret Indiju ASV komandā Serīnas Viljamsas vietā spēlēja Megana Šonesī. «Tennis: Hopman Cup ends after three decades as Perth made ATP Cup host» (angļu). Reuters. 2019-03-28. Skatīts: 2019-10-08. «BRINKHAUS HOPMAN CUP TENNIS BALL WINNER TROPHIES» (angļu). Brinkhaus Jewellers Perth. 2016. gada 26. jūlijs. Skatīts: 2021-10-16. Finālmaču rezultāti Vikikrātuvē par šo tēmu ir pieejami multivides faili. Skatīt: Hopmana kauss. Oficiālā mājas lapa