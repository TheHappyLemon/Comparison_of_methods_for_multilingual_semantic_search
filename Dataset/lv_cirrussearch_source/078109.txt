Umurgas pagasts ir viena no Limbažu novada administratīvajām teritorijām. Robežojas ar sava novada Limbažu pilsētu un Katvaru un Limbažu pagastiem, Valmieras novada Dikļu pagastu un Cēsu novada Stalbes pagastu. Upes: Enceļupe, Iesala, Urpele. Ezeri: Augstrozes Lielezers, Bisnieku ezers, Lāča dzelves, Maizezers, Mazā dzelve, Mazneiķēnu dzelves, Melnezers, Rožu ezers, Zvejnieku ezers. Tagadējā pagasta teritorijā līdz 1949. gadam bija Umurgas, Augstrozes un Vainižu pagasti. 1935. gadā Umurgas pagasta (līdz 1925. gadam Umurgas-Sārumu pagasts) platība bija 68 km². 1945. gadā pagastā izveidoja Umurgas un Kaiju ciema padomes. 1954. gadā Umurgas ciemam pievienoja Kaiju ciemu, 1962. gadā — Augstrozes ciemu, 1977. gadā — daļu Katvaru un Dikļu ciemu, bet daļu Umurgas ciema iekļāva Limbažu ciemā. 1990. gadā ciemu pārdēvēja par pagastu. 2009. gadā Umurgas pagastu kā administratīvu teritoriju iekļāva Limbažu novadā. Esošajās robežās, pēc CSP datiem. Pagasta centrs ir Umurga. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP