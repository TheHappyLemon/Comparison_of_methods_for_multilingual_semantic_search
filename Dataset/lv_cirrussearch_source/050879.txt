Olavinlinnas pils (somu: Olavinlinna) jeb Olafborgas pils (zviedru: Olofsborg) ir 15. gadsimtā celta pils Somijas pilsētā Savonlinnā. Tā ir vistālāk uz ziemeļiem esošā viduslaiku mūra pils, kas saglabājusies. Kopš 1912. gada pilī notiek tradicionālais Savonlinnas operas festivāls. Pili 1475. gadā sāka būvēt Zviedrijas reģents Eriks Akselsons Tots aizsardzībai pret Maskaviju, kura nesen bija ieņēmusi Novgorodu. Celtniecība noritēja līdz 15. gadsimta beigām, pirmais uzbrukums cietoksnim notika Krievu—zviedru kara (1495—1497) laikā. Pils pēc tam vairākkārt pārbūvēta. Ap pili attīstījās pilsēta, kas mūsdienās pazīstama kā Savonlinna. Pils nekad nav ieņemta triecienā, tomēr divreiz padevusies Krievijas karaspēkam (1714. gadā Lielā Ziemeļu kara laikā un Krievu-zviedru kara laikā 1742. gadā). 19. gadsimtā izdega pils interjers, kas nav saglabājies. Vikikrātuvē par šo tēmu ir pieejami multivides faili. Skatīt: Olavinlinnas pils. Savonlinnas operas festivāls