Sūzena Kera (angļu: Susan Kare; dzimusi 1954. gada 5. februārī) ir amerikāņu grafikas dizainere un māksliniece, kas radīja daudzus no saskarnes elementiem Apple Macintosh operētājsistēmā 1980. gados. Viņa bija arī viena no pirmajiem uzņēmuma NeXT darbiniekiem; to pēc aiziešanas no Apple 1985. gadā dibināja Stīvs Džobss), ieņemot radošās direktores amatu. Kera piedzima Itakā, Ņujorkā. Viņas brālis ir aeroinženieris Džordins Kers. 1971. gadā viņa pabeidza Heritonu vidusskolu, pēc tam 1975. gadā Mount Holyoke koledžu saņemot bakalauru mākslā ar summa cum laude, bet 1978. gadā doktora grādu Ņujorkas Universitātē. Pēc tam viņa pārcēlās uz Sanfrancisko un strādāja mākslas muzejā. Kera pievienojās Apple Computer pēc vidusskolas drauga Endija Hercfelda zvana 1980. gados. Viņa bija sākotnējās Apple Macintosh dizaina komandas dalībniece, Apple Computer strādājot kopš 1982. gada (darbinieka numurs #3978). Kera sākotnēji tika pieņemta darbā Macintosh programmatūras grupā, lai izstrādātu grafisko saskarni un burtveidolus; uz viņas vizītkartēm bija rakstīts "HI Macintosh Artist". Vēlāk viņa kļuva par radošo direktori, strādājot direktora Toma Suitera pakļautībā. Kera ir izstrādājusi daudzus burtveidolus, ikonas un reklāmas materiālus sākotnējai Macintosh operētājsistēmai. Viņas darbu atvasinājumus joprojām var redzēt daudzos datorgrafikas rīkos un piederumos, īpaši ikonās kā laso, sagrābšana un krāsas spainis. Viņa bija arī viena no pirmajām māksliniecēm pikseļu mākslā. Pazīstamākie viņas darbi no laika Apple ir Chicago burtveidols (biežāk izmantotais burtveidols klasiskajā Mac OS, kā arī pirmajās četrās Apple iPod paaudzes saskarnēs izmantotais Geneva burtveidols, vienplatuma burtveidols Monaco, Clarus Dogcow ikona, Happy Mac (smaidošais dators, kas parādījās pie tā ieslēgšanas) un Command taustiņa simbols uz Apple tastatūrām. Pēc aiziešanas no Apple Kera pievienojās NeXT kā dizainere, strādājot ar tādiem klientiem kā Microsoft un IBM. Viņas projekti ar Microsoft iekļāva kāršu kavu Windows 3.0 Solitaire spēlei un daudzas ikonas un Windows 3.0 dizaina elementus. Daudzas no viņas ikonām, tādas kā Notepad un dažādas Control Panel ikonas palika nemainīgas līdz pat Windows XP. IBM vajadzībām viņa izstrādāja ikonas un dizaina elementus OS/2 operētājsistēmai, bet Eazel vajadzībām viņa radīja ikonas Nautilus failu pārvaldniekam. 2003. gadā viņa bija viena no Glam Media (tagad Mode Media) dibinātājām. Ņujorkas Modernās mākslas muzeja veikalā tiek pārdotas rakstāmlietas un piezīmju grāmatiņas ar viņas dizaina elementiem. Sākot ar 2007. gada 7. februāri viņa ir radījusi ikonas dāvanu iespējai sociālā tīkla vietnē Facebook. Sākotnēji ieņēmumi no dāvanu pārdošanas tika ziedoti organizācijai Susan G. Komen for the Cure cīņai pret krūts vēzi. Viena no dāvanu ikonām "Big Kiss" ir iekļauta arī dažās Mac OS X versijās kā lietotāja konta attēls. 2012. gadā viņa tika pieaicināta liecināt tiesas prāvā kā eksperte patentu pārkāpumu lietā, pārstāvot Apple pret konkurentu Samsung. Kerai pieder digitāla dizaina prakse Sanfrancisko un viņa pārdod parakstītas savu darbu izdrukas kareprints.com vietnē. Ron Wolf. «The mother of the Mac trash can». San Jose Mercury News. Arhivēts no oriģināla, laiks: 2007-07-01. Skatīts: 2007-08-15. Alex Soojung-Kim Pang. «Interview with Susan Kare». Making the Macintosh. Stenforda Universitāte, 2001-02-19. Arhivēts no oriģināla, laiks: 2010-03-11. Skatīts: 2007-08-13. «The Monell Connection, Winter 2003» (PDF). Monell Chemical Senses Center. 2003. 9. lpp. Arhivēts no oriģināla, laiks: 2008-04-07. Skatīts: 2007-08-13. Janet Tobin. «Designer Susan Kare '75 Gives Pixels Personality». MHC Vista, Summer 2001, volume 6, number 1. Mount Holyoke College, 2001. Arhivēts no oriģināla, laiks: 2012-02-27. Skatīts: 2007-08-15. Hamish Mackintosh. «Technology: Talk Time». Guardian Unlimited. Guardian News and Media Limited, 2003-06-12. Arhivēts no oriģināla, laiks: 2012-02-27. Skatīts: 2007-08-15. http://www.kare.com Susan Kare's personal site Laurence Zuckerman. «The Designer Who Made the Mac Smile». The New York Times. The New York Times Company, 1996-08-26. Arhivēts no oriģināla, laiks: 2007-08-12. Skatīts: 2007-08-15. Craig Bromberg. «I.D. Forty/Susan Kare». I.D. Magazine, Jan/Feb 1997, 1997. Arhivēts no oriģināla, laiks: 2013-01-03. Skatīts: 2007-08-15. Nautilus File Manager "Susan Kare", Bloomberg Businessweek «Posts tagged 'Susan Kare' - Webware: Cool Web 2.0 apps for everyone». Arhivēts no oriģināla, laiks: 2020. gada 14. aprīlī. Skatīts: 2015. gada 7. maijā. Jared Morgenstern. «Give gifts on Facebook!», 2007-02-07. Skatīts: 2007-08-15. Joel Rosenblatt. «Former Apple Designer Kare Testifies at Samsung Patent Trial». Businessweek. Bloomberg LP, 2012. gada 7. augusts. Skatīts: 2012. gada 7. augusts. Susan Kare Design. «Susan Kare LLC», 2010. Skatīts: 2010-10-04. Oficiālā tīmekļa vietne Sūzenas Keras radītie fonti Arhivēts 2008. gada 15. maijā, Wayback Machine vietnē. Top 50 Tech Visionaries: #45 International Design Guild vietnē Art That Clicks: Icon designer strives for simplicity San Francisco Chronicle Design Icon: The Mac Icons Computer Arts Magazine žurnālā, 2005. gada 30. septembrī