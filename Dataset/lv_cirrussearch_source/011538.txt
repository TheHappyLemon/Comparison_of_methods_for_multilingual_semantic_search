USA-231, zināms arī kā ORS-1 (Operationally Responsive Space 1), ir ASV izlūkpavadonis. Tas tika palaists 2011. gada 30. jūnijā. Tas ir pirmais Operationally Responsive Space programmas pavadonis. Projektu īsteno Aizsardzības departamenta Operacionālās atbildes kosmiskais birojs (Operationally Responsive Space Office). ORS sistēma paredzēta nodrošināt zemes spēku komandierus ar izvēlēto reģionu krāsainiem attēliem. Pavadonis tika palaists 30.06.2011. 03:09 UTC ar nesējraķeti Minotaur I no Vidusatlantiskā reģionālā kosmoporta Vollopsas salā Virdžīnijas Atlantijas okeāna piekrastē. Goodrich Corporation ir ORS-1 misijas primārais kontraktors, un tas izgatavo arī kosmiskā aparāta instrumentus. Pavadonis būvēts uz ORS/JWS platformas, kuru izgatavojusi Alliant Techsystems. ORS-1 primārais instruments ir multispektrālā kamera Senior Year Electro-optical Reconnaissance System 2 (SYERS-2). SYERS agrāk izmantoja izlūklidmašīnās Lockheed U-2. ORS-1 izmantotās tehnoloģijas vispirms izmēģināja pavadonī TacSat-3, kas tika palaists 2009. gadā, kā arī citās TacSat misijās. Orbital Minotaur I launches with ORS-1 following eventful count William Graham, nasaspaceflight.com, 2011-06-29 (angliski) NASA web page on ORS 1 Arhivēts 2012. gada 6. janvārī, Wayback Machine vietnē. SYERS 2 Reconnaissance Sensor