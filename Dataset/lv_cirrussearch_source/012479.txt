Tiagu Spliters Beimss (portugāļu: Tiago Splitter Beims; dzimis 1985. gada 1. janvārī) ir bijušais brazīliešu basketbolists, spēlēja spēka uzbrucēja un centra pozīcijā, Brazīlijas izlases dalībnieks. 2014. gadā Nacionālās basketbola asociācijas (NBA) kluba Sanantonio "Spurs" sastāvā kļuva par līgas čempionu, kas ir augstākais sasniegums spēlētāja karjerā. Pēc profesionālā basketbola karjeras beigām kļuvis par skautu un treneri. Karjeru sācis Brazīlijā, taču jau pēc vienas sezonas pārcēlās uz Spāniju, kur 10 gadus (ar pārtraukumiem) pārstāvēja Saski Baskonia klubu Spānijas augstākajā līgā, spēlējis arī pēc ranga otrajā līgā. Saski Baskonia sastāvā divas reizes kļuvis par Spānijas čempionu, piecas reizes ieguvis Spānijas kausu un četras reizes — Spānijas superkausu. 2007. gada NBA draftā viņu izraudzījās Sanantonio "Spurs" pirmajā kārtā ar kopējo 28. kārtas numuru. "Spurs" debitējis 2010.—2011. gada sezonā. 2013. gadā ar klubu sasniedza finālsēriju, kur piekāpās Maiami "Heat". Arī nākamajā gadā sasniedza finālsēriju, šoreiz "Heat" tika uzvarēts un T. Spliters "Spurs" sastāvā kļuva par NBA čempionu. NBA lokauta laikā spēlēja Spānijas Valencia BC sastāvā. Pēc tam spēlējis vēl divu NBS klubu — Atlantas "Hawks" un Filadelfijas "76ers" sastāvā. 2018. gada janvārī paziņoja par karjeras beigām, kam iemesls bija trauma. Brazīlijas izlases sastāvā izcīnījis divas uzvaras Amerikas čempionātā (2005, 2009), kā arī Panamerikas spēlēs (2003). Pēc spēlētāja karjeras beigām 2018. gadā kļuva par NBA komandas Bruklinas "Nets" skautu, bet 2019. gada septembrī paaugstināts par komandas spēlētāju attīstības treneri. «Acb.Com». Acb.Com. 2004-01-29. Arhivēts no oriģināla, laiks: 2018-02-03. Skatīts: 2012-02-26. «Eurobasket». Eurobasket. Skatīts: 2012-02-26. Vikikrātuvē par šo tēmu ir pieejami multivides faili. Skatīt: Tiagu Spliters. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)