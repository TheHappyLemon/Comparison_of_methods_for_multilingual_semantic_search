Ovidiu-Doru Foišors (rumāņu: Ovidiu-Doru Foișor; dzimis 1959. gada 6. aprīlī) ir Rumānijas starptautiskais meistars šahā (1982). 1980. gados bijis viens no vadošajiem Rumānijas šahistiem. 1978. gadā Groningenā Eiropas junioru šaha čempionātā ierindojies 4. vietā. Rumānijas šaha čempionātos izcīnījis zelta (1982), sudraba (1985) un bronzas (1987) medaļas. Daudzu starptautisko šaha turnīru laureāts, tajā skaitā uzvarējis vai dalījis pirmo vietu turnīros Timišoarā (1987), Olotā (Spānija, 1992), Grenoblē (2003), Kannās (2007), Ljēžā (2008), Lozannā (2008). Pārstāvējis Rumānijas komandu lielākajos komandu šaha turnīros: Pasaules šaha olimpiādēs piedalījies 2 reizes (1982, 1988); Balkānu valstu komandu šaha čempionātos piedalījies 6 reizes (1979, 1982-1983, 1986-1988, 1992). Komandu vērtējumā visās reizēs izcīnījis bronzas medaļas, bet individuālajā - zelta (1979) un 2 sudraba (1986, 1988) medaļas. Par panākumiem turnīros FIDE 1982. gadā Foišoram piešķīrusi starptautiskā meistara (IM) nosaukumu. No 2000. līdz 2006. gadam bijis Rumānijas šaha izlases kapteinis Pasaules šaha olimpiādēs, bet 2001. un 2005. gadā šīs pašas funkcijas pildījis Eiropas komandu šaha čempionātos. Bijis precējies ar Rumānijas starptautisko lielmeistari šahā Kristini-Adeli Foišoru (1967—2017). Viņu meitas Sabina-Frančeska (dzimusi 1989. gadā) un Mihaela-Veronika (dzimusi 1994. gadā) arī ir šahistes. «Federația Română de Șah: Prezentare». Arhivēts no oriģināla, laiks: 2018. gada 17. martā. Skatīts: 2017. gada 8. februārī. OlimpBase :: Men's Chess Olympiads :: Ovidiu Foişor OlimpBase :: Men's Chess Balkaniads :: Ovidiu Foişor Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)