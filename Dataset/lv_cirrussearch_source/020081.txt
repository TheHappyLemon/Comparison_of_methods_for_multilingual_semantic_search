Šlipenbahi (vācu: von Schlippenbach) ir sena vācbaltiešu dzimta, kas Livonijā zināma kopš 16. gadsimta sākuma un vēlāk izplatījusies Zviedrijā un Prūsijā. Uzskata, ka Šlipenbahu dzimta cēlusies no Vestfālenes, kur kādā 1386. gada dokumentā pieminēti brāļi Slippenbeke. Viņu pēcteči bijuši Markas grāfu un Ķelnes arhibīskapu vasaļi. Tomēr pastāvošās dzimtas vēsture droši izsekojama līdz bruņiniekam Johanam Šlipenbaham, kuram Livonijas ordeņa mestrs Valters fon Pletenbergs pirms 1518. gada piešķīris kā lēni Heres ciemu pie vēlākās Bornhūzenes muižas (tagad Vana-Pornuse pie Abja-Paluojas Igaunijas dienvidos). Pēc Livonijas ordeņa likvidēšanās 1564. gadā Šlipenbahi ieguva arī Zālītes muižu pie Kuldīgas Kurzemes un Zemgales hercogistes teritorijā. No šī dzimtas atzara cēlies Kristaps Kārlis Šlipenbahs (1624–1660), kuru Zviedrijas karalis Kārlis X Gustavs par diplomātiskiem pakalpojumiem 1654. gadā iecēla grāfa kārtā, viņa pēcteči pārgāja Prūsijas karaļa dienestā. Zviedru Vidzemes laikā 1678. gadā mantinieki Bornhūzenes muižu sadalīja divās daļās - Vec-Bornhūzenes un Jaun-Bornhūzenes muižās. Pēc Vidzemes pievienošanas Krievijas impērijai 1748. gadā Vidzemes Šlipenbahu dzimtas vīriešu līnija izbeidzās un viņu īpašumus mantoja Kurzemes Šlipenbahu atzars. 1857. gadā un 1862. gadā Krievijas impērijas Senāts visiem Krievijas impērijas teritorijā dzīvojošajiem dzimtas locekļiem atļāva lietot baronu titulu. Almāles muiža Dižvormsātes muiža Reģu muiža Jāmaiķu muiža Ulmales muiža Zālītes muiža Kristaps Kārlis Šlipenbahs (Christoph Karl von Schlippenbach, 1624–1660), Zviedrijas karaļa galminieks un diplomāts Volmārs Antons Šlipenbahs (Wolmar Anton von Schlippenbach, 1653–1739), Zviedru Igaunijas ģenerālgubernators (1704-1706), krievu gūstā pēc Poltavas kaujas Ulrihs fon Šlipenbahs (Ulrich von Schlippenbach, 1774-1826), vācbaltiešu dzejnieks Alberts fon Šlipenbahs (Albert von Schlippenbach, 1800–1888), dzejnieks Pauls fon Šlipenbahs, (Paul von Schlippenbach, 1869–1933), gleznotājs Aleksandrs fon Šlipenbahs (Alexander von Schlippenbach, 1938), džeza pianists Vincents fon Šlipenbahs (Vincent Graf von Schlippenbach jeb „DJ Illvibe“ (dzimis 1980), vācu hiphopa dīdžejs Genealogisches Handbuch der baltischen Ritterschaften. Görlitz 1930, Seite 724-727 (Digitalisat) Michael Katin-Jartzew und Andrej Schumkow: Barone von Schlippenbach. In: Dvorjanskii kalendar, St. Petersburg 1996, S. 91–98 Genealogisches Handbuch der baltischen Ritterschaften, Teil Kurland, Band 1, Görlitz, 1939, 461-488 lpp. Quellen zur Geschichte der Stadt Köln, Band 5, Nr. 371 bzw. Regest in den Mitteilungen aus dem Stadtarchiv von Köln 8, Seite 95, Nr. 165 Genealogisches Handbuch der kurländischen Ritterschaft Seite 461-488 «Sutu novads- mužas». Arhivēts no oriģināla, laiks: 2019. gada 10. aprīlī. Skatīts: 2019. gada 10. aprīlī.