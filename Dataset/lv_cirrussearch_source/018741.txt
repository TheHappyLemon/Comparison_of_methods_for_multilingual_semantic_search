Sabinova (slovāku: Sabinov) ir pilsēta Slovākijas austrumos, Prešovas apgabala Sabinovas apriņķa centrs tradicionālajā Šarišas novadā pie Torisas upes. Rakstos pirmoreiz minēta 1248. gadā kā apdzīvota vieta tirdzniecības ceļā uz Poliju. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Kišsebena (ungāru: Kisszeben). 1405. gadā pasludināta par karaļa brīvpilsētu. 15. gadsimtā kopā ar Bardejovu, Košici, Levoču un Prešovu ietilpa t.s. Pentapolisā. Pēc Pirmā pasaules kara iekļāvās Čehoslovākijā. 1964. gadā Sabinovā tika uzņemta filma "Veikals pie laukuma" (Obchod na korze), kas 1965. gadā ieguva Kinoakadēmijas balvu kā labākā filma svešvalodā. No 1993. gada — Slovākijas sastāvā. Pēc etniskā sastāva vairums pilsētas iedzīvotāju ir slovāki (90,62 %), čigāni (6,40 %). Pēc reliģiskās piederības - katoļi (70,48 %), grieķu katoļi (10,53 %), nereliģiozi (5,14 %), luterāņi (4,16 %). Sabinova ir ungāru gleznotāja Tividara Kostkas Čontvāri (Csontváry Kosztka Tivadar, 1853-1919) dzimtā pilsēta. Vikikrātuvē par šo tēmu ir pieejami multivides faili. Skatīt: Sabinova. Q110227967.