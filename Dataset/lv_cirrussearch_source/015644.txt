Padomju Savienības himna tika ieviesta Otrā pasaules kara laikā 1944. gada 15. martā, nomainot "Internacionāli" kā PSRS oficiālo valsts himnu. Himnas vārdus sacerēja Sergejs Mihalkovs sadarbībā ar Gabrielu El-Registanu, savukārt mūziku — Aleksandrs Aleksandrovs. Sākotnēji dziesma tika sacerēta kā boļševiku partijas himna 1939. gadā. 2000. gadā tika pieņemta Krievijas jaunā himna, kuras pamatā bija Padomju Savienības himnas melodija. Tās vārdus sacerēja Sergejs Mihalkovs, kurš bija arī PSRS himnas autors.