Atēnu pilsētas transporta organizācija jeb OASA S.A. (grieķu: ΟΑΣΑ Α.Ε., Οργανισμός Αστικών Συγκοινωνιών Αθηνών) ir lielākā Grieķijas sabiedriskā transporta sistēma, un tā apkalpo visu Atēnu pilsētas un arī piepilsētas teritoriju. 2011. gada janvārī Grieķijas valdība ierosināja sabiedriskā transporta reorganizāciju, kura paredzēja daudzo kompāniju skaita samazināšanu tikai līdz divām: vienu sliežu transportam un vienu autobusiem un trolejbusiem. Valdība 2011. gada martā pieņēma likumu Nr. 3920, kurš atļāva Atēnu metro uzņēmumam AMEL pievienot Atēnu-Pirejas elektrisko dzelzceļu un Atēnu tramvaju un izveidot jaunu uzņēmumu „STASY S.A. ” (grieķu: ΣΤΑΣΥ Α.Ε.). Arī ETHEL S.A. un ILPAP S.A. tika apvienotas "OSY S.A." (grieķu: ΟΣΥ Α.Ε.). Apvienošanās tika oficiāli izziņota 2011. gada 10. jūnijā. Lai gan apvienošanās augstākajā vadības līmenī notika ātri, bijušo uzņēmumu integrācija norisinājās lēnāk. No 2011. gada jūlija Atēnu pilsētas transporta organizācija sastāv no: OSY S.A. (grieķu: ΟΣΥ Α.Ε.) Autobusu tīkls, ko agrāk nodarbināja ETHEL ("Etaireia Thermikon Leoforeion"/Iekšdedzes autobusu kompānija) Trolejbusu tīkls, ko agrāk nodarbināja ILPAP ("Ilektrokinita Leoforeia Periohis Athinon – Peiraios"/Atēnu – Pirejas elektriskie autobusi) STASY S.A. (grieķu: ΣΤΑΣΥ Α.Ε.) Atēnu tramvaju sistēma, kuru agrāk vadīja Tram S.A., kas bija Attiko Metro S.A. (grieķu: Αττικό Μετρό Α.Ε.) meitas uzņēmums. Atēnu metro vecā līnija jeb 1. līnija no Pirejas ostas līdz ziemeļu priekšpilsētai Kifisijai, ko agrāk pārvaldīja ISAP (Atēnu-Pirejas elektriskie dzelzceļi). Atēnu metro jaunās līnijas jeb 2. un 3. metro līnijas, kuras agrāk piederēja Attiko Metro S.A. un ko pārvaldīja tās meitas uzņēmums AMEL ("Attiko Metro Etaireia Leitourgias"/Atikas Metro operāciju kompānija) Piepilsētas dzelzceļu sistēma, izmantojoša vilcienu dzelzceļa organizācijas (OSE) līnijas, ko vadīja TrainOSE S.A. zem nosaukuma Proastiakos. Posmu starp Pireju, Magulu un Koropi uzskata par pilsētas daļu. Daļa no OSE galvenās līnijas (starp Pireju un Agiosstefanosu), ko pārvalda TrainOSE S.A. TrainOSE S.A., kas 2007. gadā radīja Proastiakos S.A., kļuva neatkarīga no OSE grupas 2008. gadā un tagad ir atsevišķa kompānija. OASA rīko melnbaltās un krāsainās ielu fotogrāfijas un video konkursus, prasot, lai fotoattēli tiktu uzņemti transportlīdzekļu iekšienē. Taču ir bijuši arī konflikti par to ar apsardzi. Noteikumi par iespējām fotografēt nav skaidri izstrādāti un lielā mērā pamatojas uz "veselā saprāta" koncepciju. OSY 2020. gadā ritošā sastāva atjaunošanai un attīstībai pēc 15 gadu pārtraukuma plāno iepirkt 400 transporta vienības (170 trolejbusus, 180 gāzes autobusus un 50 dīzeļa autobusus). Atēnu tramvajs Sirio savieno pilsētas centru ar piekrasti Atēnu piepilsētas dzelzceļš Metro Nomismatokopio stacijā Ekspreša autobuss starp pilsētu un lidostu Trolejbuss pilsētas centrā Tramvaju galapunkts Pirejā «Πράσινο» στο νομοσχέδιο για τις αστικές συγκοινωνίες Arhivēts 2011. gada 16. janvārī, Wayback Machine vietnē. Naftemporiki Newspaper, 2011-01-12. Law 3920, Government Gazette issue A-33, 2011-03-03. Ministerial Decision 28737/2637, Government Gazette issue B-1454, 2011-06-17 Ministerial Decision 28738/2638, Government Gazette issue B-1454, 2011-06-17 «Atēnu metro». Arhivēts no oriģināla, laiks: 2005-11-04. Skatīts: 2006-02-16. OASA Photography & video competition Fotogrāfijas tiesības ritošajā transportā Arhivēts 2016. gada 14. martā, Wayback Machine vietnē. (grieķiski) Ξεκίνησε η προετοιμασία του διαγωνισμού για τα 750 αστικά λεωφορεία σε Αθήνα-Θεσσαλονίκη Arhivēts 2019. gada 2. maijā, Wayback Machine vietnē. / Sākusies tendera sagatavošana 750 autobusu un trolejbusu iepirkumam Atēnām un Salonikiem (grieķiski) OASA — Atēnu pilsētas transporta organizācija STASY OSY TrainOSE vilcieni Arhivēts 2009. gada 5. septembrī, Wayback Machine vietnē. OSE - Grieķijas dzelzceļa organizācija Grieķijas Transporta un sakaru ministrija