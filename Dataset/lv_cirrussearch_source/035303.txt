Diglims (bis-2-metoksietilēteris, dietilēnglikola dimetilēteris, CH3−O−CH2CH2−O−CH2CH2−O−CH3) ir tipisks triēteris (savienojums ar trim ētera grupām molekulā). Diglims ir bezkrāsains šķidrums ar ētera smaržu. Šķīst ūdenī un spirtā. Lieto kā šķīdinātāju ar augstu viršanas temperatūru. Diglims lielās stabilitātes dēļ ir laba reakcijas vide reakcijām stipri bāziskā vidē un augstās temperatūrās.