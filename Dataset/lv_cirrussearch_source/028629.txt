Entonijs Brekstons (angļu: Anthony Braxton; dzimis 1945. gada 4. jūnijā) ir amerikāņu komponists un instrumentālists. Brekstons studēja filozofiju Rūzvelta universitātē. Vēlāk 1980. gados viņš bija skolotājs Milla koledžā, kā arī mūzikas profesors Veslijanas universitātē Midltaunā no 1990. gadiem līdz pat 2013. gada beigām. Viņš mācīja mūzikas kompozīciju un vēsturi, lielākoties pievēršoties avangardam, kā arī vadot ansambļu uzstāšanos, kas spēlēja viņa skaņdarbus. 1994. gadā Brekstons saņēma Makartūra stipendiju. 2013. gadā viņš kā džeza meistars ieguva 2014. gada valsts dotāciju mākslā (National Endowment for the Arts). Breksons spēlē sopranīno, soprāna, C-melody, Fa mecosoprāna, Mi bemola alta, baritona, basa un kontrabasa saksofonus; Mi bemola, Si bemola un kontrabasa klarneti un klavieres. Agrāk viņš spēlēja flautu un altoflautu. 1968. gadā izdotie divi ieraksti 3 Compositions of New Jazz un For Alto guva vērā ņemamu atzinību, un kopš šī laika Brekstons jau ir izdevis vairāk kā 100 albumu. Chris Kelsey. «Anthony Braxton | Biography». AllMusic, 1945. gada 4. jūnijs. Skatīts: 2014. gada 18. augusts. (angliski) Olivia Drake, Braxton Receives the Nation’s Highest Honor in Jazz, 2013. gada 1. jūlijs, Veslijanas universitātes tiešsaistes ziņojumi / emuārs (angliski) Vikikrātuvē par šo tēmu ir pieejami multivides faili. Skatīt: Entonijs Brekstons. Oficiālā mājaslapa (angliski)