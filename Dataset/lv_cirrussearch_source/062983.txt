Brets Klifords Gelmens (angļu: Brett Clifford Gelman; dzimis 1976. gada 6. oktobrī) ir amerikāņu aktieris un komiķis. Plašāk pazīstams pēc Marija Baumana lomas Netflix zinātniskās fantastikas šausmu seriālā Stranger Things un Mārtina lomas BBC komēdijseriālā "Asprātīgā sieviete" (Fleabag). Gelmens savu karjeru uzsāka 2000. gados kā komiķis, pamazām iegūstot atpazīstamību ar dalību dažādos Adult Swim seriālos un raidījumos. Papildu tam viņš filmējās NBC situāciju komēdijseriālā Go On, Comedy Central seriālā Another Period un FX komēdijseriālā Married. Gelmens plašāku popularitāti ieguva 2010. gados pēc dalības seriālos "Asprātīgā sieviete" (Fleabag) un Stranger Things, kā arī seriālos Camping un Mr. Mercedes. Kā balss aktieris darbojies Comedy Central animācijas seriālos Jeff & Some Aliens un TripTank, un Netflix seriālos I Heart Arlo un Inside Job, kā arī vairākos citos. Piedalījies filmās "Rezerves policisti" (2010), "Aplaupīt 30 minūtēs" (2011), "Džobss" (2013), "Katastrofu mākslinieks" (2017) un citās. Warren St. John. «Seinfeld It Ain't». The New York Times, 2006. gada 29. janvāris. Erik Adams. «Brett Gelman on playing Go On's "smoke monster"». The A.V. Club, 2012. gada 11. septembris. Vikikrātuvē par šo tēmu ir pieejami multivides faili. Skatīt: Brets Gelmens. IMDb profils (angliski)