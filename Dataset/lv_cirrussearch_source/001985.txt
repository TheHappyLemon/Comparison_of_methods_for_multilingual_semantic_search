Turku pagasts ir viena no Līvānu novada administratīvajām teritorijām tā ziemeļrietumos Daugavas labajā krastā. Robežojas ar sava novada Līvānu pilsētu un Rožupes, Rudzātu un Jersikas pagastiem, kā arī Jēkabpils novada Atašienes, Mežāres un Vīpes pagastiem un pa Daugavu ar Ābeļu un Dignājas pagastiem. Upes: Gūbeņu upīte, Nīdrupeite, Ņotrupe, Rūzeite, Silupeite, Zilupeite. Ezeri: Garais ezers (Ilzas ezers), Mosānu ezers, Silavu ezers, Šumaņu ezers (Ilzītes ezers). Līdz 1920. gada zemes reformai pagasta teritorija piederēja Dubnas muižai (Dubna) un Jaunajai muižai (Neuhof). 1945. gadā Daugavpils apriņķa Līvānu pagastā izveidoja Turku ciema padomi. Turku ciems ietilpis Līvānu (1949-1959), Krustpils (1959-1962), Jēkabpils (1962. gada aprīlis - decembris) un Preiļu (pēc 1962. gada) rajonos. Turku ciemam 1954. gadā pievienoja Zepu ciema kolhoza «Brīvais zemnieks» teritoriju. 1962. gadā Turku ciema kolhoza «Zelta vārpa» teritoriju pievienoja Līvānu lauku teritorijai, ko gan 1968. gadā pievienoja atpakaļ. 1975. gadā daļu kolhoza «Nereta» teritorijas pievienoja Rudzētu ciemam. 1990. gadā ciemu reorganizēja par pagastu. 1999. gadā Turku pagasts iekļāvās jaunveidotajā Līvānu novadā. Esošajās robežās, pēc CSB datiem. Lielākās apdzīvotās vietas ir Zundāni (pagasta centrs), Jaunsilavas, Dubnas viensētas, Grugules, Turki. Turkos dzimis Saeimas deputāts, politiķis Jānis Adamsons. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 CSB