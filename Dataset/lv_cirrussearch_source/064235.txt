NG-18 bija ASV uzņēmuma Northrop Grumman kravas kosmosa kuģa Cygnus (S.S. Sally Ride) Starptautiskās kosmosa stacijas (SKS) apgādes misija NASA programmā Commercial Resupply Services 2 (CRS-2). Kravas kuģis orbītā tika palaists 2022. gada 7. novembrī, darbību beidza 2023. gada 22. aprīlī. Kosmosa kuģis nosaukts par godu 2012. gadā mirušajai astronautei Sallijai Raidai, kura bija pirmā ASV sieviete kosmosā. Kopējā kravas masa bija 3707 kg (kopā ar iepakojumu 3749 kg), kas bija izvietota kosmosa kuģa hermētiskajā nodalījumā: lietas apkalpei (1637 kg), rezerves daļas stacijas iekārtām (1077 kg), krava zinātniskajiem pētījumiem (850 kg), datoru iekārtas (78 kg), ārpuskuģa aktivitāšu aprīkojums (66 kg). Kravā bija arī universitāšu pārrobežu projekta BIRDS-5 nanopavadoņi: PearlAfricaSat-1 (Ugandas pirmais pavadonis), ZIMSAT-1 (Zimbabves pirmais pavadonis) un TAKA. Cygnus NG-18 tika palaists 2022. gada 7. novembrī 10:32:42 UTC ar nesējraķeti Antares 230+ no Vidusatlantiskā reģionālā kosmoporta (MARS) starta laukuma LP-0A. Pēc ieiešanas orbītā atvērās tikai viens no diviem saules bateriju paneļiem, bet Northrop Grumman pārstāvji kliedēja bažas, ka tas varētu negatīvi ietekmēt kosmosa kuģa spēju sasniegt kosmisko staciju. 9. novembrī Cygnus pietuvojās stacijai. 10:20 UTC kosmosa kuģi satvēra ar stacijas manipulatoru, ko vadīja Nikola Manna. 13:05 UTC Cygnus bija pievienots pie Unity moduļa apakšējās pieslēgvietas. 2023. gada 21. aprīlī 08:37 UTC ar Canadarm2 manipulatoru, ko vadīja lidojuma vadītāji no zemes, Cygnus tika atvienots no Unity moduļa. 11:22 UTC to palaida brīvā lidojumā. 22. aprīlī 01:42 UTC kravas kuģis tika novadīts no orbītas; tas sasniedza atmosfēras blīvos slāņus un 003:12 UTC sadega virs Klusā okeāna dienvidu daļas. Cygnus cargo ship launches to space station, deploys one of two solar arrays Stephen Clark, spaceflightnow.com, 2022-11-07 Vikikrātuvē par šo tēmu ir pieejami multivides faili. Skatīt: NG-18. NASA Commercial Resupply Mission NG-18 Northrop Grumman Overview for Northrop Grumman's 18th Commercial Resupply Mission Arhivēts 2022. gada 7. novembrī, Wayback Machine vietnē. NASA Cygnus-PCM (enhanced) Gunter Dirk Krebs