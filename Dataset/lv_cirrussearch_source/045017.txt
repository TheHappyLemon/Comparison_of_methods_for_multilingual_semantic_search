Brigite Burharta (vācu: Brigitte Burchardt; dzimusi kā Hofmane (vācu: Hofmann) 1954. gada 17. oktobrī Veisenfelsā, arī Burharta-Hofmane) ir Vācijas starptautiskā meistare šahā (1975), trīskārtēja Vācijas Demokrātiskās Republikas sieviešu šaha čempionātu uzvarētāja (1975, 1978, 1979). No 1970. gadu sākuma līdz 1980. gadu beigām bijusi viena no vadošajām Vācijas Demokrātiskās Republikas šahistēm. Daudzkārtēja Vācijas Demokrātiskās Republikas sieviešu šaha čempionātu finālu dalībniece, kuros izcīnījusi 10 medaļas: 3 zelta (1975, 1978, 1979), 5 sudraba (1972, 1976, 1980, 1982, 1990) un 2 bronzas (1970, 1983). Trīs reizes uzvarējusi arī Vācijas Demokrātiskās Republikas šaha ātrspēles sieviešu čempionātos (1970, 1979, 1981). 1974. gadā uzvarējusi starptautiskā sieviešu šaha turnīrā Pjotrkovā Tribunalskā. 1976. gadā piedalījusies Pasaules sieviešu šaha čempiones nosaukuma cikla izcīņas starpzonu turnīrā Tbilisi, kurā ieņēmusi 9. vietu. 1980. gadā kopā ar Gražinu Šmaciņsku dalījusi 1.—2. vietu starptautiskā sieviešu šaha turnīrā Bidgoščā. 1990. gadā uzvarējusi starptautiskā sieviešu šaha turnīrā Orhūsā. Sekmīgi piedalījusies starptautiskajos sieviešu šaha turnīros Hallē, kuros 1975. gadā dalījusi 1. vietu, 1976. gadā bijusi 2. vietā, 1978. gadā uzvarējusi turnīrā, 1979. gadā dalījusi 1. vietu, 1982. gadā uzvarējusi turnīrā, 1987. gadā dalījusi 2. vietu. Pārstāvējusi Vācijas Demokrātiskās Republikas (1990) un Vācijas komandas (1992)Pasaules šaha olimpiādēs. Par panākumiem turnīros FIDE 1975. gadā viņai piešķīra starptautiskās meistares (WIM) nosaukumu. Viņas meita Regīna Burharta (vācu: Regina Burchardt, dzimusi 1983.) ir bijusī volejbola spēlētāja. «TeleSchach / Deutsche Frauen (Damen) Schachmeisterschaften». teleschach.com. «DBlitzEM-F - Deutscher Schachbund». www.schachbund.de. «1976 Tbilisi Interzonal Tournament : World Chess Championship (women)». www.mark-weeks.com. Arhivēts no oriģināla, laiks: 2020. gada 23. jūnijā. Skatīts: 2018. gada 2. oktobrī. Wojciech Bartelski. «OlimpBase :: Women's Chess Olympiads :: Brigitte Burchardt». www.olimpbase.org. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)