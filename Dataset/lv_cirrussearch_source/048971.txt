Sēčeņi termālie baseini (ungāru: Széchenyi gyógyfürdő) ir Ungārijas galvaspilsētā Budapeštā esošs lielākais medicīnisko baseinu komplekss Eiropā. Termālā ūdens piegādi tiem nodrošina divi dabīgi termālie avoti ar ūdens temperatūru 74 °C un 77 °C. Minerālūdeņi satur sulfātus, kalciju, magniju, hidrokarbonātus un florīdus. Kompleksa izveide sākta plānot 19. gadsimta 80. gados. Sēčeņi termālie baseini atklāti 1913. gadā, nosaukti ungāru politiķa Ištvāna Sēčeņi vārdā. Pilsētas parkā izvietota termālo baseinu ēkas ir būvētas neobaroka stilā. Kopā kompleksā ietilpst 3 āra baseini un 15 baseini telpās, dažāda veida pirtis un procedūru telpas. Baseinu komplekss no augšas Baseinu komplekss no augšas Vikikrātuvē par šo tēmu ir pieejami multivides faili. Skatīt: Sēčeņi termālie baseini.