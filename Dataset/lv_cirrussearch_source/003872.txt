Kinoteātris ir vieta, parasti ēka, kur uz lielā ekrāna tiek izrādītas kinofilmas. Vairums kinoteātru ir komerciāli uzņēmumi, kas ar filmu izrādīšanu cenšas nopelnīt. Kinoteātros parasti ir vismaz viena zāle, kur publika, kas ieradusies skatīties filmas, sēž krēslos. Savukārt, piemēram, brīvdabas kino apmeklētāji var sēdēt arī zālājā vai automašīnā. Vecākais kinoteātris, kas darbojas arī mūsdienās, ir Kino Pionier, kas izveidots 1907. gadā un atrodas Polijas pilsētā Ščecinā. Pirmais kinoteātris Latvijā tika uzcelts Rīgā, Puškina bulvārī (tagad Kronvalda bulvāris) un atvērts 1907. gada septembrī. Tā nosaukums bija "The Royal Vio", taču jau 1908. gada janvārī kinoteātris pārvācās uz Sanktpēterburgu, un telpas drīz ieņēma Huberta Kuka vadītais Noveau Cirque. 1914. gadā Rīgā oficiāli bija 15 kinoteātri, savukārt trīsdesmito gadu beigās jau 37. Pēc Otrā pasaules kara to skaits Rīgā bija vien 16, savukārt padomju laikā kinoteātri kļuva par neatņemamu daļu no mikrorajonu plānošanas. 1983. gadā Rīgā pastāvēja šādi kinoteātri: Aina — Vaļņu ielā 19 Aurora — Tilta ielā 1 Blāzma — Suvorova ielā 67/69 Daile — K. Barona ielā 31 Daina — Maskavas ielā 108/110 21. jūlijs — K. Marksa ielā 72 Gaisma — Tallinas ielā 54 Ilga — Lidoņu ielā 27 Jugla — Ļeņina ielā 428 Komjaunietis — Ļeņina ielā 24 Kosmoss — Pētersalas ielā 18a Lāčplēsis — Lāčplēša ielā 52/54 Liesma — Vienības gatvē 30 Maska — Prūšu ielā 2 Maskava — E. Smiltēna ielā 2 Oktobris — L. Laicena ielā 31 Palladium — Suvorova ielā 21 Pionieris — A. Upīša ielā 2 Rīga — Kirova ielā 61 Sarkanā ausma — L. Laicena ielā 44 Sarkandaugava — Duntes ielā 29/31 Spartaks — Kirova ielā 61 Teika — 21. jūlija laukums 2 VEF kinoteātris — Ļeņina ielā 179 Mūsdienās Rīgā darbojas vien 7 kinoteātri: Forum Cinemas — 13. janvāra ielā 8, pirmais daudzzāļu kinoteātris ar 14 kino zālēm, kas atklāts 2003. gadā Cinamon — Brīvības gatvē 372 (Tirdzniecības parkā "Alfa") "Apollo Kino" — Mūkusalas ielā 71 (Modes un izklaides centrā "Rīga Plaza") Splendid Palace — Elizabetes ielā 61 "K-suns" — Elizabetes ielā 83/85 "Apollo Kino" — Maskavas ielā 257 (Iepirkšanās centrā "Akropole") "Kino Bize" — Elizabetes ielā 37 История Интеримтеатра Arhivēts 2017. gada 17. novembrī, Wayback Machine vietnē. (krieviski) «Riga IFF» sākas ar Zigmāra Jaujas izstādi «Zudušos kinoteātrus meklējot» «Riga IFF» laikā būs skatāma Zigmāra Jaujas fotoizstāde «Zudušos kinoteātrus meklējot» A. Leinarte, J. Pakalns. — "Rīga (Īsas ziņas)". — Rīga, "Avots", 1983. Vikikrātuvē par šo tēmu ir pieejami multivides faili. Skatīt: Kinoteātris.