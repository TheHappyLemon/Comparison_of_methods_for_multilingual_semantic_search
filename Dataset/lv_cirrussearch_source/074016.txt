"Jāņtārpiņš" (angļu: Firefly) ir ASV zinātniskās fantastikas televīzijas seriāls, kura režisors un scenārija autors ir Džoss Vidons. Vidons kopā ar Timu Mainīru ir arī seriāla izpildproducents. Seriāla darbība norisinās 2517. gadā, pēc cilvēku ienākšanas jaunā zvaigžņu sistēmā, un seko Firefly klases kosmosa kuģa Serenity apkalpes piedzīvojumiem. Galvenie aktieri atveido deviņus Serenity iemītniekus. Vidons seriālu apzīmēja kā "deviņus cilvēkus, kas skatās kosmosa melnumā un redz deviņas dažādas lietas." Seriālā atainota cilvēku grupas dzīve, daži no kuriem cīnījās pilsoņu kara zaudētāju pusē, un tagad pelna iztiku sabiedrības nomalē kā daļa no zvaigžņu sistēmas kolonistu kultūras. Šajā nākotnē vienīgās divas izdzīvojušās lielvaras, ASV un Ķīna, apvienojās, veidojot centrālo federālo valdību, ko sauc par Aliansi, kā rezultātā notika abu kultūru saplūšana. Saskaņā ar Vidona redzējumu, "nekas nemainīsies nākotnē: tehnoloģija attīstīsies, bet mums joprojām būs tādas pašas politiskās, morālās un ētiskās problēmas kā šodien." Seriāla "Jāņtārpiņš" pirmizrāde ASV notika Fox kanālā 2002. gada 20. septembrī. Līdz decembra vidum Firefly vienai sērijai bija vidēji 4,7 miljoni skatītāju un tas ierindojās 98. vietā Nīlsena reitingos. To atcēla pēc tam, kad tika pārraidītas 11 no 14 saražotajām sērijām. Neskatoties uz salīdzinoši īso seriāla pastāvēšanas laiku pēc DVD izdošanas tas guva lielus pārdošanas apjomus, un tam ir liels fanu pulks. Seriāls 2003. gadā ieguva Primetime Emmy balvu par izciliem vizuālajiem efektiem. TV Guide seriālu ierindoja 5. vietā starp 2013. gada 60 atceltajiem seriāliem. Pēc seriāla panākumiem Vidons un Universal Pictures izveidoja filmu ""Serenity": Kauja par nākotni" (Serenity, 2005), kas ir tiešs seriāla turpinājums. "Jāņtārpiņa" franšīzi paplašināja arī citos plašsaziņas līdzekļos, tostarp komiksos un lomu spēlē. Firefly (TV Series 2002) — IMDb (angliski) Bill Brioux. «Firefly series ready for liftoff». jam.canoe.ca. Arhivēts no oriģināla, laiks: 2012. gada 15. jūlijs. Skatīts: 2006. gada 10. decembris. Whedon, Serenity: Relighting the Firefly, DVD extra «Fox Squashes 'Firefly'». E! Online. 2002. gada 13. decembris. Arhivēts no oriģināla, laiks: 2010. gada 30. aprīlis. Skatīts: 2015. gada 30. marts. Neva Chonin. «When Fox canceled 'Firefly,' it ignited an Internet fan base whose burning desire for more led to 'Serenity'». San Francisco Chronicle, 2005. gada 8. jūnijs. Skatīts: 2006. gada 9. novembris. Roush, Matt (June 3, 2013). "Cancelled Too Soon". TV Guide. pp. 20—21. M.E. Russell. «The Browncoats Rise Again». The Daily Standard, 2006. gada 24. jūnijs. Skatīts: 2006. gada 16. jūlijs. «Serenity». Dark Horse Comics. Skatīts: 2011. gada 29. jūnijs. «Review of Serenity Role Playing Game». RPGnet. Skatīts: 2011. gada 29. jūnijs. IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)