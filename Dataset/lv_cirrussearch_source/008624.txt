Džeimss Natanjēls "Džims" Brauns (angļu: James Nathaniel "Jim" Brown; dzimis 1936. gada 17. februārī Sentsimonsā, Džordžijas štatā, ASV, miris 2023. gada 18. maijā Losandželosā, ASV) bija ASV amerikāņu futbola spēlētājs, spēlējis pussarga un balsta pussarga pozīcijā, cilvēktiesību aktīvists un aktieris. Visu profesionāļa karjeru pārstāvējis NFL klubu Klīvlendas "Browns". 2002. gadā Sporting News viņu nosauca par visu laiku izcilāko amerikāņu futbola spēlētāju, 2009. gadā NFL.com balsojumā viņš ierindojās otrajā vietā starp visu laiku izcilākajiem amerikāņu futbola spēlētājiem. Tāpat viņu uzskata par vienu no izcilākajiem ASV profesionālajiem sportistiem. 1957. gada NFL draftā viņu Klīvlendas "Browns" izraudzījās ar kopējo 6. kārtas numuru. Karjeras laikā viņš piedalījās deviņās Pro Bowl spēlēs, astoņas reizes tika iekļauts līgas simboliskajā pirmajā izlasē un vienreiz — otrajā izlasē. Trīs reizes atzīts par līgas vērtīgāko spēlētāju un trīs reizes — par Pro Bowl spēles MVP. Džimu Braunu iekļāva līgas simboliskajā 75 gadu jubilejas izlasē un 1960. gadu simboliskajā izlasē. 1971. gadā sportistu uzņēma profesionālā futbola slavas zālē, tāpat viņš uzņemts lakrosa slavas zālē. Īsi pirms futbolista karjeras beigām Brauns kļuva par aktieri. Futbolista karjeras kulminācijā viņš aizgāja no sporta, lai turpinātu aktiera karjeru. Atveidojis dažadas lomas filmās un seriālos, kā arī 1970. gados atveidojis vairākas galvenās lomas. Viņu uzskata par pirmo Holivudas melnādaino asa sižeta filmas varoni un viņa loma 1969. gada filmā 100 Rifles iekļuva kino vēsturē, jo tajā redzama pirmā starprasu mīlas ainas. Brauns bija viens no nedaudzajiem sportistiem un starp ievērojamākajiem afroamerikāņiem, kas runāja par rasu jautājumiem, kad 1950. gados pieauga pilsonisko tiesību kustība. Viņš piedalījās Klīvlendas samitā pēc tam, kad Muhamedam Ali draudēja ieslodzījums par atteikšanos piedalīties Vjetnamas karā, un viņš nodibināja Melnās ekonomikas savienību (Black Economic Union), lai palīdzētu veicināt mazākumtautību uzņēmumu ekonomiskās iespējas. Vēlāk Brauns nodibināja fondu, kura mērķis bija novērst riskam pakļautos jauniešus no vardarbības, mācot viņiem dzīves prasmes, ar kuru palīdzību viņš veicināja Vatsa pamieru starp konkurējošām ielu bandām Losandželosā. «Football's 100 Greatest Players: #1 Jim Brown». The Sporting News. Arhivēts no oriģināla, laiks: 2009. gada 7. decembrī. Skatīts: 2008. gada 1. aprīlis. «Article». Fighting Spirit Magazine. 1993-11-12. Arhivēts no oriģināla, laiks: 2011-07-25. Skatīts: 2010-12-18. «Pro Football Hall of Famer Jim Brown dead at 87 | Pro Football Hall of Fame». pfhof. «Jim Brown – Turner Classic Movies». Tcm.com. Skatīts: 2023. gada 19. maijs. Matt Pettit. «Tough Guy: Jim Brown – Topeka & Shawnee County Public Library». Tscpl.org, 2014. gada 18. septembris. Arhivēts no oriģināla, laiks: 2023. gada 19. maijā. Skatīts: 2023. gada 19. maijs. Mike Freeman. «Jim Brown was a Hollywood legend, an activist and highly flawed. 'I do what I want to do'». USA Today, 2023. gada 19. maijs. NFL profils (angliski)