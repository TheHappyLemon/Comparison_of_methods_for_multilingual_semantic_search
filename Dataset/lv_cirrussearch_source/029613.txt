S-ryhmä (zviedru: S-gruppen; "S grupa"; oficiālais nosaukums Suomen Osuuskauppojen Keskuskunta jeb SOK) ir Somijas valsts mēroga kooperatīvs. Tā galvenā darbības joma ir mazumtirdzniecība. Tā galvenais birojs atrodas Helsinkos. Kooperatīvs ir dibināts 1904. gadā. Kooperatīvs Suomen Osuuskauppojen Keskuskunta dibināts 1904. gadā, lai kopēji veiktu iepirkumus un sniegtu konsultācijas. laikā no 1914. līdz 1916. gadam Helsinkos tika atvērtas pirmās kooperatīva ražotnes (adīšanas darbnīca, otu fabrika, cigoriņu, kafijas grauzdēšanas un tējas iepakošanas ražotne). 1916. gadā SOK darbība tika sadalīta kapitālistu un strādnieku klases darbībās. No 1920. līdz 1950. gadam S grupa kļuva par Somijas vienu no lielākajiem vairumtirgotājiem un dibināja nozīmīgu skaitu uzņēmumu. Pēckara gados S grupa pilsētu centros sistemātiski atvēra veikalus un viesnīcas. 1952. gadā Helsinkos tika atvērts pirmais Sokos universālveikals. Vēlāk Sokos kļuva par grupas populārāko zīmolu. 1972. gadā atvērts pirmais lielveikals Prisma. 1970. gadu beigās izveidota veikalu ķēde S-market. 1980. gados kooperatīvs piedzīvoja zaudējumus, tādēļ tika veiktas grupas strukturālas reformas. Pārdotas ražošanas aktivitātes un izveidots reģionālo kooperatīvu tīkls. 1991. gadā izveidots uzņēmums Inex Partners, kas nodrošināja visu grupas veikalu preču loģistiku un sadali. 1995. gadā S grupa izgāja starptautiskā tirgu, Tallinā, Igaunijā atverot veikalu Citysokos. 1998. gadā atvērta pirmā degvielas uzpildes stacija ABC. 2006. gadā Inex Partners nokļuva SOK pilnīgā īpašumā. 2010. gadā tam pievienots sagādes uzņēmums Intrade Partners. 2000. gados izveidota jauna veikalu ķēde Kodin Terra interjera dekorācijām un dārza piederumiem. 2006. gadā Stockmann meitas uzņēmuma Stockmann Auto Oy Ab Ford pilnvarotais izplatītājs Turku un Espo tika pārdots SOK meitas uzņēmumam Maan Auto Group. 2007. gadā grupa sāka banku darbību, dibinot banku S-Pankki. 2014. gadā tai pievienota banka LähiTapiola Panki 2000. gados S grupa paplašinājās Baltijas valstīs un Krievijā. 2017. gadā slēgti Prisma veikali Latvijā un Lietuvā. 2017. gada 30. jūnijā paziņots, ka S grupa pirks Stockmann piederošo Delicatesssen delikatešu biznesu Somijā. Darījums pabeigts 31. decembrī. Contact information." S Group. Retrieved on 28 September 2012. "Fleminginkatu 34" S Group's history STOCKMANN SELLS STOCKMANN AUTO OY AB TO VEHO, THE VOLKSWAGEN-AUDI BUSINESS TO KESKO AND THE FORD DEA Stockmann, January 20, 2006 S grupas vietne