Bakingemšīra (angļu: Buckinghamshire) jeb saīsinājumā Baksa (Bucks) ir ceremoniāla un nemetropoles grāfiste Anglijas dienvidaustrumu daļā. Ietilpst Dienvidaustrumanglijas reģionā. Grāfiste robežojas ar Lielo Londonu dienvidaustrumos, ar Bārkšīru dienvidos, ar Oksfordšīru rietumos, ar Northemptonšīru ziemeļos, ar Bedfordšīru ziemeļaustrumos un ar Hārtfordšīru austrumos. Bakingemšīras grāfiste sīkāk iedalās piecās unitārās administratīvās vienībās. Grāfistes kopējā platība ir 1 874 km², 2011. gadā grāfistē dzīvoja 756 600 iedzīvotāji. Pēc platības tā ir trīsdesmit otrā lielākā grāfiste, bet pēc iedzīvotāju skaita — trīsdesmitā lielākā grāfiste Lielbritānijā. Bakingemšīras administratīvais centrs ir Eilsberi, bet lielākā pilsēta ir Haivaikomba. Antonija Ahero. Angļu īpašvārdu atveide latviešu valodā. Rīga : Zinātne, 2006. 168. lpp. ISBN 9984-698-68-8. Vikikrātuvē par šo tēmu ir pieejami multivides faili. Skatīt: Bakingemšīra. Encyclopædia Britannica raksts (angliski)