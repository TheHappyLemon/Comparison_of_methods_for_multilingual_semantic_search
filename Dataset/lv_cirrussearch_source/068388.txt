Šis raksts ir par naudas vienību Turcijā. Par citām jēdziena Lira nozīmēm skatīt nozīmju atdalīšanas lapu. Jaunā Turcijas lira (turku: yeni türk lirası) ir naudas vienība Turcijā, kā arī Ziemeļkipras Turku Republikā. Viena jaunā Turcijas lira iedalīta simt jaunajos kurušos (turku: yeni kuruş). Vietējais naudas apzīmējums ir YTL, bet ISO 4217 kods: TRY. 2005. gadā tika emitētas 1, 5, 10, 25 un 50 jauno kurušu, kā arī 1 liras monētas. Viena kuruša monēta izgatavota no misiņa, 5, 10 un 25 kurušu monētas - no vara un niķeļa sakausējuma, bet 50 kurušu un vienas liras monētas - no diviem metālu sakausējuma diskiem. Uz visām monētām attēlots Turcijas pirmais valsts prezidents Mustafa Kemals Ataturks. Ar pārsteigumu Eiropas Centrālai bankai, 50 kurušu un vienas liras monētas ir līdzīgas viena eiro un 2 eiro monētām. Līdz ar to šīs monētas var viegli sajaukt, it īpaši, lietojot monētas dažādos automātos. Tā kā 2 eiro vērtība ir gandrīz četras reizes lielāka par vienu liru, Eiropas automātos bija jāveic papildus uzlabojumi monētu atpazīšanai. 2005. gadā tika emitētas 1, 5, 10, 20, 50 un 100 liru banknotes. 1-20 liru banknotes tika izgatavotas, lai aizstātu vecās turku liras un pēc izskata ir tām līdzīgas, bet 50 un 100 liru banknotes bija pavisam jaunas un tām nav līdzvērtīga nomināla vecajā valūtā. Uz visām banknotēm attēlots Mustafa Kemals Ataturks dažādos dzīves posmos, kā arī dažādas ievērojamas Turcijas celtnes vai vietas. Sākot ar 2009. gada 1. janvāri plānots laist apgrozībā jaunas banknotes un pašreizējās banknotes tiks izņemtas no apgrozības līdz 2009. gada 31. decembrim (ar tām varēs norēķināties līdz 2019. gada 31. decembrim). Jaunajās banknotēs plānots atmest vārdu jaunā un paturēt tikai lira. Türkiye Cumhuriyet Merkez Bankasi (Central Bank of the Republic of Turkey). «Announcement on the Withdrawal of New Turkish Lira Banknotes from Circulation». Official Gazette no. 26516, 8 May 2007, page 103. TCMB, 8 May 2007. Arhivēts no oriģināla, laiks: 2009-06-03. Skatīts: 2008-01-05. Banknošu un monētu attēli (angliski) Naudas maiņas kampaņa (turciski) YTL informatīvā vietne (turciski) Osmaņu impērijas monētas (turciski)(angliski) Turcijas monētas un banknotes (turciski)(angliski) Turku lira