Eduardo Patrisio Iturrisaga Bonelji (spāņu: Eduardo Patricio Iturrizaga Bonelli; dzimis 1989. gada 1. novembrī Karakasā) ir Venecuēlas starptautiskais lielmeistars šahā (2008). Šahu iemācījies spēlēt piecu gadu vecumā. No deviņiem gadiem sācis nopietni piedalīties šaha turnīros. 2004. gadā Bogotā uzvarējis Panamerikas junioru šaha čempionātā U16 vecuma grupā. 2006. gadā turpat uzvarējis Panamerikas junioru šaha čempionātā U20 vecuma grupā. No 2005. līdz 2008. gadam četras reizes pēc kārtas uzvarējis Venecuēlas šaha čempionātos. 2007. gadā dalījis pirmo vietu Amerikas kontinenta valstu šaha čempionātā un kvalificējies Pasaules kausa izcīņai šahā pēc izslēgšanas sistēmas, kur 1. kārtā zaudējis Pjotram Svidleram. 2008. gadā Spānijā bijis otrais Iberoamerikas valstu šaha čempionātā. 2009. gadā atkārtoti piedalījies Pasaules kausā šahā, kurā 1. kārtā uzvarējis Baaduru Džobavu, bet 2. kārtā zaudējis Sergejam Tivjakovam. 2010. gadā uzvarējis Dubaijas atklātajā šaha čempionātā. 2013. gadā piedalījies Pasaules kausā šahā un 1. kārtā piekāpies Oleksandram Oņiščukam. 2014. gadā Rīgā starptautiskajā šaha festivālā Rīgas Tehniskās universitātes Open 2014 izcīnījis 3. vietu "A" turnīrā. 2015. gadā Bāzelē kopā ar Arkādiju Naidiču un citiem lielmeistariem dalījis pirmo vietu starptautiskajā šaha festivālā. Tajā pašā gadā piedalījies arī Pasaules kausā šahā, kur 1. kārtā zaudējis Maksimam Rodšteinam. 2023. gada novembrī Daglasā ierindojies 85. vietā "FIDE Grand Swiss" turnīrā. Pārstāvējis Venecuēlas komandu Pasaules šaha olimpiādēs, kurās piedalījies 7 reizes (2004-2016). Individuālajā vērtējumā izcīnījis bronzas (2006) medaļu. Par panākumiem turnīros FIDE 2008. gadā Iturrisagam piešķīrusi starptautiskā lielmeistara (GM) nosaukumu. Bijis pirmais Venecuēlas šahists, kas kļuvis par šaha lielmeistaru. Bogotá 2004 - 20° Campeonato Panamericano u16 (boys) Bogotá 2006 - 31° Campeonato Panamericano Juvenil «2007 World Cup». Arhivēts no oriģināla, laiks: 2013. gada 9. jūlijā. Skatīts: 2017. gada 10. martā. 2009 World Cup Eight players share first, GM Eduardo Iturrizaga champion on superior tiebreak «2013 World Cup». Arhivēts no oriģināla, laiks: 2016. gada 21. oktobrī. Skatīts: 2017. gada 10. martā. Riga Technical University Open 2014 - Tournament A Arkadij Naiditsch wins another trophy in Switzerland «2015 World Cup». Arhivēts no oriģināla, laiks: 2017. gada 22. novembrī. Skatīts: 2017. gada 10. martā. 2023 FIDE Grand Swiss OlimpBase :: Men's Chess Olympiads :: Eduardo Iturrizaga Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)