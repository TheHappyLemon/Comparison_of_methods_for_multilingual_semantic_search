Romans Arlausks (lietuviešu: Romanas Arlauskas; 1917. gada 11. jūnijs, Kauņa - 2009. gada 22. septembris, Adelaida) bija Lietuvas un Austrālijas šahists, starptautiskais korespondencšaha lielmeistars (GMC, 1965). Pirms Otrā pasaules kara bijis viens no vadošajiem Lietuvas šahistiem. 1936. gadā Lietuvas izlases sastāvā piedalījies neoficiālajā šaha olimpiādē Minhenē pie 6. galdiņa (+4, -7, =7). 1938. gadā bijis otrais Lietuvas šaha čempionātā, bet 1941. gada čempionātā izcīnījis 3. vietu. 1943. gadā uzvarējis Kauņas šaha čempionātā un dalījis 1.-3. vietu Lietuvas šaha čempionātā. 1944. gadā, kad Otrā pasaules kara laikā Lietuvai tuvojās Sarkanā armija, Arlausks devās bēgļu gaitās. Pēc kara dzīvojis Vācijā un aktīvi piedalījies pēckara šaha dzīvē. 1945. gadā uzvarējis Baltijas pārvietoto personu čempionātā. 1948. gadā pārcēlies uz pastāvīgu dzīvi uz Austrāliju, kur strādājis par arhitektu. 1949. gadā uzvarējis Dienvidaustrālijas štata šaha čempionātā. 1950. gadā šajā čempionātā bijis otrais aiz Lūcija Endzelīna. 1951. gadā izcīnījis 6. vietu Austrālijas šaha čempionātā. Bijis viens no spēcīgākajiem Austrālijas korespondencšahistiem. Uzvarējis 3. Austrālijas korespondencšaha čempionātā (1950-1953) un ieņēmis 3. vietu 4. Pasaules korespondencšaha čempionātā (1962-1965). Par godu Arlauska piemiņai Austrālijas šaha federācija ir nodibinājusi viņa vārdā nosauktu medaļu, kuru katru gadu piešķir labākajam Austrālijas jaunajam šahistam. OlimpBase :: Chess Olympiad, Munich 1936, Lithuania 4th World Correspondence Chess Championship (1962 - 1965) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)