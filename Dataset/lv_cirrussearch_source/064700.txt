"Čankinas ekspresis" (ķīniešu: 重慶森林, piņjiņs: Chóngqìng Sēnlín) ir 1994. gada Honkongas romantiska komēdijdrāmas filma, kuras režisors un scenārija autors ir Vans Dzjavei. Filmā galvenās lomas atveido Bridžita Lina, Takeši Kaneširo, Tonijs Luns un Feja Vana. Filma stāsta par diviem Honkongas policistiem un viņu attiecībām ar sievietēm. Pirmais stāsts ir par policistu, kurš ir apsēsts ar šķiršanos no sievietes Majas un satiek noslēpumainu narkotiku kontrabandisti. Otrs stāsts ir par policistu, kuru pamet stjuarte, un viņš satiek savdabīgu kafejnīcas darbinieci. Filmas "Čankinas ekspresis" pirmizrāde notika 1994. gada 14. jūlijā. Filma saņēma pozitīvas kritiķu atsauksmes un padarīja Dzjavei par pasaulē atpazīstamu režisoru. Tīmekļa vietnē Rotten Tomatoes filmai ir 88% vērtējums. 2022. gadā žurnāla Sight & Sound 50 visu laiku labāko filmu kritiķu sarakstā "Čankinas ekspresis" ierindojās 88. vietā. 2018. gadā filma ieņēma 56. vietu BBC 100 izcilāko svešvalodu filmu sarakstā. «Chungking Express». Rotten Tomatoes. Skatīts: 15.12.2022. «CHUNGKING EXPRESS (1994)». BFI (angļu). Skatīts: 2022-12-15. «The 100 greatest foreign-language films». www.bbc.com (angļu). Skatīts: 2022-12-15. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)