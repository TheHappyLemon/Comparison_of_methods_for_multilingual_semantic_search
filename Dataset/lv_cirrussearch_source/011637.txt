Šis raksts ir par vienu no ražošanas faktoriem. Par Kārļa Marksa grāmatu sēriju skatīt rakstu Kapitāls (grāmata). Kapitāls ekonomikas teorijā ir viens no trim galvenajiem ražošanas faktoriem. Pārējie divi ir zeme (plašā nozīmē ar to saprot arī dabīgos izrakteņus un citus dabas resursus) un darbs (darbaspēks). Ekonomiskajā praksē (uzņēmējdarbībā) ar kapitālu (fizisko kapitālu) saprot ražošanai vai pakalpojumu sniegšanai nepieciešamos resursus (fiksētais kapitāls) un apgrozāmo līdzekļu (apgrozāmais kapitāls) kopumu. Kapitāla avots ir investīcijas. Uzņēmuma (uzņēmējdarbības) uzsākšanai ir nepieciešams sākuma (starta) kapitāls, ko var izveidot uzņēmuma dibinātājiem ieguldot uzņēmumā (investējot) zināmu naudas summu vai pamatlīdzekļus. Arī tālākai uzņēmējdarbības paplašināšanai ir nepieciešams papildu kapitāls, ko var iegūt ar uzņēmuma akcionāru papildu investīcijām, vai arī ieguldot uzņēmuma peļņu (peļņas kapitalizācija). Daudzās valstīs, arī Latvijā, valdības atbalsta mazo un vidējo uzņēmumu attīstību, piemēram, piešķirot tiem riska kapitālu. Paul A. Samuelson and William D. Nordhaus (2004) Economics, 18th ed.,ISBN 978-0-07-287205-7 [1] Arhivēts 2007. gada 9. oktobrī, Wayback Machine vietnē. Mazais bizness (krieviski)