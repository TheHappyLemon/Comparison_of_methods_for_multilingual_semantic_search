"Pērtiķu planētas karaliste" (angļu: Kingdom of the Planet of the Apes) ir 2024. gada ASV zinātniskās fantastikas asa sižeta filma, kuru pēc Džoša Frīdmena, Rika Jafas, Amandas Silveres un Patrika Eisona scenārija režisējis Vess Bols. Tas ir turpinājums 2017. gada filmai "Karš par Pērtiķu planētu" un ceturtā daļa no restartētās "Pērtiķu planētas" franšīzes. Filmas pirmizrāde ASV notiks 2024. gada 24. maijā. Daudzas paaudzes pēc kara oāzē, uz kuru Cēzars atveda savus līdzgaitniekus, ir izveidojušies daudzi pērtiķu klani, bet cilvēki ir kļuvuši mežonīgi. Pērtiķu līderis Proksimus Cēzars sagroza Cēzara mantojumu, lai paverdzinātu citus klanus, meklējot pēdējās cilvēku tehnoloģijas. Šimpanze Noa kopā ar meiteni Meju dodas bīstamā ceļojumā, lai mainītu gan pērtiķu, gan cilvēku turpmāko likteni. 2022. gada jūnijā tika ziņots, ka Disneja studija un 20th Century Studios plānoja, ka Karaliste būs pirmā no jaunās Pērtiķu planētas filmu triloģijas.Bols to apstiprināja 2023. gada decembrī, paskaidrojot, ka filma tika iecerēta kā triloģijas sākums, kas "iekļāvās" iepriekšējo trīs filmu mantojumā. https://movieweb.com/disney-impressed-with-new-planet-of-the-apes-script-now-planning-new-trilogy/ IMDb profils (angliski) Rotten Tomatoes profils (angliski)