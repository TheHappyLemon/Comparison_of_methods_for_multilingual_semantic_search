Fransesks Visents (spāņu: Francesch Vicent; 1450. gads Segorbe — 1512. gads) bija spāņu šahists. Piedzimis Aragonas karalistē tagadējā Valensijas apgabala pilsētā Segorbē. Bijis pirmais, kas aprakstījis mūsdienās pieņemtos šaha figūru - dāmas un laidņa gājienus. Traktāts ar nosaukumu Libre dels jochs partits dels schacs en nombre de 100 ticis izdots 1495. gada 15. maijā Valensijā, taču nav saglabājies līdz mūsdienām. Tā pēdējā kopija pazudusi Spānijā Napoleona karu laikā (1807—1815). Tiek uzskatīts, ka šis traktāts ietekmējis citu spāņu šahistu, it īpaši Luija Ramiresa de Lusenas, uzskatus un darbus. Daudzi Visentu, to skaitā arī bijušais Pasaules šaha čempions Anatolijs Karpovs, uzskata par modernā šaha dibinātāju, jo pēc valensieša izgudrojuma dāma kļuva par šaha spēcīgāko figūru, līdz ar to būtiski mainot spēles taktiku un stratēģiju. Spānijas inkvizīcijas vajāts Visents bija spiests pamest dzimtās vietas. Miris Itālijā. Karpov supports the Valencian Queen