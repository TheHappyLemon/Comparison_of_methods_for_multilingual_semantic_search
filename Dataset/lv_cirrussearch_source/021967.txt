Georgs Juris Miķelsons (dzimis 1937. gada 8. aprīlī) ir latviešu lidotājs un uzņēmējs. Viņa tēvs bija vijolnieks Rūdolfs Miķelsons. 1944. gadā kopā ar ģimeni emigrējis uz Vāciju, 1949. gadā pārcēlies uz Austrāliju, nākamajā gadā — ASV. Studējis žurnālistiku, tāpat mācījies vairākās aviācijas pilotu skolās ASV un Austrālijā. No 1967. līdz 1973. gadam Miķelsons bija galvenais pilots un saimnieciskais direktors aviosabiedrībā Voyager 1000. 1973. gadā dibinājis aviosabiedrību American Trans Air (ATA Airlines), kuru līdz 2005. gadam arī vadījis. Latvijas enciklopēdija. 4. sējums. Rīga : Valērija Belokoņa izdevniecība. 2007. 447. lpp. ISBN 978-9984-9482-4-9.