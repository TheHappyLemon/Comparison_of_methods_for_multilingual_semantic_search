Lennarta Meri Tallinas lidosta (igauņu: Lennart Meri Tallinna lennujaam; IATA: TLL, ICAO: EETN), iepriekš Ilemistes lidosta, ir lielākā lidosta Igaunijā. Tallinas lidosta apkalpo gan vietējos, gan starptautiskos reisus. Tā atrodas aptuveni 4 km no Tallinas centra, Ilemistes ezera austrumu krastā. Lidostā ir viens 3070 metrus garš un 45 metrus plats asfaltbetona seguma skrejceļš (pietiekami liels tādām platām lidmašīnām kā Boeing 747), pieci piebraucamie ceļi un četrpadsmit terminālu izejas. Pirms Igaunijas neatkarības atjaunošanas lidostā darbojās pārtvērējlidmašīnu bāze 384. pārtvērēju pulkam (384 IAP), kas izmantoja MiG-23P lidmašīnas. 2009. gada 29. martā lidostu oficiāli nosauca par Lennarta Meri Tallinas lidostu, par godu Igaunijas neatkarības kustības vadītājam un otrajam Igaunijas prezidentam Lennartam Meri. Līdz 2015. gadam tā bija Igaunijas nacionālās lidsabiedrības Estonian Air mājas bāze. Eesti Ekspress 19 March 2009:Lennart Meri nimi lennujaama katusel maksnuks miljon krooni Arhivēts 2009. gada 22. martā, Wayback Machine vietnē. Vikikrātuvē par šo tēmu ir pieejami multivides faili. Skatīt: Tallinas lidosta. Oficiālā tīmekļa vietne