Jaroslavecas bāka (poļu: Latarnia Morska Jarosławiec) atrodas Polijā, Rietumpomoržes vojevodistes Slavenas apriņķa Jaroslavecā pie Baltijas jūras krasta. 54°32′24.15″N 16°32′31.86″E﻿ / ﻿54.5400417°N 16.5421833°E﻿ / 54.5400417; 16.5421833 Bāka šajā vietā atrodas kopš 1830. gada, kad tika uzbūvēta ēka, uz kuras jumta atradās optiska ierīce. Tomēr bāka izrādījās nederīga, jo apkārtējie koki aizsedza gaismu. 1835. gadā blakus tika sākta būvēt jauna bāka. 1838. gada 1. jūlijā jaunā bāka sāka darboties. Bākas gaismas iekārta sastāvēja no 15 rapšu eļļas lampām un parabolisku spoguļu komplekta, izkārtota uz rotējoša mehānisma. Vēlākajos gados rapšu eļļas lampas nomainīja acetilēna deglis. Acetilēna glabāšanai, netālu no bākas bija uzbūvēta tvertne. 1908. gadā bākā tika ievilkta elektrība un uzstādīja miglas tauri. Bākas augstums ir 33,3 m. Bāku veido apaļš sarkanu ķieģeļu tornis ar galeriju un laternu. Gaismas elements atrodas 50,2 m virs jūras līmeņa. Gaismas iekārtu veido AGA PRB-21 rotējoša ierīce ar 4 paneļiem. Uz katra paneļa atrodas sešas 600 W spuldzes, 4 deg, 2 rezervē. Gaisma balta (0,45 s deg, 2,05 s pārtraukums, 0,45 s deg, 6,05 s pārtraukums). Gaismas signāls redzams 23 jūras jūdžu attālumā. Bāka raida arī radiosignālu.