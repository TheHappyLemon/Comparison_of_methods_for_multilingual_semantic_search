Ivans Lukjanovs (krievu: Иван Лукьянов; dzimis 1987. gada 24. janvārī Daugavpilī) ir Latvijas futbolists, spēlē pussarga pozīcijā, Latvijas futbola izlases dalībnieks. Pašlaik (2020) pārstāv Latvijas futbola Virslīgas klubu FK RFS. Karjeru sācis Skonto FC klubā. Vairākas sezonas bija izīrēts JFK Olimps un Lietuvas futbola klubiem FK Šiauliai un Marijampoles "Sūduva". 2006. gada sezonā, pārstāvot Olimps komandu, ar 23 gūtiem vārtiem kļuva par 1. līgas rezultatīvāko spēlētāju. 2006. gada novembrī Lukjanovs kopā ar Oļegu Laizānu bija devies uz Itālijas futbola kluba Lazio treniņnometni. 2009. gadā ar 15 spēlēs gūtiem 14 vārtiem Skonto sastāvā kļuva par vienu no rezultatīvākajiem Latvijas Virslīgas spēlētājiem. Sezonas vidū kopā ar komandas biedru Sergeju Kožanu pārcēlās uz Polijas kubu Gdaņskas "Lechia". Karjeras sākumā pārsvarā spēlējis uzbrucēja pozīcijā, taču pēc nerezultatīvas spēles Lechia sastāvā vairāk sācis spēlēt pussarga pozīcijā. Pēc trim aizvadītām sezonām Polijā 2012. gada augustā Lukjanovs pārgāja uz Ukrainas Premjerlīgas klubu Zaporožjes "Metalurh". Ukrainas klubā nospēlēja vien četras spēles. 2013. gada februārī parakstīja līgumu ar Krievijas Nacionālās līgas klubu Astrahaņas "Volgar". 10 spēlēs guva divus vārtus, taču nespēja klubam palīdzēt saglabāt vietu Krievijas otrajā spēcīgākajā līgā. Pēc kluba pazemināšanas pārgāja uz citu Krievijas klubu Volgogradas "Rotor". Pirms 2014.–2015. gada sezonas atgriezās Astrahaņas "Volgar", nospēlējot divas sezonas un gūstot astoņus vārtus. 2016. gada jūnijā pievienojās citam Krievijas Nacionālās līgas klubam Voroņežas "Fakel". 2018. gadā pievienojās Riga FC. Bijis Latvijas U-21 izlases dalībnieks. 2010. gada janvārī debitējis Latvijas izlasē spēlē pret Dienvidkoreju, nomainot Andreju Perepļotkinu. «Uz "Lazio" dosies Lukjanovs un Laizāns». LFF.lv. Skatīts: 2016. gada 4. oktobrī.[novecojusi saite] «Lukjanovs un Kožans noslēdz līgumus ar Polijas klubu Gdaņskas «Lechia»». frut.lv. 2009. gada 7. oktobris. Arhivēts no oriģināla, laiks: 2011. gada 20. jūlijā. Skatīts: 2016. gada 4. oktobrī. «Lukjanovs spēlēs pussarga pozīcijā». sportacentrs.com. 2010. gada 14. jūlijs. Skatīts: 2016. gada 4. oktobrī. «Lukjanovs pārceļas uz Ukrainas Premjerlīgas pastarīti Zaporožjes "Metallurg"». sportacentrs.com. 2012. gada 17. augusts. Skatīts: 2016. gada 4. oktobrī. «Lukjanovs paraksta līgumu ar Krievijas 1. līgas klubu "Volgar-Gazprom"». sportacentrs.com. 2013. gada 28. februāris. Skatīts: 2016. gada 4. oktobrī. «Lukjanovs karjeru turpinās Volgogradas "Rotor"». sportacentrs.com. 2013. gada 13. jūlijs. Skatīts: 2016. gada 4. oktobrī. «Lukjanovs karjeru turpinās Voroņežas "Fakel"». sportacentrs.com. 2016. gada 23. jūnijs. Skatīts: 2016. gada 4. oktobrī. DELFI. «'Riga FC' pievienojas bijušais Latvijas izlases pussargs Lukjanovs». DELFI (latviešu), 2018-05-28. Skatīts: 2018-07-19. «Gadu sākam ar minimālu zaudējumu». sportacentrs.com. 2010. gada 22. janvāris. Skatīts: 2016. gada 4. oktobrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)