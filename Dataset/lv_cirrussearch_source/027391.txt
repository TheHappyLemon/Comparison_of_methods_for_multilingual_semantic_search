Šis raksts ir par monarhu. Par šaha figūru skatīt rakstu karalis (šahs). Karalis (no Kārļa Lielā vārda latinizētās versijas Carolus) ir karalistē (valsts) valdoša monarha tituls. Sieviešu dzimtē — karaliene. Karaļa tituls mūsdienās ir mantojams, bet agrāk karalis varēja būt arī vēlēts (piemēram, Polijas karaļa tituls līdz 1795. gadam). Līdz 20. gadsimtam latviešu valodā šī titula apzīmēšanai lietoja vārdu ķēniņš, kas atbilst karaļa nosaukumam ģermāņu valodās — angļu un zviedru kung, dāņu un norvēģu konge, nīderlandiešu Koning, vācu König —, arī somugru valodās: igauņu un somu kuningas. Mūsdienās karaļa tituls ir saglabājies tikai nedaudzās monarhijās. Karaļa vārds baltu valodās, tāpat kā daudzās slāvu, tjurku un dažās citās valodās radies no Kārļa Lielā (latīņu: Carolus) vārda: Karalius (lietuviešu) Крал (bulgāru) Краљ (serbu) Король (krievu, ukraiņu) Кароль (baltkrievu) Král (čehu, slovāku) Krůl (silēziešu) Król (poļu) Kralj (slovēņu, horvātu) Kral (turku, azeru) Qirol (uzbeku) Király (ungāru) Key (kurdu) Šajā sarakstā ir tikai tie monarhi, kuru oficiālais tituls ir "karalis" vai "karaliene". Filips — Beļģijas karalis Vilems Aleksandrs — Nīderlandes karalis Čārlzs III — Apvienotās Karalistes karalis Haralds V — Norvēģijas karalis Felipe VI — Spānijas karalis Kārlis XVI Gustavs — Zviedrijas karalis Frederiks X — Dānijas karalis Abdulla II — Jordānijas karalis Selmāns Āl Saūds — Saūda Arābijas karalis Džigme Hesars Namgjals Vangčuks — Butānas karalis Hamads bin Isa al Halifa — Bahreinas karalis Norodoms Seihamonī — Kambodžas karalis Rama IX — Taizemes karalis Lecijs III — Lesoto karalis Msvati III — Svatini karalis Mohameds VI — Marokas karalis Čārlzs III — Antigvas un Barbudas, Bahamu, Barbadosas, Belizas, Grenadas, Kanādas, Jamaikas, Sentkitsas un Nevisas, Sentlūsijas, Sentvinsentas un Grenadīnu karalis Čārlzs III — Folklenda salu karalis Tupou VI — Tongas karalis Čārlzs III — Austrālijas, Jaunzēlandes, Papua-Jaungvinejas, Tuvalu un Zālamana Salu karalis Vikikrātuvē par šo tēmu ir pieejami multivides faili. Skatīt: Karalis. Krievijas Lielās enciklopēdijas raksts (krieviski)