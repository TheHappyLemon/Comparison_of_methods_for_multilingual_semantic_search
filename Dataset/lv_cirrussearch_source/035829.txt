Sergejs Dolmatovs (krievu: Сергей Викторович Долматов; dzimis 1959. gada 20. februārī Kiseļovskā) ir Krievijas starptautiskais lielmeistars šahā (1982). Trenera Marka Dvorecka audzēknis. Divas reizes izcīnījis sudraba medaļu Eiropas junioru šaha čempionātos (1977, 1978). 1978. gadā Grācā uzvarējis Pasaules junioru šaha čempionātā. 1980. gados uzvarējis vairākos starptautiskos šaha turnīros, tajā skaitā Amsterdamā (1979), Bukarestē (1981), Frunzē (1983), Barselonā (1983), Paula Keresa memoriālā Tallinā (1985), Sočos (1988), Maskavā (1989), Reikjavikā (1990) un Hastingsā (Anglija, 1990). No 1979. līdz 1989. gadam sešas reizes piedalījies PSRS šaha čempionātu finālos, kuros lielāko panākumu guvis 1989. gadā, kad dalījis 2.-5. vietu. 1990. gadā Manilā Pasaules šaha čempiona izcīņas cikla starpzonu turnīrā izcīnījis tiesības piedalīties pretendentu mačos, kuros 1. kārtā zaudējis Arturam Jusupovam ar 5½:6½. Piedalījies arī Pasaules šaha čempionātos pēc izslēgšanas sistēmas, kuros 1999. gadā piekāpies 2. kārtā Viktoram Korčnojam, bet 2004. gadā zaudējis jau 1. kārtā. Pārstāvējis Krievijas komandu lielākajos komandu šaha turnīros: Pasaules šaha olimpiādēs piedalījies 1992. gadā. Komandu vērtējumā izcīnījis zelta medaļu; Pasaules komandu šaha čempionātā piedalījies 1993. gadā. Komandu vērtējumā izcīnījis bronzas medaļu, bet individuālajā vērtējumā izcīnījis zelta medaļu. Par panākumiem turnīros FIDE 1978. gadā Dolmatovam piešķīrusi starptautiskā meistara (IM), bet 1982. gadā - starptautiskā lielmeistara (GM) nosaukumu. Pazīstams arī kā šaha treneris. 1987. gadā bijis Garija Kasparova sekundants mačā par Pasaules šaha čempiona nosaukumu pret Anatoliju Karpovu. 1980. gadā beidzis Maskavas Valsts universitātes Ekonomikas fakultāti. USSR Championship 1989 1990 Manila Interzonal Tournament 1991-93 Candidates Matches 1999 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 14. oktobrī. OlimpBase :: Men's Chess Olympiads :: Sergei Dolmatov OlimpBase :: World Men's Team Chess Championship :: Sergei Dolmatov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)