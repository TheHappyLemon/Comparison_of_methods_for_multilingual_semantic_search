"Paprika" (japāņu: パプリカ, Papurika) ir 2006. gada Japānas zinātniskās fantastikas anime pilnmetrāžas filma, kuras režisors ir Satoši Kons. Filma balstīta uz Jasutaka Tsutsui tāda paša nosaukuma romāna. Filma stāsta par psihologiem, kuri, izmantojot speciālu aparātu, iekļūst savu pacientu sapņos. Šī bija Kona ceturtā un pēdējā pilnmetrāžas filma pirms viņa nāves. 2010. gadā bija plānots izlaist spēlfilmu, kas balstīta uz to pašu romānu, bet plāni atcēlās, jo tajā pašā gadā iznāca Kristofera Nolana filma "Pirmsākums" ar līdzīgu sižetu. Tuvā nākotnē izveidota ierīce psihisku slimību ārstēšanai ar nosaukumu DC Mini, kas ļauj lietotājam iekļūt vai vienkārši novērot cilvēku sapņus. Zinātnieku komandas vadītāja daktere Atsuko Čiba, sāk neatļauti izmantot ierīci, lai palīdzētu ļaudīm ārpus pētījumu programmas, ieejot sapņu pasaulē kā Paprika, Čibas alter ego — astoņpadsmit gadus veca jauniete, kas dzīvo sapņu valstībā. Viņas tuvākie sabiedrotie ir nodaļas direktors doktors Torataro Šima un DC Mini izgudrotājs doktors Kosaku Tokita. Paprika konsultē detektīvu Tošimi Konakavu, kuru nomāc atkārtots sapnis. Viņa iedod Konakavam kartiņu ar kādas tīmekļa vietnes nosaukumu. Tā kā DC Mini ir nepabeigti prototipi, tiem nav piekļuves ierobežojumu, ļaujot ikvienam iekļūt citas personas sapņos, kas rada nopietnas sekas, ja tos nozog. Negaidīti sapulces laikā Šima sāk bezjēdzīgu tirādi un izlec pa logu, kā rezultātā nokļuva komā. Pārbaudot Šimas sapni, kas ir nejaušu priekšmetu sirreālistiksā parāde, Tokita vienă no tā dalībniekiem atpazīst savu asistentu Himuro, kas padara viņu aizdomās turamo zādzībā. Paprika dodas Šimas sapnī un izved viņu no komas. Kad vēl divi zinātnieki kļūst par DC Mini upuriem, uzņēmuma priekšsēdētājs, doktors Seijiro Inui, kurš jau sākotnēji bija pret projektu, aizliedz ierīces lietošanu. Paprika un Šima atklāj, ka Himuro arī ir upuris, nevis noziedznieks. Īstais zaglis ir Inui, kurš uzskata, ka viņam ir jāaizsargā sapņi no cilvēces ietekmes, izmantojot sapņu terapiju ar doktora Morio Osanaja palīdzību. Pēc nogurdinošas pakaļdzīšanās pāris notver Papriku. Osanajs atzīst, ka mīl Čibu, un noloba Paprikas ādu, lai zem tās atklātu Čibu. Tomēr viņu pārtrauc sašutušais Inui, kurš pieprasa, lai Osanajs nogalina Čibu, kam Osanajs pretojas. Tā kā sapnī abi dala Osanaja ķermeni, viņi cīnās par kontroli. Konakava ieiet sapnī un kopā ar Čibu aizbēg atpakaļ uz savu atkārtoto sapni. Osanajs sāk pakaļdzīšanos, kuras rezultātā Osanaju nogalina sapnī un viņš mirst arī reālajā pasaulē. Sapņi un realitāte sāk saplūst. Šimu gandrīz nogalina milzīga japāņu lelle, bet viņu izglābj Paprika, kas ir atdalījusies no Čibas. Haosa vidū Tokita milzīga robota veidolā apēd Čibu un gatavojas to pašu izdarīt ar Papriku. Parādās Čibas spoku parādība un atklāj, ka viņa ir iemīlējusies Tokitā un ir apspiedusi šīs emocijas. Viņa samierinās ar savām apspiestajām vēlmēm, samierinot sevi ar Papriku. Inui atgriežas milzīga humanoīda murga veidolā, atklāj savus sagrozītos sapņus par visvarenību un draud aptumšot pasauli ar savām ilūzijām. Paprika metas Tokitas ķermenī. Bērns iznirst no robota čaulas un apēd Inui, novecojot un kļūstot par pilnībā pieaugušu Čibas un Paprikas kombināciju, pēc tam iznīkst, izbeidzot murgu. Pēdējā ainā Čiba sēž pie Tokitas gultas, kad viņš pamostas. Vēlāk Konakava apmeklē tīmekļa vietni no Paprikas kartes un saņem ziņu no Paprikas: "Atsuko nomainīs uzvārdu uz Tokita... un es iesaku noskatīties filmu "Bērnu sapņi". Konakava ieiet kinoteātrī un iegādājas pieaugušo biļeti šo filmu. Atsuko Čiba (japāņu: 千葉 敦子博士, Chiba Atsuko-hakase) — Psihiatrijas pētījumu institūta darbiniece, pievilcīga pētniece. Izmanto DC Mini, lai ārstētu savus klientus. Viņas alter ego ir "sapņu meitene" Paprika. Kosaku Tokita (japāņu: 時田 浩作博士, Tokita Kōsaku-hakase) — bērnišķīgs zinātnieks ar lieko svaru, DC Mini izgurdotājs. Viņš ir Čibas tuvākais sabiedrotais. Mīl Čibu, lai gan viņa bieži pret viņu izturas aukstasinīgi. Seidžiro Inui — Psihiatrijas pētījumu institūta priekšsēdētājs, pārvietojas ratiņkrēslā. Skeptiski atteicas pret iekļūšanu citu cilvēku sapņos, bet patiesībā izmanto DC Mini saviem viltīgajiem mērķiem. Torataro Šima — jautrs un draudzīgs Psihiatrijas pētniecības institūta direktors un Čibas sabiedrotais. Tošimi Konakava — Šimas draugs un Paprikas klients. Viņu nomāc atkārtots sapnis, kas ir trauksmes neirozes cēlonis. Morio Osanajs — institūta pētnieks, kurš palīdz Inui īstenot viņa ļaunos plānus. Līdz neprātam iemīlēts Čībā. «Paprika (2007)». Box Office Mojo. Skatīts: 2013. gada 18. augusts. Andrew Osmond. «Satoshi Kon obituary». The Guardian, 2010-08-26. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Anime News Network filmas profils (angliski)