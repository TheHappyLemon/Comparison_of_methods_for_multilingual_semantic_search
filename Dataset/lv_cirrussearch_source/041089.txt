Mihails Mčedišvili (gruzīnu: მიხეილ მჭედლიშვილი; dzimis 1979. gada 4. jūnijā) ir Gruzijas starptautiskais lielmeistars šahā (2002). No 1993. līdz 1999. gadam pārstāvējis Gruziju Eiropas un pasaules jauniešu šaha čempionātos, kuros labāko panākumu guvis 1997. gadā Tallinā, kad uzvarējis Eiropas jauniešu šaha čempionātā U18 vecuma grupā. Divas reizes pēc kārtas uzvarējis Gruzijas šaha čempionātos (2001, 2002). Daudzu starptautisko šaha turnīru laureāts, tajā skaitā uzvarējis vai dalījis pirmo vietu Adanā (2006), Sankristovalā de la Lagunā (2007), Hilversumā (Nīderlande, 2008), Lerosā (Grieķija, 2009), Kolombo (2009), Kesonsitijā (2009), Taškentā (2012). Pārstāvējis Gruzijas komandu lielākajos komandu šaha turnīros: Pasaules šaha olimpiādēs piedalījies 6 reizes (2002, 2008-2016); Eiropas komandu šaha čempionātos piedalījies 9 reizes (1999-2005, 2009-2017). Komandu vērtējumā izcīnījis bronzas (2003) medaļu; Pasaules komandu šaha čempionātā piedalījies 2005. gadā. Par panākumiem turnīros FIDE 2002. gadā Mčedišvili piešķīrusi starptautiskā lielmeistara (GM) nosaukumu. OlimpBase :: Men's Chess Olympiads :: Mikheil Mchedlishvili OlimpBase :: European Men's Team Chess Championship :: Mikheil Mchedlishvili OlimpBase :: World Men's Team Chess Championship :: Mikheil Mchedlishvili Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)