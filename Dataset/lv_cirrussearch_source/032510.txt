Lokarno starptautiskais kinofestivāls (itāļu: Festival del film Locarno) ir ikgadējs starptautisks kinofestivāls, kas kopš 1946. gada katru augustu norisinās Lokarno, Šveicē. Festivālā izrādītās filmas sacenšas par galveno balvu - Zelta leopardu. Uzvarētāju izvēlas profesionāla žūrija. Festivāls pievērš īpašu uzmanību jaunu talantu atklāšanai, tādēļ speciāla konkursa skate veltīta tiem autoriem, kuri vēl darbojas īsfilmu jomā. Programmā iekļauti gan starptautiski atpazīstamu, gan mazāk zināmu režisoru darbi – dokumentālās filmas un spēlfilmas, kā arī eksperimentāls kino, kurās vērojama abu žanru apvienošanās. 2006. gadā kinofestivāla konkursa skatē Cineastes du present (Mūsdienu filmu veidotāji) bija iekļauta latviešu režisores Lailas Pakalniņas filma "Ķīlnieks". 2008. gadā festivāla programmā tika iekļauta Pakaliņas spēles īsfilma "Akmeņi" un kopā ar Māri Maskalānu veidotā dokumentālā filma "Par dzimtenīti". Pakalniņas filma Ķīlnieks sacentīsies Lokarno Dita Rietuma, Diena.lv Lokarno - dubulti Dita Rietuma, Diena.lv