Māris Jučers (dzimis 1987. gada 18. jūnijā Priekulē) ir bijušais latviešu hokejists, vārtsargs. Karjeras laikā Latvijas hokeja izlases sastāvā piedalījies trīs pasaules čempionātos. Divas sezonas aizvadījis Kontinentālās hokeja līgas klubā Rīgas "Dinamo". Karjeru uzsācis 2003. gadā Latvijas hokeja līgas kluba Zemgale sastāvā. Laika posmā no 2004.—2005. līdz 2006.—2007. gada sezonai M. Jučers pārstāvēja Zviedrijas 1. divīzijas klubu Tyringe "SoSS". No 2007.—2008. gada sezonas pārstāvēja HK Liepājas Metalurgs, spēlējis arī kluba otrajā sastāvā. M. Jučers ir trīskārtējs Latvijas čempions (2007—2008, 2008—2009, 2010—2011), kā arī 2007.—2008. gada sezonas labākais līgas vārtsargs. 2011.-2012. un 2012.-2013. gada sezonā pārstāvēja Rīgas "Dinamo". 2018. gadā kluba HK Liona sastāvā ieguvis Francijas kausu. No 2019. līdz 2022. gadam spēlēja HK Liepāja sastāvā. Latvijas izlasē debitēja 2011. gada 8. aprīlī pārbaudes spēlē pret Somijas izlasi. Viņš tika pieteikts startam 2011. gada Pasaules čempionātā kā trešais vārtsargs, 2012. gadā aizvadīja 2 spēles, piedalījies arī 2013. gada čempionātā. Jauns: "Dinamo" parakstījuši līgumu ar vārtsargu Māri Jučeru EliteProspects: Player Facts Hokeja vārtsargs Jučers: Negaidīju, ka izlasē stāšos vārtos, kasjauns.lv Nosaukts hokeja izlases sastāvs PČ, paliek viens nezināmais, sportacentrs.com Eliteprospects profils (angliski) Internet Hockey Database profils (angliski) KHL profils (angliski) LHF profils