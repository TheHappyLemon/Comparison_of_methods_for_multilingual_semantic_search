Karaghandi (kazahu: Қарағанды), agrāk Karaganda (no krievu: Караганда) ir Karaghandi apgabala galvaspilsēta Kazahstānā, industriāla pilsēta, ko sākotnēji uzcēla akmeņogļu raktuvju apguvei, izmantojot GULAG nometnēs ieslodzīto darbaspēku. Ar 446 200 iedzīvotājiem tā ir ceturtā lielākā pilsēta Kazahstānā pēc Almati, Astanas un Šimkentas (2006. gada dati).1990. gadu sākumā tā bija viens no kandidātiem uz nesen neatkarību atguvušās Kazahstānas Republikas galvaspilsētas statusu, bet to ieguva Astana. Nosaukums "Karaghandi" ir cēlies no "karagānas" krūmiem (Caragana arborescens, Caragana frutex), kuri aug šajā apkārtnē. Sākotnējās Karaghandi vieta kartēs tika atzīmēta kā "vecpilsēta", bet no tās gandrīz nekas nav saglabājies, jo akmeņogļu raktuvju paplašināšana piespieda visu pilsētu pārvietot pāris kilometrus uz dienvidiem. 1940. gados līdz pat 79% iedzīvotāju bija etniskie vācieši, kuri pārsvarā bija Volgas vāciešu pēcteči, kurus no Volgas Vācu APSR deportēja uz Sibīriju un Kazahstānu pēc Staļina 1941. gada rīkojuma sakarā ar kara sākumu starp PSRS un Vāciju. Nākamās desmitgades laikā daudzi tika nodarbināti piespiedu darba nometnēs. No 1989. līdz 1999. gadam iedzīvotāju skaits samazinājās par 14%, aptuveni 100 tūkstoši cilvēku ir emigrējuši uz Vāciju. Pilsētā dzimis čečenu prezidents Aslans Mashadovs. Tā arī bija kazahu Otrā pasaules kara varoņa Nurkena Abdirova mājvieta. Abdirova piemiņas statuja atrodas pilsētas centrā. http://pop-stat.mashke.org/kazakhstan-cities.htm. «Акимат Карагандинской области. «Караганда. Паспорт региона.»» (krievu). Arhivēts no oriģināla, laiks: 2007. gada 24. oktobrī. Skatīts: 2007. gada 26. jūlijā,. Vikikrātuvē par šo tēmu ir pieejami multivides faili. Skatīt: Karaghandi. Encyclopædia Britannica raksts (angliski) Krievijas Lielās enciklopēdijas raksts (krieviski)