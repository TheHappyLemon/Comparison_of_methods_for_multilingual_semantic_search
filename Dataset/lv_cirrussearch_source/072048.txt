Baltkrievijas karogs ir viens no Baltkrievijas Republikas oficiālajiem simboliem. Par pirmo Baltkrievijas karogu tiek uzskatīts baltsarkanbaltais karogs. Šo karogu izmantoja Baltkrievijas demokrātiskā republika jeb Baltkrievijas Tautas Republika, kas dibināta 1918. gadā, vēl pirms Baltkrievija kļuva par Padomju Savienības republiku. Pēc Baltkrievijas Republikas neatkarības pasludināšanas 1991. gadā kā valsts karogu atsāka lietot baltsarkanbalto Baltkrievijas Tautas Republikas karogu. 1994. gadā ievēlētais prezidents Aleksandrs Lukašenko atkārtoti ieviesa Baltkrievijas PSR simbolus. 1995. gada 7. jūnijā apstiprinātais karogs tikai nedaudz atšķiras no 1951. gadā apstiprinātā Batkrievijas PSR karoga, tagadējam karogam nav sirpja, āmura un zvaigznītes, bet ornamenta josla ir apgrieztās krāsās. Sarkanā krāsa simbolizē asinis, kas izlietas par Baltkrievijas neatkarību, savukārt zaļā krāsa simbolizē valsts mežus. Dekoratīvais elements karoga kreisajā malā ir viens no baltkrievu tradicionālajiem rakstiem. Baltkrievijas PSR karogs 1919–1927 Baltkrievijas PSR karogs 1927–1937 Baltkrievijas PSR karogs 1937–1951 Baltkrievijas PSR karogs 1951–1991