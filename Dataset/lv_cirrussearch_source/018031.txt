Harlem Shake nereti latviski arī saukts par Hārlemas kratekli ir interneta fenomens, kas sācies 2013. gada februārī portālā YouTube. Tas ir video formātā un katrs šis video tiek ierakstīs līdzīgā konceptā. Šie video ir no 30 līdz 32 sekundēm gari un tiem fonā tiek atskaņota amerikāņu dīdžeja Baauer dziesma Harlem Shake. Video sākumā cilvēks, kuram apkārt atrodas citi uzmanību nepievēršoši cilvēki, piecpadsmit sekundes vienatnē dejo. Pēc vārdiem "then do the Harlem shake" video tiek apgriezts līdz pēdējās 15 sekundes notiek traka deja, kurā iesaistās arī citi cilvēki. Deju gan nevajadzētu jaukt ar oriģinālo Harlem Shake deju. Turklāt, video otrajā daļā cilvēkiem ir ļoti maz drēbju, vai arī viņi ģērbjas ļoti dīvainās drēbēs. Šāda veida video izgudroja pieci pusaudži no Kvīnslendas Austrālijā, kuri šādi gribēja parādīt savas izklaides. Šis video tika augšupielādēts portālā YouTube 2013. gada 2. februārī. Pēc kāda laika daudzi cilvēki sāka augšupielādēt savas versijas YouTube, tādējādi to var saukt par interneta fenomenu. Hārlemas krateklis baseinā. Atjaunināts: 2013. gada 26. februārī. ««Urlas» piedzīvo «Hārlemas kratekli» bobikā». tvnet.lv. Skatīts: 2013. gada 26. februārī. «Interneta hits "Hārlemas krateklis" gūst popularitāti arī Latvijā. VIDEO». jauns.lv. Skatīts: 2013. gada 26. februārī.