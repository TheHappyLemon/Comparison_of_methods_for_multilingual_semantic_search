Bramall Lane ir futbola stadions Šefīldā, Anglijā. Tajā savas mājas spēles aizvada futbola klubs Sheffield United. Stadions vairākkārt ir ticis renovēts, tā pašreizējā ietilpība ir 32 050 vietu. Stadionā tiek aizvadītas arī regbija spēles. Stadions tika atklāts 1855. gadā kā kriketa stadions. Sākotnēji to izmantoja kriketa klubs Yorkshire CCC. Pirmā futbola spēlē tajā tika nospēlēta 1862. gada 29. decembrī starp Sheffield FC un Hallam FC. Bramall Lane ir vecākais stadions pasaulē, kurā joprojām notiek profesionālas futbola spēles. 1878. gadā tajā tika aizvadīta pasaulē pirmā futbola spēle ar mākslīgo apgaismojumu. Līdz Vemblija stadiona atklāšanai (1923. gadā) šajā stadionā regulāri mačus aizvadīja arī Anglijas futbola izlase. 1912. gadā Bramall Lane notika FA kausa fināla pārspēle, kurā Barnsley FC papildlaikā ar 1:0 pieveica West Bromwich Albion. Stadiona apmeklētības rekords tika sasniegts 1936. gada 15. februārī, kad FA kausa spēli starp Sheffield United un Leeds United noraudzījās 68 287 skatītāji. Stadions tika izvēlēts par vienu no 2022. gada Eiropas čempionāta futbolā sievietēm norises vietām. «Bramall Lane: Sheffield United». football-stadiums.co.uk (angļu). Skatīts: 2022. gada 5. jūlijā. «Bramall Lane». stadiumguide.com (angļu). Skatīts: 2022. gada 5. jūlijā. «Women's EURO cities and stadiums: Venue guide». uefa.com (angļu). 2022. gada 2. maijā. Skatīts: 2022. gada 5. jūlijā. Vikikrātuvē par šo tēmu ir pieejami multivides faili. Skatīt: Bramall Lane. StadiumDB profils (angliski)