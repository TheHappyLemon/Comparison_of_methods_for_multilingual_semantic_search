Džo Markuss Džonsons (angļu: Joe Marcus Johnson; dzimis 1981. gada 29. jūnijā Litlrokā, Ārkanzasas štatā, ASV) ir amerikāņu basketbolists, spēlē uzbrūkošā aizsarga un vieglā uzbrucēja pozīcijās. Pašlaik (2014) pārstāv NBA klubu Bruklinas "Nets". Universitātes laikā studējis Ārkanzasas universitātē. 2001. gada NBA draftā viņu Bostonas "Celtics" izraudzījās pirmajā kārtā ar kopējo 10. kārtas numuru. Debijas sezonā viņš tika iekļauts simboliskajā debitantu otrajā izlasē. Pēc debijas sezonas līgā viņš pārgāja uz Fīniksas "Suns" vienību, kurā spēlēja līdz 2004.—2005. gada sezonas beigām, kad viņš pārgāja uz Atlantas "Hawks". "Hawks" rindās nospēlēja līdz 2012. gadam, kad tika aizmainīts uz Bruklinas "Nets". 2009.—2010. gada sezonā Džo Džonsons tika iekļauts līgas simboliskajā trešajā izlasē, tāpat piedalījies sešās NBA Visu zvaigžņu spēlēs. Izdividuāli veiksmīga viņam bija 2006.—2007. gada sezona, kad piedalījās 57 spēlēs, kurās vidēji spēlē guva 25 punktus (47,1% liela divpunktnieku precizitāte). 2006. gadā ASV izlases sastāvā izcīnīja bronzas medaļu 2006. gada Pasaules čempionātā. «HAWKS OBTAIN JOE JOHNSON FROM PHOENIX SUNS». NBA.com. 2005-08-19. Skatīts: 2009-04-03. «2006 USA Basketball». Arhivēts no oriģināla, laiks: 2007. gada 27. augustā. Skatīts: 2007. gada 19. novembrī. Arhivēts 2007. gada 14. oktobrī, Wayback Machine vietnē. Vikikrātuvē par šo tēmu ir pieejami multivides faili. Skatīt: Džo Džonsons. NBA profils (angliski) Basketball Reference profils (angliski)