Roberts Frederiks Zenons "Bobs" Geldofs (angļu: Robert Frederick Zenon "Bob" Geldof; dzimis 1951. gada 5. oktobrī) ir īru mūziķis un sabiedrisks darbinieks. Kā mūziķis kļuva pazīstams īru grupas The Boomtown Rats solists 20. gadsimta septiņdesmito gadu beigās. Pēc grupas iziršanas 1986. gadā sāka solokarjeru. Pazīstams kā sabiedrisks darbinieks pret badu Āfrikā. 1984. gadā kopā ar Midžu Jūru nodibināja labdarības supergrupu Band Aid, kas uzstājās, vācot līdzekļus cīņai pret badu Etiopijā. Piedalījās līdzīgos projektos arī vēlāk. Darbojas Bono dibinātajā organizācijā ONE Campaign. Vairākkārt izvirzīts Nobela miera prēmijai, Britu Impērijas ordeņa kavalieris. Vikikrātuvē par šo tēmu ir pieejami multivides faili. Skatīt: Bobs Geldofs. Encyclopædia Britannica raksts (angliski) Brockhaus Enzyklopädie raksts (vāciski) Par Geldofu allmusic.com (angliski)