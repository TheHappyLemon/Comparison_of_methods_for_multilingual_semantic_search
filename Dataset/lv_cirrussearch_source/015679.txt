Deniss Platonovs (krievu: Денис Платонов; dzimis 1981. gada 6. novembrī) ir krievu hokejists, centra uzbrucējs. Pašlaik (2014) Platonovs spēlē Kontinentālās hokeja līgas kluba Magņitogorskas "Metallurg" sastāvā, pildot arī tās kapteiņa funkcijas. Profesionāļa karjeru Platonovs uzsāka 2002.—03. gada sezonā, kad spēlēja Krievijas Superlīgas kluba Kazaņas "Ak Bars" rindās. Nākamās sezonas ievadā hokejists aizvadīja trīs spēles AHL vienībā Milvokī "Admirals", taču tad atgriezās Kazaņā. 2004.—05. gada sezonas vidū uzbrucējs pārcēlās uz Ņižņekamskas "Ņeftehimik" vienību. 2005. gada vasarā Deniss pievienojās Magņitogorskas "Metallurg" vienībai, 2006.—07. gada sezonā komandas sastāvā izcīnot Krievijas čempiona titulu. Kluba sastāvā hokejists spēlēja līdz pat 2011. gada vasarai, kad pievienojās Omskas "Avangard" rindām, sezonas otrajā pusē nonākot Ufas "Salavat Julajev" vienībā. 2013.—14. gada sezonā kopā ar Magņitogorskas "Metallurg" izcīnīja Gagarina kausu, finālsērijā ar 4—3 pārspējot Prāgas "Lev". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)