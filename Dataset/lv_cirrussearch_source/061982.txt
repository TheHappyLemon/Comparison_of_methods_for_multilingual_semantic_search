Lančhuti (gruzīnu: ლანჩხუთი) ir pilsēta Gruzijā, Gurijas mharē, Lančhuti municipalitātes administratīvais centrs. Izvietojusies valsts dienvidrietumu daļā Kolhidas zemienes dienvidos 274 km no valsts galvaspilsētas Tbilisi. Valda mitrs subtropu klimats. Vēstures avotos pirmoreiz minēta 17. gadsimtā. 1873. gadā ciemā ierīkoja pirmo skolu. 1930. gadā Lančhuti ciems kļuva par rajona centru, bet 1961. gadā tam piešķīra pilsētas statusu. Lančhuti atrodas futbola kluba «Gurija» bāze. Klubs dibināts 1925. gadā. Spēlējis lielākoties PSRS Futbola čempionāta pirmajā un otrajā līgā, bet 1987. gadā vienu sezonu spēlējis augstākajā līgā un bijis klubs no mazākās jebkad līgā pārstāvētās PSRS pilsētas. Gruzijas čempionātā divreiz izcīnījis otro vietu (1990, 1991). http://www.geostat.ge/index.php?action=page&p_id=2152&lang=geo. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 412. lpp. Vikikrātuvē par šo tēmu ir pieejami multivides faili. Skatīt: Lančhuti.