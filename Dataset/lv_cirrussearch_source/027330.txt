Ivans Biļibins (krievu: Иван Яковлевич Билибин; dzimis 1876. gada 4. augustā, miris 1942. gada 7. februārī) bija krievu gleznotājs un scenogrāfs. Apvienības "Mir Isskustva" dalībnieks. Darbos krievu folkloras motīvi un ietekme. Dzimis Sanktpēterburgas pievārtē kara flotes ārsta ģimenē. 1900. gadā beidza Sanktpēterburgas Universitātes Juridisko fakultāti. Apguva zīmēšanu Imperatora mākslas veicināšanas biedrībā (Императорское общество поощрения художеств), papildinājās pie Antona Ažbes Minhenē un Iļjas Repina Sanktpēterburgā. Vairākkārt apceļoja Krievijas ziemeļus, ietekmējoties no to arhitektūras un folkloras. Kļuva slavens 1899. gadā, kad publicēja ilustrācijas krievu pasaku izdevumiem. Pēc Oktobra revolūcijas devās emigrācijā. Apmetās Parīzē, kur radīja dekorācijas izrādēm. 1936. gadā atgriezās PSRS, kur strādāja par pasniedzēju Repina institūtā. Miris Ļeņingradas blokādes laikā, apglabāts kopējā kapā. Nemirstīgais Kaščejs (1900) Babajaga (1899) Jaroslavs I Gudrais Vikikrātuvē par šo tēmu ir pieejami multivides faili. Skatīt: Ivans Biļibins. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)