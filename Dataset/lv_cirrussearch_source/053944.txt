Šis raksts ir par tenisisti. Par vieglatlēti un basketbolisti skatīt rakstu Meriona Džonsa. Meriona Džonsa Farkuara (vienkārši Džonsa, angļu: Marion Jones Farquhar; dzimusi 1879. gada 2. novembrī, mirusi 1965. gada 14. martā) bija amerikāņu tenisiste, divu olimpisko bronzas medaļu ieguvēja. Viņa ir divas reizes uzvarējusi ASV atklātajā tenisa čempionātā 1899. un 1902. gadā sieviešu vienspēlēs. 2000. gadā tika uzņemta Starptautiskā tenisa slavas zālē. Meriona Džonsa bija Nevadas senatora, Santamonikas līdzdibinātāja Džona P. Džonsa un Džordžīnas Frančesas Salivenas meita. Mariona Džonsa bija pirmā kaliforniete, kas sasniedza finālu sieviešu ASV tenisa čempionātā. Viņa ieguva čempiona titulu 1899. un 1902. gada ASV čempionātā sieviešu vienspēļu turnīros un 1901. gada ASV čempionātā jauktajās dubultspēlēs. 1900. gada vasaras olimpiskajās spēlēs viņa izcīnīja divas bronzas medaļas. Vienu no tām viņa ieguva sieviešu vienspēļu turnīrā pārstāvot ASV, bet otru bronzas medaļu viņa ieguva jaukto dubultspēļu turnīrā. Viņas partneris jauktajās dubultspēlēs bija, brits Lorenss Dohertijs, un viņi startēja kā Jauktās komandas pārstāvji. Viņu rezultāts un iegūtā medaļa tiek pieskaitītas pie Jauktās komandas panākumiem. Viņa bija pirmā amerikāņu sportiste, kura ieguva olimpisko medaļu. Viņas māsa, Džordžīna, arī startēja 1900. gada vasaras olimpisko spēļu tenisa turnīrā. 1900. gadā Džonsa bija pirmā, ne-britu spēlētāja, kas sasniedza Vimbldonas tenisa čempionāta ceturtdaļfinālu. 1903. gadā viņa apprecējās ar arhitektu Robertu D. Farkuaru. Viņiem piedzima trīs bērni: Deivids Farkuars, Džons Persivals Farkuars un Kolīna Farkuara. No 1920. līdz 1961. gadam Mariona Džonsa Farhāra dzīvoja Griničvilidžā, kur viņa bija labi pazīstama kā vijolniece un balss trenere. Viņa arī tulkoja operu libretus un neilgu laiku bija Ņujorkas Čembera operas vadītāja. 1961. gadā viņa pārcēlās atpakaļ uz Losandželosu, kur dzīvoja līdz pat savai nāvei. Sieviešu vienspēles Sieviešu dubulstspēles Jauktās dubultspēles «Marion Jones — Biographical information». Olympedia.org. Skatīts: 2020. gada 18. augusts. «Marion Jones Farquhar». www.tennisfame.com. Starptautiskā tenisa slavas zāle. «Women's tennis tournament». The Philadelphia Times. 1899. gada 20. jūnijs. 2. lpp. – caur Newspapers.com. «Paris 1900 Tennis: singles women». Starptautiskā Olimpiskā komiteja. Skatīts: 2020. gada 13. augusts. «Paris 1900 Tennis: doubles mixed». Starptautiskā Olimpiskā komiteja. Skatīts: 2020. gada 18. augusts. «Marion Jones Farquhar Olympic Results». sports-reference.com. Arhivēts no oriģināla, laiks: 2020-04-17. Skatīts: 2014-01-26. Arhivēts 2020-04-17 Wayback Machine vietnē. «Marion Farquhar – lyricist». www.ibdb.com. The Broadway League. Meriona Džonsa Farkuara (SOK profils) (angliski) Meriona Džonsa Farkuara (Olympedia.org) (angliski) Meriona Džonsa Farkuara (Sports Reference profils) (angliski) Meriona Džonsa Farkuara (Starptautiskā tenisa slavas zāle) (angliski)