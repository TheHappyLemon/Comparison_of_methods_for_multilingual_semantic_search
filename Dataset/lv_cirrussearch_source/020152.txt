Punktu ieskaite Tour de France ir viena no papildu ieskaitēm Tour de France sacensībās, kas tika izveidota 1953. gadā. Punkti tiek piešķirti par augstu vietu ieņemšanu posma finišā un starpfinišos. Tā tiek uzskatīta par sprinteru ieskaiti un tās līderi norāda ar zaļu krekliņu. Šobrīd punkti tiek aprēķināti, skaitot kopā posmos iegūtos punktus un atņemot soda punktus. Punktus piešķir pirmajiem braucējiem, kuri šķērso finiša vai starpfiniša līniju un braucējiem, kuri ir ātrākie prologā vai individuālajā braucienā. 2011. gada Tour de France tika izmantota šāda sistēma: Braucēji var zaudēt punktus par dažādiem noteikumu pārkāpumiem, kas nozīmē, ka daži braucēji var pabeigt tūri ar negatīvu punktu summu. Pirms Tour de France starta organizatori nosaka, kuri posmi tiks uzskatīti par līdzeniem, kuri par vidējiem kalniem un kuri par kalnu posmiem. Līdzenumu posmos parasti ir maz vai nav vispār kategorizētu kalnu (daži ceturtās vai reizēm trešās kategorijas kalni), vidēju kalnu posmos ir vairāki kāpumi, parasti otrās vai trešās kategorijas, un kalnu posmos ir vairāki lieli kāpumi, bieži pirmās vai hors categorie. Ja braucēju secību nevar noteikt vai tie uzrāda identisku laiku prologā vai individuālajā braucienā, braucēji dala punktus uz pusēm, noapaļojot līdz tuvākajam puspunktam. Ja braucējs nepabeidz posmu un izstājas no sacensībām, viņa rezultāts tiek izņemts no punktu ieskaites. Pēc katra posma finiša punktu ieskaites līderim piešķir zaļo krekliņu. Ja rangā rezultāts ir vienāds, līderis ir braucējs ar visvairāk posmu uzvarām, pēc tam tiek skaitītas starpfinišu uzvaras. Ja joprojām ir neizšķirts rezultāts, kopvērtējums nosaka līderi. Tour de France noslēgumā punktu ieskaites līderis tiek pasludināts par zaļā krekliņa ieguvēju. Pirms 2011. gada tūres punktu aprēķins bija šāds, katrā posmā iekļaujot divus vai trīs starpfinišus Sarah Christian. «Tour de France demystified - Evaluating success». RoadCycling.co.nz Ltd, 2009. gada 2. jūlijs. Arhivēts no oriģināla, laiks: 2013. gada 9. februārī. Skatīts: 2012. gada 17. aprīlis. «Regulations of the race». ASO/letour.fr. Arhivēts no oriģināla, laiks: 2011-09-02. Skatīts: 2011-06-29. «Le Tour 101». cyclingnews.com. Skatīts: 2007-08-01. «Regulations of the race». ASO/letour.fr. Arhivēts no oriģināla, laiks: 2006-07-05. Skatīts: 2009-09-28.