2006. gadā NATO samits bija 19. NATO samits, kas notika no 2006. gada 28. līdz 29. novembrim Rīgā, Latvijā. Tas notika divus gadus pēc Latvijas iestāšanās NATO 2004. gadā. Vladimirs Putins atteicās no uzaicinājuma ierasties Rīgā. Galvenais sarunu temats šajā samitā bija alianses vienotība, tās misija Afganistānā un alianses paplašināšanās jautājumi. Nolēma, ka lēmums par tālāku NATO paplašināšanos varētu tikt pieņemts nākamā samita laikā 2008. gadā Bukarestē, kad uzaicinājumu pievienoties aliansei varētu saņemt Albānija un Horvātija un Maķedonija. Pārējās Balkānu valstis — Serbija, Bosnija un Hercegovina un Melnkalne 2008. gada samitā varētu pievienoties programmai "Partnerattiecības mieram". Tika atzīts, ka par Ukrainas un Gruzijas pievienošanos NATO vēl esot pāragri runāt. Vēl samita gaitā NATO valstu un valdību vadītāji nāca pie slēdziena, ka Afganistānā esošo karavīru skaits ir jāpalielina, arī Latvija to atbalstīja un plānots, ka misijā uz Afganistānu Latvija nosūtīs vēl 20 karavīrus. Rīga NATO Oficiālā mājaslapa (latviski) 2006. gada NATO samits (angliski) Ceļš uz Rīgu (angliski) Interesanti fakti un daudz saites par NATO samitu Rīgā (angliski)