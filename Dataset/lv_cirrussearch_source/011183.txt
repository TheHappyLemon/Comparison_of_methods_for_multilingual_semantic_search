Aleksandrs Rjazancevs (krievu: Александр Рязанцев; dzimis 1980. gada 15. martā) ir krievu hokejists, aizsargs, Krievijas hokeja izlases spēlētājs. Pašlaik (2014) Rjazancevs pārstāv Kontinentālās hokeja līgas klubu Habarovskas "Amur". Savu profesionālā spēlētāja karjeru Rjazancevs uzsāka 1996.—97. sezonā, kad aizvadīja 20 spēles Krievijas Superlīgas kluba Maskavas "Spartak". Nākamo sezonu aizsargs iesāka "Spartak" otrajā sastāvā, sezonas vidū pārceļoties uz QMJHL. Pēc sezonas beigām NHL draftā Rjazancevu izvēlējās Kolorādo "Avalanche" vienība. 1998.—99. sezonā Aleksandrs turpināja spēlēt QMJHL, divas spēles aizvadot arī AHL kluba Heršijas "Bears" rindās. Ziemeļamerikā Rjazancevs aizvadīja vēl nākamās četras sezonas, taču līdz debijai NHL tā arī nenonāca, 2003. gada vasarā atgriežoties Krievijā, pievienojoties Jaroslavļas "Lokomotiv" rindām. "Lokomotiv" sastāvā Rjazancevs aizvadīja nākamās divas sezonas, taču 2005.—06. sezonu aizvadīja Maskavas "Dinamo" vienībā. Pēc tam līdz pat 2008.—09. sezonas ievadam Rjazancevs spēlēja Sanktpēterburgas "SKA" rindās, taču tad pievienojās Omskas "Avangard". 2010.—11. sezonas nogalē Rjazancevs tika aizmainīts uz Ufas "Salavat Julajev" vienību, tās sastāvā izcīnot Gagarina kausu. 2011.—12. gada sezonu hokejists aizvadīja Čeļabinskas "Traktor"sastāvā. 2012. gada vasarā noslēdza divu gadu līgumu ar Čerepovecas "Severstal", taču 2013. gada jūnijā tika aizmainīts uz Maskavas "Spartak" vienību. Krievijas izlases rindās spēlējis 2005. gada Pasaules čempionātā, tajā izcīnot bronzas medaļas, kā arī divos Pasaules čempionātos junioriem. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)