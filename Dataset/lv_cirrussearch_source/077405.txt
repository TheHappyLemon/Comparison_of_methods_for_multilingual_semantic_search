Deivids Māršals Kulthārds (angļu: David Marshall Coulthard; dzimis 1971. gada 27. martā, Tvinholmā, Apvienotajā Karalistē) ir bijušais skotu sacīkšu pilots, pazīstams kā Formula 1 pilots. Deivids Māršals Kulthārds piedzima 1971. gada 27. martā mazā Skotijas pilsētiņā Tvinholmā. Viņa tēvam piederēja transporta kompānija. Kulthārds jau no agras bērnības interesējās par kartingu. No 10 gadu vecuma viņš piedalījās kartingu sacensībās. 1983. gadā viņš uzvarēja britu kartingu čempionātā. Kulthārds savu karjeru uzsāka kartingu sacensībās. No 1983. līdz 1985. gadam viņš piedalījās Skotijas junioru kartinga čempionātā. 1989. gadā viņš sāka piedalīties Formula Ford čempionātā un tajā uzvarēja. Formula Ford viņš uzrādīja labus rezultātus, un viņam tika dota iespēja braukt McLaren komandā. 1991. gadā viņš sāka braukt Lielbritānijas Formula 3000 čempionātā. Vēlāk Kulthārds kļuva par vienu no F1 komandas Stewart vadītājiem. 1994. gada sākumā Kulthārds turpināja braukt Formula 3000 un kļuva par Williams komandas testpilotu. Taču pēc Airtona Sennas avārijas Sanmarīno GP viņš noslēdza līgumu ar Williams līdz 1995. gadam. Viņš debitēja Williams sastāvā 1994. gada Spānijas Grand Prix. Kulthārda komandas biedrs bija Naidžels Mensels. Pēc 1994. gada sezonas beigām Kulthārds paziņoja, ka pāries uz McLaren komandu. Tomēr viņš nedrīkstēja pāriet, jo viņam bija līgums ar Williams komandu līdz 1995. gadam. 1995. gada Portugāles Grand Prix viņš izcīnija savu pirmo uzvaru. 1996. gada sezonā viņš pārgāja uz McLaren komandu. Viņa komandas biedrs bija Mika Hekinens. Pirmajā sezonā Kulthārdam bija slikti rezultāti. 1997. gada sezonā viņš izcīnīja divas uzvaras. 1998. gada sezonā McLaren komanda bija konkurētspējīgāka. Kulthārds izcīnija tikai vienu uzvaru. 1999. gada sezonā Hekinens kļuva par čempionu, bet Kulthārds izcīnija tikai divas uzvaras. 2000. gada sezonā viņam bija slikti rezultāti. 2001. gada sezonu viņš pabeidza ar otro vietu. No 2002. līdz 2004. gadam Kulthārdam bija neapmierinoši rezultāti. 2005. gada sezonā Huans Pablo Montoija pievienojās McLaren komandai, bet Kulthārds pārgāja uz jaunizveidoto Red Bull komandu. Vikikrātuvē par šo tēmu ir pieejami multivides faili. Skatīt: Deivids Kulthārds. Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Oficiālā mājaslapa (angliski)