Džons Gibsons (angļu: John Gibson; dzimis 1993. gada 14. jūlijā) ir amerikāņu hokejists, vārtsargs. Pašlaik (2023) Gibsons spēlē Nacionālās hokeja līgas kluba Anahaimas "Ducks" rindās. Ontārio hokeja līgas kluba Kičeneras "Rangers" sastāvā Gibsons uzsāka spēlēt 2011.—12. gada sezonā, taču 2012.—13. gada sezonas izskaņā aizsāka profesionāļa karjeru, aizvadot vienu spēli AHL kluba Norfolkas "Admirals" rindās. 2013.—14. gada sezonā Gibsons debitēja NHL, trīs spēles aizvadot Anahaimas "Ducks" sastāvā. 2014.—15. gada sezonā Gibsons bija komandas otrais vārtsargs aiz Frederika Andersena, savukārt 2015.—16. gada sezonā spēles laiku ar Andersenu dalīja uz pusēm. Pēc sezonas beigām, abiem vārtsargiem pretendējot uz "Ducks" pirmā vārtsarga lomu, komandas vadība lēma Andersenu aizmainīt uz Toronto "Maple Leafs". ASV hokeja izlases rindās izcīnījis bronzas medaļas 2013. gada Pasaules čempionātā, kā arī spēlējis 2012. un 2013. gada Pasaules čempionātos junioriem, 2013. gadā kopā ar izlasi izcīnot zelta medaļas, kā arī tiekot atzīts par visa turnīra vērtīgāko spēlētāju. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)