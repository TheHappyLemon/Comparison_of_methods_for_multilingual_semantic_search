1995. gada Okinavas izvarošanas incidents notika 1995. gada 4. septembrī, kad trīs ASV karavīri — ASV Jūras spēku jūrnieks Markuss Džils un jūras kājnieki Rodriko Harps un Kendriks Ledets, kuri visi dienēja Hansena nometnē Okinavā, noīrēja furgonu un nolaupīja 12 gadus vecu okinaviešu meiteni. Viņi viņu sita, ar armēto līmlenti aizlīmēja acis un muti, sasēja rokas. Pēc tam Džils un Harps viņu izvaroja, savukārt Ledets apgalvoja, ka to darīja aiz bailēm pret Džilu. Incidents izraisīja turpmāku diskusiju par ASV spēku pastāvīgo klātbūtni Japānā. Noziedzniekus tiesāja Japānas tiesā saskaņā ar Japānas likumiem, un saskaņā ar ASV un Japānas spēku statusa līgumu. Apsūdzēto ģimenes sākotnēji apgalvoja, ka Japānas amatpersonas sākotnēji pakļāvušas vīriešus rasu diskriminācijai, jo viņi visi ir afroamerikāņi, un atzīšanās no viņiem iegūtas piespiedu kārtā, bet vēlāk ģimenes savas pretenzijas atsauca. Trīs vīrieši izcieta cietumsodu Japānas cietumos un tika atbrīvoti 2003. gadā un uzreiz pēc tam ar viņiem tika pārtraukts militārā dienesta līgums. Pēc atbrīvošanas Rodriko Harps asi kritizēja cietuma apstākļus Japānā un sacīja, ka elektronikas montāžas darbs, kas ietilpa viņa ieslodzījuma pienākumos, ir pielīdzināms vergu darbam. Ledets, kurš apgalvoja, ka meiteni neizvaroja, nomira 2006. gadā veicot pašnāvību. Viņu atrada Kenerāvas štata Universitātes studentes Lorenas Kūperes dzīvoklī, kuru viņš acīmredzot bija izvarojis un nožņaudzis un pēc tam veicis pašnāvību, pārgriežot vēnas. Teresa Watanabe "Okinawa Rape Suspect's Lawyer Gives Dark Account : Japan: Attorney of accused Marine says co-defendant admitted assaulting 12-year-old girl 'just for fun'". Los Angeles Times October 28, 1995 «Wife Pleads Marine's Case in Okinawa Rape Trial : Justice: Spouse says her husband, accused in brutal attack on schoolgirl, is a gentle and intelligent man». Los Angeles Times. 1995. gada 5. decembris. Skatīts: 2013. gada 13. oktobris. David Allen. «Ex-Marine decries nature of Japan prison work». Stars and Stripes, Pacific Edition, 2004. gada 18. jūlijs. Skatīts: 2007. gada 4. aprīlis. Cynthia Fagen. «MARINE IN SLAY SUICIDE – WAS JAILED FOR ‘95 CHILD RAPE». New York Post, 2006. gada 24. augusts. Skatīts: 2017. gada 30. jūlijs.