Trejdaivu koraļļsakne (latīņu: Corallorhiza trifida Châtel.) ir orhideju dzimtas suga. Tā ierakstīta Latvijas Sarkanajā grāmatā 3. kategorijā. Daudzgadīgs, 10—30 cm augsts, sīks lakstaugs, saprofīts. Gums nav izveidots. Saknenis zarains, koraļļveidīgs. Stublājs stāvs, dzeltenīgs, kails. Uz stublāja dažas mazas plēkšņveidīgas lapas. Ziedkopa skraja, ziedu ne vairāk 10. Apziedņa lapas dzelteni zaļas. Lūpa vesela, balta vai sarkana, dažreiz ar punktiem. Auglis — no ass atstāvoša vai nokarena, olveidīga pogaļa. Latvijā zied maija beigās un jūnijā. Aug dažviet Eiropā, Ziemeļamerikā un Āzijā. Latvijā aug purvos, parasti priežu, retāk bērzu mežos. Sastopama arī mēreni mitrās pļavās. Rietumeiropā vairāk aug sausos kalnu mežos. Izplatība Werner Rothmaler: Exkursionsflora von Deutschland. Gefäßpflanzen: Kritischer Band. München 2005. ISBN 3-8274-1496-2 Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Latvijasdaba.lv[novecojusi saite]