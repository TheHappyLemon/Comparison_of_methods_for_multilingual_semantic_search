Kirisimasi (kiribatiešu: Kiritimati — ‘Ziemassvētki’) jeb Ziemsvētku sala ir atols Klusajā okeānā, ietilpst Kiribati Republikā (valsts sastāv no 33 atoliem un salām). Šis ir pasaulē lielākais koraļļu atols (tā platība sasniedz 388 km2), aizņem vairāk nekā 70% no visas valsts sauszemes teritorijas. Atrodas pasaules tālākajā laika zonā (UTC+14) un ir viena no pirmajām apdzīvotajām vietām, kur tiek sagaidīts Jaunais gads. Atrodas 2460 km attālumā uz austrumiem no 180° meridiāna, taču saskaņā ar 1995. gada veikto datuma maiņas līnijas pārkārtošanu Kirisimasi tika "pārvietota" uz rietumiem no datuma maiņas līnijas. 20. gadsimta vidū Kiribati un pie tās Apvienotā Karaliste un ASV veica kodolieroču izmēģinājumus. Visa sala ir dabas rezervāts, ir aizliegta pieeja pieciem apgabaliem uz salas. Vikikrātuvē par šo tēmu ir pieejami multivides faili. Skatīt: Kirisimasi. Encyclopædia Britannica raksts (angliski) Krievijas Lielās enciklopēdijas raksts (krieviski)