Virbale (lietuviešu: Virbalis, vēsturiski līdz 1917. gadam - Veržbolova (krievu: Вержболо́во)) ir pilsēta Lietuvā starp Vilkavišķiem un Ķībartiem. Rakstos pirmoreiz minēta 1529. gadā. Pēc Polijas dalīšanām - Prūsijā, pēc Napoleona kariem - Krievijā. 1861. gadā, izbūvējot Pēterburgas - Varšavas dzelzceļa atzaru uz Kēnigsbergu, Virbale kļuva par Krievijas Impērijas robežstaciju pirms iebraukšanas Vācijā. Laikā gaitā pie Virbales stacijas izveidojās Ķībartu pilsēta, un arī stacija tika pārdēvēta par Ķībartiem. Veržbolova kā robežas simbols pieminēts krievu dzejnieku Vjačeslava Ivanova (1866-1949) un Vladimira Majakovska (1893-1930) rakstos. Vikikrātuvē par šo tēmu ir pieejami multivides faili. Skatīt: Virbale. Pilsētu iedzīvotāju skaits gada sākumā; pārbaudes datums: 12 februāris 2023.