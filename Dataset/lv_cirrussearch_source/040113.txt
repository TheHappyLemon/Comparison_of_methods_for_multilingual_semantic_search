Veterinārārsts ir sertificēts veterinārmedicīnas speciālists, kas veic dzīvnieku medicīnisko aprūpi, konsultē par dzīvnieku aprūpi un labklājību, kā arī veic profilaktiskos pasākumus dzīvnieku veselības un aprūpes jomā. Veterinārārsti var strādāt veterinārās klīnikās, zvēraudzētavās, patversmēs, vai strādāt kā pašnodarbināta persona, individuālais komersants, vai algots darbinieks privātpraksē. Vārds "veterinārs" ir cēlies no latīņu val. "veterinarius", kas nozīmē "saistīti ar darba dzīvniekiem". Pirmā veterinārā skola tika atvērta 1761. gadā Lionā (Francijā). Veterināra pienākumi ikdienā ir izmeklēt un diagnosticēt saslimušus dzīvniekus, noteikt tiem ārstēšanas kursu, tostarp medikamentus, procedūras, noņemt izmeklējamos paraugus, nozīmēt papildus izmeklēšanu; veikt praktisko ārstēšanu un konsultēt dzīvnieku īpašniekus kā veikt ārstēšanos mājas apstākļos. Veterinārie ķirurgi veic dažāda veida veterinārās operācijas, tostarp kastrāciju, ortopēdisko ķirurģiju. Veterinārārsti veic arī stomatoloģiskās procedūras, brūču apkopi, displāzijas testu suņiem, parazitoloģijas procedūras, utt. Papildus veselības aprūpei, veterinārārsti var arī pieņemt dzīvnieku dzemdības un novērtēt mazuļu veselību. Lauku saimniecībās veic ganāmpulka veselības uzraudzību kopumā, vērtēt lopu veselības stāvokli kvalitatīvai produktu (piens, gaļa) ieguvei un atražošanas funkcijas veikšanai, veikt profilaktisko potēšanu. Veterinārārstu ikdienas pienākumos arī ietilpst rakstīt un uzturēt dzīvnieku medicīnisko vēsturi, dokumentāciju. «Veterinārārsts | Profesiju pasaule». www.profesijupasaule.lv. Skatīts: 2023-03-01. «Etymology Of Veterinarian - MyPetsDoctor.com». www.mypetsdoctor.com (en-US). 2011-07-15. Skatīts: 2023-03-01. «Par klīniku :: Mazo Brāļu hospitālis». mbh.lv (latviešu). Skatīts: 2023-03-01.