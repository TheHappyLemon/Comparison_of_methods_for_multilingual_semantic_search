Pipedrive OÜ ir Igaunijas programmatūras uzņēmums. Tas ir dibināts 2010. gadā. Pipedrive galvenais birojs atrodas Tallinā un Ņujorkā, ASV. Uzņēmums uztur klientu attiecību pārvaldības (CRM) platformu, kas paredzēta pārdevēju darbības atvieglošanai. Klientiem tā tiek piedāvāta programmatūra kā pakalpojums veidā lietošanai gan ar tīmekļa pārlūkprogrammu gan ar mobilo lietotni. Pipedrive var nodrošināt integrāciju ar daudzām citām sistēmām (kontaktu un kalendāra sinhronizācija, tiešsaistes tirdzniecības vietas u.c.) Tiek piedāvātas arī lietojumprogrammas saskarnes (API), lai izstrādātāji varētu Pipedrive integrēt ar citām sistēmām. API klienta programmatūra ir pieejama GitHub dažādām programmēšanas vidēm. Uzņēmuma biroji atrodas Dublinā, Lisabonā, Londonā, Ņujorkā, Prāgā, Tampā (Floridā), Tallinā, Tartu, Rīgā. Izstrādes biroji ir Tallinā, Tartu, Prāgā, Lisabonā un Rīgā. 2010. gadā Timo Reins, Urmass Purde, Ragnars Sass, Martins Tajurs un Martins Henks ierosināja izveidot klientu attiecību pārvaldības rīku no pārdevēja skatupunkta, kas lietotājiem palīdzētu vizualizēt pārdošanas procesus. Viņi izveidoja sistēmu ap darbības bāzētu pārdošanu, kas ietvēra plānošanas, komplektēšanas un izsekošanas aktivitātes. Otra pārdošanas gudrība bija vizuālie "cauruļvadi". Tie ļāva vieglāk izsekot potenciālo darījumu procesus, kad tie virzās caur "cauruļvadu" (procesu dažādām stadijām). 2010. gada 21. jūnijā viņi dibināja uzņēmumu Pipedrive OÜ. 2011. gadā Pipedrive pievienojās jaunuzņēmumu inkubatoram AngelPad ASV. Uzņēmums 2018. gada jūnijā sāka piedāvāt pakalpojumu Pipedrive for Financial Services, lai optimizētu finanšu pārdošanas darbības. Līdz 2019. gadam Pipedrive ir piesaistījis 91,2 miljonus ASV dolāru riska finansējuma no Atomico, Bessemer Venture Partners, Paua Ventures, Rembrandt Venture Partners un citiem investoriem. 2020. gada 5. martā tika paziņots, ka Pipedrive (Pipedrive Ireland Ltd.) ir iegādājies Latvijas e-pasta mārketinga automatizācijas uzņēmumu Mailigen. Pipedrive OÜ Creditinfo Eesti AS «Estonia's PipeDrive de-cloaks at AngelPad demo day». TechCrunch.com. Skatīts: 2011. gada 18. oktobris. Igauņu “Pipedrive” iegādājas pašmāju “Mailigen” Arhivēts 2020. gada 24. martā, Wayback Machine vietnē. Forbes, 2020. gada 5. marts Pipedrive