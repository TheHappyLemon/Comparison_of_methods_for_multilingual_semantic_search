Mīts ir sens tautas izdomājums jeb nostāsts par dievu, dievību vai varoņu dzīves gaitām, pasaules rašanos, aizvēsturiskiem notikumiem. Termins "mīts" ikdienā tiek lietots kā sinonīms vārdam "leģenda", lai gan daudzi speciālisti uzskata, ka ir būtiska atšķirība starp šiem diviem terminiem. Leģenda ir stāsts par kādu neparastu personu vai notikumu. Mīti sīkāk iedalās kosmogoniskajos mītos (par pasaules izcelšanos), eshatoloģiskajos mītos (par pasaules galu), antropogoniskajos mītos (par cilvēku rašanos), kultu mītos un mītos par dzīvniekiem. Gandrīz visu tautu mitoloģijās var atrast mītu par pasaules rašanos, par saules dievu un mēness dievu. Vikikrātuvē par šo tēmu ir pieejami multivides faili. Skatīt: Mīts. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)