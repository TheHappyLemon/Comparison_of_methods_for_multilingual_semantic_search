Vārpainā krauklene (Actaea spicata) ir daudzgadīgs Gundegu dzimtas lakstaugs. Augums vidējs 30—60 cm. Stumbrs stāvs, zarojas, kails. Lapas uz gariem kātiem, divkārt vai trīskārt plūksnaini saliktas. Uz stumbra lapas izkārtotas pamīšus. Ziedi balti, iedzelteni vai violeti, sakārtoti ķekarā. Ķekara lielums ap 10 cm. Zied no maija līdz jūnija sākumam. Auglis — oga (garums ap 1 cm, platums 0,8 cm). Nogatavojusies oga ir melna. Suga sastopama visā Eiropā un Ziemeļamerikā. Latvijā ir izplatīta visā teritorijā. Aug ēnainos jauktu koku mežos, upju ielejās. Augs ir indīgs, sevišķi ogas. Izmanto homeopātijā un kā krāšņumaugu. Vikikrātuvē par šo tēmu ir pieejami multivides faili. Skatīt: Vārpainā krauklene. Encyclopædia Britannica raksts (angliski) Encyclopædia of Life raksts (angliski)