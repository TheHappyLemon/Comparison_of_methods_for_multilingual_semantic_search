Sers Alfreds Ernests Remzijs (angļu: Sir Alfred Ernest Ramsey, dzimis 1920. gada 22. janvārī, miris 1999. gada 28. aprīlī) bija Anglijas futbolists un futbola treneris. Spēlējis aizsarga pozīcijā, bijis Anglijas futbola izlases dalībnieks. Klubu līmenī spēlējis Southampton un Tottenham Hotspur. 1951. gadā ar Tottenham Hotspur komandu kļuvis par Anglijas čempionu. Anglijas futbola izlasi pārstāvējis no 1948. līdz 1953. gadam, kopumā 32 mačos gūstot 3 vārtus. Piedalījies 1950. gada FIFA Pasaules kausā. Savu spēlētāja karjeru beidzis 35 gadu vecumā, lai sāktu trenēt Ipswich Town, kas spēlēja pēc spēka trešajā līgā. Uzvarējis gan pēc spēka trešajā, gan pēc spēka otrajā Anglijas līgā. 1962. gadā aizvedis komandu arī līdz Anglijas čempionu titulam. 1963. gadā kļuvis par Anglijas futbola izlases galveno treneri. 1966. gadā aizvedis izlasi līdz triumfam 1966. gada FIFA Pasaules kausā. Savu darbu zaudējis, kad izlase nespēja kvalificēties 1974. gada FIFA Pasaules kausam. Vēlāk vadījis arī Birmingham City un bijis Grieķijas kluba Panathinaikos tehniskais direktors. Remziju uzskata par vienu no visu laiku labākajiem angļu treneriem. Tottenham Hotspur Anglijas Pirmā divīzija: 1950–51 Anglijas Otrā divīzija: 1949–50 Ipswich Town Anglijas Pirmā divīzija: 1961–62 Anglijas Otrā divīzija: 1960–61 Anglijas Trešā dienvidu divīzija: 1956–57 Anglija FIFA Pasaules kauss: 1966 «The Ten Best Managers in British Football». The Independent (angļu). 2009-05-18. Skatīts: 2022-09-26. «BBC News | Football | Sir Alf accused of final 'snub'». news.bbc.co.uk. Skatīts: 2022-09-26. Munzüger Sport profils (vāciski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)