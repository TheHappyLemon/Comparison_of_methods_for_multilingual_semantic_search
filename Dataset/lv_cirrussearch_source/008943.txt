Uzturs ir uzturvielu kopums, kas vajadzīgs organisma dzīvības norišu normālai nodrošināšanai. Uzturs cilvēka ikdienā ir ļoti svarīgs; nepietiekama uztura gadījumā cilvēka organisms var mainīties un tikt traucēta tā darbība, bet, uzņemot pārāk daudz uzturvielu, var sākt veidoties liekais svars. Ar uzturvielām organismā uzņemto enerģijas daudzumu parasti mēra kilokalorijās (kcal) vai kilodžoulos (kJ). Uzturu pamatā veido 3 galvenās uzturvielu grupas — ogļhidrāti, tauki un olbaltumvielas. No 1g olbaltumvielu organisms uzņem 4 kcal jeb 17 kJ, no 1g tauku — 9 kcal jeb 38 kJ, savukārt no 1g ogļhidrātu 4 kcal jeb 17 kJ, neskaitot ar izkārnījumiem un olbaltumvielu galaproduktiem — urīnvielu un urīnskābi — zaudēto niecīgo enerģijas daudzumu. Latvijas iedzīvotājiem uzturā visvairāk raksturīgs joda, fluora, selēna, kalcija, folskābes, B12, C un E vitamīnu, kā arī ω-3 taukskābju trūkums. Zariņš, Neimane, Bodnieks 2015, 13. lpp. Zariņš, Neimane, Bodnieks 2015, 89. lpp. Zigurds Zariņš, Lolita Neimane, Edgars Bodnieks. Uztura mācība (6. pārstrādātais un papildinātais izd.). Rīga : LU Akadēmiskais apgāds, 2015. ISBN 978-9984-45-932-5.