Kakls ir ķermeņa daļa, kas savieno galvu ar rumpi. Kakla skeletu veido mugurkaula kakla skriemeļi (C-1 līdz C-7), kurus savā starpā saista starpskriemeļu diski. Mugurkaula kakla daļa veido nelielu izliekumu uz priekšu — kakla daļas lordozi. Kakls notur galvas svaru un pasargā nervus, kas nes jušanas un kustību šķiedras no galvas smadzenēm uz pārējā ķermeņa daļām. Kopumā kakls ir ļoti kustīgs un to ir iespējams grozīt visos virzienos. Kakla vidusdaļā zem zoda atrodas mēles kaula ķermenis, bet zem tā — vairogskrimslis, kura izcilni sauc par ādamābolu. Kaklā atrodas arī elpvads, balsene, barības vads, asinsvadi un vairogdziedzeris, kurus sedz muskuļi un āda. Vikikrātuvē par šo tēmu ir pieejami multivides faili. Skatīt: Kakls. Encyclopædia Britannica raksts (angliski) Encyclopædia Universalis raksts (franciski)