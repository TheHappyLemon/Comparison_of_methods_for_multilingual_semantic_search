Elba (itāļu: Isola d'Elba, izrunā: [ˈiːzola ˈdelba], latīņu: Ilva) ir Itālijai piederoša sala Tirēnu jūrā. Tā ir lielākā no Toskānas arhipelāga salām. No Itālijas salām tā ir trešā lielākā aiz Sicīlijas un Sardīnijas. Elba ir Toskānas reģiona un Livorno provinces pārvaldībā. Salas platība ir 224 km². Salā dzīvo mazliet vairāk par 30 tūkstošiem iedzīvotājiem. Vasarā, atvaļinājumu laikā, cilvēku skaits uz salas stipri palielinās. Elba ir ievērojama ar to, ka 1814. gadā uz šo salu tika izsūtīts Francijas militārais un politiskais līderis Napoleons Bonaparts. Vikikrātuvē par šo tēmu ir pieejami multivides faili. Skatīt: Elba. Encyclopædia Britannica raksts (angliski) Encyclopædia Universalis raksts (franciski) Katoļu enciklopēdijas raksts (angliski)