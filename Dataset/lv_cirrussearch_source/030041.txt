Mušu infrakārta (Muscomorpha) ir lielākā no četrām mušveidīgo apakškārtas (Brachycera) infrakārtām. Šīs grupas kukaiņiem ir īsas antenas, kas visbiežāk sastāv no trīs vai četriem posmiem. Uz ķermeņa daudzām sugām ir sariņi, kuru raksturs ļoti bieži ļauj noteikt mušas taksonomisko piederību. Lielākajai daļai mušu infrakārtas kukaiņu kāpuriem ir samazināta galvas kapsula, un tiem ir īpatnēja kūniņa – pupārijs, kas veidojas, kāpura ādai paliekot kā papildsegai uz kūniņas apvalka. Kad kāpurs metamorfozes ceļā ir kļuvis par pieaugušu īpatni, tas izlien no pupārija, galvgalī saraujot vāji veidotu cirkulāru šuvi. Visas mušu sugas, kas attīstās šādā pupārijā, iedala Cyclorrhapha grupā. Tā kā ģenētiskajos pētījumos atklājās, ka laupītājmušu infrakārta (Asilomorpha) ir parafilētiska, mūsdienās šis taksons vairs netiek lietots, bet visas trīs šīs bijušās infrakārtas virsdzimtas tiek klasificētas mušu infrakārtā. Dejotājmušu virsdzimta (Empidoidea) tiek sistematizēta kā māsas taksons bijušajai mušu infrakārtas grupai, kura mūsdienās izdalīta bez nosaukuma taksonā Cyclorrhapha. Abas šīs grupas kopā veido bez nosaukuma taksona grupu - Eremoneura, kurai māsas taksoni ir laupītājmušu virsdzimta (Asiloidea) un tīklspārnmušu virsdzimta (Nemestrinoidea). Pamatraksts: divspārņu sistemātika Mušu infrakārta (Muscomorpha) Laupītājmušu virsdzimta (Asiloidea) Laupītājmušu dzimta (Asilidae)# Medusmušu dzimta (Apioceridae) Plakanmušu dzimta (Scenopinidae)# Pūkmušu dzimta (Bombyliidae)# Samtmušu dzimta (Therevidae) (Māņlaupītājmušu dzimta)# dzimta Apsilocephalidae dzimta Apystomyiidae dzimta Evocoidae dzimta Hilarimorphidae dzimta Mydidae dzimta Mythicomyiidae dzimta Ocoidae dzimta †Protapioceridae Tīklspārnmušu virsdzimta (Nemestrinoidea) Tīklspārnmušu dzimta (Nemestrinidae) Zirnekļmušu dzimta (Acroceridae)# dzimta †Rhagionemestriidae Eremoneura Dejotājmušu virsdzimta (Empidoidea) Dejotājmušu dzimta (Empididae)# Smaragdmušu dzimta (Dolichopodidae)# Spietmušu dzimta (Hybotidae)# dzimta Atelestidae Cyclorrhapha sekcija Aschiza sekcija Schizophora Piezīme: Latvijā sastopamās dzimtas apzīmētas ar #. Latvijas Daba: Divspārņi NCBI: Muscomorpha NCBI: Eremoneura Catalogue of Latvian Flies (Diptera: Brachycera)